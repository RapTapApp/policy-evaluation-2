 
 
Uitvoeringsverslag eerste twee jaar Wet kinderbijslagvoorziening BES 
         
Inleiding 
 
Bij gelegenheid van de parlementaire behandeling van de Wet kinderbijslagvoorziening 
BES is gevraagd om na een redelijke termijn een evaluatie te geven van de nieuwe wet, 
waarbij wordt ingegaan op effectiviteit op armoedebestrijding, de uitvoering, de aantallen 
1
en de kosten . In reactie daarop heeft de toenmalige regering aangegeven dat in de 
verantwoordingsstukken jaarlijks zal worden gerapporteerd over het aantal gezinnen en 
het aantal kinderen waarvoor kinderbijslag BES is verstrekt. Bovendien is toegezegd om 
eenmalig na de eerste twee jaren van werking de Wet kinderbijslagvoorziening BES de 
Tweede Kamer te rapporteren over de uitvoering. Reguliere rapportage over de Wet 
kinderbijslagvoorziening BES loopt via het departementale jaarverslag. Over het punt van 
het effect op armoede wordt – in afwachting van de daartoe door het CBS te leveren 
informatie – op een later moment gerapporteerd.  
 
Dit uitvoeringsverslag is hierna opgebouwd uit de volgende onderdelen: 
 
1. Voorbereiding invoering 
2. Voortgaande inspanningen bereik doelgroep 
3. Gegevensuitwisseling en verificatie 
4. Rechtmatigheid en financieel beheer 
5. Kosten 
6. Slotbeschouwing 
 
§ 1. Voorbereiding invoering  
 
De bij de Rijksdienst Caribisch Nederland ondergebrachte RCN-unit SZW, die onderdeel is 
van het ministerie van SZW, is belast met de onder rechtstreekse verantwoordelijkheid 
van het departement vallende uitvoeringstaken in Caribisch Nederland. Deze taken 
betreffen met name de uitkeringsverstrekking, afgifte van tewerkstellingsvergunningen, 
verlenen van ontslagvergunningen en arbeidsinspectie. Met de komst van de Wet 
kinderbijslagvoorziening BES is er een taak bijgekomen voor de RCN-unit SZW, waarbij 
het kerndepartement met name in de aanloopfase voor extra ondersteuning heeft 
gezorgd.  
 
Ruim voordat het wetsvoorstel voor de Wet kinderbijslagvoorziening BES bij de Tweede 
Kamer is ingediend (9 september 2015) zijn de voorbereidingen voor de implementatie 
gestart. Dat moest ook wel om de wet op 1 januari 2016 te kunnen invoeren. De nadruk 
in de voorbereiding lag op het ontwerp van het werkproces, de opdrachtverlening voor de 
bouw van een ICT-applicatie om de uitvoering te ondersteunen, de personele invulling, 
de communicatie (met inbegrip van de zogeheten ‘preregistratie’) en de eerste fase van 
beslissen en betalen.  
 
                                                           
1
 Nota naar aanleiding van het Verslag, Kamerstukken II 2015/16, nr. 6, pag. 4-5 
 

 
‘preregistratie’ centraal in de communicatie.  Ouders zijn opgeroepen zich te komen 
registreren als rechthebbende door middel van het ondertekenen van een 
aanvraagformulier met de bijbehorende bewijsdocumenten. De RCN-unit SZW heeft in 
november/december 2015 op alle eilanden ‘open dagen’ georganiseerd waarop 
belanghebbenden zich voor de kinderbijslag konden inschrijven.  
 
Eerste fase beslissing en betaling  
In artikel 12 van de Wet kinderbijslagvoorziening BES is opgenomen dat de beslissing op 
de aanvraag kinderbijslag in beginsel binnen 8 weken moeten worden genomen, welke 
termijn indien nodig met nog eens 8 weken kan worden verlengd. De betaling geschiedt 
wettelijk vervolgens binnen één maand na de vaststelling van het recht, met dien 
verstande dat voor de tot 1 mei 2016 gedane aanvragen een uiterlijke betalingstermijn 
van drie maanden na vaststelling van het recht geldt (artikel 17, eerste en vijfde lid, Wet 
kinderbijslagvoorziening BES). Deze laatste bepaling heeft een tijdelijke werking, bedoeld 
om de RCN-unit SZW in de beginfase meer tijd te geven om de grote hoeveelheid 
aanvragen binnen een haalbare termijn af te doen en de betaling over te maken.  
 
De wettelijke mogelijkheid van latere betaling laat onverlet dat de RCN-unit SZW zich 
heeft ingespannen om zoveel mogelijk van de per ultimo 2015 ingediende aanvragen (uit 
de preregistratie) af te doen voor betaling op het eerste betaalmoment eind januari 
2016. In ongeveer de helft van de geregistreerde aanvragen uit de preregistratie kon 
eind januari 2016 al daadwerkelijk op de rekening van de betrokken rechthebbenden 
worden betaald. Voor onderstandgerechtigden met kinderen kon de kinderbijslag in 
100% van de gevallen al eind januari 2016 worden uitbetaald.  
 
§ 2. Voortgaande inspanningen bereik doelgroep 
 
Speerpunt bij de invoering van de kinderbijslag BES is het bereiken van alle kinderen in 
Caribisch Nederland. Daaraan is niet alleen in de fase vóór 1 januari 2016, maar ook 
daarna voortdurend aandacht geschonken. Publieksinformatie heeft hierin een grote rol 
gespeeld, maar is niet het enige. De Rijksdienst voor Identiteitsgegevens (RvIG) heeft 
medio 2016 een eenmalige selectie van kinderen van 0-18 jaar beschikbaar gesteld, wat 
de RCN-unit SZW in staat stelde te bekijken voor welke kinderen er nog geen 
kinderbijslag is aangevraagd. Daarnaast levert de RvIG maandelijkse bestanden op basis 
waarvan potentiële gerechtigden actief kunnen worden opgezocht.  
 
Om het bereik te maximaliseren zijn in 2017 op Sint Eustatius mogelijke gerechtigden 
telefonisch benaderd met het verzoek om zich te melden bij het plaatselijke kantoor van 
de RCN-unit SZW. Een aantal van hen heeft zich daadwerkelijk gemeld bij de RCN-unit 
SZW voor een aanvraag. Aanvullend op de telefonische benadering zijn mogelijke 
gerechtigden thuis benaderd met het verzoek zich te melden. Op Saba zijn mensen 
eveneens actief benaderd. Aanvullend op de telefonische benadering zijn potentiële 
gerechtigden ook schriftelijk benaderd en is het maatschappelijk werk op Saba verzocht 
om gerechtigden bij de RCN-unit SZW te melden. Op Bonaire lag het accent op 
voorlichting in de wijken, via de media en inzet van foldermateriaal. 
 
Het succes van de inspanningen blijkt uit de ontwikkeling van het aantal kinderen zoals 
weergegeven in de hierna volgende tabel.  
 
 

 
 
§ 4. Rechtmatigheid en financieel beheer 
Naar aanleiding van de bevindingen van de Auditdienst Rijk over 2016, signaleert de 
Algemene Rekenkamer tekortkomingen in het financieel beheer bij de RCN-unit SZW, 
waaronder ten aanzien van de kinderbijslag. De ADR is van oordeel dat de applicatie 
onvoldoende ondersteuning biedt voor de maandelijkse financiële aansluiting tussen de 
4
afgegeven beschikkingen en de betaallijsten . Bovendien kan de betaallijst handmatig 
aangepast worden. De betaallijst hoeft dus niet een juiste weergave te zijn van het 
exportbestand op basis van rechtmatig afgegeven beschikkingen. Een financiële 
aansluiting van de uit te keren bedragen in de applicatie en de betaallijst is niet mogelijk. 
De ADR wijst ook op het ontbreken van functiescheiding tussen invoeren en 
controleren/goedkeuren van de betaallijst.   
De bevindingen van de ADR – en bijbehorende aanbevelingen om de geconstateerde 
problematiek op te lossen – zijn betrokken bij het Plan van aanpak verbetering 
rechtmatigheid en financieel beheer RCN-unit SZW, waarover de Tweede Kamer is 
5
geïnformeerd . Voor de onderhavige problematiek zijn met name de in het plan van 
aanpak genoemde verbeteracties op het terrein van ICT en het betaalproces relevant. 
Met betrekking tot het betaalproces heeft de RCN-unit besloten de betalingen op termijn 
via het betaalsysteem van de Belastingdienst Caribisch Nederland (BCN) te laten lopen. 
Aansluiting bij dit systeem maakt een eind aan kwetsbare handmatige handelingen in het 
betaalproces en biedt zekerheid over de juiste betaalgegevens bij de uitbetaling. Voor 
het verbeteren van de ICT-applicatie is in het kader van het plan van aanpak een 
issuelijst opgesteld, waarover het gesprek met de bouwer van de applicatie nog loopt.  
Sinds begin 2017 is wel in functiescheiding voorzien. Dit houdt in dat de medewerker die 
de beoordeling doet, een andere persoon is dan degene die verantwoordelijk is voor de 
betalingen. De functiescheiding is op het niveau van de werkinstructies en wordt nog niet 
afgedwongen door het systeem.  
 
§ 5. Kosten 
 
De uitvoeringskosten van de RCN-unit SZW worden niet uitgesplitst naar wettelijke 
regeling. Uitsplitsing zou gezien de veelheid aan taken ondoenlijk zijn. Specifieke kosten 
als de kosten van inhuur en ondersteuning en de inzet van communicatie in de 
opbouwfase van de invoering van de Wet kinderbijslagvoorziening BES zijn wel apart 
geregistreerd. Uit de door de RCN-unit SZW verstrekte informatie valt af te leiden dat 
hiermee naar schatting een bedrag van circa USD 150.000 gemoeid is geweest. Dit is 
exclusief de kosten van ondersteuning via het kerndepartement.  
 
De kosten voor de bouw van de ICT-applicatie zijn bij de opdrachtverlening geraamd op 
USD 250.000. De werkelijke kosten tot en met eind 2017 komen daarmee nagenoeg 
overeen. Daarbij komt nog bij de eenmalige vergoeding die voor het gebruiksrecht van 
het pakket Decos JOIN is verschuldigd (ruim USD 40.000). De jaarlijkse kosten voor 
onderhoud en abonnement van de ICT-applicatie bedragen contractueel USD 14.415.  
 
                                                           
4
 In de uitvoeringspraktijk ook wel ‘FEP-bestand’ genoemd.  
5
 Kamerstukken II, 2016/’17, 34550 XV nr. 77 
 

 
 
Lopende uitvoering en toekomstbeeld ICT 
De ICT-applicatie JOIN die speciaal is ontwikkeld als registratie- en betaalsysteem draait 
per 1 januari 2017 in de productieomgeving. Wel zijn er verbeterpunten in de applicatie 
te constateren. De gebruikers lopen er met name tegenaan dat het systeem meer is 
ingericht als ‘document support system’ en minder goed scoort op de ondersteuning van 
het proces. Een specifiek punt betreft het ontbreken van de registratie van het proces 
rond bezwaar en invordering in de applicatie. Bovendien is de mogelijkheid van het 
genereren van managementinformatie nog onvolledig (voorbeeld is het nog niet vanuit 
de applicatie kunnen rapporteren over aantallen kinderen die geen ingezetene zijn 
vanwege onderwijs of om medische reden). Vorenstaande zijn aandachtspunten voor 
verdere doorontwikkeling van de applicatie.  
 
Bereik van de Wet kinderbijslagvoorziening BES 
Hoewel de huidige aantallen van de kinderbijslag BES op een hoog bereik van de regeling 
duiden, laat vergelijking met de gegevens uit de bevolkingsadministratie nog een verschil 
zien tussen enerzijds het aantal kinderen tot 18 jaar in PIVA en anderzijds het aantal 
kinderen waarvoor kinderbijslag wordt verstrekt. Een belangrijk deel van de 
geconstateerde verschillen kan worden verklaard uit uitsluitingsgronden als verlopen 
verblijfsvergunning of ontvangen van studiefinanciering. Ook komt het voor dat de 
kinderbijslag is geblokkeerd. Dit gebeurt wanneer de RCN-unit SZW concludeert dat er 
mogelijk sprake is van ten onrechte uitbetaalde kinderbijslag die verband houdt met 
eerdergenoemde uitsluitingsgronden of een bankrekening die kennelijk is geblokkeerd. 
De RCN-unit SZW schort dan de betaling op totdat er zekerheid is over de situatie.   
Uitvoerbaarheid 
Bij het opstellen van de Wet kinderbijslagvoorziening BES is de uitvoerbaarheid een 
belangrijk aandachtspunt geweest. Er is bewust voor een ten opzichte van de Algemene 
Kinderbijslagwet enigszins vereenvoudigde systematiek gekozen. Geconcludeerd kan 
worden dat dit uitgangspunt heeft bijdragen aan de uitvoerbaarheid. Alles overziende is 
de Wet kinderbijslagvoorziening BES een goed uitvoerbare regeling gebleken.  
 
De bijzondere context van Caribisch Nederland dient wel steeds in aanmerking te worden 
genomen, zoals het relatief veelvoorkomende verschijnsel dat kinderen bij wisselende 
verzorgers zijn ondergebracht, zonder dat dit juridisch wordt geregeld of aan de 
bevolkingsadministratie wordt doorgegeven. Ook wanneer dit laatste wel het geval is, 
kan niet uitsluitend op basis van de gegevens van degenen die wonen op het adres 
vastgesteld worden wie de rechthebbende voor de kinderbijslag is. Automatische 
verstrekking is dan ook – conform hetgeen is aangegeven in de brief van 28 februari 
2017 (Kamerstukken II 2016/’17, 34 275, nr.19) – niet aan de orde. De RCN-unit SZW 
heeft bovendien de indruk dat aanvragers het persoonlijk contact bij de aanvraag als 
prettig ervaren. Afgezien daarvan zou een dergelijke herinrichting van het (werk)proces 
een risico vormen voor de stabiliteit en kwaliteit van de lokale uitvoering, die een beperkt 
absorptievermogen heeft. Het is van belang om zuinig te zijn op de uitvoerbaarheid en 
de resultaten die de afgelopen periode zijn bereikt, niet op het spel te zetten.   
 
 
---o--- 
 
 
 

