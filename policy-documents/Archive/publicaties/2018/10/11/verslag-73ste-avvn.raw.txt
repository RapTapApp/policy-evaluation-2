VERSLAG VAN DE 73ste ALGEMENE VERGADERING VAN DE VERENIGDE NATIES 
 
ste
Van 24 tot en met 28 september jl. vond in New York de ministeriële week plaats die de 73 zitting 
van de Algemene Vergadering van de Verenigde Naties (AVVN) inluidde. Tijdens deze week werd het 
Koninkrijk vertegenwoordigd door minister-president Rutte, minister-president Wever-Croes van 
Aruba, minister-president Romeo-Marlin van Sint-Maarten, minister van Buitenlandse Zaken Blok, 
minister van Defensie Bijleveld, minister voor Buitenlandse Handel en Ontwikkelingssamenwerking 
Kaag, staatssecretaris van Volksgezondheid, Welzijn en Sport Blokhuis, ministers van Toerisme, 
Volksgezondheid en Sport van Aruba Oduber, minister van Justitie, Veiligheid en Integratie van 
Aruba Bikker en minister van Gezondheid, Milieu en Natuur van Curaçao, Camelia-Römer. Hare 
Majesteit de Koningin nam deel in haar hoedanigheid van Speciaal Pleitbezorger van de VN 
Secretaris-Generaal voor inclusieve financiering voor ontwikkeling.   
 
Deze brief bevat een verslag van de belangrijkste bijeenkomsten (formele bijeenkomsten, side 
events, bilaterale gesprekken en overige bijeenkomsten) en uitkomsten van de ministeriële week. 
Het verslag gaat in het bijzonder in op de thema’s opgenomen in de inzetbrief van het Koninkrijk 
ste
voor de AVVN d.d. 6 juli 2018 (Kamerstuk 26 150, nr. 171). Het verslag van de gehele 73 zitting van 
ste
de AVVN, die nog duurt tot september 2019, zal worden toegevoegd aan de inzetbrief voor de 74 
AVVN die uw Kamer voorafgaand daaraan zal toegaan. 
 
I. Belang van inspelen op het veranderende multilaterale landschap  
In de openingsweek stelde minister-president Rutte in zijn toespraak namens het Koninkrijk het 
belang van de multilaterale wereldorde voorop. De minister-president bepleitte dat er geen 
tegenstelling is tussen multilateralisme en het nationaal belang. Juist omdat internationale 
samenwerking – zoals binnen de VN – het Koninklijk veel oplevert, is het noodzakelijk om de VN fit-
for-purpose te maken (‘beter geschikt’) teneinde cruciale doelstellingen, zoals het tegengaan van 
ongelijkheid en klimaatverandering, te behalen. Daarbij dienen ook VN-lidstaten hun 
verantwoordelijkheid te nemen. In het huidige klimaat van groeiende polarisatie moet constructief 
multilateralisme de leidraad vormen.  
 
In het kader van het lidmaatschap van het Koninkrijk van de VN-Veiligheidsraad in 2018 kwamen 
prioriteiten zoals conflictpreventie, accountability/rule of law en de hervorming van VN-
vredesmissies tijdens de ministeriële week veelvuldig aan de orde. Dat gold ook voor onderwerpen 
die het Koninkrijk binnen de VN centraal stelt: mensenrechten, bescherming van burgers en betere 
participatie van vrouwen en het maatschappelijk middenveld bij kwesties van vrede en veiligheid. De 
week gaf ook gelegenheid de VNVR-inspanningen van het Koninkrijk na 2018 te verduurzamen. Zo is 
het Koninkrijk in gesprek met nieuwe niet-permanente leden van de Veiligheidsraad, zoals België en 
Duitsland. In het licht van de Europeaniseringsambitie van de VNVR-zetel is er winst te behalen door 
het overdragen van kennis, ervaring en prioriteiten aan navolgende Europese leden. 
 
Het Koninkrijk herbevestigde in het gesprek met Secretaris-Generaal van de VN (SGVN) Guterres 
steun aan het hervormingsproces ten aanzien van vrede en veiligheid, management, en de 
ontwikkelingspilaar van de VN. De SGVN benadrukte dat de VN-lidstaten weliswaar hun steun 
hadden uitgesproken voor de voorgestelde hervormingen, maar dat het er nu op aankwam deze ook 
uit te voeren. Het Koninkrijk verzekerde de SGVN zich hiervoor te zullen inzetten. Daarnaast deelde 
minister-president Rutte de zorgen van de SGVN omtrent klimaatverandering en de noodzaak het 
Parijs akkoord levend te houden. De SGVN verzocht minister-president Rutte om een actieve rol 
hierbij in te nemen. De minister-president zei hiervoor volledige steun toe vanuit het Koninkrijk. 
Nieuwe ontwikkelingen (het versnelde smelten van ijskappen, vrijkomen methaangassen) zouden 
zelfs om nog ambitieuzere doelen kunnen gaan vragen. SGVN deelde de notie dat het van belang is 
de bevolking goed mee te nemen met de benodigde maatregelen. 
1 
 

Minister Blok nam ook deel aan de bijeenkomst over Ensuring accountability for Syria. Hier lag de 
focus op de werkzaamheden en de begroting van de VN-bewijzenbank voor grove schendingen in 
het Syrische conflict (International Impartial and Independent Mechanism, hierna ‘IIIM’ ). Ten 
behoeve van uiteindelijke strafvervolging is het van belang dat bewijs wordt verzameld en 
geconsolideerd door het IIIM. Het IIIM zet in op samenwerkingsverbanden met staten en maakte 
recent afspraken met de Organisation for the Prohibition of Chemical Weapons (OPCW) ten behoeve 
van toegang tot informatie en bewijs. Het IIIM deelt op zijn beurt weer informatie met staten met 
als doel nationale vervolging te faciliteren. Onder meer Syrische ngo’s, zoals het Syrian Justice and 
Accountability Center (SJAC), gaven aan dat er meer focus nodig is op de verbinding tussen 
strafvervolging en transitional justice, inclusief waarheidsvinding en restitutie van eigendommen.    
Net als in voorgaande jaren was er aandacht voor het strafrechtelijk onderzoek naar het neerhalen 
van vlucht MH17. Met de vijf landen die samenwerken in het Joint Investigation Team (JIT) dat dit 
onderzoek uitvoert, werd de eensgezindheid en vastberadenheid om waarheidsvinding en 
gerechtigheid te bewerkstelligen opnieuw onderstreept. Het Koninkrijk en Australië gaven ook 
nadere toelichting op de stand van zaken in de aansprakelijkstelling van de Russische Federatie voor 
zijn aandeel in het neerhalen van vlucht MH17. MH17 kwam naast de JIT-bijeenkomst ook ter sprake 
in bilaterale gesprekken van minister Blok met onder meer Rusland, Australië en Maleisië. In zijn 
toespraak voor de AVVN benadrukte minister-president Rutte tevens het belang van 
waarheidsvinding, gerechtigheid en acceptatie van verantwoordelijkheid voor het neerhalen van 
vlucht MH17, en riep alle landen op mee te werken met de implementatie van resolutie 2166.   
Het Global Center for R2P organiseert jaarlijks een ministeriële bijeenkomst over Responsibility to 
Protect (R2P), dit jaar met voorzitters Qatar en Italië en met het Koninkrijk als co-sponsor. 
Kernthema was het vergroten van de impact van VN-vredesoperaties bij het voorkomen van 
misdrijven tegen de menselijkheid. Het Koninkrijk betoogde als VNVR-lid dat vredesoperaties een 
concreet en tastbaar instrument zijn om burgerbevolkingen te beschermen tegen de grofste 
misdaden: ‘peacekeeping is R2P in action’. Deze taak is ook relevant voor lange termijn stabiliteit en 
preventie. Dankzij de mensenrechtentaakstelling in VN-mandaten kunnen vredesmissies de basis 
leggen voor het voorkomen van internationale misdaden, ook nadat een missie beëindigd is. Verder 
ging aandacht uit naar de noodzaak van zero-tolerance en accountability voor seksueel misbruik 
door het eigen personeel van vredesmissies.  
Aandacht voor overige mensenrechtenonderwerpen was er in gesprekken van minister Blok en 
minister Kaag met Jemen, Saoedi-Arabië, Koeweit en de Verenigde Arabische Emiraten. Er werd 
onder meer gesproken over het rapport van de Group of Eminent Experts inzake Jemen en de 
noodzaak om het mandaat van deze experts te verlengen, hetgeen mede door Nederlandse 
inspanning in dezelfde week door de Mensenrechtenraad in Genève werd besloten. Daarnaast 
benadrukte minister Blok tijdens een bijeenkomst van de UN LGBTI Core Group de inzet van het 
Koninkrijk op het wereldwijd tegengaan van discriminatie van en geweld tegen LHBTI’s (Lesbische 
vrouwen, homoseksuele mannen, biseksuelen, transgender- en intersekse personen). Het side event 
‘Good human rights stories’, georganiseerd door de EU, bracht een inspirerende verzameling 
voorbeelden bijeen van mensenrechtenprojecten met impact. Zo spraken Gambia, Georgië en 
Human Rights Watch over onderwerpen als de verbetering van gevangenissen en het informeren 
van lokale bevolkingen over vrouwenrechten.   
De situatie in Gaza stond op de agenda van de jaarlijkse bijeenkomst van het Ad Hoc Liaison 
Committee (AHLC) met de Palestijnse Autoriteit, Israël, VN, Wereldbank, IMF en de belangrijkste 
donoren, waaronder Nederland. VN-gezant Mladenov presenteerde een pakket van maatregelen die 
de humanitaire situatie moeten helpen verbeteren. Nederland sprak steun uit voor de VN-plannen 
en benadrukte de noodzaak van het openen van de grenzen voor personen en goederen, met 
inachtneming van Israëls veiligheidszorgen. Deze boodschappen werden ook overgebracht bij 
3 
 

irreguliere migratie, terrorisme en georganiseerde misdaad tegen te gaan noodzakelijk. In dat licht 
sprak hij waardering uit voor de G5-troepenmacht waarmee Sahellanden zelf verantwoordelijkheid 
nemen voor stabiliteit en veiligheid in de regio. Daarbij benadrukte hij dat het cruciaal is dat de G5-
troepenmacht binnen een sterk mensenrechtenraamwerk opereert en benoemde hij de intentie van 
het Koninkrijk om effectieve samenwerking tussen de nationale strafrechtketens en de G5-
troepenmacht te bevorderen. Ook gaf minister Blok aan dat het Koninkrijk lid is geworden van de 
Sahel Alliantie om de effectiviteit van de internationale inzet in de Sahel te vergroten. 
De minister van Defensie sprak bij een evenement over het Canadese ‘Elsie-initiatief’, dat zich richt 
op het trainen en vergroten van het aantal vrouwelijke militairen en politieagenten in VN-
vredesmissies. Het Koninkrijk is lid van de contactgroep die is opgericht om het initiatief verder te 
brengen. De minister stelde in New York dat het belangrijk is om het genderbewustzijn binnen de 
krijgsmacht te vergroten, omdat de rol van vrouwen in de praktijk op veel fronten belangrijk blijkt. 
Ook vroeg zij aandacht voor de workshop die Nederland in samenwerking met Canada in november 
organiseert om te spreken over de uitkomsten van een groot wereldwijd onderzoek naar de 
belangrijkste oorzaken van de geringe stijging in het percentage vrouwelijke blauwhelmen. 
 
Ontwapening en non-proliferatie 
 
Het Koninkrijk nam deel aan een side event over cybersecurity in de context van internationale vrede 
en veiligheid werd georganiseerd door de VS. Op de agenda stonden onder andere de besprekingen 
in de Eerste Commissie van de AVVN (belast met ontwapening en non-proliferatie) en de inzet van 
politiek-diplomatieke middelen bij het tegengaan van cyberdreigingen. Nederland gaf aan dat 
diplomatieke inspanningen belangrijk zijn bij de naleving van internationaal recht in het 
cyberdomein. In dat verband wees Nederland op de voorbeeldfunctie van de zogenaamde EU Cyber 
Diplomacy Toolbox die de mogelijkheid biedt om de maatregelen uit het EU gemeenschappelijk 
buitenlands en veiligheidsbeleid concreet in te zetten bij cyberincidenten (van verklaringen tot 
sancties). 
 
Er vonden in de ministeriële week eveneens twee VNVR-zittingen plaats. Minister-president Rutte 
nam deel aan een VNVR-debat, voorgezeten door president Trump over non-proliferatie van 
massavernietigingswapens. Premier Rutte onderstreepte de positie van het Koninkrijk als 
beschermer en voorvechter van multilateralisme. Resolutie 2231, waarmee de nucleaire deal met 
Iran bekrachtigd wordt, noemde hij hierbij als voorbeeld. Tevens sprak hij zorgen uit over de 
schendingen van fundamentele normen zoals in de zaak Skripal, het gebruik van chemische wapens 
in Syrië en de ontwikkeling van nucleaire wapens door Noord-Korea. Minister Blok sprak tijdens een 
VNVR-zitting over non-proliferatie in Noord-Korea, voorgezeten door de Amerikaanse minister van 
Buitenlandse Zaken, Pompeo, waarbij minister Blok namens het Koninkrijk het belang van eenheid 
van de internationale gemeenschap en de VNVR opnieuw benadrukte. Hij benadrukte daarbij het 
belang van strikte uitvoering van het sanctie-regime tegen Noord-Korea.  
 
Tijdens een bijeenkomst over het kernstopverdrag (Comprehensive Test-Ban Treaty - CTBT), 
onderstreepte minister Blok het belang van het CTBT verificatieregime. In aanwezigheid van 30 
andere ministers, de Hoge Vertegenwoordiger voor het Europees buitenlands-en defensiebeleid 
Mogherini en CTBTO Uitvoerend Secretaris Zerbo, werd een ministeriële verklaring aangenomen. 
Daarin worden landen opgeroepen het verdrag te ratificeren zodat het in werking kan treden. En 
marge sprak minister Blok met deelnemende collega’s over het bevorderen van een 
Splijtstofstopverdrag (Fissile Material Cut-off Treaty). 
Migratie en vluchtelingen  
Ministers Blok, Ankourao (Niger) en Siala (Libië) traden op als co-host van een goedbezochte 
bijeenkomst gericht op de aanpak van mensenhandel op de Centraal-mediterrane Migratieroute.  
5 
 

Bestrijding van terrorisme en gewelddadig extremisme  
Minister-president Rutte en minister Blok droegen tijdens de ministeriële week het Travel 
Information Portal (TRIP) over aan de VN. Met VNVR-resolutie 2396 werd in 2017 de verzameling, 
verwerking en analyse van passagiersgegevens voor detectie van ongewenste (terroristische) 
reisbewegingen een internationale verplichting. TRIP, ontwikkeld door het ministerie van Justitie en 
Veiligheid en de Nationaal Coördinator Terrorismebestrijding en Veiligheid, is een systeem dat dit 
mogelijk maakt. Met een bronzen penning droeg de minister-president het systeem symbolisch over 
aan de SGVN. Minister Blok en Ondersecretaris-Generaal voor Contraterrorisme, Voronkov, 
verzorgden de juridische formalisering. 
Aandacht aan contraterrorisme werd ook geschonken tijdens de ministeriële bijeenkomst van het 
Global Counterterrorism Forum (GCTF) waar het Koninkrijk samen met Marokko voorzitter van is. Er 
werd een GCTF-VN verklaring aangenomen die de samenwerking tussen beide fora op dit thema 
opnieuw bekrachtigt. De GCTF-leden ondersteunden vier sets nieuwe, niet bindende, aanbevelingen 
over de omgang met teruggekeerde vrouwen en kinderen; de link tussen terrorisme en 
georganiseerde misdaad; homegrown terrorism en bewijsvergaring. Deze aanbevelingen en good 
practices zijn publiek beschikbaar en kunnen worden ingezet bij het opstellen of aanpassen van 
nationaal contraterrorismebeleid. Het komende jaar zal de GCTF vooral aandacht besteden aan 
bestuurlijke maatregelen als onderdeel van een CT-aanpak. De dreiging van unmanned aerial 
systems en het verbeteren van detectie en interdictie van terroristische reisbewegingen, zoals 
middels het TRIP-systeem, staan hierin centraal. In zijn toespraak stelde minister Blok ondermeer 
dat ISIS zich mogelijk heeft schuldig gemaakt aan Genocide en riep hij –net als hij al eerder had 
gedaan– de VNVR op dit te bevestigen (ref motie Van Helvert cs, kamerstuk 34 775 V, nr 20 alsmede 
motie Voordewind 32 623 nr 193).  
Humanitaire hulp, onderwijs en partnerschappen 
In samenwerking met Bahrein, België en Canada organiseerde Nederland een zeer goed bezocht side 
event (ruim 600 aanwezigen) over geestelijke gezondheid. Nederland vroeg met succes aandacht 
voor het belang van geestelijke gezondheid en psychosociale zorg in door rampen en conflicten 
getroffen gebieden en opvangregio’s, met daarbij zowel aandacht voor de getroffen bevolking als 
voor hulpverleners. Het evenement, dat werd gemodereerd door ervaringsdeskundigen, ging in op 
belangrijke kwesties zoals financiering van adequate zorg, het tegengaan van stigmatisering, het 
versterken van de gezondheidsinfrastructuur en een integrale benadering van geestelijke 
gezondheid en psychosociale zorg in de humanitaire respons. Nederland heeft toegezegd in nauwe 
samenwerking met relevante actoren te zullen werken aan concrete oplossingen voor mensen die 
als gevolg van rampen of conflicten met geestelijke gezondheidsproblemen kampen. 
 
In aanloop naar de High-Level Meeting on Universal Health Coverage in Emergencies in 2019 
organiseerden Zwitserland en Afghanistan een side event over dit thema. Minister Kaag pleitte voor 
accountability voor, en data over, aanvallen op medisch personeel, en vroeg aandacht voor twee 
vergeten aspecten: toegang tot seksuele en reproductieve gezondheidsdiensten en rechten alsmede 
zorg voor geestelijke gezondheid en psychosociale steun voor mensen in crises.  
Gezondheid stond ook centraal tijdens high-level bijeenkomsten over tuberculose en leefstijlziekten, 
waaraan staatssecretaris Blokhuis van Volksgezondheid, Welzijn en Sport deelnam samen met 
minister Römer van Gezondheid, Milieu en Natuur van Curaçao en minister Oduber van Toerisme, 
Volksgezondheid en Sport van Aruba. En marge van deze bijeenkomst vroeg het Koninkrijk middels 
een eigen side event aandacht voor succesvolle initiatieven voor tabaksontmoediging. Daarnaast 
benoemde Nederland bij een bijeenkomst over tuberculose, HIV en Universal Health Coverage (UHC) 
de relatie met antibioticaresistentie en de noodzaak in onderzoek te investeren.   
7 
 

van de Afrikaanse Unie, Diop, over mogelijkheden te werken aan capaciteitsopbouw voor 
vrouwelijke bemiddelaars in conflictgebieden en de uitvoering van Nationale actieplannen voor 
Vrouwen, Vrede en Veiligheid. Nederland nam ook deel aan de bijeenkomst van het WPS Focal Point 
Network. De inspanningen zijn dit jaar onder andere gericht op het opnemen van seksueel geweld 
als criterium binnen VN-sanctieregimes (ref kamerstuk 26 150, nr. 176 n.a.v. vragen van het lid 
Ploumen).  
 
In gesprek met Speciaal Vertegenwoordiger van de Secretaris-Generaal voor Seksueel Geweld in 
Conflict, Patten, bevestigde minister Blok nogmaals de politieke steun van het Koninkrijk voor haar 
mandaat en kondigde hij een financiële bijdrage van EUR 500.000 aan. Het instellen van sancties om 
seksueel geweld tegen te gaan werd tevens besproken. Patten bedankte in dit kader het Koninkrijk 
voor het initiatief om op dit onderwerp een informele Veiligheidsraadbijeenkomst te organiseren.  
 
Nederland nam deel aan een side event van de EU en UNICEF over ‘Children and women under 
attack: Ending Gender-Based Violence in Emergencies’. Nederland benoemde drie belangrijke zaken 
in de strijd tegen gendergerelateerd seksueel geweld: de behoefte aan data voor een goede 
inschatting van de omvang van het geweld, de noodzaak van actiegerichtheid om het probleem aan 
te kunnen pakken en de noodzaak voor meer aandacht voor mentale en psychologische zorg in 
conflictgebieden. 
 
Bij de SheDecides Champions meeting zegde minister Kaag de continuering van financiële en 
politieke steun voor SheDecides toe. Zij kondigde een extra investering in seksuele en reproductieve 
gezondheid aan via een bijdrage van EUR 58,5 miljoen aan het Global Financing Facility for Every 
Woman Every Child, waarvan minstens een derde direct bijdraagt aan SheDecides doelstellingen. 
Deze bijdrage komt ten goede aan de seksuele en reproductieve gezondheid en het 
zelfbeschikkingsrecht van vrouwen en meisjes.  
 
Verder nam minister Kaag deel aan een door UNAIDS georganiseerde bijeenkomst waarin 
samenwerking tussen de Afrikaanse Unie en de VN op het gebied van gendergerelateerd geweld in 
een humanitaire context centraal stond. De minister benadrukte in haar verklaring het belang van de 
link tussen SDG16 en preventie.  
 
Duurzame ontwikkeling, handel, SDG’s en klimaatverandering 
Met een installatie met vier stationaire fietsen op het plein voor de publieke ingang van de VN 
positioneerde het Koninkrijk zich als toegewijde en innovatieve partner op een belangrijk SDG-
thema: klimaat (SDG 13). Delegatieleden fietsten met ministers van andere landen, UN-officials en 
CEO’s van bedrijven symbolisch van Bonn (COP 23) naar Katowice (COP 24 in december) en deden 
daarmee een oproep om samen te strijden voor het klimaat en het behalen van de Parijse 
klimaatdoelen. Via sociale media bereikte het Koninkrijk met #MakeYourMiles ongeveer 180.000 
mensen. De breed gedragen boodschap was helder: een ambitieuze inzet voor de COP is nodig en als 
we de afspraken van Parijs willen halen, moeten we met de wereldgemeenschap aan de slag.  
 
Minister Blok nam op 26 september deel aan de Group of Friends voor Klimaat en Veiligheid 
georganiseerd door Duitsland en Nauru. De bijeenkomst was gericht op het versterken van de 
internationale respons op de veiligheidsrisico’s van klimaatverandering. Minister Blok bracht de 
resultaten voor het voetlicht die het Koninkrijk op het thema conflictpreventie, met speciale 
aandacht voor klimaat en water, in de VNVR heeft behaald. Ook benadrukte hij het belang van 
aandacht voor de gevolgen van klimaatverandering voor Small Island Developing States en wees hij 
op het Planetary Security Initiative als platform voor klimaat en veiligheid. 
9 
 

