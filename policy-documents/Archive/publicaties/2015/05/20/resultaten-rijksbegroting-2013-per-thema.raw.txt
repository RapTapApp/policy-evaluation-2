Resultaten Rijksbegroting 2013 per thema 
Hebben alle ministeries bereikt wat zij van plan waren aan het begin van het 
begrotingsjaar? U kunt hier per thema bekijken wat de resultaten waren van de 
maatregelen die het kabinet heeft genomen in 2013. 
  
 Bereikbaarheid en vervoer
 
Binnenlandse zaken 

  
 Buitenlandse zaken
 
Defensie 

  
 Energie en Telecom
 Financiën 

  
 Gezondheidszorg
 Landbouw, natuur en milieu 

  
 Leefbaarheid
 Ondernemen en innovatie 

 
 Onderwijs, cultuur en wetenschap 
  
 Overheidscommunicatie
 
Rijksdienst 

  
 Veiligheid en justitie
 Veiligheid in het verkeer 

  
 Werk en inkomen
 Wonen 

 
Bereikbaarheid en vervoer 
Hier vindt u de verantwoording van het beleid op het gebied van bereikbaarheid en 
vervoer in 2013. 
Aanleg en onderhoud wegen 
Voor een betere doorstroming op de weg, heeft de overheid gewerkt aan aanleg en onderhoud van 
wegen. In 2013 is 179,4 km asfalt opengesteld. Het gaat om de volgende projecten: 
 
 A12 Bunnik-Veenendaal; 
 
 A2 Den Bosch-Eindhoven; 
 
 A28 Utrecht-Amersfoort; 
 
 A10/A5 Coentunnel-Westrandweg; 
 
 de eerste delen van het project Schiphol-Amsterdam-Almere (A1 Watergraafsmeer-Diemen 
en A10 Amstel-Watergraafsmeer); 
 
 knooppunt A76 Kunderberg; 
 
 de nieuwe brug A50 Ewijk-Valburg; 
 
 openstelling van de aansluiting A73 Koninginnelaan. 
Verder zijn nieuwe startbeslissingen genomen om knelpunten in bereikbaarheid op te lossen. Onder 
andere voor de: 

Aanleg Vaarwegen 
De verdieping van de vaarweg Harlingen-Kornwerderzand is opgeleverd. De verruiming van het 
Wilhelminakanaal bij Tilburg, de Wilhelminasluis in de Zaan en de bouw van de Schutsluis bij 
Zwartsluis zijn in 2013 van start gegaan. Ook zijn er onder meer kades verbeterd bij het 
Julianakanaal Maastricht en is de kade verlengd bij Markelo. 
Verder is eind 2013 besloten om de Twentekanalen te verruimen en zijn er met ongeveer 30 
bedrijven aanvullende afspraken gemaakt om meer te vervoeren over water. Hierdoor rijden vanaf 
2015 350 en vanaf 2020 900 vrachtwagens per dag minder. Met deze maatregelen werkt het 
ministerie van IenM aan een vaarwegennet dat is berekend op toekomstige groei. Door ruimere 
vaarwegen en sluizen en betere kades voor overslag kunnen schippers met grotere schepen en 
efficiënter beladen varen. Daarmee wordt het aantrekkelijker om via water te vervoeren, 
economische ontwikkeling te ondersteunen en wegen en omgeving te ontlasten. 
Beter Benutten 
Naast aanleg en onderhoud aan de infrastructuur, is het nodig die infrastructuur efficiënter te 
benutten. Rijk, regio en het bedrijfsleven zetten zich sinds 2011 samen in om de bereikbaarheid in 
Nederland te verbeteren door weg, water en spoor beter te benutten. Ongeveer 300 slimme en 
vernieuwende maatregelen dringen de files op de grootste knelpunten in 12 drukke regio’s terug. 
Het programma Beter Benutten ligt op schema. In 2013 is ongeveer 15% van de ruim 300 
projecten afgerond. De nieuwe aanpak voor een betere doorstroming op de grote fileknooppunten 
in 12 regio’s begint zijn vruchten af te werpen. Inmiddels mijden jaarlijks ruim 3 miljoen 
bestuurders de spits. Dagelijks gaat het om 13.500 mensen die uit de spits verdwenen zijn en 
daarmee zorgen voor een flinke verlichting op de weg. 
De eerste resultaten zijn vooral het gevolg van de verschillende spitsmijdprojecten. die Deze 
moedigen automobilisten in verschillende regio’s aan op andere manieren of tijdstippen van en 
naar het werk te reizen. De projecten in Arnhem-Nijmegen, Rotterdam en Midden Nederland 
nemen een fors deel van het effect voor hun rekening. 
Zie ook: onderwerp wegen: wegen beter benutten 
Luchtvaart 
Groningen Airport Eelde heeft in april 2013 de verlengde start- en landingsbaan in gebruik 
genomen. Sindsdien zijn ook bestemmingen verder weg binnen en buiten Europa non-stop vanaf 
Eelde te bereiken. 
Zie ook: onderwerp luchtvaart: luchthavens 
 

Nederland in deze landen. Voor die tijd moest dat in Den Haag. Voor kiezers in het buitenland is er 
een proef met een nieuw model stembiljet dat zij per mail konden krijgen. Deze maatregelen 
maken het stemmen vanuit het buitenland makkelijker. 
Door een Experimentenwet kunnen gemeenten de stemmen centraal tellen, in plaats van in de 
afzonderlijke stembureaus. 
Zie ook: onderwerp verkiezingen 
Financiering politieke partijen 
Op 1 mei 2013 is de Wet financiering politieke partijen ingegaan. Landelijke politieke partijen 
moeten daardoor alle giften boven de € 4.500 openbaar maken. Dit moet met naam en woonplaats 
van de donateur. Regels voor lokale politieke partijen en lokale afdelingen van landelijke partijen 
zijn in voorbereiding. 
Zie ook: onderwerp Democratie 
Verdieping van het constitutioneel bestel 
De Grondwet beschermt de grondrechten van burgers en regelt de staatsinrichting van Nederland. 
In 2013 is een aantal voorstellen uitgewerkt: 
 
 het recht op een eerlijk proces en toegang tot de rechter opnemen in de Grondwet; 
 
 het brief-, telefoon- en telegraafgeheim aanpassen aan moderne communicatie-
instrumenten. 
Daarnaast heeft het kabinet voortgang gemaakt met 2 parlementaire initiatiefwetsvoorstellen: 
 
 uit de Grondwet halen van de aanstellingswijze van de burgemeester en de commissaris 
van de Koning (1e lezing in de Tweede Kamer afgerond); 
 
 de invoering van een correctief bindend referendum (1e lezing afgerond in de Tweede en 
de Eerste Kamer). 
Het wetsvoorstel over het niet-bindende raadgevend referendum is aangenomen. De wet gaat naar 
verwachting in op 1 januari 2015. 
De Tweede Kamer heeft het eerste Nationaal Actieplan Mensenrechten behandeld. Er wordt nu 
gewerkt aan de implementatie ervan. 
Zie ook: onderwerp grondwet en statuut 
Veilige publieke taakuitvoering 
Het aantal werknemers met een publieke taak dat slachtoffer is van agressie en geweld is tussen 
2011 en 2012 gelijk gebleven. Dit bleek uit een nieuwe meting in 2013. Wel verschillen de cijfers 
sterk tussen de sectoren. 

In 2013 heeft de overheid voorbereidingen getroffen voor de reorganisatie van de AIVD. Dit moet 
in 2015 € 23 miljoen opleveren. 
Zie ook: AIVD 
Koninkrijk der Nederlanden 
Aruba, Curaçao en Sint Maarten zijn zelfstandige landen binnen het Koninkrijk der Nederlanden. De 
recente Koninkrijksconferentie leert dat gelijkwaardigheid en samenwerking centraal staan. 
Nederland levert wel bijdragen aan de Kustwacht, het Recherche Samenwerkingsteam en de 
Marechaussee. En aan het Openbaar Ministerie op Aruba, Curaçao en Sint Maarten. Voorop staan: 
 
 de rechtshandhaving op zee (drugssmokkel, mensenhandel, illegale immigratie bestrijden); 
 
 de aanpak van zware georganiseerde en grensoverschrijdende criminaliteit. 
Bonaire, Sint Eustatius en Saba zijn openbare lichamen binnen Nederland. De ontwikkeling van 
deze eilanden is een gezamenlijke verantwoordelijkheid. 
Zie ook: onderwerp Caribisch deel van het Koninkrijk 
 
Buitenlandse zaken 
Hier vindt u de verantwoording van het beleid op het gebied van buitenlandse zaken in 
2013. 
Mensenrechten 
Op 14 juni 2013 publiceerde het kabinet de beleidsbrief ‘Respect en recht voor ieder mens’. 
Nederland wil vooral verschil maken door: 
 
 inzet op mensenrechtenverdedigers; 
 
 gelijke rechten voor lesbiennes, homo’s, biseksuelen en transgenders (LHBT) en voor 
vrouwen; 
 
 tegengaan van ernstige schendingen; 
 
vrijheid van meningsuiting; 
 

vrijheid van godsdienst en levensovertuiging; 
 
 mensenrechten, ontwikkeling en bedrijfsleven.Over mensenrechten en bedrijfsleven bracht 
het kabinet het ‘Nationaal actieplan bedrijfsleven en mensenrechten’ uit. 
In 2013 werd de Nederlandse mensenrechtenprijs, de Mensenrechtentulp, in een nieuw jasje 
gestoken. Dit keer ging bijzondere aandacht uit naar mensenrechtenverdedigers die op een 
innovatieve manier werken. De Mensenrechtentulp 2013 ging op 11 december naar de Pakistaanse 
organisatie Aahung. Aahung zet zich in voor de seksuele en reproductieve gezondheid en rechten 
van Pakistaanse jongeren en volwassenen. 

Ontwikkelingssamenwerking 
Een nieuwe, geïntegreerde, aanpak op het gebied van ontwikkelingssamenwerking is nodig. Er is 
de laatste decennia veel vooruitgang geboekt in de strijd tegen armoede. Maar er liggen er nog 
grote uitdagingen. Bijvoorbeeld op het terrein van armoedebestrijding en het behalen van alle 
Millenniumdoelen. De inkomensongelijkheid is in veel middeninkomenslanden toegenomen. In deze 
landen woont ¾ van de mensen die in extreme armoede leven. 
Een voorbeeld van deze nieuwe aanpak is te zien in het Initiatief Duurzame Handel (IDH). Dat liet 
in 2013 uitzonderlijke resultaten zien. 
 
 Theeprogramma: het inkomen van ruim 350.000 kleine boeren en landarbeiders is in de 
afgelopen 4 jaar met minstens 25% omhoog gegaan. 
 
 Katoenprogramma: 90.000 boeren bereikt. Zij zijn daardoor tussen de 8 en 35% meer 
winst gaan maken. 
 
 IDH-cacaoprogramma: er zijn grote verbeteringen op het gebied van productiviteit en 
inkomsten te zien (meer dan 50%). 
Het thema landrechten is in 2013 door de politieke aandacht voor landroof centraler op de agenda 
gekomen. Zo investeerde Nederland in Rwanda, Benin en Mozambique in betere landrechten van 
boeren en boerinnen. In Rwanda zijn inmiddels 4,5 miljoen landtitels uitgegeven. Waarvan 24% 
aan vrouwen. 
Zie ook: onderwerp ontwikkelingssamenwerking 
Buitenlandse Handel en economische diplomatie 
In 2013 werden 27 ministeriële economische missies georganiseerd. Zij ondersteunden 
Nederlandse bedrijven bij het zaken doen op buitenlandse markten. Dat is fors meer dan 
voorgaande jaren. Daarin bleef de teller onder de 20. En ook veel meer dan eerst was gepland 
(17). Het resultaat is conform het kabinetsbeleid en de vraag vanuit het bedrijfsleven om een 
actieve inzet op economische diplomatie. 
Bij de economische missies lag in 2013 meer dan voorheen de nadruk op de opkomende markten. 
Omdat juist in die markten het grootste deel van de toekomstige economische groei zal 
plaatsvinden. In totaal gingen 800 bedrijven mee op missie. Hier zijn volgens de eerste cijfers 191 
contracten en overeenkomsten uit voortgekomen. Met een verwachte opbrengst van € 167 miljoen. 
Succesverhalen zijn onder andere een grote order voor Dutch Flower Growers in China en voor 
Schouten Food products in India. 
Economische diplomatie is ook ingezet om buitenlandse bedrijven naar Nederland te halen. Een 
voorbeeld is de Netherlands Foreign Investment Agency (NFIA). De nadruk lag op hoogwaardige, 
strategische investeringen aantrekken in de topsectoren. Met speciale aandacht voor 
hoofdkantoren en Research & Development-centra. 
Ondanks de crisis maakte de NFIA een goed jaar door. Het haalde voor € 1.658 miljoen aan 
buitenlandse investeringen binnen. Dit is een record. Deze investeringen zijn goed voor 8.472 

 

kwetsbaar nucleair materiaal verminderen; 
 

een betere beveiliging van nucleair materiaal, radiologische bronnen en nucleaire 
installaties; 
 
 versterking van de internationale nucleaire beveiligingsarchitectuur. 
De hoofdonderhandelaars (Sherpa’s) van de 53 landen en 4 internationale deelnemers 
onderhandelden over het slotcommuniqué. Dit gebeurde onder leiding van Nederland als voorzitter. 
Zie ook: onderwerp internationale vrede en veiligheid 
 
Defensie 
Hier vindt u de verantwoording van het beleid op het gebied van Defensie in 2013. 
Bewaken in binnen- en buitenland 
Nederlandse militairen zijn dagelijks actief in Nederland en het buitenland. In 2013 is de 
krijgsmacht ingezet: 
 
 tegen piraterij; 
 
 in crisisbeheersingsoperaties. Zoals de ondersteuning van ISAF met 4 F-16 jachtvliegtuigen 
in Afghanistan; 
 
 voor de opbouw van veiligheidsorganisaties in onder meer Afghanistan, Afrika, het Midden-
Oosten en op de Balkan. 
Voor de zelfverdedigingstaak van de NAVO heeft Defensie Nederlandse Patriots ingezet in Turkije. 
Ook heeft het kabinet in 2013 besloten deel te nemen aan de VN-operatie Minusma in Mali. Verder 
was de krijgsmacht actief in het Caribische deel van het Koninkrijk. Hierbij gaat het om uitvoeren 
van kustwacht- en counterdrugstaken (opsporen van drugssmokkelaars waarbij een schip met 
helikopter wordt ingezet). 
Defensie verricht ook activiteiten, zoals bijstand en steunverlening, in het kader van de nationale 
veiligheid in Nederland. In 2013 is de krijgsmacht zo’n 2.300 keer nationaal ingezet. In 2012 was 
dit ruim 1.900 keer. Voorbeelden zijn de inzet van de marine voor de kust van Nederland. En de 
inzet van Defensie in Noord-Amsterdam vanwege een hoog inbraakpercentage. 
 
Energie en Telecom 
Hier vindt u de verantwoording van het beleid op het gebied van energie en telecom in 
2013. 
Energie 
Het kabinet heeft een aandeel duurzame energie van 16% in 2023 ten doel gesteld. De tijdelijke 
subsidieregeling voor de aanschaf van zonnepanelen is volledig benut en inmiddels gesloten. In 

Wet uniformering loonbegrip 
Vanaf 1 januari 2013 is er 1 loonbegrip voor loonbelasting, verschillende premies en de 
inkomensafhankelijke bijdrage zorgverzekeringswet. Voor werkgevers kan dit vermindering van 
lasten betekenen. De overheid had werkgevers en loonsoftwarebedrijven al eerder geïnformeerd 
over de gevolgen voor hun loonberekeningsprogramma's. Voor werknemers is de loonstrook korter 
en duidelijker geworden. 
Zie ook: Wijzigingen in de belastingheffing met ingang van 1 januari 2013 
Wijziging AOW-leeftijd 
In 2013 is de AOW-leeftijd verhoogd van 65 jaar naar 65 jaar en 1 maand. Die leeftijd gaat  de 
komende jaren verder omhoog. Diverse fiscale faciliteiten voor 65+'ers groeien mee met deze 
leeftijd. Zoals de heffingskortingen en de zorgkosten. 
Zie ook: Wijzigingen in de belastingheffing met ingang van 1 januari 2013 
Arbeidskorting 
De arbeidskorting is gericht omhoog gegaan om werkenden met lage inkomens tegemoet te 
komen. Dit is in het begrotingsakkoord van 2013 afgesproken. De lastenruimte van € 1,5 miljard 
door de verhoging van de btw is hiervoor gebruikt. De hoogte van arbeidskorting is afhankelijk van 
het arbeidsinkomen en het maximum van de arbeidskorting. In het eindejaarsbericht (tabel 1.2.1) 
staat een overzichtstabel van de arbeidskorting voor 2013. 
Overgangsrecht levensloopregeling per 1 januari 2013 
Sinds 1 januari 2013 is de levensloopregeling niet meer beschikbaar voor nieuwe deelnemers.  
Ook verviel in 2013 de voorwaarde dat het levenslooptegoed alleen voor verlof bruikbaar is. 
Zie ook: 
 
 Levensloopregeling 
 
 Wijzigingen in de belastingheffing met ingang van 1 januari 2013 
Vitaliteitssparen 
Per 1 januari 2013 zou de vitaliteitsspaarregeling ingaan. Maar het kabinet besloot de 
vitaliteitsspaarregeling niet meer in te voeren. Daarmee verviel ook de mogelijkheid van omzetten 
van levenslooptegoeden in vitaliteitssparen. 
Zie ook: Wijzigingen in de belastingheffing met ingang van 1 januari 2013 

Tarieven motorrijtuigenbelasting (mrb) 
De tarieven van de mrb zijn in 2013 aangepast aan de inflatie. De inflatiecorrectie voor 2013 was 
2,2%. De mrb voor motoren is in 2013 met 12% verhoogd. Het tarief voor een motorrijwiel 
bedroeg daardoor in 2013 € 23,24. 
Zie ook: Wijzigingen in de belastingheffing met ingang van 1 januari 2013 
Vrijstelling oldtimers in mrb 
In 2013 hadden oldtimers vrijstelling van mrb. Alle auto's die op 31 december 2011 al 25 jaar of 
ouder waren hoefden daarbij ook geen brandstoftoeslag te betalen. Oldtimers met een eerste 
toelating van 1 januari 1987 of later waren alleen nog vrijgesteld van de mrb. Oldtimers op diesel 
of LPG moesten wel brandstoftoeslag betalen. 
Zie ook: Wijzigingen in de belastingheffing met ingang van 1 januari 2013 
Accijnzen op brandstoffen 
Het verlaagde accijnstarief voor rode diesel is sinds 1 januari 2013 afgeschaft. Rode diesel mag u 
alleen nog gebruiken voor scheepvaart die geen pleziervaart is, met vrijstelling van accijns.  Het 
accijnstarief van LPG is sinds 1 januari 2013 verhoogd met € 0,0125 per kg. De accijnstarieven van 
andere minerale oliën is sinds 1 januari 2013 verhoogd door jaarlijkse indexering. De 
indexatiefactor voor 2013 is 2,2%. De accijnstarieven voor de meest gebruikte brandstoffen in 
2013 staan in het eindejaarsbericht (paragraaf 9.2.3). 
Zie ook: Wijzigingen in de belastingheffing met ingang van 1 januari 2013 
Alcoholaccijns 
De accijns op wijn met meer dan 15% alcohol is in 2013 niet aangepast. Dit gold ook voor de 
accijnzen op mousserende wijnen en tussenproducten. De accijnzen op andere wijnen en 
tussenproducten wijzigden wel. In het eindejaarsbericht 2012 vindt u hiervan een overzicht (tabel 
9.2.1). Ook de accijns op bier is sinds 1 januari 2013 aangepast. Het accijnstarief bedroeg voor 
'standaard' pils € 0,36 per liter. 
Tabaksaccijns 
Vanaf 1 januari 2013 zijn de accijnstarieven van sigaretten en shag verhoogd. De accijns op een 
pakje sigaretten met 19 stuks ging gemiddeld met 35 cent omhoog. De accijns op een pakje shag 
van 40 gram ging gemiddeld met 60 cent omhoog. Daarnaast vond per 1 april 2013 de jaarlijkse 
aanpassing plaats van de tarieven van de tabaksaccijns. De verbruiksbelasting op pruim- en 
snuiftabak is sinds 1 januari 2013 afgeschaft. 

Eigen bijdrage 
Patiënten die in een instelling voor medisch-specialistische zorg verblijven (zoals ziekenhuizen en 
zelfstandige behandelcentra), zouden een eigen bijdrage per verblijfdag gaan betalen. Dat stond in 
het Begrotingsakkoord 2013. Maar in het regeerakkoord van het kabinet Rutte-Asscher (najaar 
2012) is deze maatregel teruggedraaid. 
Zie ook: Wat zit er in het basispakket van de zorgverzekering? 
Hoortoestellen 
Sinds 2014 staat in de Zorgverzekeringswet alleen nog aan welke eisen een gehoortoestel moet 
voldoen. Er is geen maximum vergoeding meer. Daardoor kunnen zorgverzekeraars zelf scherper 
inkopen en betalen patiënten dus minder voor hoortoestellen. 
Daarnaast betaalt een verzekerde sinds 2013 een eigen bijdrage van 25% voor een gehoortoestel. 
Zie ook: Zijn medische hulpmiddelen opgenomen in het basispakket? 
'Stoppen met roken' programma 
Sinds 1 januari 2013 zit hulp bij het stoppen met roken in het basispakket. Dat stond in het 
Begrotingsakkoord 2013. 
Zie ook: Wat zit er in het basispakket van de zorgverzekering? 
Dieetadvisering 
Sinds 1 januari 2013 zit dieetadvisering weer in het basispakket. 
Zie ook: Wat zit er in het basispakket van de zorgverzekering? 
Eenvoudige loophulpmiddelen en rollator 
Eenvoudige mobiliteitshulpmiddelen (zoals rollators) zitten sinds 1 januari 2013 niet meer in het 
basispakket van de zorgverzekering. 
Zie ook: Wat zit er in het basispakket van de zorgverzekering? 
Verzachten eigen bijdrage GGZ 
De eigen bijdrage in de tweedelijns curatieve ggz is per 2013 geheel vervallen. Oorspronkelijk was 
in het Begrotingsakkoord 2013 de eigen bijdrage verzacht om zo toegang tot deze zorg voor 
kwetsbare groepen te garanderen. Vervolgens is in het regeerakkoord van het kabinet Rutte-
Asscher (najaar 2012) besloten de eigen bijdrage volledig af te schaffen. 

Natuur en milieu 
In 2013 zijn 87 Natura2000-gebieden aangewezen, waarmee het totaal aantal beschermde 
gebieden per 31-12-2013 op 145 komt. In 2013 is gestart met de implementatie van het nieuwe 
duurzamere Gemeenschappelijk Landbouwbeleid (GLB). 
Zie ook: Video Staatssecretaris Dijksma wijst natuurgebieden aan 
Voeding 
De overheid en de voedselproductieketen vlees en zuivel hebben de Taskforce Voedselvertrouwen 
in het leven geroepen om de fraude in de voedselproductie aan te pakken. Eind 2013 is het 
verbeterplan NVWA aan de Tweede Kamer gestuurd. 
Zie ook: Nieuwsbericht Taskforce voedselvertrouwen ingesteld 
 
Leefbaarheid 
Hier vindt u de verantwoording van het beleid op het gebied van leefbaarheid in 2013. 
Waterveiligheid 
In 2013 is doorgewerkt aan het verbeteren van de waterveiligheid. Bijvoorbeeld via verdere 
uitvoering van de projecten Ruimte voor de Rivier, Maaswerken en het 
Hoogwaterbeschermingsprogramma 2. De uitvoering van onder andere de uiterwaardvergravingen 
langs de Rijn zijn gestart, evenals de dijkteruglegging bij Lent en de uiterwaardvergraving bij 
Munnikenland. Ook zijn de zomerbedverdiepingen in het stuwpand Grave en Sambeek gemaakt. 
Zie ook: onderwerp water en veiligheid: controleren en verbeteren waterveiligheid 
Verbetering luchtkwaliteit 
De luchtkwaliteit in Nederland is de afgelopen 3 jaar is verbeterd. Dat blijkt uit de 4e 
monitoringsrapportage van het Nationaal Samenwerkingsprogramma Luchtkwaliteit die in 
december verscheen. Het Planbureau voor de Leefomgeving meldde in oktober 2013 al dat de 
uitstoot van stikstofoxiden en fijn stof sinds 1990 met meer dan de helft is teruggebracht. Op een 
aantal knelpunten na voldoet de luchtkwaliteit in Nederland aan de Europese normen. Knelpunten 
zijn gebieden met intensieve veehouderij (fijn stof) en binnenstedelijke gebieden (NO ). Om ook 
2
die hardnekkige knelpunten in specifieke zwaarbelaste gebieden aan te pakken, wordt het 
Nationaal Samenwerkingsprogramma Luchtkwaliteit (NSL) en de bijbehorende monitoring verlengd 
tot 1 januari 2017. 
Zie ook: onderwerp luchtkwaliteit 

advies uitgebracht. Dit wordt in het wetsvoorstel verwerkt. Vervolgens gaat het wetsvoorstel naar 
verwachting medio 2014 naar de Tweede Kamer. 
Zie ook: 
 
 onderwerp Omgevingswet: vernieuwing omgevingsrecht  
 
 Omgevingswet: Eenvoudig Beter (Pleio) 
 
Ondernemen en innovatie 
Hier vindt u de verantwoording van het beleid op het gebied van ondernemen en 
innovatie in 2013. 
Ondernemen 
Het kabinet verbetert de toegang tot financiering voor ondernemers door een aantal regelingen uit 
te breiden. Sinds 1 november 2013 is om de kredietverlening te stimuleren het maximum van het 
borgstellingskrediet BMKB verhoogd van € 1 mln naar € 1,5 mln en geldt voor bestaande bedrijven 
met een borgstellingskrediet tot maximaal € 0,2 mln de ruimere startersfaciliteit. 
Voor de Garantie Ondernemingsfinanciering (GO) is in 2013 het maximum van de garantie 
verhoogd van € 25 mln naar € 75 mln. Ook is de GO opengesteld voor alternatieve aanbieders van 
garanties aan bedrijven. Met de Garantieregeling Scheepsnieuwbouwfinanciering kunnen banken 
80% Staatsgarantie krijgen op de nieuwbouwfinanciering van een schip. Hierdoor wordt het risico 
voor de bank op de te verstrekken bouwfinanciering of voorfinanciering gereduceerd. 
Zie ook: Krediet voor investeringen 
Aanbesteden 
Na het in werking treden van de Aanbestedingswet op 1 april 2013 zijn alle openbare (overheids) 
opdrachten op TenderNed te vinden. De inschrijfmodule en het bedrijfsregister van TenderNed 
zorgen voor een vermindering van de lastendruk voor ondernemers. 
Zie ook: Aanbestedingsregels 
Innovatie 
2013 was het eerste jaar waarin de regeling MKB innovatiestimulering Topsectoren (MIT) van 
kracht was. In totaal was er € 20 mln beschikbaar voor 8 topsectoren. De sector Agri&Food had 
een apart budget voor een eigen valorisatiepilot MKB. 
Zie ook: RVO: Mkb-innovatiestimulering topsectoren mit 

Regeldruk 
Het kabinet werkt hard aan merkbare vermindering van regeldruk voor het bedrijfsleven. In de 
horeca, recreatie en bij ziekenhuizen zijn pilots gestart voor betere samenwerking en informatie-
uitwisseling tussen toezichthouders van gemeenten en Rijk. Eind 2013 is een reductie van € 527,4 
miljoen gerealiseerd. In 2017 moet er in totaal voor € 2,5 miljard aan regels zijn verdwenen. 
Zie ook: Regeldruk bij ondernemers 
Consumenten 
Bescherming van en vertrouwen door consumenten. De fusie-organisatie Autoriteit Consument en 
Markt, met als doelstelling het bevorderen van goed functionerende markten, ordelijke en 
transparante marktprocessen en een zorgvuldige behandeling van consumenten, is op 1 april 2013 
van start gegaan. De Stroomlijningswet ACM, de implementatiewet Richtlijn Consumenten en de 
wet op pandbeleningen zijn in hetzelfde jaar door de Tweede Kamer unaniem aanvaard. 
Zie ook: Klachten van consumenten 
 
Onderwijs, cultuur en wetenschap 
Hier vindt u de verantwoording van het beleid op het gebied van onderwijs, cultuur en 
wetenschap in 2013. 
Onderwijs 
In september 2013 heeft het kabinet met partijen in de Stichting van het Onderwijs een Nationaal 
Onderwijsakkoord (NOA) gesloten. In het NOA staan belangrijke afspraken over de toekomst van 
het onderwijs: een extra impuls voor werkgelegenheid en afspraken over modernisering van 
arbeidsvoorwaarden. Eind 2013 is al € 150 miljoen beschikbaar gesteld voor werkgelegenheid van 
jonge leraren in het primair en voortgezet onderwijs. 
Zie ook: Thema Onderwijs en wetenschap 
Leraren 
Leraren maken het onderwijs. In 2013 is een plan gemaakt voor verbetering van leraarschap in 
Nederland. Dat plan staat in de lerarenagenda 2013-2020, en is leidend in het lerarenbeleid. Het 
doel is om de kwaliteit van leraren en daarmee de kwaliteit van het onderwijs te verbeteren. 
In 2013 is € 646 miljoen uit het actieplan 'LeerKracht van Nederland' besteed voor: 
 
 een betere beloning; 
 
 meer carrièrekansen en scholingsmogelijkheden voor onderwijspersoneel. 

Zie ook: Middelbaar beroepsonderwijs 
Hoger onderwijs 
In 2013 is de wet 'Kwaliteit in Verscheidenheid' aangenomen. Deze wet verbetert de kwaliteit van 
het hoger onderwijs en de aansluiting tussen studenten, instellingen, bedrijfsleven en de 
samenleving. Er komt meer aandacht voor voorlichting, studiekeuze en begeleiding van studenten, 
voor meer studiesucces. Ook gaan de instellingen intensiever onderwijs aanbieden. 
In 2013 schreven 101.736 mensen zich in voor een hbo-opleiding. Het totale aantal studenten dat 
een hbo-studie volgt, komt daarmee uit op 439.692. Voor een wo-opleiding schreven zich in 2013 
54.634 studenten in. Het totale aantal wo-studenten kwam daarmee  op 248.324. De Rijksoverheid 
droeg in 2013 gemiddeld € 6.500 per student bij aan de opleidingskosten van zowel hbo- als wo-
studenten. 
Zie ook: Hoger onderwijs 
Terugdringen schooluitval 
In het schooljaar 2012-2013 is het aantal vroegtijdig schoolverlaters gedaald naar 27.950. Hiermee 
is weer een stap gezet richting de doelstelling van maximaal 25.000 schoolverlaters in 2016. 
Zie ook: Aanval op schooluitval 
Cultuur 
In 2013 heeft de Rijksoverheid  in totaal ongeveer € 705 miljoen uitgegeven aan cultuur.  
Alle kinderen en jongeren moeten goed cultuuronderwijs krijgen. Het cultuuronderwijs is een 
gezamenlijke verantwoordelijkheid van scholen, culturele instellingen en overheden.  Basisscholen 
krijgen voor elke leerling € 10,90 voor cultuureducatie. In het voortgezet onderwijs blijft de 
Cultuurkaart behouden. 
Zie ook: Kunst en cultuur 
Wetenschap 
De Rijksoverheid zet zich in voor een internationaal concurrerende onderzoeksomgeving. Een 
omgeving die onderzoekers uitdaagt tot optimale wetenschappelijke prestaties die aansluiten op 
maatschappelijke behoeften. De overheid heeft in 2013 ongeveer € 891 miljoen uitgegeven aan 
onderzoeksinstellingen om het wetenschappelijk onderzoek te ondersteunen. Al jaren behoort 
Nederland tot de wereldwijde top 5 op basis van citatiescores (hoe vaak andere wetenschappers 
naar een onderzoek verwijzen). Dat betekent dat de kwaliteit van het onderzoek hoog blijft en dat 
Nederland zich kan meten met de internationale top. 

Burgerbrieven 
In 2013 kwamen bij AZ 2.354 brieven voor de minister-president binnen. In 2012 waren dit er 
1.925. De meeste brieven gingen over koopkrachtvraagstukken en pensioenen. Ook kwamen in 
2013 veel vragen binnen over de troonswisseling. 
AZ heeft 73% van de brieven binnen de termijn van 3 weken afgehandeld. 21% van de brieven is 
binnen de termijn van 3 tot 6 weken beantwoord. In 6% van de gevallen duurde de afhandeling 
langer dan 6 weken. De gemiddelde afhandeltermijn was in 2013 15 dagen. In 2012 was dit 14 
dagen. 
Werkprogramma Wetenschappelijk Raad voor het 
Regeringsbeleid (WRR) 
In november 2013 heeft de WRR een rapport over de lerende economie aan minister-president 
Rutte overhandigd. Titel van het rapport was ‘Naar een lerende economie. Investeren in het 
verdienvermogen van Nederland’. De WRR pleit hierin voor investering in kennisproductie en 
kenniscirculatie. Het kabinet onderschrijft dit pleidooi. Het rapport is ‘een krachtig signaal om niet 
achterover te leunen’, aldus het kabinet. 
Zie ook: Kabinetsreactie op rapport 'Naar een lerende economie' 
Rijksoverheid.nl en Informatie Rijksoverheid 
De website Rijksoverheid.nl werd in 2013 28 miljoen keer bezocht. De meest bezochte 
onderwerpen waren paspoort en identificatie, minimumloon, bijstand en schoolvakanties. 
Bij Informatie Rijksoverheid (voorheen Postbus 51) kwamen in 2013 bijna 320.000 vragen binnen. 
103.413 per mail en 215.188 per telefoon. In 2012 waren dit ongeveer 275.000 vragen. Veel 
vragen gingen over visumaanvragen en huurverhogingen. Ook kwamen veel vragen binnen over 
het aftreden van de Koningin. 
Vragenstellers kunnen de dienstverlening van Informatie Rijksoverheid beoordelen. De 
Rijksoverheid streeft naar een rapportcijfer van minstens een 7,0 voor e-mail en een 7,5 voor 
telefonische vragen. Uit metingen blijkt dat de Rijksoverheid dit streven in 2013 heeft gehaald. 
Campagnes met zendtijd Rijksoverheid 
In 2013 heeft de Rijksoverheid 12 campagnes met zendtijd Rijksoverheid gevoerd. In 2012 en 
2011 waren dit 10 campagnes. De campagnes weten het publiek goed te bereiken. Gemiddeld 
heeft 84% van de bevolking een campagne gezien of gehoord (81% in 2012). De 
zendtijdcampagnes krijgen van het publiek een gemiddeld rapportcijfer van 7,4. 
 

Zie ook: onderwerp overheidspersoneel: personeelsbeleid 
Van Werk naar Werk 
In april 2013 ondertekenden het Rijk en de vakbonden een overeenkomst over sociaal beleid bij 
reorganisaties en krimp binnen het Rijk. Het sociaal beleid biedt regelingen en voorzieningen voor 
medewerkers bij de begeleiding naar ander werk. 
Zie ook: onderwerp overheidspersoneel 
 
Veiligheid en justitie 
Hier vindt u de verantwoording van het beleid op het gebied van veiligheid en justitie in 
2013. 
Minder misdaad in 2013 
Het aantal misdrijven in Nederland daalde in 2013. De politie besteedde in 2013 extra aandacht 
aan delicten die voor burgers bijzonder ingrijpend zijn (high impact crime). Deze aanpak loont. Er 
waren: 
 
 1.633 overvallen (18% minder dan in 2012); 
 
 7.017 straatroven (12% minder dan in 2012); 
 
 87.177 woninginbraken (5% minder dan in 2012); 
 
 92.285 geweldszaken (7% minder dan in 2012). 
Zie ook: Nieuwsbericht Minder misdaad in 2013 
Nationale politie: minder regels, meer blauw op straat 
Sinds 1 januari 2013 is de nationale politie een feit. Er is minder administratieve rompslomp bij de 
politie. Daardoor hebben politiemedewerkers meer tijd om op straat te surveilleren. De 
administratieve lasten van de politie zijn inmiddels 15% lager. Dat staat gelijk aan 3.000 fulltime 
politiemedewerkers. 
Zie ook: onderwerp Politie 
Sneller en gemakkelijker aangifte doen 
Burgers en bedrijven moeten snel en gemakkelijk aangifte kunnen doen van misdrijven. De 
nationale politie startte in 2013 met het invoeren van nieuwe kanalen om aangifte te doen. Dat kan 
straks via internet, telefonisch, op het bureau of op de plek van het delict. 

Ouderen en fietsers 
In het programma 'Blijf veilig mobiel' werkt een tiental maatschappelijke organisaties (waaronder 
ouderenbonden, ANWB, VVN en Fietsersbond) samen met IenM. Doel is om ouderen aan te 
moedigen en te helpen langer veilig en fit mobiel te blijven. In 2013 lag het accent op de 
ontwikkeling van producten ter verbetering van de verkeersveiligheid van senioren. Zonder hun 
mobiliteit te beperken. Voorbeelden zijn de keuzewijzer elektrische fiets en een scootmobielcursus. 
Veiligheid op het spoor 
In 2013 zijn 150 seinen extra voorzien van het verbeterde beveiligingssysteem ATBvv. Daarmee 
komt het totaal op ongeveer 1.950 uit. Deze maatregel moet voorkomen dat treinen toch door 
rood (kunnen) rijden. Bovendien wordt vanaf 2016 het beveiligingssysteem European Rail Traffic 
Management System (ERTMS) verder ingevoerd. Het Kabinet heeft hierover in april 2014 een 
besluit genomen. Hiermee wordt het spoor klaargemaakt voor het te verwachten treinverkeer in de 
toekomst. Het voldoet hiermee dan ook aan Europese normen, waardoor de techniek tussen de 
Europese landen straks beter op elkaar aansluit. 
Zie ook: Railmap ERTMS versie 3.0 - Nota alternatieven 
Seniorenkeuring rijbewijs 
Op 1 januari 2014 is de keuringsleeftijd voor oudere rijbewijsbezitters van 70 naar 75 jaar gegaan. 
Ouderen besparen hierdoor de kosten van de Eigen Verklaring (€ 24,80) en de kosten van het 
huisartsenbezoek (gemiddeld € 40). Deze maatregel levert een besparing van administratieve 
lasten op van ruim € 10 miljoen. 
Zie ook: Medische keuring rijbewijs 
 
Werk en inkomen 
Hier vindt u de verantwoording van het beleid op het gebied van werk en inkomen in 
2013. 
AOW (Algemene Ouderdomswet) 
De uitgaven voor de AOW-uitkering komen voor een belangrijk deel uit de AOW-premies. Deze 
premie wordt geheven over het inkomen. De premies dekken niet alle kosten voor de AOW. De 
Rijksoverheid vult het 'tekort' aan. In 2013 bedroeg die aanvulling € 6,0 miljard. In 2013 ontvingen 
bijna 3,2 miljoen mensen een AOW-uitkering. De AOW-uitgaven bedroegen in 2013 ruim € 32,7 
miljard. Dit is 1,3 miljard meer dan in 2012. 
Zie ook: AOW 

(516.000) lager dan het aantal nieuwe uitkeringen (613.000). In totaal heeft de overheid in 2013 € 
6,8 miljard uitgegeven aan werkloosheidsuitkeringen. 
In 2013 is de subsidieregeling cofinanciering sectorplannen ingegaan. Dit was 1 van de afspraken 
uit het sociaal akkoord tussen het kabinet en de sociale partners. Toekenning van 
subsidieaanvragen in 2013 leidt in latere jaren tot uitgaven. 
Daarnaast heeft het kabinet meer geld uitgetrokken voor extra inspanningen om 
jeugdwerkloosheid te bestrijden. Er is voor 2 jaar een ambassadeur jeugdwerkloosheid 
aangesteld.  
Zie ook: Werkloosheid en WW 
Toeslagen voor mensen met een uitkering onder het sociaal 
minimum 
Soms hebben mensen een inkomen dat lager is dan het sociaal minimum. Het kabinet wil dit 
voorkomen. Daarom zijn er toeslagen voor mensen met een uitkering onder het sociaal minimum. 
In totaal heeft het Rijk in 2013 hieraan ongeveer € 540 miljoen uitgegeven. 
Zie ook 'Wanneer kom ik in aanmerking voor toeslag op mijn uitkering?' 
Uitkering bij ziekte 
In 2013 ontvingen circa 96.000 mensen een ziektewetuitkering. De Rijksoverheid heeft in 2013 
hieraan € 1,6 miljard uitgegeven. 
Zie ook: Ziektewet 
Uitkering bij arbeidsongeschiktheid  
In 2013 is het aantal WAO/WIA-uitkeringen gedaald tot 560.000. De Rijksoverheid heeft in 2013 € 
8,8 miljard uitgegeven aan arbeidsongeschiktheidsuitkeringen.  
Zie ook: WIA 
Nabestaanden  
In 2013 ontvingen circa 65.000 mensen een Anw-uitkering. De uitgaven hiervoor waren ruim € 700 
miljoen. 
Zie ook: Algemene nabestaandenwet 

Op weg naar gezonde hypotheekverstrekking 
Sinds 1 januari 2013 is hypotheekrenteaftrek alleen nog mogelijk als u de hypotheek binnen de 
looptijd volledig aflost. Dat betekent dat u elke maand een bedrag betaalt dat bestaat uit rente en 
aflossing. De regel geldt alleen voor nieuwe hypotheken. Dus niet voor bestaande (gedeeltelijk) 
aflossingsvrije hypotheken. De periode met hypotheekrenteaftrek blijft 30 jaar. 
De verhouding tussen het totale leenbedrag en de waarde van de woning voor nieuwe hypotheken 
gaat vanaf 2013 geleidelijk terug naar 100% in 2018. Tegelijkertijd is de bovengrens van de 
Nationale Hypotheekgarantie verlaagd naar € 290.000. 
Zie ook: onderwerp koopwoning: nieuwe regels hypotheek 
Beter aanbod huurwoningen 
In de sociale-huursector mogen de huren met meer dan de inflatie stijgen. Ook wordt de maximaal 
toegestane huurverhoging afhankelijk van het inkomen. Mensen met hogere inkomens maken zo 
eerder de afweging door te stromen naar middeldure huur of koop. Daardoor komen er meer 
sociale-huurwoningen beschikbaar voor mensen met een laag inkomen. Heeft u een laag inkomen? 
De extra huurverhoging krijgt u dan vrijwel volledig vergoed via een hogere huurtoeslag. 
Naar middeldure huurwoningen is veel vraag. Door maatregelen van het kabinet moeten 
corporaties weer teruggaan naar hun kerntaak. Dat is het huisvesten van lagere inkomens. 
Projectontwikkeling wordt aan de markt overgelaten. Dit maakt het voor beleggers aantrekkelijker 
te investeren in middeldure huurwoningen. De voorwaarden waaronder corporaties woningen aan 
investeerders mogen verkopen, versoepelen. 
Zie ook: onderwerp huurwoning: extra huurverhoging hogere inkomens en middeninkomens 
Starterslening 
In ongeveer 200 gemeenten kunt u een starterslening aanvragen. Het kabinet heeft de 
Rijksbijdrage voor de starterslening verhoogd naar € 50 miljoen. De rente over de starterslening 
kunt u ook onder de nieuwe hypotheekregels aftrekken van de inkomstenbelasting. 
Zie ook: Wat is een starterslening? 
Schenken voor eigen woning 
U mag tot € 100.000 belastingvrij schenken aan ieder willekeurig persoon in de periode van 1 
oktober 2013 tot 1 januari 2015. Dit bedrag mag u ook schenken aan anderen dan een familielid. 
Voorwaarde is dat de ontvanger het bedrag gebruikt voor de eigen woning. 
Zie ook: onderwerp belastingplan 2014: verruiming vrijstelling schenkbelasting 

