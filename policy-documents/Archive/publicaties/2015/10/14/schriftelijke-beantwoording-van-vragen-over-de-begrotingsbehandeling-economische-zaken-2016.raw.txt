Bijlage: Schriftelijke beantwoording van vragen gesteld tijdens de eerste termijn van de 
begrotingsbehandeling Economische Zaken, deel Economie en Innovatie, d.d. 13 oktober 
2015 
 
Vragen en opmerkingen van de leden van de SP-fractie 
 
1. Gesthuizen (SP):  
Het NLII heeft twee jaar na de oprichting nog steeds geen leningen verstrekt, klopt dat? 
 
Antwoord 
NLII gaat niet zelf leningen verstrekken. NLII is in oktober 2014 op initiatief van de overheid door 
institutionele beleggers opgericht. Er is in een jaar veel werk verzet om de organisatie in te richten en 
tot goede proposities te komen voor mkb-financiering, duurzame energie en vastgoed.  
In april van dit jaar zijn de eerste twee beleggingsfondsen aangekondigd door NLII. Het 
Bedrijfsleningenfonds (BLF) en het Achtergestelde Leningenfonds (ALF). Met het BLF komt circa 500 
mln. euro beschikbaar aan ondernemingsfinanciering. Het ALF zal naar verwachting een fondsomvang 
van 300 mln. euro hebben. In totaal betekent dit dat er voor 800 mln. euro gecommitteerd kapitaal is. 
De fondsen zijn in volume groter dan in het oorspronkelijke Inrichting- en realisatieplan van NLII is 
voorzien en met uw Kamer per brief is gedeeld op 22 mei 2014.  
Het BLF is inmiddels in september van start gegaan en zal naar verwachting dit jaar nog de eerste 
leningen verstrekken. ALF is naar verwachting in het eerste kwartaal van 2016 operationeel. Het is de 
bedoeling dat ALF gebruik gaat maken van de garantie in kader van de Groeifaciliteit. Het totaal aan 
additionele financiering voor het bedrijfsleven zal met deze fondsen naar verwachting circa 1,6 mrd. 
euro bedragen aangezien de banken minimaal een gelijk bedrag aan leningen zullen verstrekken. Deze 
twee instrumenten vormen daarmee een belangrijke toevoeging van het aanbod van mkb-financiering. 
 
2. Gesthuizen (SP): 
Het Toekomstfonds wordt gevuld met meevallers bij aardgasbaten, maar zullen die er zijn?  
 
Antwoord  
Er is sprake van meevallers ten behoeve van het Toekomstfonds indien de gerealiseerde gasbaten in 
een bepaald jaar hoger zijn dan de actuele ijklijn van de aardgasbaten voor dat betreffende jaar, die 
gecorrigeerd is voor beleidsmatige aanpassingen van de gasproductie. 
De meest actuele ijklijn is opgenomen in de EZ-begroting 2016 (pagina 133): 
 
Bedragen x € 1 mln. 
 2014 2015 2016 2017 2018 2019 2020 
Actuele ijklijn aardgasbaten  7.750 7.250 7.400 7.300 7.550 6.500 
Miljoenennota 2016 
 
Een meevaller in de gasbaten over een bepaald jaar, wordt pas geconstateerd bij het financieel 
jaarverslag over dat jaar. Per brief van 16 september 2014 (Kamerstukken II, 2014/15, 34 000 XIII, 
nr. 5) is de Kamer geïnformeerd dat vanwege fluctuaties in de productie, prijs en wisselkoers moeilijk 
voorspelbaar is wanneer en in welke mate meevallers in de gasbaten zich zullen voordoen. Ook is de 
Kamer met deze brief geïnformeerd over de verwachting dat meevallers kleiner en minder frequent 
zullen zijn dan in het verleden. 
 
3. Gesthuizen (SP): 
Het Nederlands Investeringsagentschap heeft geen geld en geen juridische status, terwijl elk ander 
Europees land een ontwikkelingsbank heeft. Dhr. Kremers pleit voor een bank naar Duits model. Hoe 
ziet de minister dit? 
 
  
2 
 

ook kwalificeren als misbruik van een economische machtspositie. Inkoopmacht is echter lang niet 
altijd een probleem. Consumenten profiteren er ook van als er scherp wordt ingekocht. Als 
verzekeraars en supermarkten bijvoorbeeld gebruik maken van inkoopmacht, dan is het van belang 
dat zij de voordelen daarvan ook doorspelen aan de consument. Net zoals overigens de 
Consumentenbond dat doet in de inkoopcollectieven voor bijvoorbeeld energie, waarmee zij door 
inkoopmacht een lagere prijs probeert te realiseren. Als marktpartijen onderling weinig concurreren en 
hun inkoopvoordelen niet doorgeven dan kunnen er wel problemen ontstaan. 
Tegelijkertijd is het van belang dat bedrijven onderling eerlijk handelen. In dat kader heb ik uw Kamer 
in maart jl. een voortgangsrapportage over de twee pilots gedragscode eerlijke handelspraktijken 
gestuurd. Ik heb toen ook gezegd dat ik uw Kamer nadat ik de eindrapportage van deze pilots heb 
ontvangen zal informeren over het vervolg. Ik verwacht dit aan het eind van dit jaar te kunnen doen. 
 
7. Gesthuizen (SP): 
Dhr. Elias stelt dat kennis en kunde voor het goed uitvoeren van ICT-projecten ontbreekt bij de 
overheid. De AWTI geeft in het rapport ‘Klaar voor de toekomst?’ weer dat er geen strategie is voor 
hoe ICT in de toekomst een rol krijgt binnen de overheid en de samenleving. Graag een reactie van de 
minister. 
 
Antwoord  
Nederland is een van de meest innovatieve landen ter wereld met een sterke ICT-infrastructuur.  
Nergens ter wereld hebben zoveel huishoudens een pc, tablet of smartphone en is het mobiele 
e e
netwerk zo goed ontwikkeld. Zo staat Nederland in 2015 (voor het 3 jaar op rij) op de 4 plek in de 
Networked Readiness Index van het World Economic Forum. Deze Index meet de mate waarin een 
land gereed is om te participeren in en te profiteren van de mogelijkheden van informatie- en 
communicatietechnologie (ICT).  
De Digitale Agenda bevat de strategie van het kabinet voor de periode 2011 tot en met 2015. Ik zal in 
het voorjaar van 2016 komen met een vervolg op deze Digitale Agenda. Het kabinet heeft 
vooruitlopend hierop diverse nieuwe initiatieven genomen. Zo presenteerde het Topteam ICT op 5 
oktober jl. een zeer ambitieuze kennis en innovatie agenda. Het kabinet stelt een bijdrage van €40 
mln. hiervoor beschikbaar. Ook is de Actieagenda Smart Industry gelanceerd; deze gaat in belangrijke 
mate over ICT-gebruik in de industrie.  
In de kabinetsreactie op het rapport van de Commissie Elias ‘Grip op ICT’, heeft de Minister voor 
Wonen en Rijksdienst erkend dat het kabinet nadrukkelijker moet inzetten op een betere beheersing 
van ICT-projecten binnen de overheid. Het kabinet neemt daarom de belangrijke aanbeveling over om 
een onafhankelijk Bureau ICT Toetsing (BIT) op te richten, dat bij de start van een project toetst of 
aan een aantal cruciale eisen is voldaan 
 
8. Gesthuizen (SP):  
In 2015 werd TenderNed (tot 1 oktober) al getroffen door 21 storingen onder kantoortijden die elk 
gemiddeld een uur duurden. Verreweg het grootste deel was in de eerste helft van 2015, maar steeds 
meer aanbestedende diensten stappen over zoals Rijkswaterstaat per 1 september.  
Gebruikers zijn ontevreden: veel functies werken niet zoals ze zouden moeten en krijgen geen 
prioriteit van developers. Hoe ziet de Minister dit? 
 
Antwoord  
TenderNed is zodanig ingericht dat het als het basissysteem voor elektronisch aanbesteden van de 
overheid kan functioneren. Doordat alle aanbestedingen op TenderNed gepubliceerd moeten worden, 
hoeven ondernemers niet langer op verschillende plaatsen te zoeken. TenderNed is voorts een 
belangrijk instrument om de lasten bij aanbestedingen te verlagen; het systeem leidt tot een 
lastenreductie van 37 miljoen euro per jaar, wat een veelvoud is van de jaarlijkse kosten voor 
TenderNed.  
Momenteel wordt gewerkt aan een verbeterslag van het systeem, met als doel het stabieler maken 
van de applicatie. Dat heeft nu prioriteit. De verbeteringen betreffen zowel de infrastructuur als de 
software. Daarna wordt vol ingezet op het aanpassen van het systeem aan de nieuwe 
4 
 

we aandringen op normalisatie van de verhoudingen tussen management en personeel. We houden de 
vinger aan de pols dat hervormingen zorgvuldig worden uitgevoerd.  
De Nederlandse Inspectie SZW heeft inderdaad geen bevoegdheid tot het uitvoeren van een inspectie. 
Dat neemt niet weg dat een onafhankelijk onderzoek door een derde partij naar de 
arbeidsomstandigheden nuttig kan zijn. Daarvoor is wel de medewerking van de Europese 
Octrooiorganisatie vereist. Wij willen ons daarvoor inzetten. 
Nederland heeft zich gevoegd in de procedure waarmee de Europese octrooiorganisatie in cassatie is 
gegaan tegen een uitspraak van het Gerechtshof Den Haag. De achtergrond hiervan is dat de 
Nederlandse Staat zijn verplichtingen voortvloeiend uit internationaal recht dient na te komen. 
Daartoe behoort dat aan een internationale organisatie toegekende immuniteit wordt gewaarborgd en 
dat geen rechtsmacht voor de Nederlandse rechter wordt aangenomen die zich uitstrekt tot de 
jurisdictie van andere staten. Het is van belang dat de Hoge Raad als hoogste Nederlandse rechter 
zich hierover uitspreekt. 
 
12. Gesthuizen (SP):  
Ik wil graag van de regering weten hoe zij haar voordeel gaat doen met gebeurtenissen als Urgenda 
en Volkswagen-gate.  
 
Antwoord 
Zoals op 1 september aan uw Kamer is meegedeeld zal het kabinet uw Kamer in de eerste helft van 
2016 nader informeren over mogelijke extra maatregelen in het kader van het vonnis van de 
rechtbank in de Urgenda-zaak. Reeds lopende onderzoeken, zoals het Interdepartementale 
Beleidsonderzoek ‘Effectiviteit IBO CO2 reductiemaatregelen’ (IBO CO2), zullen bouwstenen 
aandragen voor mogelijke aanvullende maatregelen. Dit in aanvulling op het reeds ambitieuze 
klimaatbeleid van het kabinet. 
De fraude door Volkswagen is verontrustend. Het toont eens te meer de noodzaak om de introductie 
van effectieve en betrouwbare testmethodes te versnellen. Ik heb tijdens de Raad voor 
Concurrentievermogen van 1 oktober jl. namens Nederland gepleit voor het nu snel invoeren van de 
nieuwe Real Driving Emission (RDE) test en die vanaf het begin effectief te laten zijn.  
Voor overige vragen over de affaire rond Volkswagen verwijs ik u naar de staatssecretaris van 
Infrastructuur en Milieu. 
 
13. Gesthuizen (SP): 
De energiebesparingscijfers laten zien dat de industrie fors achterblijft ten opzichte van de 
toezeggingen in het convenant. Wat gaat u daaraan doen? 
 
Antwoord 
Ik heb onlangs de resultatenbrochure van de MJA en MEE convenanten naar uw Kamer gestuurd. De 
resultaten laten zien dat de convenanten goed functioneren. Ter illustratie: de besparing in 2014 van 
het MJA3-convenant en het MEE-convenant gezamenlijk komt overeen met het jaarverbruik van circa 
300.000 huishoudens. De convenanten zijn vorig jaar aangescherpt. Ik heb uw Kamer hierover op 13 
november 2014 geïnformeerd. Ik heb onder andere met de industrie afgesproken om de naleving van 
de afspraken voor beide convenanten beter te borgen en de kwaliteit van de energie-efficiëntie 
plannen te verbeteren.  
In het Energieakkoord is bovenop deze convenanten een aantal aanvullende afspraken gemaakt met 
de energie-intensieve industrie. Het betreft in het bijzonder de een-op-een afspraken. Deze kunnen 
leiden tot een aanvullend potentieel van 9 PJ. We hebben daartoe een raamwerk afgesloten. Het is nu 
aan de industrie om projecten aan te dragen.  
 
14. Van Gesthuizen (SP): 
Wat betreft de Warmterotonde Zuid Holland zouden wij graag zien dat de onrendabele top wordt 
afgedekt. Het streven is om in 2020 350.000 aansluitingen te hebben, waarmee een CO2-reductie van 
60% kan worden behaald. Dit kan en moet een bijdrage leveren aan het ontlasten van het Groninger 
gasveld. Wat zijn daarbij de plannen van de regering?  
6 
 

dilemma’s gaan met burgers, bedrijven, andere overheden en maatschappelijke organisaties in 
gesprek in de Energiedialoog. De Energiedialoog start in 2016 en de uitkomsten hiervan zijn een 
essentiële inbreng voor de Beleidsagenda die ik in het najaar van 2016 zal uitbrengen. 
Ik vind het niet zinvol om vooruit te lopen op de eventuele subsidie die in 2030 nodig zou zijn voor de 
vervanging van windmolens. Daarbij zouden ook toekomstige verdere kostendalingen door 
technologische ontwikkeling en de geraamde stijging van de elektriciteitsprijzen moeten worden 
meegenomen. Dit is nu niet te voorspellen. 
 
17. Bosman (VVD): 
Gelden de maatregelen voor kredietverlening ook voor Caribisch Nederland? Of zijn er andere 
regelingen? 
 
Antwoord  
De garantieregelingen voor kredietverlening BMKB en GO zijn ook beschikbaar in Caribisch Nederland. 
1 oktober is daar een vestiging van Qredits op Bonaire voor het verstrekken van microkredieten tot $ 
25.000 aan toegevoegd. 
 
18. Bosman (VVD):  
Op de instellingen voor toegepast onderzoek is flink bezuinigd. Die bezuinigingen zullen in 2016 
gerealiseerd zijn. Bij de instellingen kraakt en piept het, maar de bezuinigingen zijn in algemene zin 
goed opgevangen. De instituten zijn er in geslaagd om binnen de nieuwe kaders privaat- en 
overheidsgeld te vinden en te matchen voor klantgericht onderzoek. Maar hoe nu verder? De VVD 
vindt dat het na een bezuiniging van 25 procent tijd voor een evaluatie van het toegepast onderzoek 
in Nederland. Waar staan we nu? Zijn de uitgangspunten gerealiseerd? Hoe ziet de toekomst van 
toegepast onderzoek eruit? Is de minister bereid om dit de Kamer te melden, inclusief lange 
termijnfinanciën, aandacht voor de internationale concurrentiepositie en voor de concurrentie met 
private aanbieders uit de markt? 
 
Antwoord  
In de zomer van 2013 heb ik de visie op het toegepast onderzoek aan uw Kamer gestuurd. Ik ben 
verheugd te constateren dat de uitgangspunten van de visie en de bijdragen van de toegepaste 
onderzoeksinstellingen aan het Nederlandse innovatiesysteem nog hoog in het vaandel staan. Recent 
zijn ook de Innovatiecontracten afgesloten waaruit blijkt dat de toegepaste instituten een belangrijke 
bijdrage leveren aan de maatschappelijke uitdagingen en het Nederlandse concurrentievermogen.  
De speerpunten van de visie zijn nog steeds actueel en in diverse Kamerbrieven heb ik u geïnformeerd 
over de implementatie daarvan. Het betreft onder meer de focus op meerjarige privaat-publieke 
samenwerking binnen topsectoren, minder vaste financiering/ meer financiering afhankelijk van 
kwaliteit en impact, een verscherpte positionering t.o.v. private kennisaanbieders. Ook werk ik samen 
met de TO2-instituten aan een internationale strategie voor een versterkte samenwerking tussen de 
instituten, topsectoren en departementen.   
Er zal ook een vierjaarlijkse evaluatie plaats gaan vinden op de kwaliteit, impact en vitaliteit van alle 
TO2-instituten; de eerste wordt afgerond in het voorjaar van 2017. Het Rathenau Instituut ontwikkelt 
daartoe momenteel op mijn verzoek een uniform evaluatiekader, met oog voor de eigenheid van elk 
instituut. Ik zal u te zijner tijd op de hoogte brengen van de uitkomstenvan deze evaluatie.   
 
19. Bosman (VVD):  
De minister heeft gisteren een overzicht van de grote faciliteiten in Nederland aan de Kamer gestuurd, 
zoals de windtunnel van NLR en de waterbak van MARIN. De Rijksbijdrage is slechts een 
instandhoudingsubsidie. Hoe kunnen de TO2-instellingen (her)investeren in de faciliteiten, zonder 
reservering of middelen? De inzet van de minister is hier onontbeerlijk. Welke mogelijkheden ziet hij 
voor de afschrijving van kapitaalintensieve installaties? Kan hij beschrijven hoe TO2-instellingen grote 
installaties aanvragen en hoe hij de aanvragen beoordeelt? 
 
  
8 
 

Antwoord  
Dit jaar geven het ministerie en de provincies voor het eerst samen uitvoering van het MIT vanuit een 
gezamenlijke ‘regelingen-pakket’. Nationale en regionale innovatie-instrumenten zijn via MIT zoveel 
mogelijk geharmoniseerd en verbonden. Dit heeft duidelijke voordelen voor het MKB, zoals een betere 
herkenbaarheid van de instrumenten en aansluiting op regionale netwerken voor ondernemers.  
MIT heeft dit jaar de nodige publiciteit gegenereerd, niet alleen via de netwerken van de topsectoren 
maar ook door de regio’s. Dit alles tezamen verklaart naar mijn mening de grote belangstelling voor 
MIT, resulterend in een totale subsidievraag van 78,8 mln. euro waar dit in 2014 circa 50 mln. euro 
bedroeg. 
Dit jaar is er als gevolg van de samenwerking met de regio’s in totaal 50,5 mln. euro subsidie 
beschikbaar voor MIT. De inzet vanuit het ministerie is om in 2016 met alle regio’s afspraken te 
maken waardoor de bijdrage vanuit de regio oploopt van 15 mln. euro in 2015 naar 20 mln. euro in 
2016. In 2016 is dan een totaal bedrag beschikbaar van 55,5 mln. euro.  
Het overleg met de provincies hierover loopt. Hierbij heb ik aandacht voor provincies die niet of in 
mindere mate meedoen, want er komen meer middelen voor bedrijven beschikbaar als alle regio’s 
meedoen. Daarbij geldt wel dat regionaal economisch beleid de verantwoordelijkheid van de 
provincies zelf is. Ik zal uw Kamer voor het einde van het jaar informeren over de uitkomsten.  
 
22. Bosman (VVD): 
Hoe gaat de minister om met de provincie Noord-Holland, die niet bijdraagt aan de MIT-regeling, en 
wat betekent dat voor bedrijven in Noord-Holland? 
 
Antwoord 
Ondernemers uit (delen van) regio’s die in 2015 niet mee doen, zoals bijvoorbeeld uit Noord-Holland 
kunnen nu gebruik maken van de MIT-middelen die via een landelijke vangnet-regeling beschikbaar 
zijn gesteld. Op die manier kan iedere ondernemer in elke regio een aanvraag voor MIT indienen.  
 
Vragen en opmerkingen van de leden van de CDA-fractie 
 
23. Mulder (CDA):  
Het CDA is verbaasd dat het kabinet in de begroting aangeeft dat zij nog twijfelt of de samenwerking 
met de regio’s in 2016 moet worden uitgebreid. Kunt u toezeggen dat het kabinet ook in 2016 inzet op 
verbeterde samenwerking met grensregio’s, met concrete doelen en sturing op resultaten? 
 
Antwoord  
Ja. Zoals ik mede namens de bewindspersonen van Binnenlandse Zaken en Koninkrijksrelaties, Sociale 
Zaken en Werkgelegenheid, Buitenlandse Zaken en Onderwijs, Cultuur en Wetenschappen heb 
aangegeven in mijn brief van 17 juli jl. heb ik een actieteam ingesteld om bestaande initiatieven op 
het gebied van grensoverschrijdende samenwerking te stimuleren en stroomlijnen en waar mogelijk 
knelpunten weg te nemen. Het gaat hierbij onder andere om knelpunten op het gebied van 
informatievoorziening en diploma-erkenning. Zoals toegezegd wordt u eind dit jaar over de voortgang 
van het actieteam geïnformeerd. 
 
24. Mulder (CDA):  
Concreet voorbeeld van problemen waar een regio mee te maken krijgt wanneer overheden, bedrijven 
en kennisinstellingen samen de mouwen op stropen om innovatie aan te jagen is Chemelot in 
Limburg. Dan leidt de samenwerking tot een hogere BTW druk dan zonder de samenwerking. Waar 
zitten volgens de minister de problemen waardoor een publiek/private gezamenlijke inzet op innovatie 
niet van de grond komt? Tien jaar geleden werd door oud minister Zalm nog aangegeven dat BTW niet 
in de weg zou mogen staan bij een keuze voor publieke investeringen. We ontvangen graag een 
reactie van de minister op dit belangrijke knelpunt (overweeg een motie). 
 
  
10 
 

financiële steun van een overheid aan de slag willen zullen daarom in bepaalde gevallen – het gaat 
dan om steun voor zogenaamde grijze gebieden waar wel 30 Mbps beschikbaar is over één netwerk – 
toestemming moeten krijgen van de Europese Commissie. De Europese Commissie heeft hier 
richtsnoeren over opgesteld, maar dat maakt niet altijd helemaal duidelijk wanneer iets wel of niet 
kan. Het ministerie van EZ kan overheden die de mogelijkheden om binnen de Europese regels steun 
te geven duidelijker willen krijgen, ondersteunen. EZ biedt ook facilitering als het gaat om het 
verkrijgen van financiering vanuit het zogenaamde Juncker-fonds. Snel internet op scholen heeft de 
aandacht van de staatssecretaris van OCW. Vanuit het Doorbraakproject Onderwijs en ICT wordt 
bijvoorbeeld op dit moment een kennisfunctie ingericht die schoolbesturen ondersteunt bij hun inkoop 
van onder andere internetconnectiviteit. Uw Kamer is over de acties die hij neemt, geïnformeerd bij 
2
brieven van 14 september jongstleden. Ik kijk hoe ik aan die acties kan bijdragen, bijvoorbeeld via 
het Doorbraakproject Onderwijs en ICT. Tot slot, ik blijf me onverminderd inzetten voor het delen van 
kennis en ervaringen tussen initiatieven. Voor initiatieven hebben we het platform 
samensnelinternet.nl ingericht. Mijn conclusie is dat het kabinet een actieve rol vervult bij het 
ondersteunen van het faciliteren van snel internet in het buitengebied.  
 
26. Mulder (CDA):  
Het mkb is een belangrijke motor voor een sterke samenleving. Naast problemen rondom de 
financiering benoemen de ondernemers die het CDA spreekt steevast een ander knelpunt en dat is het 
aannemen van personeel. En dan met name het risico om bij ziekte twee jaar loon door te betalen. 
Bedrijven nemen daardoor geen mensen meer aan. Naar aanleiding van het IBO ZZP vraagt het CDA: 
Wat gaat het kabinet concreet doen? Wanneer kunnen we een initiatief hierop van de regering 
verwachten? 
 
Antwoord 
Zie het antwoord op vraag 9. Het kabinet start verder naar aanleiding van de door uw Kamer 
aangenomen motie en in overleg met werkgevers- en werknemersorganisaties, een onderzoek naar de 
werking van het huidige tweedespoorbeleid voor re-integratie bij ziekte en de mogelijkheden om de 
effectiviteit van het tweede spoor te verbeteren. Het kabinet verwacht de uitkomsten hiervan te 
kunnen gebruiken om knelpunten bij de loondoorbetalingsplicht te verminderen. De uitkomsten van 
dit onderzoek worden eind 2016 verwacht. De onderzoeksopzet zal voor het einde van dit jaar met de 
Tweede Kamer worden gedeeld. 
Naast wettelijke verplichtingen ten aanzien van werknemers, spreken sociale partners onderling ook 
bovenwettelijke verplichtingen af, bijvoorbeeld om bij ziekte meer dan de wettelijke 70 procent door 
te betalen. In veel cao’s is overeengekomen om werknemers tijdens het eerste jaar ziekte 100 procent 
door te betalen, maar ook in het tweede jaar komen aanvullingen op de wettelijke 70 procent voor. 
Deze afspraken kunnen ook negatieve gevolgen hebben, bijvoorbeeld doordat werkgevers vanwege de 
hogere verplichtingen minder mensen aannemen. Het kabinet is met sociale partners in gesprek over 
deze aanvullingen. Uitgangspunt voor deze gesprekken is om aanvullingen boven 170 procent over de 
twee jaar samen terug te dringen, zoals afgesproken in het Najaarsoverleg 2004. Hiermee geeft het 
kabinet uitvoering aan de motie Van Weyenberg/Heerma, die uw Kamer heeft aangenomen. 
 
27. Mulder (CDA): 
Er komt een omgedoopte Tante Agaath-regeling die de Vriend Piet-regeling gaat heten voor het 
verstrekken van vreemd kapitaal aan familie en vrienden. Startups kunnen hiervan gebruik maken, 
maar is het voor hen het hardste nodig? Het eigen vermogen van veel mkb bedrijven is teruggelopen 
na crisis en zij hebben achtergesteld kapitaal nodig. Is de minister bereid om de Vriend Piet-regeling 
juist daarvoor in te zetten? 
 
  
                                                           
2
 Kamerstukken 2015D33532 en 2015D33502 
 
12 
 

bestaande mogelijkheden voor subsidiegelden worden meegenomen zoals de SDE+, maar ook de 
mogelijkheden voor regionale en Europese financiering. Overigens is de ontwikkeling van de 
getijdencentrale Brouwersdam onderdeel van het totale pakket aan maatregelen ter verbetering van 
de waterkwaliteit in het Grevelingen en Volkerakzoommeer. De timing van de realisatie van een 
eventuele getijdencentrale is daarmee afhankelijk van de timing van de overige maatregelen.  
 
31. Mulder (CDA): 
Hoe staat het met de risico’s bij bedrijven ten gevolge van de gaswinning? Wordt hier voldoende 
voortgang geboekt? (chemiecluster Eemsdelta) 
 
Antwoord 
Sinds anderhalf jaar is er een werkgroep onder leiding van Samenwerkende Bedrijven Eemsdelta 
(SBE) met inbreng van EZ, NAM, Deltares, TNO en leden van SBE (o.a. Akzo). De werkgroep heeft een 
methode en aanpak ontwikkeld om aardbevingsbestendigheid van kritische installaties te beoordelen, 
met name gericht op zwaardere bevingen die op langere termijn zouden kunnen plaatsvinden. Dit 
onderzoek betreft zowel een kwalitatieve beoordeling van risico’s en prioritering van verder 
onderzoek, metingen en constructieve berekeningen voor bepaling van de sterkte, en tenslotte de 
uitvoering versterkingsmaatregelen en mitigerende maatregelen. 
Op mijn verzoek heeft Deltares een lijst opgesteld met Groningse BRZO-bedrijven op volgorde van 
potentieel risico bij aardbevingen. Op deze lijst van 40 bedrijven zijn er 15 geïdentificeerd als zijnde 
hoge prioriteit. De werkgroep SBE gebruikt de lijst om een prioritering aan te brengen in het 
onderzoek. Het gaat hier om specifieke bedrijfsactiviteiten, waardoor maatwerk in de aanpak geboden 
is. Alle bedrijven met een hoge prioriteit zijn inmiddels gestart met het onderzoek naar de 
versterkingsopgave. Ik heb met de voorzitter van SBE afgesproken dat de onderzoeken zoveel 
mogelijk versneld zullen worden. Dit sluit aan bij de aanbeveling van de commissie Meijdam om een 
pragmatische en realistische aanpak te hanteren voor dergelijke bijzondere risico’s. De BRZO (Besluit 
risico’s zware ongevallen) geregistreerde chemiebedrijven op het Chemiepark Delfzijl worden jaarlijks 
geïnspecteerd en voldoen aan de strenge BRZO-eisen ten aanzien van externe veiligheid.  
  
32. Mulder (CDA): 
Risicoanalyses kleine gasvelden in relatie tot het voornemen tot fracken bij Saaksum: men moet 
terughoudend zijn met fracken. Hoe kan de minister zeggen dat fracken bij Saaksum niet leidt tot een 
kans op aardbevingen? Welke bewijslast heeft de minister hiervoor, fracken is toch geen losstaande 
activiteit? Is de minister bereid om bij NAM aan te dringen op uitstel van het fracken zolang de 
risicoanalyse voor dit veld niet gereed is? 
 
Antwoord 
De Mijnbouwregelgeving biedt voldoende regels om de veiligheid te waarborgen. Zoals eerder 
aangegeven beschikt NAM over een geldig winningsplan waarbinnen de frackwerkzaamheden plaats 
mogen vinden. Voorts dient NAM een veiligheids- en gezondheidsdocument te overleggen waarbij ook 
naar de veiligheid van de omgeving wordt gekeken. SodM beoordeelt dit rapport in samenhang met de 
gegevens met betrekking tot seismiciteit en geeft op basis daarvan een oordeel over de veiligheid. Op 
dit moment wordt deze beoordeling uitgevoerd door SodM. Ik wacht deze procedure af.  
In mijn brief van 12 oktober jl. heb ik toegelicht dat de seismische risicoanalyse die momenteel wordt 
uitgevoerd voor alle kleine gasvelden op het Nederlandse vasteland gaat over de gevolgen van 
aardbevingen die zouden kunnen optreden gedurende de winningsperiode van een bepaald gasveld. 
Deze analyse zal geen aanvullend inzicht geven op de mogelijke risico’s van fracken. Daarom acht ik 
het niet opportuun om de frackbehandeling in Saaksum aan te houden tot het seismisch onderzoek 
voor alle kleine velden gereed is. 
 
  
14 
 

35. Mei Li Vos (PvdA) 
De retailagenda van deze minister moet een vliegwiel zijn voor vernieuwend retailexperimenten. Is er 
eigenlijk budget waarmee ondernemers en gemeenten experimenten kunnen starten? Is dat ook zo, of 
worden er vooral netwerken en overlegstructuren gefaciliteerd? 
 
Antwoord 
In de Retailagenda hebben partijen zich gecommitteerd aan 20 afspraken gericht op het versterken 
van winkelgebieden en het vergroten van het verdienvermogen van de retail. Doel is om 
samenwerking tussen de stakeholders te bevorderen om te komen tot nieuwe ideeën. Daarom zijn er 
afspraken op alle niveaus: landelijk, maar ook op regionaal en lokaal niveau. 
Op lokaal niveau willen de initiatiefnemers van de Retailagenda willen 50 Retaildeals sluiten met 
gemeenten. De gemeenten betrekken daar de lokale ondernemers, investeerders en inwoners bij. Op 
winkelstraatniveau worden er 75 projecten gestart. Het platform De Nieuwe Winkelstraat neemt 
daarbij het initiatief om op lokaal niveau de stakeholders bij elkaar te brengen om een actieplan op te 
stellen voor het betreffende gebied. Het door het lid Vos genoemde voorbeeld van de pizzakoeriers 
zou daar goed binnen passen. 
Er is in totaal 250.000 euro per jaar beschikbaar uit publieke en private middelen. De bijdrage van EZ 
bedraagt 100.000 euro per jaar. Daaruit wordt onder meer gezamenlijke communicatie en de 
ondersteuning van gemeenten bij de Retaildeals bekostigd.  
 
36. Mei Li Vos (PvdA): 
Markt voor pakketbezorging: wij vragen de minister de concurrentie in deze markt onder de loep te 
nemen. Is de Minister bereid de ACM te laten onderzoeken of er sprake is van misbruik van 
machtspositie?  
 
Antwoord 
Het is aan de ACM om als onafhankelijk toezichthouder op de Mededingingswet en de Postwet naar 
aanleiding van signalen uit de sector onderzoek te doen naar de markt van pakketbezorging. Van de 
ACM begreep ik dat ze al een marktscan op de markt van pakketdiensten en pakketvervoerders zijn 
gestart, waarbij ze de complete markt bekijken. ACM vraagt daarbij onder meer gericht informatie aan 
partijen die actief zijn op de markten voor pakketdiensten en pakketvervoersdiensten. 
 
37. Mei Li Vos (PvdA): 
Ervaring in de landen om ons heen leert dat open data leiden tot innovaties. Is de minister het met 
ons eens dat het handelsregister binnen afzienbare tijd en dan bedoelt de PvdA binnen drie jaar 
gewoon open data moet zijn, net als de in ons omringende landen? 
 
Antwoord 
Het kabinet is voorstander van open data. Hierbij is het van belang dat de financiering van het 
Handelsregister en het stelsel van basisregistraties gewaarborgd blijft. Daarnaast spelen aspecten als 
privacy, het voorkomen van fraude en betrouwbaarheid van de gegevens een rol. Deze aspecten 
verdienen nadere aandacht. 
De gegevens uit het Handelsregister zijn naar hun aard openbaar en toegankelijk. Een deel daarvan is 
vrij toegankelijk. Voor een deel van de gegevens moet wel een bedrag worden betaald. Dit vloeit voort 
uit de politieke keuze om voor de financiering van het Handelsregister het profijtbeginsel toe te 
passen en niet alle kosten te dekken vanuit de rijksbegroting. Aan mkb-ers, maar ook bijvoorbeeld 
banken en verzekeraars wordt bij de aankoop van informatieproducten daarom een bijdrage 
gevraagd. De totale opbrengst van de informatieproducten, circa 50 miljoen euro jaarlijks, is nodig om 
het Handelsregister in stand te houden (concreet voor inwinnen informatie, verwerking en ook weer 
verstrekking). Zonder deze inkomsten moet hiervoor een andere financiering worden gevonden. 
De EU-regels hergebruik die recent zijn geïmplementeerd in Nederlandse regelgeving, geven 
organisaties die deels afhankelijk zijn van de inkomsten uit de verkoop van informatie nadrukkelijk de 
formele mogelijkheid om een bedrag in rekening te brengen bij de verstrekking van deze informatie. 
Recent is de Tweede Kamer akkoord gegaan met deze regelgeving.  
16 
 

Antwoord op de vragen 40 en 41 
Het kabinet maakt onderscheid tussen politieke en economische vluchtelingen. Bij economische 
vluchtelingen wordt via gericht arbeidsmigratiebeleid gestuurd op de bijdrage voor de Nederlandse 
economie en arbeidsmarkt. Politieke vluchtelingen zoeken naar een veilige plek. Het kabinet vindt dat 
politieke vluchtelingen zoveel mogelijk op veilige plekken in de regio zelf moeten worden opgevangen. 
Maar als ze hier komen hebben we de verantwoordelijkheid om ze op te nemen, vanzelfsprekend 
rekening houdend met de draagkracht van de samenleving. Daarnaast moet ervoor worden gezorgd 
dat als ze mogen blijven ze ook volwaardig meedoen. Dat betekent: aan de slag. Hier is de minister 
voor Sociale Zaken en Werkgelegenheid nu over in gesprek. Tegelijkertijd heb ik in Buitenhof 
aangegeven dat het een grote uitdaging is voor de Nederlandse economie en samenleving wanneer 
grote groepen mensen naar Nederland komen die in een andere omgeving zijn opgegroeid, een 
andere cultuur hebben, een andere opleiding en diploma’s hebben, deze mensen te betrekken en te 
laten integreren.  
De Minister van Financiën heeft aangegeven in de Najaarsnota de budgettaire consequenties te 
verwerken. De begroting van Economische Zaken bevat geen directe middelen gerelateerd aan de 
vluchtelingenproblematiek. 
 
42. Klever (PVV): 
De verduurzamingsambitie van de energievoorziening kost veel geld, gaat ten koste van 
werkgelegenheid en de kosten worden afgewenteld op de laagste inkomens. Milieuheffingen zijn € 
1400 per jaar per Nederlander, inclusief ouderen en baby’s. Schrap daarom de uitrol van wind op zee 
en de energiedoelen. Graag een reactie van de minister.  
 
Antwoord 
Ik houd me aan de afspraken die we in EU-verband en in het Energieakkoord hebben gemaakt om 
klimaatverandering tegen te gaan en ben dan ook niet van plan te stoppen met de uitrol van wind op 
zee. Een gemiddeld huishouden betaalt in 2020 135-158 euro via de opslag voor duurzame energie. 
Daarbij zorgt het Energieakkoord voor een stijging van de werkgelegenheid van 80.000 voltijdsbanen 
in de periode 2014-2020. 
 
43. Klever (PVV):  
PVV wil innovatie stimuleren door de belasting te verlagen. Innovatie laat zich niet sturen door de 
overheid en subsidies. Schrap de innovatieregelingen en geef dat als lastenverlaging aan bedrijven.  
 
Antwoord 
De doelstelling van het kabinet is om in 2020 2,5% van het BBP te besteden aan R&D. Deze 
doelstelling bevat zowel de publieke als de private uitgaven. Investeren in vernieuwing betekent 
namelijk niet enkel meer publiek geld naar innovatie, maar ook het stimuleren van private 
investeringen. We werken hieraan o.a. via generieke instrumenten (financiering, fiscale maatregelen, 
toekomstfonds) en het topsectorenbeleid.  
En met resultaat. In de periode 2011-2013 zijn de totale investeringen (overheid, bedrijven etc.) in 
R&D gestegen met een half miljard: van €12,2 miljard naar 12,7 miljard euro (respectievelijk 1.90% 
en 1.98% van het BBP). De WBSO draagt hieraan bij. Uit de laatste evaluatie van de WBSO blijkt ook 
dat deze doet wat hij beoogt: het bevorderen van de uitgaven van ondernemers aan speur- en 
ontwikkelingswerk. Daarbij is deze regeling niet aan sectoren of thema’s gebonden en staat de 
regeling open voor alle bedrijven die willen innoveren. Er is dus al sprake van lastenverlichting voor 
innovatieve bedrijven.  
In 2014 investeerden overheden, kennisinstellingen en bedrijven gezamenlijk voor 814 miljoen euro in 
3500 gezamenlijke innovatieprojecten, waarvan 359 miljoen euro (44%) door private partijen. 
Hiermee is de kabinetsdoelstelling dat in 2015, 500 miljoen euro moest omgaan in publiek private 
samenwerking (waarvan 40% privaat) gehaald. Op 5 oktober jl. zijn de innovatiecontracten voor 2016 
en 2017 afgesloten. Deze hebben een waarde van 4,2 miljard euro, waarvan het bedrijfsleven 2,2 
miljard euro heeft bijgedragen. Dit beleid richt zich onder andere op een efficiëntere inzet van de 
18 
 

financieringsmogelijkheden zoals het EFSI. De bestaande beschikbare publieke en private middelen 
worden door de hierboven beschreven verbreding en doorontwikkeling van het NIA beter ontsloten. 
Deze route heeft voor mij de voorkeur boven het oprichten van een staatsbank met de noodzaak van 
het mobiliseren van kapitaal voor een balans en exploitatie- en risicokosten.  
 
47. Graus (PVV): 
Fosfaat wordt steeds schaarser; China levert niet meer. Gaat het kabinet een fosfaatbank oprichten? 
 
Antwoord  
Fosfaat is een schaarser wordende grondstof, die we efficiënter moeten benutten. De signalen dat de 
mondiale voorraden fosfaaterts worden uitgeput, Europa afhankelijk is van niet-Europese landen voor 
de toelevering en er in Nederland veel fosfaat wordt verspild in de keten en reststromen, hebben tot 
het ketenakkoord fosfaatkringloop geleid (het Nutriënt platform). In het Nutriënt Platform werken 
bedrijven, wetenschappers, maatschappelijke instellingen en overheid aan een strategie om de 
nutriëntenrecycling in 2030 tot een vanzelfsprekendheid te maken. Het kabinet kijkt uit naar de 
aangekondigde roadmap. Gestreefd wordt naar terugwinning van hoogwaardige producten uit stromen 
zoals rioolslib en dierlijke mest, zodat een circulaire economie voor nutriënten tot stand komt. Het 
kabinet zet zich in om dit ook onderdeel te maken van het Europese actieplan voor de circulaire 
economie.  
Daarnaast wordt via regelgeving het hergebruik van fosfaat uit dierlijke mest mede gestimuleerd 
doordat bedrijven die gebruik maken van de derogatie geen fosfaat uit kunstmest mogen toedienen. 
Hierdoor is het gebruik van fosfaat uit kunstmest aanzienlijk gedaald in de afgelopen jaren.  
 
48. Graus (PVV):  
KLM zit in zwaar weer. Is de minister bereid om te onderzoeken of een deel van de opbrengst uit de 
verkoop van ABN-AMRO aangewend kan worden voor het verwerven van een 20% aandeel in KLM/Air 
France? 
 
Antwoord 
Air France-KLM is van groot belang voor de Nederlandse economie. Zo is het bestemmingennetwerk 
van grote betekenis voor het Nederlandse vestigingsklimaat. Zoals mijn collega minister Dijsselbloem 
op 13 oktober jl. ook heeft laten weten in de media is er nu echter geen aanleiding voor het 
verwerven van aandelen Air France-KLM. 
De Nederlandse overheid heeft voldoende invloed om het publieke belang dat met KLM samenhangt te 
borgen. Dit doen we als aandeelhouder van KLM, als vergunningverlener van onder andere de 
landingsrechten en de exploitatievergunning aan KLM, via het benoemingsrecht van een commissaris 
in Air France-KLM, via overleg met de directies van Air France-KLM en KLM en met de Franse staat en 
via de zogenaamde staatsgaranties waarvan de kern is verlengd in 2010. Het aandeelhouderschap 
wordt ingezet daar waar de publieke belangen niet op andere wijze, bijvoorbeeld via wet- en 
regelgeving of invloed kan worden geborgd. Dat is voor Air France-KLM niet het geval.  
Bovendien is het kopen van aandelen in Air France-KLM alleen opportuun als het een bijdrage zou 
kunnen leveren aan het oplossen van de uitdagingen waarmee KLM zich geconfronteerd ziet en het 
noodzakelijk is voor het borgen van de Nederlandse publieke belangen. Dat is niet het geval. De 
problemen van Air France KLM liggen voornamelijk in de marktomstandigheden en uitdagingen in de 
luchtvaartmarkt, zoals de concurrentie met low cost carriers en luchtvaartmaatschappijen uit het 
Midden-Oosten. Daar moet Air France-KLM zelf een antwoord op vinden. 
Aangezien een aanleiding voor het nemen van een aandeel in Air France-KLM nu niet aan de orde is, is 
het ook niet opportuun om nu te speculeren waar de middelen vandaan zouden moeten komen. 
 
49. Graus (PVV):  
Bij aanbesteding van overheidsprojecten vist het mkb vaak achter het net. Er is een ongelijk speelveld 
met buitenlandse ondernemers. Bij aanbestedingen moet men niet alleen kijken naar de prijs maar 
ook naar oer-Hollandse kwaliteit. Procedures zijn vaak te duur voor mkb-ers om mee te kunnen 
dingen. Hoe gaat de minister dit verbeteren? 
20 
 

belang van ICT voor de economische groei én de ambitie dat Nederland ook in de toekomst thuis 
hoort in de top van digitale economieën: jaarlijks Top 5 World Economic Forum en Network Readiness 
Index.  
Een goede balans tussen veiligheid en economische belangen is van groot belang voor een goed 
Nederlands vestigingsklimaat. Ook ik constateer dat er wetsvoorstellen in de maak zijn die mogelijk 
een minder positieve uitwerking op dit goede vestigingsklimaat hebben. De vele reacties op de 
internetconsultatie van de Wet op de Inlichting en Veiligheidsdiensten (Wiv) zijn daar een voorbeeld 
van. Er zijn onder andere zorgen geuit over het grote aantal bedrijven, waaronder veel startups, die 
onder dit wetsvoorstel gaan vallen en te maken krijgen met onvoorziene kosten als zij moeten voldoen 
aan een taplast van de overheid. Een andere veel geuite zorg is het verlies aan vertrouwen bij 
bedrijven en burgers in het gebruik van digitale communicatie omdat niet transparant is wat de 
overheid aan gegevens wil verzamelen en wat zij er vervolgens mee doet. Als dit soort zorgen niet 
goed wordt geadresseerd, kan dit het vestigingsklimaat negatief raken.        
Als minister van Economische Zaken ben ik verantwoordelijk dat economische belangen, de kansen 
voor innovatie en bedrijvigheid en een uitstekende digitale infrastructuur, goed worden afgewogen 
tegen andere belangen, zoals veiligheid. Bij mijn contacten met collega’s van Veiligheid en Justitie en 
Binnenlandse Zaken maak ik mij daarom sterk om die economische belangen goed mee te wegen in 
lopende wetsvoorstellen als de Wet Inlichtingen en Veiligheidsdiensten, de Wet bewaarplicht en 
Computercriminaliteit 3. 
Ter afsluiting, veiligheid is, vanuit economische perspectief, ook een kans voor Nederlandse bedrijven 
en kennisinstellingen. Als Nederland beschikt over een veilige en open digitale infrastructuur is dat een 
belangrijke vestigingsfactor. Dit is een belangrijk onderdeel van het programma Digital Gateway to 
Europe, dat zich, mede dankzij de Netherlands Foreign Investment Agency, succesvol richt op het 
aantrekken van buitenlandse ICT-bedrijven naar Nederland. Cyber security biedt ook mogelijkheden 
voor bedrijven die zich hierin specialiseren. Dit is te zien in de succesvolle samenwerkingsprogramma 
The Hague Security Delta. En bovendien heeft het Team ICT, in samenwerking met NWO, TNO en EZ, 
op 5 oktober jl. een groot publiek-privaat initiatief  gelanceerd met een omvang van in totaal 40 mln. 
euro op het terrein van fundamentele en toegepaste kennis en valorisatie op big data. Cyber security 
is één van de hoofdlijnen binnen deze publiek-private samenwerking. 
 
53. Verhoeven (D66):  
Start ups moeten betere en snellere toegang krijgen tot EZ-regelingen zoals de WBSO. Betekent de 
Startuptoolkit een snellere route voor start ups? Zodat aanvragen binnen twee weken behandeld 
kunnen worden? Graag een reactie. 
 
Antwoord 
De startupbox tracht de regelingen van de overheid toegankelijker te maken voor startups. Startups 
krijgen een beter inzicht in wat voor hen de meest voor de hand liggende regelingen zijn en kunnen 
bellen naar een speciale Startup Information desk bij de KvK. In verschillende regelingen zoals vroege 
fase financiering en het innovatiekrediet is daarnaast een quick scan ingebouwd, zodat de ondernemer 
een inschatting krijgt van de kans op een succesvolle aanvraag. Wij kijken ook nog naar 
mogelijkheden om de doorlooptijd te verkorten van drie maanden naar een maand voor nieuwe 
starters in de WBSO. In de systematiek van de WBSO moeten bedrijven een maand voor de periode 
start hun aanvraag indienen. In de praktijk wordt de doorlooptijd dan twee maanden. De starters in 
de WBSO genieten daarnaast een extra hoog aftrekpercentage van 40% in plaats van 32% in de 
eerste schijf. 
 
54. Verhoeven (D66):  
De minister wil geen volledig nieuwe rechtsvorm creëren en vreest misbruik. Als alternatief stel ik voor 
om geen nieuwe rechtsvorm te creëren, maar in het kvk-register op te nemen of een bedrijf in 
aanmerking komt voor de Startup-bv. En om misbruik te voorkomen kan deze aanmerking samen met 
de S&O-verklaring aangevraagd worden. Dit moet met de Startuptoolkit binnen twee weken kunnen. 
Is de minister bereid hiermee aan de slag te gaan? 
 
22 
 

versnelling van de transitie. Vanzelfsprekend is het Energieakkoord echter niet voldoende. Daarom zal 
ik dit najaar het Energierapport presenteren. Het Energierapport zal ingaan op de lange termijn visie 
van het kabinet op de energiehuishouding. Het rapport van de Raad voor de Leefomgeving en 
Infrastructuur vormt hiervoor een belangrijke bouwsteen. Op basis van het Energierapport zal ik in 
2016 de energiedialoog aangaan met de samenleving. De wenselijkheid van tussendoelen zal ook 
onderdeel uitmaken van die dialoog. 
 
58. Van Veldhoven (D66): 
De Rekenkamer is kritisch over de transparantie van de SDE+. Wanneer gaat de minister aangeven 
hoe hij het geld precies besteedt?  
 
Antwoord 
Voor het antwoord op deze vraag verwijs ik naar het antwoord op vraag 29. 
 
59. Van Veldhoven (D66): 
De Minister heeft een gebiedsmanager voor de windmolens in Drenthe aangesteld, maar dat werkt 
alleen als de bewoners er vertrouwen in hebben. Hoe zijn zij betrokken bij de aanstelling?  
 
Antwoord 
De gebiedscoördinator bij het windpark Drentse Monden Oostermoer is aangesteld door provincie, 
initiatiefnemers en het Rijk in samenspraak met betrokken gemeenten. De regio (provincie, 
gemeenten en initiatiefnemers) heeft de aangestelde gebiedscoördinator voorgedragen.  
De gebiedscoördinator is inmiddels gestart met een verkenning onder bewoners en andere 
belanghebbenden om inzichtelijk te maken wat de wensen zijn met betrekking tot communicatie, 
participatie en profijt. Bewoners, maatschappelijke organisaties en bedrijven worden uitgenodigd voor 
een gesprek. De resultaten worden in november opgeleverd. Op basis van deze verkenning zal het 
vervolgtraject worden vormgegeven. 
 
60. Van Veldhoven (D66): 
Extra geld voor hernieuwbare energie: is dat vooral een kasschuif, klopt het dat er geen extra geld 
binnenkomt?  
 
Antwoord 
Zoals de NEV 2015 laat zien is het zaak om vaart te maken en de uitrol van hernieuwbare energie te 
versnellen. De SDE+ is het belangrijkste instrument van de overheid om de hernieuwbare energie-
doelen te halen. Dit leidt ertoe dat ik vanaf het jaar 2016 fors hogere SDE+ budgetten beschikbaar 
stel. Het budget voor de SDE+ in 2016 is ca. 8 miljard euro. Dit wordt gefinancierd via de eerder 
gecommuniceerde reeks van de Opslag Duurzame Energie. Er is dus geen sprake van een kasschuif.  
 
61. Van Veldhoven (D66): 
Komt realisatie van de getijdecentrale Brouwersdam binnen bereik? 
 
Antwoord 
Zie het antwoord op vraag 30. 
 
Vragen en opmerkingen van de leden van de CU-fractie 
 
62. Schouten (CU): 
Grensoverschrijdende arbeid: wat voor korte termijn maatregelen kan de Minister nemen? 
Bijvoorbeeld bij diploma erkenning. 
  
  
24 
 

Antwoord 
Het innovatieve mkb krijgt door de integratie niet te maken met lagere voordeelpercentages, 
integendeel. Voorheen had het mkb onder de RDA, voor niet-loonkosten voor S&O, te maken met een 
maximaal netto voordeel van 15%. Dit voordeel was afhankelijk van de winstpositie van het bedrijf. 
Na de integratie vallen de niet-loonkosten voor S&O voor het mkb in de eerste schijf van de WBSO. 
Het tarief van deze schijf bedraagt niet 16%, maar 32% (en voor starters zelfs 40%). Daarbij geldt dit 
verhoogde percentage na de integratie over een hoger bedrag (350.000 ipv €250.000).  
Na de samenvoeging worden R&D-kapitaal en R&D-arbeid met dezelfde voordeelpercentages 
ondersteund. Dit beoog ik ook met mijn beleid. Daarbij blijft met de gekozen parameters de verdeling 
van het budget over verschillende grootteklassen (en ook de verdeling tussen mkb/grootbedrijf) in 
grote lijnen gelijk met de situatie voor samenvoeging.  
 
Voordeelpercentages voor bedrijven 
Tarief eerste schijf 32% 
 
Tarief eerste schijf starters 40% 
 
Grens eerste schijf € 350.000 
S&O-(loon)kosten  
Tarief tweede schijf 16% 
 
 
66. Schouten (CU):  
Het overschrijden van betaaltermijnen blijft een groot probleem voor bedrijven. mkb-ers worden 
misbruikt als gratis kredietverstrekker voor grote ondernemingen. Ik ben teleurgesteld over het 
ontbreken van oplossingen in de brief van 9 oktober. Is de Minister niet bereid om hier wat aan te 
doen? 
 
Antwoord  
Ik heb onderzoeksbureau Dun & Bradstreet de afgelopen maanden onderzoek laten doen naar de 
betaaltermijnen tussen bedrijven onderling. De conclusies van dit onderzoek heb ik op 9 oktober jl. 
aan uw Kamer gestuurd. De resultaten van dit onderzoek laten zien dat de betaaltermijnen tussen 
ondernemingen een goede tendens vertonen. De zeer lange contractuele betaaltermijnen waarmee 
(kleinere) mkb-ondernemingen soms geconfronteerd worden, worden wel waargenomen, maar zij 
blijken ook een zeer klein percentage (1,3%) van het geheel uit te maken. De ontwikkeling is dat 
kortere termijnen (7 en 14 dagen) in opmars zijn ten koste van de gangbare termijn van 30 dagen. 
Ik heb ook vastgesteld dat de optimale situatie nog niet is bereikt omdat er ook nog steeds sprake is 
van overschrijdingen van de overeengekomen betaaltermijnen. Bepaalde sectoren, met name 
industrie, transport en bouw, lijken daarin meer problemen te ondervinden dan andere. Met deze 
sectoren zal ik het gesprek aangaan om te zien wat er nodig is om de naleving van overeengekomen 
betaaltermijnen te verbeteren. 
Dit alles neemt overigens niet weg dat de primaire verantwoordelijkheid voor het afdwingen van 
naleving van overeengekomen betaaltermijnen bij de ondernemingen zelf ligt. Er is een wettelijk 
instrumentarium bestaande uit boeterentes en een vaste vergoeding bij overschrijding van de 
betaaltermijn. Daarnaast is doorberekening van kosten van een incassobureau aan de debiteur binnen 
wettelijke grenzen mogelijk. Als uiterste remedie is ook de gang naar de civiele rechter een optie. 
 
67. Schouten (CU): 
Ik wil deze minister wel vragen naar zijn waardering van het groen onderwijs. Vindt hij het, gezien de 
strategische positie in de topsectoren, niet funest dat het groen onderwijs achterblijft in de 
financiering? 
 
  
26 
 

Ik ga uit van de werkelijke productie om te bepalen hoe we er voor staan, omdat de rekenregels niet 
goed aansluiten bij de werkelijkheid in Nederland. In Nederland worden de komende jaren zeer veel 
innovatieve en nieuwe windmolens geïnstalleerd, die mede door onze wind-omstandigheden veel meer 
productie-uren kunnen draaien dan in Europa gemiddeld het geval is. Ik heb bij de Europese 
Commissie aangekaart dat de rekenregels op dit punt aangepast moeten worden. Ook het Centraal 
Bureau voor de Statistiek pleit voor een herziening van de rekenregels bij het Europese 
statistiekbureau Eurostat. 
In mijn aanbiedingsbrief bij de NEV van 9 oktober jl. heb ik een intensivering rond wind op land en 
een aantal nieuwe maatregelen voor hernieuwbare energie aangekondigd. Ik heb er vertrouwen in dat 
hiermee het doel van 14% hernieuwbare energie in 2020 gehaald kan worden. 
 
70. Van Tongeren (GroenLinks):  
De rechter heeft de Minister opgedragen om de uitstoot van CO2 in 2020 te beperken met 25%. U 
neemt nu toch stappen, onder andere vanwege de motie Klaver? 
 
Antwoord  
Zoals de staatssecretaris van I&M in haar brief van 1 september heeft laten weten, gaat het kabinet 
de komende periode in kaart brengen welke maatregelen er mogelijk genomen kunnen worden die 
bijdragen aan het reduceren van de uitstoot van broeikasgassen in Nederland. Het Dit is ook in lijn 
met de motie Klaver die het kabinet vraagt om in 2016 in het kader van het Urgenda-vonnis te starten 
met de uitvoering van aanvullende maatregelen om de uitstoot van broeikasgassen te reduceren, is de 
taak van het kabinet alle mogelijke maatregelen zorgvuldig tegen het licht te houden om te bekijken 
wat het effect ervan is op de concurrentiekracht van Nederland, op onze werkgelegenheid en op de 
koopkracht van alle Nederlanders. Bovendien moeten eventuele maatregelen zo kostenefficiënt 
mogelijk zijn en moeten ze kunnen rekenen op politiek en maatschappelijk draagvlak. De maatregelen 
moeten daarnaast passen in de lange termijn ontwikkelingen die we voorzien en waar we ons op 
richten. En tot slot moeten maatregelen ook praktisch en juridisch uitvoerbaar zijn. Op al deze 
aspecten moeten we maatregelen beoordelen en daarbij zou het onverstandig zijn als we overhaaste 
beslissingen zouden nemen. Het Interdepartementaal Beleidsonderzoek Effectiviteit CO 
2
reductiemaatregelen zal ons mede helpen om een beeld te vormen over de effecten van de mogelijke 
inzet van extra maatregelen. Dit IBO wordt eind dit jaar afgerond. Eventueel kan nog gericht 
aanvullend onderzoek nodig blijken, waarna we in de eerste helft van 2016 kunnen besluiten over 
vervolgstappen. Zoals ik in het plenair debat van 24 september jl. heb toegezegd streef ik ernaar om 
uw Kamer voor de zomer van 2016 een richtinggevend overzicht te geven van mogelijke maatregelen, 
zodat uw Kamer hierover vervolgens met het kabinet kan spreken. Deze aanpak past binnen het 
tijdpad dat is opgenomen in de motie Klaver cs. 
 
71. Van Tongeren (GroenLinks): 
Kan de markt de verhoging van het budget voor de SDE+ absorberen? Of wordt er met deze 
verhoging vooral biomassa bijstook gesubsidieerd? 
 
Antwoord 
Zoals de NEV 2015 laat zien is het zaak om vaart te maken en de uitrol van hernieuwbare energie te 
versnellen. De SDE+ is het belangrijkste instrument van de overheid om de hernieuwbare energie-
doelen te halen. Dit leidt ertoe dat ik vanaf het jaar 2016 fors hogere SDE+ verplichtingenbudgetten 
beschikbaar stel. Deze budgetten worden gefinancierd via de eerder gecommuniceerde reeks van de 
Opslag Duurzame Energie. Zoals ik in mijn brief bij de aanbieding van de NEV 2015 heb aangegeven 
ben ik voornemens om in 2016 in totaal ongeveer 8 miljard euro aan verplichtingenbudget in de SDE+ 
beschikbaar te stellen. In 2016 verwacht ik weer veel nieuwe projecten, waaronder inderdaad 
aanvragen voor bij- en meestook van biomassa, maar ook grote wind op land projecten. Dat zal een 
substantieel beslag leggen op het beschikbare budget. De markt kan dit hogere budget absorberen. Ik 
verwacht zelfs meer subsidieaanvragen dan het beschikbare budget toelaat. Dat is ook goed om de 
concurrentie in de SDE+ en daarmee de kosteneffectiviteit te behouden. 
 
28 
 

Onder andere de Financial Stability Board (FSB) en de Bank of England doen onderzoek naar de 
financiële gevolgen van klimaatrisico’s. De voorzitter van de FSB wil komen tot een verder 
standaardisatie van klimaatstandaarden, zodat de markt de aard van de risico’s beter kan inschatten. 
Ook De Nederlandsche Bank heeft het onderwerp op haar vizier. DNB zal, conform een toezegging van 
de minister van Financiën aan uw Kamer, begin volgend jaar een analyse gereed hebben. 
Op dit moment worden er geen investeringen gedaan in de ontwikkeling van schaliegas door 
staatsbedrijf EBN. Bij brief van 10 juli jl. heb ik uw Kamer geïnformeerd dat de komende vijf jaar de 
commerciële opsporing en winning van schaliegas niet aan de orde is. De bestaande vergunningen 
gericht op opsporing van schaliegas zijn dan ook niet verlengd en nieuwe aanvragen zullen worden 
afgewezen.  
 
75. Van Tongeren (GroenLinks):  
Wil de Nederlandse staat blijven samenwerken met een ‘Sjoemelbedrijf’? Niet alleen wisten de eigen 
onderzoekers van Exxon al in de jaren ‘70 dat fossiele brandstoffen tot klimaatverandering leidt en 
vertelden ze dat niemand, ze speelden een actieve rol bij het zaaien van twijfel over 
klimaatverandering. Graag een reactie van de minister. 
 
Antwoord  
De gevolgen van het gebruik van fossiele energiebronnen voor het klimaat zijn reeds lang bekend bij 
het kabinet en het feit of ExxonMobil dit al dan niet heeft gemeld doet daar niets aan af. Het kabinet 
zet vol in op een CO2-neutrale energievoorziening in 2050, en onderneemt concrete initiatieven voor 
die energietransitie. De kwalificaties van het lid Van Tongeren ten aanzien van ExxonMobil laat ik voor 
haar rekening. 
 
76. Van Tongeren (GroenLinks):  
Verzoek aan de minister om inzicht te bieden in de bruto en netto gaswinning en in wanneer en 
hoeveel Gronings gas in Norg geïnjecteerd is. 
 
Antwoord 
Conform mijn toezegging in het notaoverleg over de gaswinning in Groningen van 1 juli jl. heb ik uw 
Kamer schriftelijk inzicht gegeven in de bruto en netto gaswinning, zie mijn brief van 13 juli jl. 
(Kamerstukken II 2014-2015, 34000 XIII, nr. 153). In deze brief is aangegeven op welke wijze de 
productiecijfers van NAM uit het Groningenveld zich verhouden tot de verkopen van Groningengas van 
GasTerra.  
Norg is een ondergrondse gasopslag die wordt gebruikt voor seizoensopslag van gas. In de zomer 
wordt gas geïnjecteerd en in de winter wordt dit gas onttrokken. De opslag Norg is onlangs uitgebreid 
3
waardoor in de winter 7 miljard m kan worden onttrokken die in de daarop volgende zomer weer 
wordt geïnjecteerd. De hoeveelheid gas die zich in de berging bevindt schommelt gedurende het jaar. 
De vulgraad van de berging is overigens openbaar en via de website van NAM te raadplegen. Zoals 
3
eerder aangegeven is er in 2015 eenmalig 3 miljard m uit Norg beschikbaar gekomen. De reden 
hiervoor is dat de gasopslag Norg in 2014 is uitgebreid waarbij deze tijdens de werkzaamheden, die 
duurden tot ver in het vierde kwartaal, niet kon worden gebruikt. Daardoor is er in dat kwartaal bijna 
geen gas uit Norg gehaald. Zodoende kan er in 2015 meer gas aan Norg worden onttrokken dan er in 
de periode april tot en met september hoeft te worden geïnjecteerd om de opslag tijdig voor de winter 
2015/2016 weer gevuld te krijgen. 
 
77. Van Tongeren (GroenLinks): 
Blijven we voor Groningen een andere norm voor veiligheid hanteren dan in de rest van het land? Hoe 
groot is het aardbevingsgebied inmiddels, gezien de recente beving bij Emmen? 
 
Antwoord 
In het voorlopige advies van de Commissie Meijdam van juni jl. worden normen voorgesteld die 
passen in het uitgangspunt dat de veiligheid in Groningen niet lager mag zijn dan elders in het land. 
30 
 

Tegelijkertijd leveren de  bouwactiviteiten in de regio ook werkgelegenheid op en dat is goed voor de 
bouwsector. Tenminste 75-80% van de schadeherstelwerkzaamheden die via het CVW lopen gaat naar 
lokale aannemers.  
 
81. Van Tongeren (GroenLinks): 
Volgens de Europese Commissie is er 194 miljoen euro uitgegeven aan het Nederlandse kleine velden 
beleid op de Noordzee in de laatste 6 jaar. Dat is een forse fossiele subsidie. Waarom wil de Minister 
weer zoiets doen? Hoe moeten we dat rijmen met het vonnis in de klimaatzaak, het halen van de EU-
doelen en de waarschuwing van centrale banken voor de risico’s van fossiele investeringen?  
 
Antwoord 
Het gaat hier niet om een subsidie. De regeling waaraan wordt gerefereerd en waar het genoemde 
bedrag aan gekoppeld is, behelst een extra investeringsaftrek voor offshore gas-prospects of 
gasvelden, die zonder deze regeling in de komende jaren niet economisch ontwikkeld kunnen worden. 
Het is van belang dat deze velden op korte termijn opgespoord en geproduceerd worden, omdat de 
offshore infrastructuur de komende jaren gaat verdwijnen doordat een groot aantal van de bestaande 
velden leeg raken.  
In de transitiefase zal gas de komende jaren, als schoonste fossiele brandstof, een rol blijven spelen. 
Als de ontwikkeling  van deze niet-economische gas-prospects of gasvelden niet wordt gestimuleerd, 
blijft het gas in de grond. Door de ontwikkeling te stimuleren met een extra 25% investeringsaftrek 
kan het gas toch gewonnen worden, wat een positief effect heeft op zowel de leveringszekerheid als 
de inkomsten voor de Staat. Het genoemde bedrag is de 25% extra investeringsaftrek van alle 
prospects en velden, die op basis van de daarvoor geldende criteria voor deze regeling in aanmerking 
zijn gekomen. Er zijn meerdere mijnbouwmaatschappijen die actief zijn op de Noordzee en in 
aanmerking komen voor deze investeringsaftrek. Zoals ik in mijn schriftelijke beantwoording inzake de 
EZ-begroting voor 2016 heb aangegeven, bekijk ik op dit moment of deze maatregel moet worden 
verlengd, aangevuld of vervangen. Ik zal de Kamer nader informeren als dit onderzoek is afgerond. 
 
82. Van Tongeren (GroenLinks): 
Dan de opslag van dieselolie in zoutcavernes door AkzoNOBEL. Dit bedrijf mag er mee starten terwijl 
het eigen veiligheidsplan nog niet goedgekeurd is en er ook geen calamiteitenplan of goede monitoring 
is. Bewoners morgen toch minimaal verwachten dat deze zaken op orde zijn? Zeker na de problemen 
van NAM in Twente en de problemen bij een soortgelijke Duitse olie opslag ? Hoeveel zou het meer 
kosten als we de olie in goede tanks zouden opslaan? 
 
Antwoord 
Op 1 oktober 2014 heeft Akzo Nobel per brief aangegeven van mening te zijn dat na aanpassing van 
het risicomanagementplan voldoende was aangetoond dat een lekkage zoals in Duitsland niet kon 
voor komen. Op 5 november 2014 is dit door SodM bevestigd per brief. Uitgaande hiervan heb ik in 
december 2014 geconcludeerd dat de opslag van gasolie veilig uitgevoerd kan worden. 
Bij de aanvraag van de omgevingsvergunning heeft AkzoNobel voor het relevante deel van de 
installatie een veiligheidsrapport ingediend. In juni 2015 heeft AkzoNobel het volledige 
veiligheidsrapport voor de gehele inrichting ingediend.  Ook heeft Akzo een bedrijfsnoodplan 
opgesteld. De veiligheidsregio heeft toen opgemerkt dat het veiligheidsrapport inhoudelijk afweek van 
het eerder ingediende deelrapport.  
Begin oktober heeft Akzo een aanvulling op het eerdere veiligheidsrapport ingediend waarin een 
nadere  onderbouwing wordt gegeven van de afwijking. SodM heeft aangegeven dat de onderbouwing 
van AkzoNobel aannemelijk is. Akzo heeft deze wijziging echter nog niet in het gehele document 
verwerkt. De veiligheidsregio heeft daarom nog geen goedkeuring gegeven aan het veiligheidsrapport. 
De installatie kan alleen in bedrijf worden genomen met een door de veiligheidsregio goedgekeurd 
veiligheidsrapport voor de gehele inrichting.  AkzoNobel is nog niet gestart met de opslag. Wel is de 
bovengrondse installatie getest door een kleine hoeveelheid gasolie door de bovengrondse leidingen te 
pompen. Dit is toegestaan op grond van de huidige omgevingsvergunning. 
32 
 

Vragen en opmerkingen van de leden van de SGP-fractie 
 
85. Dijkgraaf (SGP):  
Er worden nog veel te veel regels opgelegd. Regelmatig krijgt de Kamer wetsvoorstellen zonder 
regeldrukparagraaf. Is Minister voor regeldruk bereid ervoor te zorgen dat voorstellen zonder 
regeldrukparagraaf teruggestuurd worden? 
  
Antwoord 
Eén van de pijlers van het regeldrukbeleid is dat voorstellen van wet- en regelgeving voorzien moeten 
zijn van een regeldrukparagraaf. De coördinerende departementen controleren in de aanloop naar de 
MR ook of aan die verplichting wordt voldaan.  
Actal heeft er op gewezen dat de kwaliteit van de regeldrukparagrafen de afgelopen periode verbeterd 
is, maar nog wel beter zou moeten. De kwaliteit van de regeldrukparagraaf heeft mijn aandacht. 
Indien nodig spreek ik mijn collega’s daar op aan.  
 
86. Dijkgraaf (SGP): 
SGP sluit zich aan bij de vraag van de ChristenUnie; hoe waardeert de Minister het groen onderwijs? 
 
Antwoord 
Voor het antwoord op deze vraag verwijs ik naar het antwoord op vraag 67. 
 
87. Dijkgraaf (SGP): 
Betaaltermijnen bedrijven, we hebben een brief gekregen. Kan er nou niet meer aan dit probleem 
gedaan worden? 
 
Antwoord 
Voor het antwoord op deze vraag verwijs ik naar het antwoord op vraag 66. 
 
Vragen en opmerkingen van de leden van de GrKÖ-fractie 
 
88. Öztürk (GrKÖ): 
Graag meer aandacht voor de ambachtseconomie, dit komt geen enkele keer in de begroting voor. 
Terwijl deze sector € 0,5 mln. nieuwe vakmensen zoekt de komende jaren. Daar moet de minister op 
inzetten. EZ moet regierol nemen en SZW en OCW meeslepen. Zorg dat vaardigheden van vakmensen 
die met pensioen gaan niet verloren gaan. Kies voor een ‘meester en gezel’-model in plaats van 
allerlei specialistische opleidingen. Zou kunnen via vouchersysteem om fraude te voorkomen. Is de 
minister bereid om dit idee grootschalig over te nemen en om op korte termijn met een actieplan voor 
de ambachtseconomie te komen? 
 
Antwoord 
Ik overweeg geen actieplan speciaal voor de ambachtseconomie. Ik erken samen met u dat de 
ambachtseconomie een belangrijk onderdeel van de economie is. Net zoals dat geldt voor andere 
sectoren zoals de bouw, de handel of de zakelijke dienstverlening.  
Ik neem daarom maatregelen die alle sectoren ten goede komen. Zo verbeter ik met het actieplan 
mkb financiering de mogelijkheden van het mkb om aan financiering te komen. In de periode 2009-
2014 is daarvoor ruim 10 miljard euro aan financiering mogelijk gemaakt die anders niet of 
onvoldoende tot stand zou zijn gekomen. Hier kunnen in principe alle bedrijven van profiteren, ook 
bedrijven in de ambacht. 
Als het gaat om regeldruk voer ik wel specifiek beleid om ambachtsbedrijven meer ruimte te geven 
hun ambacht uit te oefenen. Begin 2015 ben ik gestart met de maatwerkaanpak Winkelambacht. 
Ondernemers uit het winkelambacht (kappers, slagers, bakkers, schoenherstellers en bloemisten) 
hebben mij begin april een rapport met voor hen prioritaire knelpunten aangeboden die zij graag 
opgelost zien. Momenteel werkt het kabinet samen met vertegenwoordigers van het winkelambacht, 
toezichthouders, uitvoeringsorganisaties en gemeenten om deze knelpunten naar tevredenheid van de 
34 
 

