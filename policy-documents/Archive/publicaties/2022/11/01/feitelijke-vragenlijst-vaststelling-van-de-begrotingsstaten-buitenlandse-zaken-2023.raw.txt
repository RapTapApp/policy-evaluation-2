36200-V Vaststelling van de begrotingsstaat van het Ministerie van 
Buitenlandse Zaken (V) voor het jaar 2023 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Buitenlandse Zaken heeft een aantal vragen voorgelegd aan 
de minister van Buitenlandse Zaken over de Vaststelling van de begrotingsstaat 
van het Ministerie van Buitenlandse Zaken (V) voor het jaar 2023 (2022Z16143, 
nr. 0). 
De daarop door de minister van Buitenlandse Zaken gegeven antwoorden zijn hierbij 
afgedrukt. 
 
Voorzitter van de commissie,  
  Heerema 
   
  Adjunct-griffier van de commissie, 
  Blom 
 
Nr Vraag Bijlage Blz. 
(van) 
1 Kunt u aangeven hoe het proces van financiële verantwoording van de afdracht   
aan de Europese Unie (EU) aan het Nederlandse parlement is ingericht? Waarom 
worden desbetreffende aanbevelingen niet opgevolgd (onder verwijzing naar de 
brief van de Algemene Rekenkamer d.d. 6 okt 2022)? 
 
De aanbevelingen uit het rapport PricewaterhouseCoopers ‘Onderzoek 
interne beheersing EU-afdrachten’ om de control op de keten en de 
samenwerking tussen de departementen Buitenlandse Zaken en Financiën 
te verbeteren zijn inmiddels overgenomen. Het kabinet heeft ervoor gekozen 
om de presentatie van de EU-afdrachten op de begroting van Buitenlandse 
Zaken te behouden. De EU-afdrachten worden op artikel 3 van de BZ-
begroting verantwoord.   
 
De minister van Buitenlandse Zaken is beleidsverantwoordelijk minister 
voor Europese samenwerking en het Meerjarig Financieel Kader (MFK), 
inclusief de onderhandelingen daarover in Brussel, die mede bepalend zijn 
voor de hoogte van de EU-afdrachten, het debat daarover met de Kamer, en 
voor aanverwant EU-recht. De minister van Buitenlandse Zaken is 
verantwoordelijk voor de Rijksbrede coördinatie en strategische 
vormgeving van het Nederlandse EU-beleid. Derhalve verzorgt 
Buitenlandse Zaken de presentatie en verwerking van de EU-afdrachten in 
haar begroting en jaarverslag.  
 
De minister van Financiën is beleidsverantwoordelijk voor het 
Eigenmiddelenbesluit, waarin de financiering van de begroting van de 
Europese Unie wordt geregeld. De minister van Financiën is verder 
verantwoordelijk voor de ramingen, heffing, inning, (berekening van de) 
afdrachten aan de EU en de controle gerelateerd aan de EU-afdrachten en 
de presentatie en control op de garanties uit hoofde van het 
Eigenmiddelenbesluit. Vanwege de gedeelde beleidsverantwoordelijkheid 
wordt er nauw samengewerkt tussen beide departementen en verzorgen 
Buitenlandse Zaken en Financiën samen de communicatie over de EU-
afdrachten richting de Eerste en Tweede Kamer.  
 
2 Hoeveel subsidie ontvangt Stichting Vluchteling van de Nederlandse staat in het   
algemeen, en van het ministerie van Buitenlandse Zaken in het bijzonder? 
 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  1/41 

 
6 Wat is binnen het Makandra-programma de voortgang met betrekking tot   
visumvrij reizen naar de EU en wordt er overwogen het Makandra-programma te 
verlengen? 
 
De Surinaamse wens tot visumliberalisatie voor het Schengengebied moet 
door Suriname zelf bij de Europese Commissie worden bepleit. Nederland 
kan hierbij ondersteunen met advies over het visumliberaliseringstraject 
in Brussel en via het Makandra-programma. Het Makandra-programma, 
dat vorig jaar van start is gegaan, loopt nog tot 2025. Tijdens het recente 
bezoek van minister-president Rutte en minister Schreinemacher aan 
Suriname is aangekondigd dat het Makandra programma met 4 miljoen 
euro wordt opgehoogd.  Verlenging van het programma is nu niet aan de 
orde. 
 
Een goede samenwerking op het vlak van terugkeer van Surinaamse 
onderdanen die niet in Nederland kunnen blijven is een belangrijke 
voorwaarde voor visumliberalisatie. Momenteel wordt een Makandra-
project ontwikkeld op het vlak van het optimaliseren van de ambulante 
GGZ-zorg in Suriname. Betere ambulante GGZ-zorg is door de Surinaamse 
autoriteiten aangemerkt als een belangrijk aspect wat terugkeer kan helpen 
bevorderen, omdat een deel van de doelgroep deze zorg nodig heeft en het 
ontbreken hiervan ook terugkeer in de weg staat. Tevens vinden er 
gesprekken met de Surinaamse overheid plaats over op welke andere 
manier er via technische assistentie een bijdrage geleverd kan worden om 
visumvrij reizen naar de EU te bewerkstelligen. Tot op heden zijn echter 
nog geen andere voorstellen op dit terrein voorgedragen door de 
Surinaamse overheid.    
 
7 Hoe vaak is een Wet Overdracht Tenuitvoerlegging Strafvonnissen (WOTS)-  
verzoek gesteund en hoe ziet deze ondersteuning er uit? 
 
Strafoverdracht valt onder de verantwoordelijkheid van het ministerie van 
Justitie en Veiligheid. Dat ministerie heeft beleidskaders voor 
strafoverdracht. Onderdeel van de begeleiding van Nederlandse 
gedetineerden in het kader van consulaire bijstand door BZ is het 
verstrekken van algemene informatie over strafoverdracht, zoals de JenV-
brochures over Wets en WOTS. In sommige gevallen kunnen de door BZ 
gesubsidieerde juridische onafhankelijke organisaties ondersteunen bij een 
Wets- of WOTS-procedure. In de zogenoemde zorglanden is dat Stichting 
Dutch&Detained en in de niet-zorglanden Stichting Lawyers Across 
Borders. Indien de gedetineerde daar toestemming voor geeft, kan BZ de 
gedetineerde in contact brengen met deze organisaties. BZ kan WOTS-
aanvragen nooit inhoudelijk bepleiten. Wel kan BZ eventueel vragen om 
aandacht bij de voortgang van de behandeling van een verzoek door de 
bevoegde instanties. 
 
8 Hoeveel Nederlandse gedetineerden in het buitenland hebben te maken met   
psychiatrische problematiek? 
 
Hier kan geen exact aantal worden gemeld. Psychiatrische problematiek is 
een breed begrip. In niet alle buitenlandse gevangenissen wordt n.a.v. een 
melding actie ondernomen en/of de juiste zorg geboden. Ook kan het 
voorkomen dat BZ om redenen van persoonsgegevensbescherming niet over 
de psychische problemen van een gedetineerde wordt geïnformeerd. Indien 
de gedetineerde een reeds aantoonbaar probleem ondervond en/of uit het 
verleden bij een Nederlandse instelling bekend is als zwakbegaafd of 
psychiatrisch patiënt, merkt BZ de gedetineerde aan als kwetsbaar en 
ontvangt de gedetineerde vanuit de consulaire bijstand en subsidiepartners 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  3/41 

Staat van het Consulaire van 7 december 2018. In algemene zin spreekt NL 
zich in EU verband regelmatig uit tegen de doodstraf in Singapore.  
 
13 Wat is het beleid als er signalen binnenkomen dat een Nederlandse gedetineerde   
in buitenlandse detentie wordt gemarteld? Wordt er bijgehouden hoeveel 
Nederlanders in buitenlandse detentie worden gemarteld? 
 
BZ neemt signalen hierover altijd zeer serieus. Wel is het vrijwel altijd 
ingewikkeld om hier feitelijke informatie over te krijgen. BZ zal onder meer 
via frequentere bezoeken aan gedetineerde proberen een beeld te krijgen 
van wat er precies aan de hand is. Als er bewijs is voor marteling, zal BZ 
uiteraard de buitenlandse autoriteiten via de geëigende kanalen hierop 
onomwonden aanspreken. 
 
14 Zijn er gesprekken met (zorg)landen over het sluiten van de WOTS?   
 
Strafoverdracht is verantwoordelijkheid van het ministerie van Justitie en 
Veiligheid.  Voor zover bekend zijn er op dit moment geen nieuwe bilaterale 
WOTS-verdragen in voorbereiding. 
 
15 Zijn door de Israëlische regering Bennet/Lapid plannen voor nieuwe illegale  0 
nederzettingen in Palestijns gebied gewijzigd ten opzichte van de regeringen 
onder Netanyahu, of is het nederzettingenbeleid onverminderd voortgezet? 
 
Hoewel de regering Bennet-Lapid als uitgangspunt had alleen natuurlijke 
groei toe te staan, is volgens onder meer een EU-rapport over Israëlische 
nederzettingen in het jaar 2021 uitbreiding van nederzettingen, zoals die 
plaatsvond onder de regering-Netanyahu, voortgezet onder de regering 
1
Bennet/Lapid. 
 
16 Is door de Israëlische regering Bennet/Lapid het beleid ten aanzien van het  0 
detineren van Palestijnse minderjarigen, en het in strijd met de Geneefse 
Conventies overbrengen van gedetineerden naar gevangenissen in Israël 
gewijzigd? 
 
Het eerdere beleid ten aanzien van het detineren van Palestijnse 
minderjarigen is door de regering Bennet/Lapid voortgezet. Israël blijft 
Palestijnen overbrengen naar gevangenissen in Israël, in strijd met de 
vierde Conventie van Genève.   
 
17 Klopt het dat de EU Speciale Vertegenwoordiger voor het Midden-Oosten  0 
Vredesproces Sven Koopmans niet met hoge Israëlische politici zoals president 
Hertzog, premier Lapid en Minister van Defensie Ganz heeft kunnen praten 
omdat verzoeken daartoe niet worden ingewilligd? 
 
Speciaal Vertegenwoordiger van de EU voor het Midden Oosten 
Vredesproces Sven Koopmans heeft sinds zijn aantreden verschillende 
Israëlische ministers ontmoet, onder wie (toenmalig) minister van 
Buitenlandse Zaken Lapid en Minister Gantz van Defensie. 
 
18 Hebben Nederlandse diplomaten rechtszaken van Palestijnen in Israël of bezet  0 
Palestina bijgewoond? Zo ja, welke? 
 
Nederland acht het van belang om regelmatig rechtszaken bij te wonen om 
de bescherming van mensenrechten te waarborgen. Nederland probeert er 
om die reden samen met like-minded voor te zorgen dat een aantal 
diplomaten van verschillende missies aanwezig is bij belangrijke 
 
1
 2021 Report on Israeli settlements in the occupied West Bank, including East Jerusalem Reporting 
period -January - December 2021 | EEAS Website (europa.eu) 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  5/41 

vragen in geval van toegangsweigering of uitzetting. Ook doen de Israëlische 
autoriteiten geen melding bij de ambassade van de reden voor een 
dergelijke ontzegging.  
 
23 Kunt u aangeven hoe vaak Nederland sinds het kabinet Rutte I bij de Israëlische  0 
autoriteiten ‘bezorgdheid’ over (vermeende) Israëlische 
mensenrechtenschendingen en/of het illegale nederzettingenbeleid heeft 
overgebracht? 
 
In alle gesprekken die Nederland met de Israëlische autoriteiten voert en 
waarin het Israëlisch-Palestijnse conflict besproken wordt, wordt 
bezorgdheid geuit over de mensenrechtenschendingen en het 
nederzettingenbeleid. Dit gebeurt bovendien op alle niveaus.  
 
24 Is de Israëlische autoriteiten gevraagd om de aanduiding van zeven Palestijnse  0 
maatschappelijke organisatie als ‘terreurorganisaties’ terug te draaien, of is over 
deze kwestie alleen ‘bezorgdheid’ geuit? 
 
Beschuldigingen van terrorisme of banden met terroristische organisaties 
worden altijd uitermate serieus genomen. Deze zijn daarom zorgvuldig en 
grondig onderzocht.  
Nederland heeft zich hier twee keer publiekelijk over uitgesproken, in een 
gezamenlijke verklaring met acht andere EU-lidstaten. In de verklaring van 
12 juli jl. gaf Nederland aan dat de ontvangen informatie geen aanleiding 
was om de positie ten aanzien van de ngo’s te herzien. In de verklaring van 
19 augustus jl. veroordeelt Nederland de inval van Israël bij Palestijnse 
ngo’s. Ook heeft er op 22 augustus jl. een demarche over de inval bij de 
ngo’s en het belang van een sterk maatschappelijk middenveld bij de 
Israëlische autoriteiten plaatsgevonden, samen met 17 andere landen.   
 
25 Wat is momenteel de juridische status van deze organisaties? Kunnen ze nog  0 
normaal functioneren? Zijn deze organisaties nog in staat vrijelijk informatie te 
vergaren, te documenteren, en bewijsmateriaal aan te leveren aan het 
Internationaal Strafhof in Den Haag? 
 
Zes van de zeven ngo’s zijn als terroristisch aangemerkt. De zevende ngo – 
HWC staat niet op de Israëlische terrorismelijst. Alle zeven ngo’s zijn 
illegaal verklaard door Israël onder het militair recht op de Westelijke 
Jordaanoever.  
 
De ngo’s gaan zoveel mogelijk door met hun werk en proberen voor zover 
dit lukt informatie aan te leveren aan het Internationaal Strafhof in Den 
Haag. Het functioneren van deze organisaties waaronder het vergaren van 
informatie staat echter onder druk omdat werknemers angst hebben voor 
de gevolgen van het werken voor een door Israël als terroristisch 
aangemerkte organisatie.  
 
26 Wat is de stand van zaken in het achterhalen van de verantwoordelijken voor de  0 
moord op de Palestijnse journaliste Shireen Abu Akleh? 
 
Zoals recentelijk weergegeven in de antwoorden op Kamervragen van het 
lid van Dijk (kamerstuk 2022Z16598) heeft Israël, na oproepen van de 
internationale gemeenschap inclusief Nederland, een forensisch onderzoek 
ingesteld. De United States Security Coordinator of the Israel-Palestinian 
Authority (USSC) heeft hier als onafhankelijke partij toezicht op gehouden. 
Op 5 september 2022 hebben de Israëlische Strijdkrachten een verklaring 
uitgebracht. De conclusie die hierin wordt getrokken is dat Shireen Abu 
Akleh zeer waarschijnlijk om het leven is gekomen door een kogel van de 
Israel Defense Forces (IDF). Samen met gelijkgezinde partners blijft 
Nederland bij Israël aandringen op verantwoording en berechting van 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  7/41 

die A4P en A4P+ verder willen brengen. De focus ligt hierbij met name op 
de A4P-thema’s ‘protection’ en ‘performance and accountability’, waarnaast 
Nederland ook kijkt naar verbeterd gebruik van inlichtingen, verbeterde 
veiligheid van peacekeepers, ‘Women, Peace and Security’ en het tegengaan 
van seksueel misbruik en mishandeling.  
 
Nederland is ook een significante donor aan het VN-budget voor VN-
vredesmissies. Deze financiering wordt bepaald aan de hand van een 
verdeelsleutel onder VN-lidstaten en is een verdragsverplichting als VN-
lidstaat. Deze financiering wordt jaarlijks gereserveerd uit de BZ-begroting 
(beleidsartikel 2.4 – Veiligheid en Stabiliteit) en wordt uiteindelijk door de 
VN ingezet om onder andere de A4P-hervormingsagenda te implementeren. 
Naast deze verdragsverplichting, waarmee Nederland in de top 15 donoren 
staat, financiert Nederland ook op vrijwillige basis een aantal projecten die 
zich richten op het vergroten van de effectiviteit en efficiëntie van VN-
vredesmissies.  
 
29 Kunt u een overzicht geven van de door Nederland gesteunde   
verzoeningsprojecten gericht op vrede van onderop tussen Israëliërs en 
Palestijnen? Kunt u de financiering hiervan specificeren? 
 
Voor een overzicht van door Nederland gesteunde verzoeningsprojecten 
tussen Israëliërs en Palestijnen, verwijst het kabinet naar 
www.nlontwikkelingssamenwerking.nl.  
Vier van de zes projecten zijn als vertrouwelijk geïdentificeerd, wat 
betekent dat informatie over deze projecten niet vrijgegeven kan worden 
omdat dit de impact en effectiviteit van de projecten en de positie van de 
deelnemers zou kunnen schaden.   
 
De Nederlandse steun aan verzoeningsprojecten wordt per 2023 verhoogd 
van 1 naar 1,25 miljoen per jaar (vanuit Rechtstaat/justitie/veiligheid) in 
antwoord op motie Mulder en Ceder van 6 juli 2022 (kenmerk 35 925 V), 
waarin de regering verzocht wordt in kaart te brengen in hoeverre de steun 
aan verzoeningsprojecten waarbij Israëlische en Palestijnse jongeren nader 
tot elkaar worden gebracht, vanuit Nederland en internationale fondsen kan 
worden geïntensiveerd. Het kabinet houdt daarnaast doorlopend 
mogelijkheden in de gaten om te intensiveren middels bijdragen aan 
internationale initiatieven.   
 
30 Naar welke internationale sportevenementen overweegt de regering deze   
kabinetsperiode een delegatie vanuit het kabinet of Koninklijk Huis af te 
vaardigen? Welke rol speelt de mensenrechtensituatie in het gastland in deze 
overweging? 
 
Het ministerie van Buitenlandse Zaken heeft geen beleid op het sturen van 
een regeringsafvaardiging naar internationale sportevenementen. Elke 
uitnodiging wordt afzonderlijk gewogen.  
 
 
31 In hoeverre verlenen Nederlandse posten steun aan bedrijven die niet voldoen   
aan de Organisatie voor Economische Samenwerking en Ontwikkeling (OESO)-
richtlijnen? Wordt die steun verleend en zo ja, in welke vorm? 
 
De Nederlandse overheid verwacht van alle Nederlandse bedrijven dat zij 
internationaal maatschappelijk verantwoord ondernemen. IMVO maakt 
integraal onderdeel uit van de economische dienstverlening van de 
Nederlandse overheid in het buitenland en is derhalve geïntegreerd in alle 
economische activiteiten van de Nederlandse ambassades voor alle sectoren 
van het Nederlands bedrijfsleven en in het informatiepakket van diensten 
van RVO.  
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  9/41 

Deze informatie is reeds aan uw Kamer gestuurd. Graag verwijs ik naar de 
Kamerbrief d.d. 17 oktober 2022 inzake stand van zaken overbrengingen 
Afghanistan. 
 
35 Op welke manier poogt u de landen die de Russische agressie tegen Oekraïne in   
VN-verband niet hebben veroordeeld te overtuigen van de Nederlandse positie? 
 
Het Koninkrijk zet zich in het kader van de Russische agressie tegen 
Oekraïne in VN-verband in voor accountability, humanitaire toegang, 
hulpverlening en het bestendigen en versterken van steun onder VN-
lidstaten om de Russische agressie te blijven verwerpen.  
 
Om deze steun in VN-verband te bestendigen en te versterken zet het 
Koninkrijk actief in op outreach, zoals bij de ‘High Level Week’ van de 
Algemene Vergadering van de Verenigde Naties in New York van 19-23 
september jl. Deze outreach betekent het proactief aangaan van gesprekken 
met VN-lidstaten die minder of niet like-minded zijn wat betreft de 
Russische agressie tegen Oekraïne. Nederland gebruikt deze gesprekken om 
te luisteren naar de zorgen en visies van gesprekspartners en om zichzelf, en 
de EU, duidelijker neer te zetten als betrouwbare partner. Nederland 
benadrukt voorts bij deze outreach onder andere de onacceptabele 
Russische schending van Oekraïense soevereiniteit en territoriale integriteit 
en de Russische schending van het VN-Handvest. Ook wordt er ingezet op 
het ontkrachten van Russische desinformatie, waaronder het Russische 
narratief dat stelt dat afnemende voedselzekerheid, stijgende energieprijzen 
en negatieve effecten van sancties de schuld zijn van de Europese Unie in 
plaats van de agressor Rusland.  
 
Deze outreach in VN-verband vindt plaats in New York en ook in Geneve in 
het kader van het Nederlands lidmaatschap van de VN-Mensenrechtenraad. 
Buiten de VN-context richt Nederland zich ook op outreach middels de 
Europese Unie en in bilateraal verband. 
 
36 Voor welke concrete hervormingen van het multilaterale systeem zet Nederland   
zich momenteel concreet in? 
 
Nederland zet in op een aantal concrete hervormingstrajecten:  
- In Benelux-verband neemt NL actief deel aan het onderhandelingsproces 
over VN Veiligheidsraad (VNVR) hervormingen. Onder de 193 lidstaten van 
de VN is overeenstemming over de noodzaak van VNVR hervormingen op 
hoofdlijnen, maar het blijft een langlopend en moeizaam proces. 
- De VN ontwikkelingssysteem hervormingen worden sinds 2019 
geïmplementeerd om te zorgen dat de verschillende VN ontwikkelings-
entiteiten resultaatgerichter worden, transparanter zijn en beter gaan 
samenwerken, ten behoeve van een efficiënte en effectieve bijdrage aan het 
bereiken van de Sustainable Development Goals. NL steunt en vraagt actief 
om vorderingen omtrent de implementatie van deze hervormingen. Het 
Funding Compact, waarvan Nederland een groot pleitbezorger is, is hier een 
belangrijk onderdeel van – zo steunt Nederland het Joint SDG Fund, het 
Resident Coördinator systeem, naast het bieden van meerjarige flexibele 
financiering voor het VN ontwikkelingssysteem. 
- NL zet zich in Grand Bargain verband in voor hervormingen die bijdragen 
aan verhoogde effectiviteit en efficiëntie van het humanitair bestel, inclusief 
de humanitaire VN-organisaties.  Het gaat hier onder meer om goede 
coördinatie, planning en programmering, om voorspelbare humanitaire 
financiering, om meer inzet op lokale partnerschappen en om preventieve 
actie.  
- Binnen verschillende multilaterale ontwikkelingsbanken (MDB’s) wordt 
gewerkt aan decentralisatie van de operaties. Dit betekent dat de banken 
een grotere aanwezigheid hebben in de landen en daarmee beter kunnen 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  11/41 

Landen. Tenslotte kan worden vermeld dat het postennet ook ten dienste 
staat van de Caribische delen van het Koninkrijk. Hun belangen worden 
daarmee ook behartigd in de verschillende bi- en multilaterale relaties.   
 
39 Constaterende dat Nederland co-sponsor was van de in december 2021   
verworpen VN-Veiligheidsraadresolutie over het snijvlak tussen 
klimaatverandering en veiligheidsvraagstukken, welke bijdrage kunt u leveren 
aan het wegnemen van bezwaren bij landen die zich tegen deze thematiek 
hebben uitgesproken? 
 
Nederland was in december 2021 cosponsor van de thematische 
klimaatresolutie in de VN-Veiligheidsraad (VNVR) die onder andere 
voorstelde om de gevolgen van klimaatverandering beter te integreren in het 
werk van de Verenigde Naties, waaronder bij conflictpreventie-strategieën 
en VN-vredesmissies. Deze resolutie kon op steun rekenen van 12 leden van 
de VNVR – maar stuitte uiteindelijk op een veto van Rusland, een tegenstem 
van India en een onthouding van China.  
 
De motiveringen achter de stemposities van Rusland, India en China 
verschillen maar zijn aan elkaar verbonden: waar één land het mandaat van 
de VNVR wil beperken, koppelt een ander land klimaat aan economische 
ontwikkeling en onwenselijke duurzaamheidsdoelstellingen, en ziet weer een 
ander het klimaatdossier als een politiek-gemotiveerde agenda. Nederland 
blijft in VN-verband inzetten op klimaatdiplomatie, en richt zich onder 
andere op het voeren van dialoog en het aangaan van strategische 
partnerschappen om multilaterale samenwerking op klimaat vooruit te 
brengen en zorgen van andere VN-lidstaten te adresseren. 
 
40 Kunt u verder toelichten wat u bedoelt met het vergroten van de weerbaarheid  10 
van de EU over de gehele breedte van de beleidsdossiers? Welke rol ziet u 
hierbij voor Nederland? 
 
Het vergroten van de weerbaarheid van de EU raakt aan veel 
beleidsterreinen. Daarom is een ‘whole of government’ benadering nodig. 
Uw Kamer zal hierover in de Kamerbrief over Open Strategische 
Autonomie op korte termijn worden geïnformeerd, waarbij onder andere 
wordt ingegaan op het structureel versterken van de politiek-economische 
fundamenten van de EU en het mitigeren van de risico’s van strategische 
afhankelijkheden. Nederland stelt zich in het Europese debat over open 
strategische autonomie actief op. Daarbij benadrukt het enerzijds de 
urgentie van het thema en spoort het anderzijds lidstaten aan tot een 
gebalanceerde benadering, waarbij het belang van een open economie en het 
voorkomen van protectionisme in acht wordt genomen.   
 
41 Kunt u een overzicht geven van de personele omvang en begroting van Europese  10 
Dienst voor Extern Optreden (EDEO) in de afgelopen drie jaren, alsook van het 
aantal Nederlanders binnen deze dienst? Gaat een toename van het aantal EDEO-
diplomaten samen met een afname van het aantal Buitenlandse Zaken-
diplomaten? 
 
In 2021 bedroeg de totale personele omvang van de EDEO 5235 personen, 
waarvan er 2475 werkzaam waren op het hoofdkwartier in Brussel en 2760 
op EU-delegaties. In 2020 ging het in totaal om 4643 personen, in 2019 om 
4474. Dit aantal omvat verschillende categorieën medewerkers bij de 
EDEO: tijdelijke arbeidscontractanten, lokale medewerkers en 
gedetacheerd nationaal deskundigen. Het aandeel Nederlanders varieert per 
categorie maar lag EDEO-breed in 2021 rond de 3%. Het percentage 
Nederlandse diplomaten dat tijdelijk contractant is, lag in 2021 op 5,3%. 
Een toename van het aantal EDEO-diplomaten gaat niet noodzakelijkerwijs 
samen met een afname van het aantal BZ-diplomaten. Als er een BZ-
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  13/41 

 
45 Wat verstaat u onder de 'Frans-Duitse as'? In hoeverre wordt het EU- 11 
buitenlandbeleid afgestemd/voorgekookt door deze landen? 
 
Met de Frans-Duitse as wordt de samenwerking tussen Frankrijk en 
Duitsland bedoeld. De samenwerking is, mede vanwege historische redenen, 
intensief. Vanwege hun grootte en economisch gewicht gebeurt er weinig als 
één van deze landen tegen een bepaald voorstel is. Dat wil echter niet zeggen 
dat zij alleen het EU-beleid kunnen bepalen: alle lidstaten hebben stemrecht 
in de Raad van de EU en kunnen besluiten blokkeren. Voor besluitvorming 
over het EU-buitenlandbeleid is unanimiteit vereist.   
 
46 Op welke manier zet het kabinet zich in om China uit de essentiële Europese  12 
interne energie markt te houden? 
 
Om de leveringszekerheid van energie te garanderen toetst het Bureau 
Toetsing en Investeringen (BTI) investeringen in de Nederlandse 
energiesector. Op grond van overwegingen van openbare veiligheid, 
voorzieningszekerheid of leveringszekerheid kan een investering op basis 
van de Elektriciteitswet 1998 en de Gaswet worden verboden of kunnen 
hieraan voorschriften worden verbonden. Daarnaast deelt Nederland in het 
kader van het Europese Foreign Direct Investment instrument relevante 
informatie met de Europese Commissie en andere Europese lidstaten die 
buitenlandse directe investeringen onder andere toetsen aan risico’s voor 
vitale infrastructuur. 
 
47 Bent u van plan om sanctiebeleid (vaker) in te zetten in reactie op  12 
mensenrechtenschendingen? 
 
Het kabinet is voorstander van de inzet van sanctiemaatregelen in reactie op 
ernstige mensenrechtenschendingen en ter verdediging van de 
internationale rechtsorde. Daarbij benadrukt het kabinet dat EU-sancties 
nooit een doel op zichzelf zijn, maar dat zij bij dienen bij te dragen aan 
bredere beleidsdoelstellingen met betrekking tot een specifiek land of thema 
in kwestie. Dat geldt in het bijzonder voor het mensenrechtenbeleid. 
 
Het horizontale EU-mensenrechtensanctieregime, dat op voorspraak van 
Nederland is gerealiseerd, is ingezet in situaties van ernstige 
mensenrechtenschendingen door personen en/of entiteiten in Xinjiang 
(China), Noord-Korea, Libië, Rusland, Zuid-Sudan en Eritrea. Daarnaast 
zijn ook onder een groot aantal geografische sanctieregimes listings 
opgenomen op grond van mensenrechtenschendingen, waaronder Iran, 
Myanmar en Venezuela. Nederland is binnen de EU voortdurend in gesprek 
over het toevoegen van personen aan de EU-sanctielijsten waar dit een 
toegevoegde waarde heeft aan het bredere beleid en levert hier een actieve 
bijdrage aan. Onderdeel hiervan is ook het harmoniseren van sancties met 
internationale partners. 
 
48 Wat doet het ministerie van Buitenlandse Zaken concreet aan genoemde  12 
migratieprioriteiten, wat zijn de beoogde resultaten en is de capaciteit hiervoor 
toereikend? Zijn Buitenlandse Zaken-diplomaten op de posten hiermee bezig of 
wordt dit vooral aan de immigratie-attachés overgelaten? 
 
Het ministerie van Buitenlandse Zaken zet zich actief in op het 
beleidsterrein migratie, zowel in EU-verband op bijvoorbeeld het versterken 
van de EU-buitengrenzen, het tegengaan van secundaire migratie en 
samenwerking met derde landen, als door bilaterale diplomatieke inzet ter 
bevordering van bijvoorbeeld migratiepartnerschappen. Succes van deze 
inspanning hangt af van de mate waarin – al dan niet in EU verband – het 
mogelijk is om tot afspraken te komen. Het budget voor Opvang in de 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  15/41 

De toegang tot fondsen wordt nu gebaseerd op criteria zoals de verwachte 
impact en voortgang op het gebied van rechtsstaat, fundamentele rechten en 
openbaar bestuur. Op deze wijze kunnen (potentiële) kandidaat-lidstaten 
die goede resultaten boeken, beloond worden met extra EU-steun en de 
landen die minder voortgang tonen juist minder EU-steun krijgen (het 
“more for more, less for less” principe). Nederland is actief betrokken bij de 
discussie over de toekenning van deze fondsen in het IPA comité. Wanneer 
gerechtvaardigd, kan Nederland tevens aandringen op opschorting of 
mindering van deze fondsen. 
 
Bij serieuze terugval kan de Commissie op ieder moment voorstellen 
sanctiemaatregelen op te leggen, op eigen initiatief of op initiatief van een 
lidstaat. De Raad kan vervolgens op basis van omgekeerde gekwalificeerde 
meerderheid reageren op de situatie. Actie van de Raad kan variëren van 
het stopzetten van EU-financiering, met uitzondering van steun aan het 
maatschappelijk middenveld, tot het heropenen van gesloten hoofdstukken 
en het pauzeren of volledig stop zetten van de onderhandelingen.  
 
Het kabinet ziet er, conform de motie van de leden Kamminga/Amhaouch, 
(Kamerstuk 21-501-02 nr. 2358), op toe dat de Commissie de voortgang 
strikt monitort waarbij het kabinet zelf, onder andere via het 
rechtsstatelijkheidsnetwerk in de regio, een actieve rol speelt door 
monitoring en het leveren van input op de voortgangsrapporten, op basis 
van eigen bevindingen rond onder meer justitiële samenwerking en 
migratie. Het kabinet verbindt in het geval van geen of onvoldoende 
vooruitgang consequenties hieraan zoals deze in het toetredingskader 
voorhanden zijn, tevens conform bovengenoemde motie. 
 
52 Op welke wijze worden de Oekraïense oligarchen betrokken bij de wederopbouw  13 
van Oekraïne? Heeft Nederland reeds bij Oekraïne aangegeven dat ook de 
oligarchen dienen bij te dragen aan de wederopbouw? 
 
Nederland heeft geen inzicht in de bijdrage van Oekraïense oligarchen aan 
de Oekraïense staatskas en wederopbouw. Oekraïne heeft volgens recente 
cijfers van het Internationaal Monetair Fonds (IMF) een financieringstekort 
van ongeveer 3,5 miljard dollar per maand. Dit is exclusief de uitgaven aan 
herstelwerkzaamheden van Oekraïne, zoals winterization. Nederland is van 
mening dat steun door andere landen en de internationale financiële 
instellingen kan bijdragen het financieringstekort te verkleinen. Nederland 
heeft niet aan Oekraïne gevraagd om een bijdrage van oligarchen aan dit 
tekort. 
 
53 Waaruit blijkt concreet de 'voortrekkersrol van Nederland' op het gebied van  15 
kernontwapening? 
 
Door de Russische oorlog van agressie in Oekraïne staan wapenbeheersing, 
nucleaire risicoreductie en ontwapening in de schijnwerpers. Nederland 
veroordeelt de Russische dreiging met het gebruik van nucleaire wapens en 
het onverantwoorde gedrag van Rusland in de omgeving van nucleaire 
faciliteiten in Oekraïne. Deze escalerende stappen vormen een ernstig risico 
voor de nucleaire veiligheid en beveiliging en ondermijnen de wereldwijde 
inspanningen op het gebied van ontwapening en non-proliferatie. In 
internationaal verband heeft Nederland zich actief ingespannen voor een 
veroordeling van deze escalatoire stappen. Onder Nederlands 
voorzitterschap bracht het Non-Proliferation and Disarmament Initiative 
(NPDI) in augustus een Joint Statement uit waarin de Russische opstelling 
werd veroordeeld.  
Nederland blijft zich binnen bondgenootschappelijke kaders onverminderd 
inzetten voor een kernwapenvrije wereld, maar nucleaire ontwapening is 
niet mogelijk zonder de landen met kernwapens mee te krijgen. Het NPV is 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  17/41 

ingezet op het informeren en bewust maken van Nederlandse bedrijven die 
actief zijn of willen worden op deze markten. Ten aanzien van Russische 
bedrijven die actief zijn op de Nederlandse markt, kan worden opgemerkt 
dat zij zich uiteraard aan Nederlandse wetgeving dienen te houden, inclusief 
regelgeving rond vrije pers en privacy. 
 
Voorts moet worden benadrukt dat sinds de Russische inval in Oekraïne 
diverse Nederlandse bedrijven hun deuren in Rusland hebben gesloten of 
afgeschaald. Ook is de Nederlandse overheid zeer terughoudend ten aanzien 
van handelsbevordering in Rusland. Zie ook het antwoord op vraag 98.  
 
56 Welke Europese landen exporteren militaire en/of dual-use goederen naar  17 
Taiwan? Wat is de omvang van deze export? 
 
In het kader van de Dual-use Verordening (EU) 2021/821 delen de lidstaten 
van de Europese Unie jaarlijks informatie over de uitvoer van dual-use 
goederen met de Europese Commissie voor de publicatie van een 
jaarrapportage. Ik verwijs graag naar de webpagina van de Europese 
3
Commissie waar deze jaarrapportages worden gedeeld . De meest recente 
jaarrapportage laat zien dat Taiwan binnen de top 25 eindbestemmingen 
valt; ongeveer 2% van de uitvoer van dual-use goederen uit de Europese 
Unie ging in 2020 naar Taiwan. Informatie over de uitvoer van 
afzonderlijke lidstaten is niet openbaar. Op het vlak van de uitvoer van 
militaire goederen heeft de Europese Commissie een website beschikbaar 
gesteld waarop per lidstaat de uitvoer van militaire goederen inzichtelijk is 
4
gemaakt .  Voor de Nederlandse exports verwijs ik tevens graag naar de 
maandelijkse rapportages op de website van het ministerie van Buitenlandse 
5
Zaken . 
 
57 Wat staat er exact in de Joint Communiqué die Nederland en China in 1984  17 
hebben getekend, en waarin afspraken zijn gemaakt over de export van militaire 
goederen naar Taiwan? Kunt u dit document naar de Kamer sturen? 
 
In het Joint Communiqué staat onder meer dat de Nederlandse regering 
niet langer vergunningen zal afgeven voor nieuwe wapenexport naar 
Taiwan. Het communiqué kan vertrouwelijk met de Kamer gedeeld worden.  
 
58 Op welke manier adresseert Nederland de mensenrechtensituatie in Xinjiang?  18 
 
De mensenrechtensituatie in Xinjiang heeft de constante aandacht van 
Nederland. Het kabinet heeft zijn zorgen hierover met grote regelmaat 
overgebracht. Dit gebeurt in bilateraal contact met China, zoals recentelijk 
tijdens het gesprek van premier Rutte met premier Li Keqiang, en in 
multilateraal verband. Meest recent gebeurde dit in oktober in de VN 
Mensenrechtenraad, toen Nederland als cosponsor een resolutie steunde om 
de mensenrechtensituatie in Xinjiang te bespreken tijdens de volgende 
Mensenrechtenraad. De resolutie werd helaas verworpen. Verder heeft 
Nederland in juni in de Mensenrechtenraad het voortouw genomen in een 
gezamenlijke verklaring van 47 landen waarin aandacht werd gevraagd 
voor de situatie in Xinjiang, Hongkong en Tibet. 
 
59 Welk effect heeft het VN mensenrechtenrapport op het standpunt van het kabinet  18 
omtrent China? 
 
Het standpunt van het kabinet is onveranderd, het rapport bevestigt de 
zorgen van het kabinet over ernstige mensenrechtenschendingen in 
 
3
 Export control - Library (europa.eu) 
4
 COARM Public v2.0 - Licences - Geographical View | Sheet - Qlik Sense (europa.eu) 
5
 Maandelijkse rapportage uitvoer dual-use-goederen | Rapport | Rijksoverheid.nl 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  19/41 

64 Financiert Nederland momenteel (direct of indirect via internationale fondsen) de  18 
salarissen van Afghaans overheidspersoneel? 
 
Zoals uiteengezet in de Kamerbrief Lange Termijn Visie voor de 
Nederlandse Inzet in Afghanistan (Kamerstuk 34952-177) is het 
uitgangspunt van directe en indirecte Nederlandse financiering dat 
ondersteuning aan de bevolking buiten het regime om plaatsvindt, en niet 
ten goede mag komen aan de Taliban. Nederlandse steun aan de Afghaanse 
bevolking bestaat uit humanitaire hulp (conform motie Mulder - Kamerstuk 
32 735, nr. 330) en bijdragen aan basisnoden en livelihoods via het 
multilaterale systeem op basis van strikte voorwaarden; steun wordt niet 
(direct of indirect) via de Taliban verstrekt (conform motie De Roon - 
Kamerstuk 29 725, nr. 836); er mag geen inhoudelijke bemoeienis van de 
Taliban plaatsvinden m.b.t. beleid, uitvoering en management; en gelijke 
toegang dient zeker gesteld te zijn voor vrouwen en meisjes. Tot slot wordt 
ook het Afghaans maatschappelijk middenveld gesteund.  
 
65 Welk bedrag begroot het kabinet voor het organiseren van een bijeenkomst in  18 
Den Haag in het kader van het Midden-Oosten Vredesproces? 
 
Nederland faciliteert trilateraal overleg tussen Israël en de Palestijnse 
Autoriteit op gebied van water, energie en handel, om praktische 
samenwerking tussen beide partijen te bevorderen. Voor de organisatie van 
een bijeenkomst in het kader van deze trilaterale werkgroepen in Den Haag 
of elders in Nederland is voor de periode 2021 tot en met 2023 EUR 35.000 
per jaar gereserveerd in het Veiligheidsfonds. 
 
66 Wanneer en hoe zal u de effectiviteit van de huidige inzet van instrumenten van  18 
mensenrechtenbeleid in de relatie met China tegen het licht houden en 
voorstellen ontwikkelen voor vergroting van de impact van dit beleid? Wanneer 
zult u hierover communiceren? 
 
Het ministerie van Buitenlandse Zaken werkt voortdurend aan het 
vergroten van de impact van het mensenrechtenbeleid ten aanzien van 
China. De ernstige mensenrechtenschendingen in China rechtvaardigen een 
actief en stevig Nederlands en Europees beleid waarbij voorvechters van 
mensenrechten in en buiten China zich gesterkt moeten weten door 
Nederland en de EU. Met het aantreden van het nieuwe kabinet is derhalve 
ook gewerkt aan een aanscherping van het mensenrechtenbeleid t.o.v. 
China.  
 
Daarbij kijkt het kabinet realistisch naar de mogelijkheden, rekening 
houdend met de steeds weerbarstigere en repressieve opstelling van China 
op het gebied van mensenrechten in China en wereldwijd. Dit neemt niet 
weg dat een effectief mensenrechtenbeleid met een zo groot mogelijke 
impact een prioriteit van het kabinet is en blijft. Verandering van de 
mensenrechtensituatie in China is echter afhankelijk van een groot aantal 
factoren en is, zelfs met eensgezind optreden van EU en gelijkgezinde 
partners, een zaak van lange adem.  
 
Het kabinet zal in de communicatie, waar het mensenrechten en China 
betreft, consequent rekening houden met de effectiviteit van het beleid en 
een zo compleet mogelijke informatievoorziening richting uw Kamer. Om 
de effectiviteit van het beleid en de veiligheid van mensenrechtenverdedigers 
en partners te garanderen gebeurt echter niet alles in het openbaar.      
 
67 Van welke andere, nieuwe instrumenten maakt u gebruik om de naleving van de  18 
universele mensenrechten in China te bevorderen sinds de bilaterale 
mensenrechtendialoog door China formeel werd opgeschort? 
 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  21/41 

71 Op welke manier kan Nederland (in internationaal en EU verband) druk houden  19 
op het Taliban-regime? 
 
De Nederlandse inzet is gericht op diplomatiek druk houden op het Taliban 
regime en steun aan de Afghaanse bevolking via multilaterale kanalen. Deze 
druk zetten we door steun te verbinden aan strikte voorwaarden: steun 
wordt niet (direct of indirect) via de Taliban verstrekt; er mag geen 
inhoudelijke bemoeienis van de Taliban plaatsvinden m.b.t. beleid, 
uitvoering en management; en gelijke toegang dient zeker gesteld te zijn 
voor vrouwen en meisjes. De vijf benchmarks van de EU raadsconclusies 
Afghanistan uit september 2021 zijn leidend in de boodschappen richting de 
Taliban: vrije en veilige doorgang van buitenlanders en Afghanen die het 
land willen verlaten, bescherming van alle mensenrechten, ongehinderde 
humanitaire toegang, voorkomen dat Afghanistan een uitvalsbasis wordt 
voor internationaal terrorisme, en het instellen van een inclusieve regering. 
Nederland brengt, samen met een groep gelijkgezinde landen, deze 
boodschappen in gesprekken met vertegenwoordigers van het Taliban 
regime bij iedere gelegenheid op. Ook het VN-sanctieregime blijft een 
drukmiddel. In de huidige context blijft concrete vooruitgang echter 
beperkt.  
 
72 Welke stappen zijn er in het afgelopen jaar gezet om de migratiesamenwerking  19 
met Marokko te verbeteren? 
 
De relatie tussen Nederland en Marokko zit afgelopen jaar in een positieve 
dynamiek. Van beide kanten is er een duidelijke wens tot goede 
samenwerking en de inzet om voortgang te boeken. Dat geldt ook op het 
terrein van migratie. Er wordt op verschillende niveaus over dit onderwerp 
gesproken, zo ook tijdens de afgelopen AVVN door Minister-President 
Rutte en Minister Hoekstra met hun Marokkaanse counterparts. Daarnaast 
is er een gemengd comité opgezet waarvan inmiddels al twee bijeenkomsten 
zijn geweest. In deze bijeenkomsten wordt over een breed scala aan 
onderwerpen gesproken, waaronder visa, reguliere migratie, grensbewaking 
en terugkeer. Verder is er een begin van betere samenwerking met Marokko 
t.a.v.  het verstrekken van reisdocumenten. 
 
73 Hoeveel démarches heeft Nederland, al dan niet in EU-verband, het afgelopen  19 
jaar uitgevoerd richting Israël en hoeveel hebben er effect gehad? 
 
Nederland heeft samen met likeminded landen en andere Europese lidstaten 
aan drie demarches deelgenomen in 2022 over mensenrechten, het 
nederzettingenbeleid en de inval bij de als terroristisch aangemerkte 
Palestijnse ngo’s. Daarnaast zijn demarches uitgevoerd over multilaterale 
zaken. Een demarche is een beproefd instrument in het diplomatieke 
verkeer. Dankzij de goede bilaterale relatie is Nederland in staat ook 
gesprekken met Israël aan te gaan over gevoelige onderwerpen.  
 
74 Wat behelst dit concreet: 'actieve uitvoering van de bij de EU-AU top gemaakte  19 
afspraken'? Is er een soort werkplan gemaakt om e.e.a. te operationaliseren? 
 
In de slotverklaring van de EU-AU Top van februari 2022 (“A Joint Vision 
for 2030”) is een groot aantal afspraken vastgelegd die de basis vormen voor 
het hernieuwde EU-AU partnerschap. Tevens werd in deze slotverklaring 
vastgelegd dat de voortgang rondom de uitvoering van deze afspraken 
regulier zal worden besproken via de bestaande EU-AU overlegstructuren 
en een gezamenlijke EU-AU stuurgroep. Dit onderwerp zal ook op de 
agenda staan van de volgende EU-AU Ministeriële bijeenkomst in 2023. 
Binnen de EU wordt de opvolging in de relevante EU gremia besproken en 
gecoördineerd door de Europese Commissie en de Europese Dienst voor 
Extern Optreden. 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  23/41 

Volgens cijfers van de United Nations Office for the Coordination of 
Humanitarian Affairs (OCHA) gaat het om de volgende aantallen 
Israëlische burgers als gevolg van conflict-gerelateerd geweld in Israël: 
 
2010 4 
2011 16 
2012 6 
2013 3 
2014 19 
2015 24 
2016 9 
2017 5 
2018 7 
2019 10 
2020 2 
2021 9 
 
 
8
De OCHA-cijfers laten burgerdoden als gevolg van conflict-gerelateerd 
geweld dat plaatsvond in Israël, maar waarbij geen inwoners van de bezette 
gebieden betrokken waren, buiten beschouwing.   
 
In 2022 zijn tot nu toe 19 Israëlische burgers bij een reeks terreuraanslagen 
om het leven gekomen. 
 
78 Hoeveel Palestijnse huizen heeft Israël sinds 2010 vernietigd in Gaza en op de  19 
bezette Westelijke Jordaanoever, kunt u overzicht geven uitgesplitst per jaar? 
 
Volgens data van United Nations Office for the Coordination of 
Humanitarian Affairs (OCHA) zijn er in 2010 439 gebouwen vernietigd op 
de bezette Westelijke Jordaanoever. In 2021 lag dat aantal op 911:  
 
2010 439 
2011 631 
2012 623 
2013 663 
2014 607 
2015 560 
2016 1094 
2017 421 
2018 461 
2019 628 
2020 854 
2021 911 
 
 
Data over de aantallen vernietigde structuren in Gaza is niet beschikbaar. 
 
79 Kunt u een overzicht geven van het aantal Palestijnen dat zich sinds 2010 in  19 
administratieve detentie bevindt, uitgesplitst naar jaar? Welk percentage van hen 
is minderjarig? 
 
De afgelopen jaren is een duidelijke stijging zichtbaar in de aantallen 
Palestijnen in administratieve detentie. Volgens cijfers van de ngo 
Addameer Prisoner Support and Human Rights Association zitten er 
 
8
 Data on casualties | United Nations Office for the Coordination of Humanitarian Affairs - 
occupied Palestinian territory (ochaopt.org) 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  25/41 

83 Hoeveel extra wordt er in 2023 geïnvesteerd om de toenemende  20 
veiligheidsrisico's van journalisten en mensenrechtenverdedigers tegen te gaan 
ten opzichte van 2022? Via welke middelen zal dit worden besteed? 
 
Vanaf 1 januari 2023 zullen de programma’s onder het nieuwe beleidskader 
Safety for Voices van start gaan. Deze programma’s richten zich exclusief 
op de veiligheid van mensenrechtenverdedigers en journalisten hebben een 
looptijd van 5 jaar en een totaal budget van EUR 40 mln. Deze middelen 
komen uit het mensenrechtenfonds centraal. Met deze focus binnen het 
mensenrechtenfonds centraal wordt het belang van bescherming van 
journalisten en mensenrechtenverdedigers wereldwijd benadrukt. Een 
vergelijking met 2022 is moeilijk te maken niet alleen omdat het nog een 
financieel lopend jaar betreft, maar ook omdat er onder het huidige 
beleidskader geen specifieke oormerking op veiligheid voor journalisten en 
mensenrechtenverdedigers plaatsvond. 
 
84 In voorgaande beleidsdocumenten werd geschreven over 'vrijheid van  20 
meningsuiting' als beleidsprioriteit, waarom wordt hier gekozen voor 
'mediavrijheid' en welke implicaties heeft dit voor het uit te voeren beleid'? 
 
Vrijheid van meningsuiting is een van de mensenrechtenprioriteiten van het 
buitenlandbeleid. Mediavrijheid is daar onderdeel van, en werd in de 
begroting genoemd als voorbeeld. Dit heeft geen implicaties voor het uit te 
voeren beleid. 
 
85 Hoe vaak heeft u sinds 2017 opgeroepen tot de vrijlating van Russische,  20 
Saoedische, Palestijnse en Chinese mensenrechtenverdedigers? 
 
Nederland spreekt zich voor en achter de schermen regelmatig uit over de 
situatie van mensenrechtenverdedigers die te maken hebben met arbitraire 
detentie en andere vormen van bedreigingen, ook in genoemde landen. Dit 
doen we via bilaterale gesprekken, publieke statements of in multilateraal 
verband. Zo riepen alle EU lidstaten tijdens de Mensenrechtenraad in 
september 2022 op tot vrijlating van 35 Chinese mensenrechtenverdedigers. 
In statements o.a. op sociale media (bijv. via het account van de Minister, de 
Mensenrechtenambassadeur, of de Permanente Vertegenwoordiger bij de 
OVSE) en in EU-, RvE en OVSE-verband roept Nederland ook regelmatig 
op tot vrijlating van Russische mensenrechtenverdedigers in het algemeen, 
maar ook van individuele gevallen (er is bijvoorbeeld meermaals 
opgeroepen tot vrijlating van Russische activisten Roman Udot, Ojoeb 
Titijev en Joeri Dmitrijev). Ook heeft Nederland actief deelgenomen aan 
rechtszaakwaarneming in zaken tegen mensenrechtenverdedigers in 
Rusland. In bilaterale gesprekken met KSA is er aandacht voor 
mensenrechten en de positie van mensenrechtenverdedigers. Nederland 
heeft hierbij verschillende keren aandacht gevraagd voor de zaak van 
Loujain Al Hathloul, o.a. tijdens het bezoek van toenmalig minister Stef 
Blok aan KSA in februari 2020. Al Hathloul is in 2021 voorwaardelijk op 
vrije voeten gesteld. Tijdens het bezoek van de Mensenrechtenambassadeur 
in 2021 was er in de gesprekken ook aandacht voor arbitraire detentie van 
mensenrechtenverdedigers. In de Palestijnse Gebieden volgt Nederland, 
samen met gelijkgezinde landen, hoorzittingen van 
mensenrechtenverdedigers waar mogelijk. Daarnaast spreekt Nederland 
zich in EU verband regelmatig uit over arbitraire detentie van 
mensenrechtenverdedigers (bijvoorbeeld in de zaak tegen Issa Amro).  
 
86 Met welke landen is dit partnerschap aangegaan? Hoe ziet dit partnerschap eruit  20 
en op welke manier worden mensenrechten hierbinnen geadresseerd? 
 
Hiermee wordt gedoeld op de Gezamenlijke Mededeling voor een 
Strategisch Partnerschap met de Golf die de EU op 18 mei 2022 heeft 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  27/41 

91 Welke maatregelen gaat u nemen om de verminderde capaciteit op de posten in  21 
Rusland op te vangen, met name ten aanzien van verstrekking van humanitaire 
visa aan mensenrechtenverdedigers en taken als proceswaarneming? 
 
Door de uitwijzing van Nederlandse diplomaten uit Rusland is de capaciteit 
van de posten in Rusland sterk verminderd. Dat neemt niet weg dat het 
mensenrechtenbeleid een centraal onderdeel is en blijft van het Nederlandse 
buitenlandbeleid, ook in Rusland. Daarom blijven de posten in Rusland zich 
zo veel mogelijk hiervoor inzetten, bijvoorbeeld door 
mensenrechtenorganisaties te steunen en contact te onderhouden met 
mensenrechtenverdedigers. Besprekingen met Rusland over de 
visaverlening aan Nederlandse diplomaten zijn gaande. Het kabinet spant 
zich in op korte termijn de bezetting van de posten op voldoende peil te 
krijgen, zodat de Nederlandse inspanningen op het terrein van 
mensenrechten kunnen worden voortgezet. 
 
92 Bevat deze training ook een module waarin ambassadepersoneel leert omgaan  21 
met vijandige media, proceswaarneming en andere vormen van steun aan 
mensenrechtenverdedigers? 
 
De crisistraining is bedoeld voor het opleiden van medewerkers zodat zij 
snel adequaat en geëquipeerd  inzetbaar zijn voor consulaire 
crisisdienstverlening. Proceswaarneming, het omgaan met vijandige media 
en andere vormen van steun aan mensenrechtenverdedigers zijn geen 
onderdeel van deze training. 
 
93 Hoe komt in deze training internationaal maatschappelijk verantwoord  21 
ondernemen aan bod? 
 
Internationaal maatschappelijk verantwoord ondernemen is geen onderdeel 
van de crisistraining. Dit onderwerp komt expliciet in andere trainingen aan 
bod, bijvoorbeeld voor medewerkers die werkzaam zijn op de economische 
afdeling van een ambassade of vertegenwoordiging. De training van het 
crisisteam is gericht op het adequaat optreden in het geval van een crisis. 
 
94 Is het budget voor Rusland, China en Saoedi-Arabië uit het Mensenrechtenfonds  21 
van 2022 volledig besteed? 
 
Dit budget zal eind 2022 voor alle drie de landen volledig besteed zijn. 
 
95 Waaraan wordt het budget voor Rusland van 2022 besteed (gezien de vanwege  21 
de oorlog verslechterde en veranderde situatie van mensenrechtenverdedigers en 
journalisten)? 
 
In 2022 zijn vanuit het mensenrechtenfonds in Rusland activiteiten 
gefinancierd ten behoeve van de mensenrechtenprioriteiten vrijheid van 
meningsuiting (EUR 181.400), internationale rechtsorde (EUR 182,200), 
mensenrechtenverdedigers (EUR 125.100), vrijheid van religie en 
levensovertuiging (EUR 8.000), gelijke rechten LHBTIQ+ (EUR 56.100) en 
gelijke rechten vrouwen (EUR 218.400). 
 
96 Hoe vaak hebben de Nederlandse ambassadeur of de minister in hun bilaterale  21 
contacten met Russische autoriteiten aangedrongen op vrijlating van individuele 
mensenrechtenverdedigers? Welke casussen zijn besproken, en wat waren de 
resultaten? 
 
Nederland vraagt voor en achter de schermen geregeld aandacht voor de 
mensenrechtensituatie in Rusland en mensenrechtenverdedigers in het 
bijzonder. Aandringen op de vrijlating van individuele 
mensenrechtenverdedigers gebeurt vooral in multilateraal verband.  
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  29/41 

Het vragen van aandacht voor de situatie van mensenrechtenverdedigers 
gebeurt bij voorkeur in multilateraal EU-verband. Tijdens de meest recente 
VN Mensenrechtenraad, in september 2022, riepen alle EU-lidstaten in een 
gezamenlijke verklaring op tot de vrijlating van de volgende 
mensenrechtenverdedigers: Cao Sanqiang, Chang Weiping, Chen Jianfang, 
Chen Yunfei, Cheng Yuan, Ding Jiaxi, Dorjee Tashi, Fang Bin, Gao 
Zhisheng, Guo Quan, Guo Feixiong, Go Sherab Gyatso, Huang Qi, Huang 
Xueqin, Li Qiaochu, Li Yuhan, Qin Yongmin, Qin Yongpei, Rinchen 
Tsultrim, Tang Jitian, Tiyip Tashpolat, Ilham Tohti, Wang Bingzhang, 
Wang Jianbing, Wang Yi, Wang Li, Wang Zang, Wu Gan, Xu Qin, Xu Na, 
Xu Zhiyong, Yang Maodong, Zhang Chunlei, Zhang Zhan en Gui Minhai. 
 
Daarnaast stuurt de EU-delegatie in Peking regelmatig notes verbales of 
EU-verklaringen uit om aandacht te vragen voor individuele zaken. In 
aanvulling daarop brengt Nederland regelmatig ook individuele zaken op 
tijdens bilaterale gesprekken met de Chinese overheid en stuurde ook de 
Nederlandse ambassade in Peking notes verbales, zoals in de zaken van Li 
Qiaochu, Chang Weiping en Guo Feixiong.  
 
Hoewel het causaal verband tussen de aandacht van Nederland en andere 
landen voor individuele gevallen en hun situatie moeilijk is aan te tonen, zijn 
er signalen vanuit kringen rond individuele gevallen dat deze aandacht wel 
degelijk positieve invloed heeft op hun zaak. 
 
101 Hoeveel en welke Nederlandse bedrijven worden door de Nederlandse  22 
ambassade, de Nederlandse consulaten-generaal of de Netherlands Business 
Support Offices (NBSOs) individueel begeleid bij het vervullen van hun IMVO 
verantwoordelijkheden in China? In welke sectoren werken deze bedrijven? 
 
Het postennet in China, bestaande uit de ambassade, vier consulaten-
generaal en zes Netherlands Business Support Offices, beantwoordt vragen 
van Nederlandse bedrijven die actief zijn in China (of actief willen worden), 
en die op diverse terreinen met uitdagingen te maken krijgen. IMVO is daar 
onderdeel van. Zo informeert het postennet de bedrijven over  risico’s op 
het gebied van IMVO, bijvoorbeeld over het toepassen van  gepaste 
zorgvuldigheid (due diligence). Het postennet brengt bedrijven in contact 
met experts op diverse terreinen, waaronder IMVO. Ook tijdens (digitale) 
handelsmissies wordt door het postennet i.s.m. RVO en het ministerie van 
Buitenlandse Zaken aandacht besteed aan IMVO. In samenwerking met 
RVO zijn diverse tools ontwikkeld om bedrijven voor te lichten en bewust te 
maken van de risico’s van zakendoen in of met China, waaronder IMVO. 
Zo zijn er IMVO voorlichtingsfilmpjes op de RVO website geplaatst, is er 
een online module en een risico-scan voor bedrijven ontwikkeld op (onder 
meer) het thema IMVO. 
 
Voor het antwoord over delen van bedrijfsnamen verwijs ik u naar het 
antwoord op vraag 98. 
 
102 Hoe vaak hebben de Nederlandse ambassadeur of de minister in hun bilaterale  22 
contacten met Saoedische autoriteiten aangedrongen op vrijlating van individuele 
mensenrechtenverdedigers? Welke cases zijn besproken, en wat waren de 
resultaten? 
 
Nederland vraagt in bilaterale gesprekken, via de EU-kanalen en in de 
daarvoor geëigende multilaterale fora stelselmatig aandacht voor 
mensenrechten en mensenrechtenverdediger in Saoedi-Arabië. Nederland 
spreekt zich regelmatig voor en achter de schermen uit over de situatie van 
mensenrechtenverdedigers. Individuele gevallen komen daarbij ook aan de 
orde. Zo heeft NL in het verleden aandacht gevraagd voor de zaak van 
Loujain Al Hathloul, o.a. tijdens het bezoek van toenmalig minister Stef 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  31/41 

10
Mensenrechtenraportage 2021 (overheid.nl) 
In 2020 werd 15% van de uitgaven uit het mensenrechtenfonds besteed via 
multilaterale organisaties en 85% via maatschappelijke organisaties; in 
2021 betrof dit 11% via multilaterale organisaties en 89% via 
maatschappelijke organisaties.  
 
107 Constaterende dat '[personele] budgetten stijgen door loon- en prijsontwikkeling',  26 
is er sprake van inflatiecorrectie of op basis waarvan worden salarissen 
verhoogd? Stijgen buitenlandtoelagen mee? 
 
De salarissen van ambtenaren worden verhoogd op basis van de CAO-
afspraken.  
De vergoedingen vanuit de Aanvullende CAO Rijk Uitzendingen (ACRU) 
kennen een eigen indexeringssystematiek, die in het algemeen gebaseerd is 
op indexen van externe bronnen. Enkele toelagen en inhoudingen zijn 
gekoppeld aan het bruto of netto Nederlands salaris en worden automatisch 
aangepast zodra de Nederlandse salarissen wijzigen. 
De salarissen van lokaal aangenomen medewerkers op een post worden 
periodiek geïndexeerd op basis van een loononderzoeksmethode die gebruik 
maakt van lokale markers, waarbij extra aandacht uitgaat naar landen met 
(hyper)inflatie. 
 
108 Om welke VN-organisaties gaat het bij de bijdragen onder de begroting van het  33 
ministerie van Buitenlandse Zaken? Hoe hangt dit samen met bijdragen aan VN-
organisaties op de Buitenlandse Handel en Ontwikkelingssamenwerking 
(BHOS)-begroting? Wordt hier een integrale afweging gemaakt en zo ja hoe? 
 
De bijdrage aan de VN die op blz 33 van de begroting van Buitenlandse 
Zaken staat betreft de jaarlijkse verdragsrechtelijke algemene contributie 
die Nederland verschuldigd is aan de VN. Er is geen sprake van een 
afweging in relatie tot de andere bijdragen aan de VN omdat hier sprake is 
van een verdragscontributie voor een internationale organisatie. 
 
109 Kunt u in een tabel aangeven hoe de investeringen in mensenrechten zich sinds  34 
2020 hebben ontwikkeld? Kunt u hierbij ook ingaan op de bedragen die worden 
besteed aan mensenrechten multilateraal en aan internationale organisaties 
enerzijds en de bedragen die direct worden besteed aan het maatschappelijk 
middenveld anderzijds? 
 
Zie het antwoord op vraag 106. 
 
110 Wat behelst het volgende concreet en hoeveel is hier voor begroot: 'bijdragen  35 
campagnes en lobby voor acquisitie IO’s'? Is er sprake van concurrentie tussen 
landen om gastland van een internationale organisatie (IO) te mogen zijn? 
 
Nederland is gastland van 37 internationale organisaties (IO’s). 
Bij de werving van IO’s richt NL zich op organisaties die aansluiten bij: 
1) thema’s vrede, recht en veiligheid; 
2) mandaat van organisaties die hier reeds zijn gevestigd, en; 
3) Nederlandse beleidsprioriteiten en economische topsectoren. 
Bij de keuze van vestigingslocaties van EU-agentschappen en -autoriteiten is 
er sprake van stevige concurrentie tussen de EU-lidstaten.  
Acquisities hebben een incidenteel karakter. De jaarlijkse begrotingscyclus 
biedt tot nu toe voldoende ruimte om adequaat budget voor de werving van 
nieuwe IO’s te vinden. 
 
 
10
 https://open.overheid.nl/repository/ronl-
13a4da440e71648bbc4576e6626bc3e536800952/1/pdf/Mensenrechtenrapportage_2021_.pdf  
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  33/41 

de motie van Wijngaarden (Kamerstuk 21501-20, nr. 1836) zet het kabinet 
in op een ophoging van het financieringsplafond. De Kamer zal hierover te 
zijner tijd geïnformeerd worden. 
 
115 Krijgt de Atlantische Commissie een vaste subsidie (565.000 euro per jaar), en  46 
zo ja, waarom niet op basis van activiteiten(-voorstellen)? 
 
Het doel van deze instellingssubsidie is het creëren van draagvlak en begrip 
voor de trans-Atlantische betrekkingen, specifiek de NAVO, en het 
Nederlandse buitenlands veiligheidsbeleid. Om dit te bereiken onderneemt 
de Atlantische commissie een breed scala aan activiteiten, waaronder 
publieksbijeenkomsten, seminars, studiebezoeken en de uitgave van het 
tijdschrift Atlantisch Perspectief. Het aantal individuele activiteiten is te 
groot om redelijkerwijs individuele activiteitenvoorstellen te kunnen 
financieren. Daarom maakt Buitenlandse Zaken op jaarbasis afspraken 
over de te ondernemen activiteiten en zijn Buitenlandse Zaken en Defensie 
ook vertegenwoordigd in het Algemeen Bestuur van de stichting. 
 
116 De West-Europese Unie (WEU) krijgt 690.000 euro per jaar, ondanks het feit dat  46 
de WEU sinds 2011 niet meer bestaat, hoe kan dat? 
 
Nederland draagt bij aan de resterende financiële verplichtingen en 
administratieve taken van de West-Europese Unie (WEU). Na het opheffen 
van de WEU in juli 2011 voert het Satellietcentrum van de Europese Unie 
(SATCEN) deze taken uit namens de 10 WEU-lidstaten. Deze taken 
omvatten onder meer het beheer van de pensioenen van de voormalige 
personeelsleden van de WEU, het beheer van de ziektekostenverzekering 
van de gepensioneerde voormalige personeelsleden van de WEU en het 
beheer van het sociaal plan van de WEU. Deze taken zijn neergelegd in 
Raadsbesluit 2014/401/GBVB van 26 juni 2014. 
 
117 Wat is het Veiligheidsfonds en hoe verhoudt dit zich tot het Stabiliteitsfonds?  46 
Wat zijn de respectieve criteria voor toekenning uit deze fondsen? 
 
Het Veiligheidsfonds is een flexibel fonds voor kleinschalige activiteiten voor 
internationale samenwerking ter bevordering van de eigen en 
bondgenootschappelijke veiligheid. Toekenning gebeurt op basis van 
verzoeken van bondgenoten.    
Het Stabiliteitsfonds biedt op een snelle en flexibele wijze ondersteuning aan 
activiteiten op het snijvlak van vrede, veiligheid en ontwikkeling in landen 
en regio’s die dreigen af te glijden naar een gewelddadig conflict, zich in een 
conflict bevinden of waar reeds een conflict is geweest. Het Stabiliteitsfonds 
financiert vraag-gestuurde activiteiten op basis van thematische prioriteiten 
die aansluiten bij de Geïntegreerde Buitenland- en Veiligheidsstrategie en 
de Buitenlandse Handel en Ontwikkelingssamenwerking (BHOS)-nota:  
• Missies & operaties;  
• Vrouwen, Vrede, Veiligheid 
• Humanitaire ontmijning;  
• Stabilisatie Fondsen;  
• Tegengaan van Gewelddadig Extremisme;  
• Capaciteitsopbouw van de veiligheidssector;  
• Early Warning Early Action. 
 
Het geografisch kader van het Stabiliteitsfonds bestaat uit 25 landen: 
• In Europa: Oekraïne, Noord-Macedonië, Bosnië en Herzegovina, 
Kosovo; 
• In de Sahel: Mauritanië, Mali, Burkina Faso, Noordoost-Nigeria, 
Niger, Tsjaad;  
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  35/41 

 
122 Waarom stijgt de subsidie aan Instituut Clingendael in 2024 zo significant?  52 
 
De bedragen op pag. 52 “Subsidies (regelingen)” aan Instituut Clingendael 
moeten samen worden gezien met de bedragen op pag. 53 “Opdrachten” 
aan Instituut Clingendael. Deze twee tezamen vormen een jaarlijkse 
financiering aan Clingendael vanuit de Eenheid Strategische Advisering. 
Door deze twee regels samen te bekijken wordt duidelijk dat Clingendael 
om en nabij € 2,8 mln per jaar blijft ontvangen vanuit dit begrotingsartikel.  
Er is vooralsnog dus geen substantiële toename van de financiering van 
Clingendael vanuit dit begrotingsartikel voorzien. Daarnaast ontvangt 
Clingendael overigens ook nog additionele financiering vanuit Buitenlandse 
Zaken, onder andere voor het opleiden van diplomaten, maar ook daar is 
geen significante verhoging voorzien. 
 
123 Welk bedrag is onder beleidsartikel 4 gereserveerd voor de begeleiding en  52 
bijstand van gedetineerden? 
 
Het subsidiebudget ten behoeve van de begeleiding van Nederlandse 
gedetineerden in het buitenland door onafhankelijke gespecialiseerde 
organisaties bedraagt jaarlijks maximaal € 1.560.000. Verder is er binnen de 
consulaire directie van BZ een bedrag van jaarlijks € 540.000 gealloceerd 
voor andere uitgaven op het terrein van gedetineerdenbegeleiding zoals de 
maandelijkse gift in zorglanden, attentiebudget en medicijnenbudget. 
Daarnaast heeft BZ uiteraard de kosten voor consulaire personele inzet en 
overhead maar die zijn niet specifiek aan de consulaire bijstand aan 
Nederlandse gedetineerden in het buitenland gealloceerd. 
 
124 Hoe verklaart u het feit dat de middelen voor de China-strategie in 2023 aflopen?  52 
 
Deze middelen vloeiden voort uit de beleidsnotitie ‘Nederland-China: een 
nieuwe balans’ uit 2019 en de daarmee gepaard gaande intensiveringen 
t.b.v. kennis en ervaring op het China-dossier. Vanuit de HGIS werden 
middelen voor de periode 2019-2023 ingezet. Per 1 januari 2024 zal de 
financiering van de China fte’s bij BZ/BHOS structureel worden ingepast 
binnen de eigen begroting. Daarmee is continuïteit van de verdere opbouw 
van kennis/ervaring op het China-dossier bij BZ/BHOS verzekerd. Per 1 
januari 2024 worden daarnaast jaarlijks structureel gemaakt:  
EUR 1 miljoen programmamiddelen t.b.v. het China Kennisnetwerk en 
EUR 100.000 programmamiddelen t.b.v. het Informatie en Contact Punt bij 
RVO.  
Ook andere departementen worden via de HGIS-begroting in staat gesteld 
Chinakennis op te bouwen. 
 
125 Waarom neemt de subsidie voor Instituut Clingendael zo explosief toe vanaf  52 
2023? 
 
Zie het antwoord op vraag 122. 
 
126 Wat behelst publieksdiplomatie via internationale organisaties ad 2,4 miljoen per  53 
jaar? 
 
Dit deel van de publieksdiplomatie wordt via de ambassades ingezet om 
buiten Europa samen met internationale organisaties de HGIS-doelen te 
ondersteunen. Nederland maakt zo gebruik van de gecombineerde 
communicatiekracht van internationale organisaties en partners. De 
regering realiseert zich terdege dat werken met partners als de VN, de EU 
en gelijkgestemde landen zorgt voor een substantieel grotere invloed en 
impact van ons buitenlandbeleid. 
 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  37/41 

informatiebeveiliging en de specifieke dreiging op dat vlak die voor het 
ministerie geldt. Door de contractuele inrichting (een zgn. PPS-contract met 
looptijd van 25 jaar) is er bovendien onvoldoende flexibiliteit om het pand 
structureel aan te passen aan die werkprocessen. Mede om deze reden is 
inmiddels met het ministerie van BZK, verantwoordelijk voor het 
Rijkshuisvestingstelsel, met steun van de overige departementen 
afgesproken dat het ministerie van Buitenlandse Zaken op termijn zal 
worden gehuisvest in een zogenaamde ‘unilocatie’, een eigen gebouw voor 
het ministerie waarin beter rekening kan worden gehouden met de 
genoemde specifieke gebruikerseisen. 
 
134 Wanneer verwacht het kabinet meer informatie te hebben over de aanvullende  69 
sancties aan Wit-Rusland? 
 
Het kabinet zet zich in voor verdere sancties tegen Belarus vanwege diens 
toenemende agressiviteit en het faciliteren van Rusland in zijn 
aanvalsoorlog tegen Oekraïne. Nederland deed dit bijvoorbeeld in het kader 
van de Raad Buitenlandse Zaken op 17 oktober. Afhankelijk van 
ontwikkelingen zal de Kamer hierover worden geïnformeerd.  
 
135 Hoe staat het met de uitvoering van de motie van het lid Brekelmans over  70 
buitenlandse bedreiging van de diaspora in Nederland als expliciet onderdeel van 
het mensenrechtenbeleid (Kamerstuk 32735, nr. 325)? 
 
De uitvoering van deze motie blijkt, na overleg met JenV, BZK en SZW, op 
een aantal punten al in gang gezet te zijn maar ook op hindernissen te 
stuiten. Bedreiging van diaspora in Nederland betreft respectering van 
mensenrechten binnen Nederland. Daar waar het gaat om mensenrechten in 
Nederland, is het Nationaal Actieplan Mensenrechten 2020 momenteel 
leidend. Genoemde bedreigingen door een buitenlands regime zijn geen 
onderdeel van dit actieplan. Over de bedreiging van de diaspora wordt wel 
door verschillende departementen al aan de Kamer gerapporteerd (bijv 
AIVD jaarverslag, NCTV dreigingsbeeld Statelijke dreigingen). Zodra er 
diaspora bedreigd worden en dit bij de rijksoverheid of politiek bekend is, 
organiseert de NCTV een zogenaamde OBI-tafel (ongewenste Buitenlandse 
Inmenging), waaraan verschillende departementen waaronder BZ 
deelnemen. Diplomatieke respons maakt onderdeel uit van de 
escalatieladder en wordt ingezet. De jaarlijkse mensenrechtenrapportage 
van BZ is gericht op de mensenrechtenprioriteiten in het Nederlands 
buitenlandbeleid.  
 
Zoals ik heb aangegeven in het Notaoverleg Mensenrechten van donderdag 
20 okt jl. is een meldpunt een mogelijkheid waar we in overleg met anderen 
onderzoeken hoe hier invulling aan te geven. 
 
136 Hoe staat het met de uitvoering van de motie Brekelmans c.s. over een draaiboek  71 
in verband met cyberaanvallen en voor een gemeenschappelijke reactie 
(Kamerstuk 35 925-V, nr. 21 (gewijzigd))? 
 
De versterking van de capaciteit om effectiever te kunnen reageren op 
ondermijnende cyberoperaties is een prioriteit van het kabinet. Op 
nationaal niveau is hiertoe onder voorzitterschap van Buitenlandse Zaken 
het interdepartementaal responskader opgericht. Dit sluit nauw aan op 
processen bij de EU en de NAVO. Op EU-niveau is, mede op Nederlands 
initiatief, een EU Cyber Diplomacy Toolbox (EU CDT) ontwikkeld, welke 
tevens een cybersanctieregime bevat. Eind 2022 zal de start van de 
herziening van deze EU CDT plaatsvinden. Binnen de NAVO heeft 
Nederland zich, in lijn met de motie Brekelmans c.s., met succes ingezet om 
de herziening van de in NAVO verband ontwikkelde gids met mogelijke 
responsopties voor cyberincidenten op te nemen in het NAVO 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  39/41 

 
De Shiraka subsidie is gericht op landen in de MENA- regio en kan 
daarbuiten niet worden ingezet.  
 
141 Hoe en in welke landen wordt binnen het Shiraka-programma ingezet op het  86 
bieden van perspectief aan jongeren? 
 
Jongeren zijn een belangrijke doelgroep in het Shiraka-programma, dat 
zich richt op de hele MENA-regio.  
Focus ligt op het creëren van werkgelegenheid voor jongeren, zoals het 
stimuleren van ondernemerschap. Daarnaast wordt aandacht besteed aan 
actief burgerschap en maatschappelijke participatie. 
 
142 Wanneer zijn de resultaten van het Shiraka-effectenonderzoek bekend?  88 
 
De evaluatie van het Shiraka programma is uitgesteld aangezien het Matra 
programma tegelijkertijd geëvalueerd zal worden. Beide programma’s zijn 
namelijk samengevoegd in het Nederlands Fonds voor Regionale 
Partnerschappen (NFRP). De evaluatie van het NFRP wordt uiterlijk 
afgerond in Q2 2024 om de conclusies en aanbevelingen mee te kunnen laten 
wegen bij de vormgeving van het vervolgprogramma NFRP. 
 
 
Totaallijst feitelijke vragen Vaststelling van de begrotingsstaat van het Ministerie van Buitenlandse 
Zaken (V) voor het jaar 2023 (2022Z16143-0)  41/41 

