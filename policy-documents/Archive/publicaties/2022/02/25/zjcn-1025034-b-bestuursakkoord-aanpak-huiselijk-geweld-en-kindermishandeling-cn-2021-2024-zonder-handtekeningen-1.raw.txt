 
 
Bestuursakkoord  
 
Aanpak  
Huiselijk geweld en Kindermishandeling 
 
Caribisch Nederland 
 
2021 – 2024  

      
2 
 
Dit bestuursakkoord wordt gesloten tussen:  
 
1. Het ministerie van Volksgezondheid, Welzijn en Sport, handelend als bestuursorgaan, hierna 
te noemen: ‘VWS’, te dezen rechtsgeldig vertegenwoordigd door de Staatssecretaris van 
Volksgezondheid, Welzijn en Sport (VWS) de heer P. Blokhuis; 
 
2. Het openbaar lichaam Bonaire, waarvan de zetel is gevestigd te Kralendijk, te dezen 
rechtsgeldig vertegenwoordigd door de verantwoordelijke gedeputeerde, mevrouw N.S. den 
Heyer; 
 
3. Het openbaar lichaam Sint Eustatius, waarvan de zetel is gevestigd te Oranjestad, te dezen 
1
rechtsgeldig vertegenwoordigd door de waarnemend gezaghebber, de heer M.L.A. van Rij ; 
 
4. Het openbaar lichaam Saba, waarvan de zetel is gevestigd te The Bottom, te dezen 
rechtsgeldig vertegenwoordigd door de gezaghebber de heer J.G.A. Johnson. 
 
De openbare lichamen Bonaire, Sint Eustatius en Saba gezamenlijk worden hierna genoemd: 
‘openbare lichamen’.  
 
 
 
  
                                                           
1
 Regeringscommissaris handelende ingevolge artikel 3 lid 1 van de Tijdelijke wet taakverwaarlozing Sint Eustatius 

      
4 
 
- bestaande structuren en netwerken 
Van belang is dat zoveel mogelijk wordt aangesloten bij al in gang gezet beleid, zoals op het 
gebied van veiligheid, hulpverlening, preventie en bestaande structuren, voorzieningen en 
netwerken;  
 
- de samenhang met andere sociale problematiek 
Bij de aanpak van huiselijk geweld en kindermishandeling gaat het om complexe 
vraagstukken die nauw samenhangen met uiteenlopende risicofactoren in gedragingen, 
omstandigheden of kenmerken die de kans op huiselijk geweld en kindermishandeling 
kunnen vergroten. Hierbij kan gedacht worden aan armoede, schulden, immigratie, 
huisvesting, werkgelegenheid, psychische problematiek en middelengebruik. Daarnaast moet 
men rekening houden met cultureel gerelateerde opvoedpatronen waarin huiselijk geweld en 
kindermishandeling veelvuldig geaccepteerd wordt. Om de investering in de aanpak van 
huiselijk geweld en kindermishandeling daadwerkelijk tot een structurele verbetering van de 
situatie in Caribisch Nederland te laten leiden, moet ook op deze terreinen vooruitgang 
geboekt worden. Partijen zetten zich ook hiervoor in. 
 
Doelstelling en prioriteiten  
Het doel van het bestuursakkoord is om te komen tot een volwaardige en duurzame aanpak van 
huiselijk geweld en kindermishandeling op Bonaire, Sint Eustatius en Saba zoals ingezet is met het 
bestuursakkoord 2017-2020.  
 
Het Verdrag van Istanbul heeft betrekking op alle schakels in de ketenaanpak van huiselijk geweld: 
voorlichting, preventie, signaleren, interveniëren, hulpverlenen, nazorg bieden en strafrechtelijke 
aanpak van plegers. Om te kunnen voldoen aan de eisen van het Verdrag van Istanbul is derhalve 
een brede aanpak nodig. Ook vraagt het om samenwerking tussen de hulpverleningsketen en de 
justitieketen.  
 
Op basis van eerdergenoemde rapporten en van hetgeen reeds in gang is gezet, komen VWS en de 
openbare lichamen in 2021-2024 overeen de volgende prioriteiten te benoemen:  
 
• Preventie gericht op bewustwording en voorlichting rondom het thema huiselijk geweld en 
kindermishandeling;  
 
• Deskundigheidsbevordering van de betrokken professionals op de eilanden; 
 
• Het versterken van de hulpverlening en van samenwerking in de keten waaronder de 
veilige opvang voor slachtoffers van huiselijk geweld en kindermishandeling en de 
samenwerking tussen zorg-, politie en justitiepartners om de cirkel van geweld voor 
slachtoffers en plegers te doorbreken;  
 
• Een goed functionerende laagdrempelige meldstructuur voor professionals en burgers 
voor het verkrijgen van advies over en voor het melden van (vermoedelijke) situaties van 
huiselijk geweld en kindermishandeling; 
 
• Een juridisch kader waarin bestaande wet- en regelgeving in Caribisch Nederland met 
betrekking tot de aanpak van huiselijk geweld en kindermishandeling waar nodig wordt 
aangevuld ter bevordering en ondersteuning van de bovenstaande prioriteiten. 
  

      
6 
 
De veilige opvang van slachtoffers van huiselijk geweld wordt verder geprofessionaliseerd en 
verbeterd. Op Bonaire is er onder verantwoordelijkheid van het openbaar lichaam een 
vrouwenopvang opgestart. Op Saba en St. Eustatius worden commerciële verblijfplekken door het 
openbaar lichaam ingezet voor de veilige opvang van slachtoffers van huiselijk geweld en 
kindermishandeling. St. Eustatius en Saba werken verder aan een structurele mogelijkheid voor 
een opvang voor slachtoffers van huiselijk geweld en kindermishandeling. Het ministerie van VWS 
en de openbare lichamen monitoren gezamenlijk of deze opvangmogelijkheden toereikend zijn.  
 
In het kader van het versterken van de samenwerking binnen het Koninkrijk der Nederlanden op het 
terrein van aanpak van huiselijk geweld en kindermishandeling zal VWS in 2021 opnieuw een 
werkconferentie ‘No Mas No More’ financieren waar het delen van kennis en ervaring tussen de 
landen van het Koninkrijk der Nederlanden centraal zal staan. VWS zal bevorderen dat deze 
werkconferentie tweejaarlijks plaatsvindt en stelt hiertoe middelen beschikbaar. (In combinatie met 
conferentie kinderrechten van de interlandelijke taskforce) 
 
Een concrete uitkomst van deze werkconferentie is het project inter(ei)landelijke opvang dat in juli 
2020 is gestart. Het doel van dit project is het mogelijk maken om gestructureerd (vrouwelijke) 
slachtoffers van huiselijk geweld die in een onveilige situatie zitten, op te vangen op een ander 
(ei)land dan het (ei)land waar het slachtoffer woont. Om de inter(ei)landelijke opvang van 
slachtoffers op gestructureerde wijze vorm te geven, bekostigt het ministerie van VWS een 
projectleider om dit project vorm te geven. 
 
 
• Een goed functionerende laagdrempelige meldstructuur voor professionals en burgers voor 
het verkrijgen van advies over en voor het melden van huiselijk geweld en kindermishandeling. 
 
De openbare lichamen zijn verantwoordelijk voor de aanwezigheid van een laagdrempelige 
meldstructuur voor professionals en burgers om het melden van huiselijk geweld en 
kindermishandeling mogelijk te maken. Vanwege de kleinschaligheid van Saba en St. Eustatius zal 
er op deze eilanden gekeken worden naar een samenwerking om een gezamenlijk laagdrempelige 
meldstructuur op te zetten.  
 
Voorts zijn de openbare lichamen verantwoordelijk voor de implementatie van het stappenplan 
melden huiselijk geweld en kindermishandeling bij de lokale organisaties. VWS draagt zorg voor 
voldoende oplage van de juridische handreiking, de Engelse vertaling ervan en zo nodig zorgdragen 
voor aanvullende trainingen zoals train-de-trainer of opfristrainingen. De aanmoediging van Unicef 
om onderzoek te doen naar een kindcheck binnen het stappenplan melden huiselijk geweld en 
kindermishandeling wordt hierin meegenomen. 
 
 
• Een juridisch kader. Onder verantwoordelijkheid van het ministerie VWS zal er samen met het 
ministerie JenV worden toegewerkt naar een versterking van het juridisch kader in de aanpak 
huiselijk geweld en kindermishandeling. Dit gebeurt op basis van de analyse die samen met het 
ministerie van JenV in 2020 is gemaakt over de wijze waarop en de mate waarin de aanpak huiselijk 
geweld en kindermishandeling verder van een wettelijke basis wordt voorzien.  
 
VWS werkt samen met het ministerie van JenV toe naar een wetswijziging van het Burgerlijk Wetboek 
BES waarin beschreven staat dat onder verzorging en opvoeding ook de verantwoordelijkheid ligt 
dat kinderen opgroeien zonder dat er enige vorm van geestelijke, lichamelijke of enige andere 
vernederende behandeling wordt toegepast. Vanuit het oog op preventie ten aanzien van de 
wetswijziging, zal VWS in samenspraak met JenV en de openbare lichamen hierover communiceren 
op de eilanden om tot een effectieve implementatie van het wetsvoorstel te komen.  
 
  

      
8 
 
Waar mogelijk en nodig worden investeringen in andere beleidsterreinen die samenhangen met 
eerder genoemde prioriteiten verbonden met de aanpak van huiselijk geweld en kindermishandeling. 
Hierbij kan gedacht worden aan de versterking van bestaande organisaties, armoedebestrijding, 
(seksuele) weerbaarheid van jongeren, zorg, sport, jeugdhulpverlening enzovoorts.  
 
 
Monitoring en overlegstructuur  
 
Er wordt een ambtelijke werkgroep met de openbare lichamen ingesteld onder voorzitterschap van 
VWS. Deze werkgroep zal minimaal ieder kwartaal overleggen. Doel van de werkgroep is om 
gezamenlijk en periodiek de voortgang van de werkplannen en van belang zijnde ontwikkelingen te 
bespreken. Daar waar dit het ministerie van Justitie en Veiligheid raakt, zullen zij op uitnodiging van 
het ministerie van VWS aansluiten bij de overleggen van de ambtelijke werkgroep. 
 
Om inzichtelijk te maken waar men staat met de aanpak van huiselijk geweld en kindermishandeling 
in Caribisch Nederland, kan monitoring de impact van deze aanpak op de levens van de betreffende 
mensen in beeld brengen. Monitoring kan een bijdrage leveren aan de aanpak in Caribisch Nederland 
en het daarbij zichtbaar maken van lokale en Caribisch Nederland brede resultaten op zowel 
uitvoeringsniveau als wel op beleidsniveau.  
 
Unicef heeft binnen het BES-programma aandacht voor het onderdeel monitoring en evaluatie. 
Samen met andere internationale organisaties heeft Unicef expertise ontwikkeld in het inrichten van 
monitoringskaders. Een onderdeel van het BES-programma van Unicef is een ‘results based 
management’ training die aangeboden wordt aan de openbare lichamen. Om ervoor te zorgen dat 
ministeries en de openbare lichamen dezelfde taal spreken, zal er gekeken worden naar de 
mogelijkheid om de ambtelijke werkgroep en de beleidsmedewerker(s) van het ministerie van VWS 
deel te laten nemen aan deze training.  
  

      
10 
 
 
 
Ondertekening  
 
Het Openbaar Lichaam Bonaire 
 
Datum: 14 december 2020 
 
 
 
 
 
 
 
 
 
 
Mevrouw N.S. den Heyer 
Gedeputeerde 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

      
12 
 
 
Ondertekening  
 
Het Openbaar Lichaam Saba 
 
Datum: 7 december 2020 
 
 
 
 
 
 
 
 
 
 
De heer J.G.A. Johnson  
Gezaghebber  
 
 
 
 

