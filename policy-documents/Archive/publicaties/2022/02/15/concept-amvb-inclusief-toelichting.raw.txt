 
Besluit van 
 
houdende wijziging van het Tijdelijk besluit veilige afstand in verband met het 
vaststellen van de veilige afstand op nul meter 
 
 
 
 
 
Op de voordracht van Onze Minister van Volksgezondheid, Welzijn en Sport, van vul in 
datum voordracht, kenmerk vul in kenmerk van de voordracht; 
 
Gelet op artikel 58f, tweede lid, van de Wet publieke gezondheid; 
 
De Afdeling advisering van de Raad van State gehoord (advies van vul in datum advies 
RvS, no. vul in nummer advies RvS); 
 
Gezien het nader rapport van , van Volksgezondheid, Welzijn en Sport, / voor Medische 
Zorg en Sport van (vul in datum nader rapport, vul in kenmerk nader rapport); 
 
Hebben goedgevonden en verstaan: 
 
 
Artikel I 
 
In artikel 1 van het Tijdelijk besluit veilige afstand wordt “anderhalve” vervangen door 
“nul”. 
 
Artikel II 
 
Dit besluit treedt in werking met ingang van 25 februari 2022. 
  
 
  

Nota van toelichting 
 
1. Inleiding en strekking van het voorstel 
 
Met dit besluit wordt de veilige afstand, bedoeld in hoofdstuk Va van de Wet publieke 
gezondheid (Wpg), vastgesteld op nul meter (nihil). Op grond van artikel 58f Wpg geldt 
dat degene die zich buiten een woning ophoudt een veilige afstand tot andere personen 
moet houden. Met dit besluit wordt geregeld dat er geen afstand tot andere personen 
hoeft te worden gehouden. Dit besluit is van toepassing in Europees en Caribisch 
Nederland. Dit besluit treedt in werking met ingang van 25 februari 2022. 
 
Artikel 58f, zesde lid, Wpg schrijft voor om de vastgestelde veilige afstand te verkleinen 
of op nihil te stellen, indien dit naar het oordeel van de ministers (van Volksgezondheid, 
Welzijn en Sport, van Justitie en Veiligheid en van Binnenlandse Zaken en 
Koninkrijksrelaties gezamenlijk) kan gelet op het doel van de bestrijding van de 
epidemie van covid-19, of een directe dreiging daarvan.  
 
Het oordeel is dat het vaststellen van de veilige afstand op nihil mogelijk is. Dit oordeel 
wordt, wat betreft de huidige epidemiologische situatie, gebaseerd op de reactie van het 
Rijksinstituut voor Volksgezondheid en Milieu (RIVM) van 11 februari 2022 op dit 
voorgenomen besluit en het advies van het Outbreak Management Team (OMT) van 14 
februari 2022. Op 15 februari 2022 meldt het RIVM dat het hoogtepunt van de 
1
besmettingsgolf achter ons lijkt te liggen. 
 
Een ontwerp van dit besluit tot wijziging van de veilige afstand dient ter advisering te 
worden voorgelegd aan de Afdeling advisering van de Raad van State. Dit is mogelijk 
vanaf een week nadat het ontwerpbesluit is overgelegd aan beide Kamers der Staten-
Generaal. 
 
Hierna gaat de regering in op het voorstel, de redenen om de veilige afstand op nihil te 
stellen en het advies van het OMT en de reactie van het RIVM op het besluit om de 
veilige afstand vast te stellen op nul meter. Vervolgens worden de noodzakelijkheid en 
proportionaliteit van deze keuze toegelicht. Ten slotte wordt ingegaan op de 
betrokkenheid van het parlement bij dit besluit en de inwerkingtreding van dit besluit. 
 
2. Doelstellingen, huidige epidemiologisch omstandigheden en besluit om de 
veilige afstand vast te stellen op nul meter 
 
2.1 Pijlers voor de maatregelen waaronder de anderhalvemeterafstandsnorm 
 
Ter bestrijding van epidemie van het virus SARS-Cov-2 (hierna: het virus) gelden 
gedurende bijna twee jaren ingrijpende maatregelen, waaronder het moeten houden van 
een veilige afstand van anderhalve meter. Die maatregelen zijn gebaseerd op drie 
doelstellingen:  
 
- een acceptabele belasting van de zorg (ziekenhuizen moeten kwalitatief goede zorg 
kunnen leveren aan zowel covid-19-patiënten als aan patiënten binnen de reguliere 
zorg);  
- het beschermen van kwetsbare mensen in de samenleving; en 
                                                
1
 RIVM, Omikron subvariant BA.2 dominant, daling ziekenhuisopnames, 15 februari 2022, 
https://www.rivm.nl/nieuws/omikron-subvariant-BA.2-dominant-daling-ziekenhuisopnames. 

aantal (positieve) testen een minder goed beeld geeft van het verloop in het aantal 
besmettingen dan eerder in de epidemie, door wijzigingen in het quarantainebeleid en 
doordat het aannemelijk is dat een kleiner aandeel mensen zich laat testen bij de GGD. 
 
 Regionale verschillen in positieve testuitslagen en leeftijdsverschillen 
Er zijn verschillen in het beeld tussen regio’s. Het aantal meldingen van positieve 
testuitslagen neemt nog toe in bepaalde regio’s terwijl dit recent daalt in andere regio’s, 
inclusief in de vier grote steden. Ook zijn er verschillen naar leeftijd. Het aantal 
meldingen is in de kalenderweek voorafgaand aan het OMT advies van 14 februari 2022 
verder gedaald voor de leeftijdsgroepen onder de achttien jaar, vergeleken met de week 
ervoor. Echter, bij oudere leeftijdsgroepen was een stabilisatie of toename zichtbaar. Bij 
alle leeftijdsgroepen vanaf vijftig jaar nam het aantal meldingen toe. De toename bij de 
leeftijdsgroepen met de hoogste kans op ernstige ziekte en ziekenhuisopname, vanaf 
ongeveer zestig jaar, is op dit moment nog beperkt. Het is onbekend of dit komt omdat 
zij nog minder blootgesteld worden, bijvoorbeeld door inachtneming van de 
maatregelen, door beschermend effect van de recente boostervaccinatie of wellicht door 
een combinatie van factoren.  
 
 Rioolwatersurveillance 
In de rioolwatersurveillance werd in week 5 van 2022 een verdere toename van de 
virusvracht gezien. In die week (van 31 januari tot en met 6 februari 2022) is de 
landelijk gewogen gemiddelde virusvracht (gebaseerd op 306 meetlocaties) gestegen 
met 11,6% ten opzichte van week 4 van 2022. De gemiddelde virusvracht in Nederland 
stijgt al zes weken op rij en in week 5 van 2022 wordt wederom het hoogste 
weekgemiddelde tot nu toe waargenomen. Tot aan week 3 van 2022 werden de hoge 
virusvrachten veelal in het westen van het land waargenomen, met name in het 
grootstedelijk gebied. De hoge virusvrachten zijn in week 5 verspreid door vrijwel heel 
Nederland waargenomen.  
 
Ziekenhuisopnames en Intensive Care (IC)-opnames 
In de kalenderweek voorafgaand aan het OMT advies van 14 februari 2022 werden 
1.266 patiënten met een SARS-CoV-2-besmetting in het ziekenhuis opgenomen. Een 
stijging van 7% vergeleken met de week er voor. Ook op de IC steeg het aantal nieuwe 
opnames naar 118 (+42%). 
 
Het aantal ziekenhuisopnames nam toe in alle leeftijdsgroepen, behalve in de groep tot 
twintig jaar. De Nationale Intensive Care Evaluatie (NICE)-registratie faciliteert sinds 25 
januari 2022 de vastlegging van de opnamereden van nieuwe patiënten met een 
bevestigde SARS-CoV-2-besmetting in het ziekenhuis en op de IC. Zo kan er beter 
onderscheid worden gemaakt tussen patiënten die vanwege het virus zijn opgenomen en 
patiënten die positief zijn getest op corona, maar om een andere reden in het ziekenhuis 
zijn opgenomen. Gezien de korte tijd dat deze uitbreiding mogelijk is, zijn de data over 
de opnamereden van patiënten met opnamedatum nog niet compleet.  
 
In de periode 25 januari tot en met 7 februari 2022 werden 2.303 patiënten met een 
SARS-CoV-2-besmetting in het ziekenhuis opgenomen, en geregistreerd bij NICE. 
Daarvan was van 1.410 (61%) patiënten de opnamereden bekend. Het virus was de 
belangrijkste of één van de redenen van ziekenhuisopname bij 81% van de patiënten 
met bekende opnamereden. Bij 54% was COVID-19 de primaire reden van opname, bij 
27% een secundaire reden (de SARS-CoV-2-besmetting ontregelde een bestaande 
aandoening en zonder de infectie zou opname niet nodig zijn geweest).  

 
Op basis van het aantal meldingen met positieve testen verwacht het OMT voor de week 
van 14 februari tot en met 20 februari 2022 dat het aantal ziekenhuis- en IC-opnames 
stabiel blijft of kan stijgen tot ongeveer 250 ziekenhuisopnames per dag en 25 IC-
opnames per dag. Een stijging wordt dan voornamelijk verwacht voor patiënten ouder 
dan zestig jaar. Doordat de kans op ziekenhuisopname per melding en de kans op IC-
opname per ziekenhuisopname variëren in de tijd, kennen deze prognoses ruime 
onzekerheidsmarges. 
 
De simulaties met een transmissiemodel dat wekelijks gefit wordt op het aantal 
waargenomen IC-opnames per dag en waar de beschikbare informatie over vaccinaties 
(COVID-vaccinatie Informatie- en Monitoringssysteem (CIMS), GGD’en) en het geplande 
aantal boostervaccinaties, de effectiviteit van vaccins, en de geschatte opbouw van 
immuniteit door doorgemaakte infectie in wordt meegenomen, geven een vergelijkbare 
prognose voor de week van 14 februari tot en met 20 februari 2022. Ze geven aan dat 
naar verwachting de bezetting van ziekenhuizen en de IC met covid-19-patiënten in de 
week van 14 februari tot en met 20 februari 2022 verder stijgt en voor het begin van 
maart 2022 een piek bereikt heeft. 
 
Omikron-BA.2 
De relatieve toenamesnelheid van de omikron-BA.2-variant ten opzichte van de 
omikron-BA.1-variant in de kiemsurveillance wordt geschat op 0,12 per dag. De dag van 
monsterafname waarop voor het eerst meer dan 50% van alle besmettingen door 
omikron-BA.2 veroorzaakt worden in heel Nederland is geschat op 15 februari 2022 
(96%-interval 12 tot en met 18 februari 2022). Deze schattingen zijn gebaseerd op de 
nationale kiemsurveillance. In de representatieve steekproeven van de kiemsurveillance 
is het aandeel BA.2 toegenomen van 3,8% in week 3 naar 6,5% in week 4 van 2022. 
Het aandeel BA.1 was respectievelijk 94,4% en 92,2%. Gegevens tot in week 6 van 
2022 afkomstig van diverse laboratoria die gebruik maken van een PCR-test die een 
aanwijzing geeft voor de aanwezigheid van BA.2, zijn in lijn met deze trend. Uit de 
kiemsurveillancemonitoring van genetische variatie in SARS-CoV-2 in Nederland is 
gebleken dat in tegenstelling tot bijvoorbeeld in Denemarken, BA.2 in Nederland opkomt 
in een achtergrond van voornamelijk subvariant BA.1.1. Er komt steeds meer informatie 
met betrekking tot de omikron-BA.2 beschikbaar, onder andere aanwijzingen dat 
bepaalde therapieën met monoklonalen minder effectief zijn voor BA.2 dan voor BA.1. 
 
 Loslaten van maatregelen per 16 februari 2022 
Het transmissiemodel geeft aan dat het verder loslaten van maatregelen vanaf 16 
februari 2022 een klein effect op de piekbezetting in de ziekenhuizen kan hebben en 
ervoor kan zorgen dat de daling in bezetting enkele dagen later inzet. Het 
maatregelenpakket dat in deze modelstudie werd geëvalueerd is vergelijkbaar met het 
maatregelenpakket dat eerder (eind september 2021) is ingevoerd en verschilt 
bijvoorbeeld in de sluitingstijd van de nachthoreca van het voorstel in de adviesvraag. 
De reden waarom het effect van versoepelingen in dit scenario relatief gering is in deze 
modelstudie, is dat de maatregelen worden losgelaten nadat in het model een piek in 
infecties is bereikt. In hoeverre dit scenario de epidemie in Nederland beschrijft, is 
onzeker. 
 
 Piekbezetting in ziekenhuizen en vaccinatie-effectiviteit 
In de verschillende uitgewerkte scenario’s blijkt de piekbezetting in ziekenhuizen erg 
gevoelig voor de vaccineffectiviteit. Op basis van een scenario met lage 

2.3 Advies naar aanleiding van het OMT over de anderhalvemeterafstandsnorm 
 
2.3.1 Adviesvraag en context van andere versoepelingen 
e
Aan het 142 OMT is advies gevraagd over de overweging om de verplichting van het 
houden van anderhalve meter afstand generiek (dat wil zeggen voor alle gevallen) los te 
laten. Het OMT is in het bijzonder gevraagd of verwacht kan worden dat er 
epidemiologische ruimte is om de anderhalve meter generiek vanaf vrijdag 25 februari 
2022 los te laten.  
 
Deze concrete adviesvraag maakt onderdeel uit van een bredere adviesvraag over het 
doorvoeren van versoepelingen na het heroverwegingsmoment na 15 februari 2022. Het 
gaat om de volgende (in de adviesvraag opgesomde) versoepelingen: 
- het verruimen van de in de Tijdelijke regeling maatregelen covid-19 (Trm) genoemde 
sluitingstijden naar 01.00 uur,  
- het blijven gebruiken van de inzet van de 3G-coronatoegangsbewijs op de publieke 
plaatsen waar dit nu wordt ingezet,  
- het met het 3G-coronatoegangsbewijs de anderhalvemeterafstandsnorm, 
placeringsplicht en mondkapjesplicht los laten bij een maximum van 500 bezoekers. Bij 
meer dan 500 bezoekers geldt een placeringsplicht en mondkapjesplicht bij verplaatsing. 
 
Daarnaast is het OMT bevraagd over het laten vervallen van de maximale capaciteit van 
75 personen per collegezaal (die nu geldt als mitigerende maatregel om daar de 
anderhalvemeterafstandsnorm te kunnen loslaten). Ook de verplichte maximale 
capaciteit van 1250 bezoekers bij geplaceerde activiteiten op binnenlocaties komt dan te 
vervallen.  
 
Verder is het OMT bevraagd over het versoepelen van het thuiswerkadvies naar 
maximaal de helft van de tijd naar het werk, en het loslaten van het thuisbezoekadvies 
van maximaal 4 personen per dag alsmede het binnenlandse reisadvies met ingang 
vanaf woensdag 16 februari 2022. 
 
Hierna wordt ingegaan op het advies over deze versoepelingen in brede zin. Vervolgens 
wordt de betekenis van dit advies voor de anderhalvemeterafstandsnorm besproken. 
 
2.3.2 Advies over de versoepelingen in brede zin 
e
Het 142 OMT geeft aan kennis te hebben genomen van de voorgenomen 
versoepelingen. Het OMT plaatst allereerst een kanttekening over de 
modelleringsstudies. Aangezien de scenariomodelleringen voor het bekend worden van 
details van deze versoepelingen moesten worden ingezet, vallen de voorgenomen 
versoepelingen nu niet geheel samen met de wijze waarop de verschillende scenario’s 
van versoepelingen zijn berekend. Aan de andere kant was het aantal vrijheidsgraden 
van keuzes beperkt, en komen ze voldoende overeen om uit de scenarioberekeningen de 
orde van grootte van de effecten van de voorgenomen versoepelingen af te lezen. 
Het OMT wijst erop dat versoepelen altijd meer contacten betekent, die door hun duur 
en intensiteit ook altijd kunnen leiden tot meer besmettingen met het virus SARS-CoV-2. 
Meer infecties na meer besmettingen hebben invloed op verzuim door ziekte en door 
quarantaine van contacten, de druk op de gehele zorgketen en op het aantal 
ziekenhuisopnames. De fase van de uitbraak maakt volgens het OMT dat immuniteit, 
opgebouwd door (zeer veel) recente infecties of door boostering van een 
basisvaccinatiereeks, een belangrijk deel van zulke contacten kan beschermen tegen 

e
gelegenheid worden gesteld om zich optimaal te kunnen beschermen. In het 133 OMT-
advies heeft het OMT er al nadrukkelijk op gewezen dat een medewerker in de zorg zich 
afhankelijk van de context kan beschermen met een type IIR- of FFP-2-
4
mondneusmasker. Dit geldt natuurlijk ook voor kwetsbaren buiten de zorg. 
3. In de voorgenomen versoepelingen is een belangrijke rol toebedeeld aan het 
coronatoegangsbewijs (hierna: CTB), om in CTB-plichtige sectoren de veilige 
afstandsnorm, placeringsplicht en mondkapjesplicht onder condities los te kunnen laten. 
Dit vereist dat het CTB, zoals nu toegepast, een bepaalde effectiviteit heeft om 
overdracht van infecties te voorkomen. In dit kader zijn de berekeningen van de 
Technische universiteit Delft en Universitair Medisch Centrum Utrecht opnieuw 
uitgevoerd, nu rekening houdend met het huidig effectief reproductiegetal en in 
Nederland vastgestelde vaccin- en boostereffectiviteit tegen de omikronvariant. Toegang 
met CTB is gebaseerd op volledige vaccinatie of doorgemaakte infectie, met de aanname 
dat een groot deel van de gevaccineerden ook een booster heeft ontvangen. Het OMT 
geeft aan hier kennis van te hebben genomen. Uit de geactualiseerde berekeningen, die 
nadrukkelijk gelden voor de huidige fase van de epidemie waarin de omikronvariant 
dominant is, blijkt dat, zelfs met incorporatie van de boostervaccinatie, 3G een geringe 
bijdrage kan leveren aan het terugdringen van het reproductiegetal ten opzichte van een 
situatie met dezelfde versoepelingen maar zonder inzet van het CTB. Bij de 
berekeningen is er vanuit gegaan dat het CTB in alle daarvoor in aanmerking komende 
situaties (met uitzondering van het werk en school) wordt ingezet. Het betreft 
bovendien het maximaal haalbare effect, als alles open gaat en er geen compenserend 
gedrag (of bijv. fraudering) is. Een 2G-strategie kan een aanzienlijk hogere reductie 
opleveren. Hiervoor geldt ook weer dat deze strategie effectiever is na een basisserie én 
een booster. Een 1G-beleid is volgens het OMT het meest effectief. 
4. Het OMT adviseert om de basismaatregelen, zoals thuisblijven bij klachten, handen 
wassen, hoesten in de elleboog, en goede ventilatie van ruimtes te handhaven, ook op 
de langere termijn. Tevens dienen maatregelen te allen tijde weer opgeschaald kunnen 
worden als de situatie daartoe noodzaak geeft, bijvoorbeeld bij het ontstaan van een 
nieuwe variant. 
5. Het OMT adviseert om de zelftesten breed beschikbaar te stellen, omdat zelftesten 
een belangrijke plaats gaan innemen in de bestrijding van de epidemie in de 
middellangetermijnstrategie. Het OMT wil benadrukken dat zelftesten, net als de huidige 
GGD-testen, zonder drempel ter beschikking zouden moeten worden gesteld, zoals ook 
e e 5
geadviseerd door het 130 en 139 OMT. Gedragsonderzoek laat volgens het OMT zien 
dat het thuis op voorraad hebben van zelftesten een grote invloed heeft op bereidheid 
tot zelftesten. Uit recent gedragsonderzoek blijkt daarnaast dat 40% van de deelnemers 
de zelftesten (heel) duur vinden, ook mensen met midden en hoog opleidingsniveau die 
in de regel meer financiële draagkracht hebben. Hoogopgeleide mensen zelftesten wel 
wat vaker dan midden- en laagopgeleide mensen. Veel mensen ervaren dus een drempel 
voor testen bij klachten, ook mensen met voldoende financiële draagkracht. Het zonder 
drempel beschikbaar stellen van zelftesten zal het gebruik daarvan bevorderen.  
6. Het OMT adviseert om het thuiswerkadvies niet ineens, maar gefaseerd af te bouwen. 
De eerste stap, naar 50% zoals nu in de voorgenomen versoepelingen overwogen wordt, 
komt daarmee overeen. Daarnaast kan piekdrukte op de werkvloer voorkomen worden 
door het aantal werknemers gelijkmatig over de week te verspreiden; ook blijft in 
                                                
4
 Kamerstukken II 2021/22, 25295 nr. 1638. 
5
 Kamerstukken I 2021/22, 35526, nr. DL; Kamerstukken I 2021/22, nr. 35526, nr. CV. 

Het RIVM adviseert dat de meest geschikte afstand, indien de anderhalve meter afstand 
inderdaad niet langer nodig geacht zou worden, nihil kan zijn. Een tussenafstand 
aannemen heeft volgens het RIVM geen zin. Het RIVM wijst erop dat de 
anderhalvemeterafstandsnorm haar basis vindt in de kennis van de verspreiding van 
druppelinfecties, waarbij het houden van de anderhalve meter afstand als norm is 
gesteld om de juiste risicoreductie te bewerkstelligen. Als er geen of niet langer 
druppelinfecties te voorkomen zijn, is volgens het RIVM ook geen veilige afstand meer 
nodig. 
2.5 Sociaalmaatschappelijk perspectief  
 
Hierna worden achtereenvolgens besproken: het maatschappelijk beeld en de 
sociaalmaatschappelijke reflectie van het Sociaal Cultureel Planbureau (SCP) van 11 
februari 2022, en de sociaalmaatschappelijke en economische reflectie van de 
Ministeries van Financiën, Economische Zaken en Klimaat en Sociale Zaken en 
Werkgelegenheid (hierna: Trojka) van 11 februari 2022. 
 
Maatschappelijk beeld en reflectie SCP 
Het SCP geeft aan dat sociaal contact een belangrijke rol speelt in het welbevinden van 
mensen en gevoelens van eenzaamheid en een lager psychisch welbevinden 
meebewegen met de strengheid van maatregelen. Daarbij stelt het SCP dat volgens 
cijfers van de RIVM Corona Gedragsunit blijkt dat zowel het aandeel respondenten met 
een laag psychisch welbevinden als het aandeel mensen dat matige tot sterke 
eenzaamheid ervaart de afgelopen weken weer is toegenomen, met name onder 
jongeren en jongvolwassenen. Het loslaten van de anderhalvemeterafstandsnorm en de 
bijbehorende beperkende maatregelen, zal dan ook naar verwachting positieve gevolgen 
hebben voor het welzijn van burgers en voor de sectoren die vooralsnog met 
beperkingen worden geconfronteerd.  
Opnieuw benadrukt het SCP het belang van heldere en transparante communicatie en 
toegankelijke informatievoorziening voor draagvlak in de samenleving, vertrouwen in 
instituties en voor het bereiken van burgers. Daarnaast is het, volgens het SCP, 
belangrijk om het doel en de effectiviteit van maatregelen helder te onderbouwen en 
inzichtelijk te maken. Bij alle communicatie dient tevens aandacht te worden besteed 
aan hoe informatie iedereen bereikt en welke kanalen daarvoor kunnen worden gebruikt. 
Daarbij is het relevant inzichtelijk te maken welke afwegingen zijn gemaakt en hoe. 
Sociaalmaatschappelijke en economische reflectie Trojka 
De Trojka stelt dat het loslaten van de anderhalvemeterafstandsnorm sociaal, 
maatschappelijk én economisch van grote meerwaarde is. Daarbij merkt de Trojka op 
dat veel contactbeperkende maatregelen voortvloeien uit deze norm. Voor de sectoren 
die nog wel te maken hebben met beperkende maatregelen is het, volgens de Trojka, 
van belang dat duidelijk perspectief wordt geboden op versoepelingen. Verder stelt de 
Trojka in algemene zin dat de huidige situatie in sommige buurlanden (geen 
beperkingen in combinatie met relatief weinig ziekenhuisopnames) maakt dat mensen 
minder (epidemiologische) dreiging en onzekerheid ervaren, wat het draagvlak voor 
overige maatregelen kan ondermijnen. Daarom is van belang om goed aan de 
samenleving uit te leggen waarom maatregelen die (nog) van kracht blijven ook nog 
nodig zijn. 

e
Het 142 OMT wijst er immers op dat in de huidige fase van de epidemie immuniteit, 
opgebouwd door (zeer veel) recente infecties of door boostering van een 
basisvaccinatiereeks, een belangrijk deel van contacten kan beschermen tegen infectie 
en ernstige ziekte. 
 
Noodzakelijkheid 
Vervolgens beoordeelt de regering of de anderhalvemeterafstandsnorm noodzakelijk is 
gelet op de ernst van de bedreiging van de volksgezondheid. Daarbij is relevant of er 
een minder ingrijpende maatregel is die even effectief is. 
 
In paragraaf 2.3.3 is reeds genoemd dat het OMT ervan uit lijkt te gaan dat medio week 
8 van 2022 een piek aan infecties bereikt is. De modelleringsstudies laten zien dat de 
versoepelingen (die in brede zin zijn voorgelegd aan het OMT) waarschijnlijk slechts een 
beperkt effect hebben op de piekbezetting in de ziekenhuizen en op de IC. Het OMT 
geeft aan dat het op deze ‘eindpunten’ de versoepelingen zoals die zijn voorgelegd 
verantwoord. Op 15 februari 2022 meldt het RIVM dat het hoogtepunt van de 
9
besmettingsgolf achter ons lijkt te liggen. 
 
Hiermee lijkt het behouden van een generieke anderhalvemeterafstandsnorm niet 
noodzakelijk. Het OMT vraagt wel aandacht voor de specifieke gevallen van kwetsbare 
personen in ruimten zoals supermarkten en openbare ruimten, en werksituaties. Naar 
het oordeel van de regering kunnen risico’s voor kwetsbare personen worden 
ondervangen door alternatieve maatregelen. En door brede communicatie met specifieke 
aandacht voor de positie van kwetsbare personen (waaronder mensen met een 
beperking en mensen met een hoge leeftijd) en in werksituaties. Daarnaast is de 
Gezondheidsraad op 28 januari 2022 om advies gevraagd voor een additionele 
boostervaccinatie, waarvan het advies binnenkort wordt verwacht. Een additionele 
booster beschermt de ouderen en kwetsbaren tegen ziekenhuisopnames en ernstig 
verloop van een infectie. Als de Gezondheidsraad adviseert om de meest kwetsbare 
mensen opnieuw een boostervaccinatie aan te bieden, is het kabinet voornemens dit 
doen. Daarnaast is de regering voornemens om het interval tussen doorgemaakte 
infectie en boostervaccinatie voor bewoners van langdurige zorginstellingen te verkorten 
van twaalf naar acht weken. 
 
Evenredigheid 
Ten slotte beoordeelt de regering of het behouden van de generieke 
anderhalvemeterafstandsnorm evenredig is tot de gestelde doelstellingen. De regering 
houdt hierbij rekening met het sociaalmaatschappelijk perspectief. Bij de evenredigheid 
is tevens de mogelijkheid voor eventuele kortere verplichte afstand dan anderhalve 
meter relevant. 
 
Over een eventuele kortere afstand dan anderhalve meter heeft het RIVM in reactie op 
dit voorgenomen besluit geadviseerd dat er geen effectieve tussenafstand is. De 
mogelijkheden zijn dus beperkt tot nul meter of anderhalve meter afstand. 
 
De wetgever heeft ervoor gekozen om een afschaling van de vastgestelde veilige afstand 
voor te schrijven wanneer dit nodig is. Dat is wettelijk verankerd in artikel 58f, zesde lid, 
Wpg. De reden hiervoor is dat de anderhalvemeterafstandsnorm zeer ingrijpend is in de 
persoonlijke levenssfeer en bewegingsvrijheid van burgers. Er is hierbij geen 
                                                
9
 RIVM, Omikron subvariant BA.2 dominant, daling ziekenhuisopnames, 15 februari 2022, 
https://www.rivm.nl/nieuws/omikron-subvariant-BA.2-dominant-daling-ziekenhuisopnames. 

werksituaties. Uit het sociaalmaatschappelijk perspectief blijken positieve gevolgen te 
zijn bij het loslaten van de anderhalvemeter norm. Het RIVM geeft op 15 februari 2022 
11
inmiddels aan dat het hoogtepunt van de besmettingsgolf achter ons lijkt te liggen. 
Gelet op mogelijke alternatieven zoals een dringend advies om de veilige afstand te 
houden en brede communicatie met aandacht voor kwetsbare personen en 
werksituaties, acht de regering het niet noodzakelijk en evenredig om de 
anderhalvemeterafstandsnorm te behouden. 
 
3. Verhouding tot de Wpg en grond- en mensenrechten 
 
3.1 Verhouding tot de Wpg 
 
De veilige afstand 
Uit artikel 58f Wpg vloeit voort dat eenieder die zich buiten de woning ophoudt, een 
veilige afstand moet bewaren tot andere personen. De grondslag voor het vaststellen 
van de veilige afstand, en daarmee ook het op nihil zetten daarvan, berust op het 
tweede lid van dat artikel.  
 
De veilige afstand is bij algemene maatregel van bestuur vastgesteld op anderhalve 
12
meter. Dit is geregeld in het Tijdelijk besluit veilige afstand. In de Trm is nader 
uitgewerkt in welke gevallen de anderhalvemeterafstandsnorm niet van toepassing is. 
De wetgever heeft ervoor gekozen om het niet mogelijk te maken om de veilige afstand 
13
bij ministeriële regeling te wijzigen. De veilige afstand is namelijk een zo wezenlijk 
bestanddeel van het wetgevingscomplex dat bij overweging van een wijziging of 
nihilstelling van de veilige afstand, de route van een algemene maatregel van bestuur, 
waarover de Raad van State zal adviseren, bewandeld moet worden.  
 
Uit artikel 58f, zesde lid, Wpg vloeit voort dat indien naar het oordeel van de Ministers 
van Volksgezondheid, Welzijn en Sport, van Justitie en Veiligheid en van Binnenlandse 
Zaken en Koninkrijksrelaties gezamenlijk, gelet op het in artikel 58b, eerste lid, Wpg 
genoemde doel, de veilige afstand kan worden verkleind of op nihil kan worden gesteld, 
zo spoedig mogelijk een voordracht wordt gedaan voor een daartoe vast te stellen 
algemene maatregel van bestuur. Het hiervoor genoemde lid is tot stand gekomen bij 
14
amendement van het lid Van der Graaf e.a. Uit de toelichting bij dit amendement blijkt 
dat wanneer de noodzakelijkheid van het treffen van de veilige afstand van, in dit geval, 
anderhalve meter verdwijnt of blijkt dat getroffen maatregelen niet dusdanig effectief 
zijn dat continuering gerechtvaardigd is, deze afstand dient te worden verkleind of op 
nihil te worden gesteld. 
 
Geldende maatregelen 
Wanneer de veilige afstand wordt vastgesteld op nul meter, dan blijven naar verwachting 
per 25 februari de volgende maatregelen in de Trm staan. De volgende maatregelen en 
bijbehorende bepalingen hebben geen betrekking op de anderhalvemeterafstandsnorm 
en blijven van kracht: 
- Ventilatienormen voor horecalokaliteiten (art. 4.5 Trm); 
- Verplichtingen bij inreis in Nederland (art. 6.7a tot en met 6.7g Trm), waarbij 
                                                
11
 RIVM, Omikron subvariant BA.2 dominant, daling ziekenhuisopnames, 15 februari 2022, 
https://www.rivm.nl/nieuws/omikron-subvariant-BA.2-dominant-daling-ziekenhuisopnames. 
12
 Stb. 2020, 474. 
13
 Kamerstukken II 2020/21, 35526, nr. 4, p. 8. 
14
 Kamerstukken II 2020/21, 35526, nr. 39. 

ingrijpend alternatief mogelijk is (waaronder een advies om anderhalve meter afstand te 
houden, ook ter bescherming van kwetsbare mensen). 
5. Caribisch Nederland 
 
Op grond van de Wpg bestaat geen mogelijkheid om te differentiëren tussen Europees 
Nederland en Caribisch Nederland bij de vaststelling van de veilige afstand bij algemene 
16
maatregel van bestuur. Dit besluit is vastgesteld na consultatie van de gezaghebbers 
van Bonaire, Sint Eustatius en Saba. Ten aanzien van Bonaire is positief gereageerd op 
het niet langer hanteren van de anderhalve meter als verplichte veilige afstand. Ten 
aanzien van Sint Eustatius en Saba is nog niet gereageerd. 
 
De veilige afstandsnorm van anderhalve meter zal ook in Caribisch Nederland worden 
geadviseerd. 
 
De epidemie en de maatregelen hebben in Caribisch Nederland – net als in Europees 
Nederland – een grote impact op de samenleving. De samenlevingen van Bonaire, Sint 
Eustatius en Saba zullen daarom ook moeten leren leven met het virus. In de afgelopen 
twee jaar is veel kennis opgedaan over het virus, en over de negatieve maatschappelijke 
gevolgen van de maatregelen die genomen zijn om de verspreiding van het virus tegen 
te gaan. Zoals eerder benoemd heeft het kabinet de ambitie om toekomstige 
besluitvorming in een breder perspectief te plaatsen, waarin de sociaalmaatschappelijke 
en economische vitaliteit en continuïteit van de samenleving gelijkwaardig en 
nevengeschikt is aan de toegankelijkheid van de gehele zorgketen voor iedereen, en 
waarin het openhouden van de samenleving het uitgangspunt is. Om de negatieve 
maatschappelijke gevolgen die voortvloeien uit het nemen van maatregelen, zoals het 
verslechterde mentale welzijn van veel groepen in de samenleving en specifiek voor 
Caribisch Nederland de economische gevolgen wegens het wegvallen van de grootste 
bron van inkomsten, te weten toerisme, te beperken, worden sinds eind januari 2022 
maatregelen stapsgewijs opgeheven op de drie eilanden. Ook worden de eerder 
uitgestelde openingsplannen van Saba en Sint Eustatius stapsgewijs geïmplementeerd. 
Het opheffen van de anderhalvemeterafstandsnorm past derhalve in de strategie om 
beperkingen op te heffen en gecalculeerde risico’s te nemen die ten gunste komen aan 
het sociaalmaatschappelijk welzijn. 
 
Afschaffing van de anderhalvemeterafstandsnorm kan ook in Caribisch Nederland leiden 
tot een toename in infecties en daarmee ook tot een toename van het aantal 
ziekenhuisopnames. De risico’s die een mogelijke toename in het aantal 
ziekenhuisopnames met zich mee brengt zijn wegens het eilandelijke karakter en de 
zeer beperkte zorgcapaciteit in Caribisch Nederland anders dan in Europees Nederland. 
Doordat een groot deel van de Caribisch Nederlandse samenleving bescherming heeft 
opgebouwd tegen een ernstig ziekteverloop, middels vaccinatie en eerdere infectie met 
het virus, wordt de inschatting gemaakt dat het waarschijnlijk is dat dit een te 
e
accepteren en verantwoord risico is. Het 142 OMT wijst er voor Europees Nederland 
immers op dat in de huidige fase van de epidemie immuniteit, opgebouwd door (zeer 
veel) recente infecties of door boostering van een basisvaccinatiereeks, een belangrijk 
deel van contacten kan beschermen tegen infectie en ernstige ziekte. Caribisch 
Nederland bevindt zich in een vergelijkbare fase en het is daarom aannemelijk dat het 
advies van het OMT ook op Caribisch Nederland van toepassing is.  
 
                                                
16
 Kamerstukken II 2019/20, 35526, nr. 3. 

van drie maanden.  
 
 
De Minister van Volksgezondheid, Welzijn en Sport, mede namens de Minister van 
Justitie en Veiligheid en de Minister van Binnenlandse Zaken en Koninkrijksrelaties, 
 

