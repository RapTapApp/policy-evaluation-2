NOTA VAN TOELICHTING  
 
1. Aanleiding en strekking van dit besluit 
De Tijdelijke wet maatregelen covid-19 (hierna: Twm) is op 1 december 2020 in werking getreden. 
De met die wet tot stand gebrachte tijdelijke bepalingen vervallen in beginsel drie maanden na 
inwerkingtreding van die wet (artikel VIII, eerste lid, Twm). De werkingsduur van de bepalingen 
1
van de Twm is inmiddels vijfmaal verlengd, laatstelijk tot 1 juni 2022. Met het onderhavige besluit 
wordt de werkingsduur van een deel van de bepalingen van de Twm verlengd tot 1 september 
2022. Alles afwegend kunnen de bevoegdheidsgrondslagen voor een aantal maatregelen vervallen. 
Per 1 juni 2022 vervallen de grondslagen om maatregelen te kunnen nemen over groepsvorming, 
contactberoepen, verhuur accommodaties, onderwijs, kinderopvang en coronatoegangsbewijzen.  
De acute coronacrisis lijkt voorbij, maar corona blijft onder ons. Ook weten we inmiddels meer over 
het virus SARS-CoV-2 (hierna: virus) en is er een hoge mate van immuniteit opgebouwd door 
middel van vaccinatie, alsook door het op een natuurlijke wijze doormaken van de infectie. De 
hoge immuniteitsgraad, gecombineerd met de mindere mate van ziekmakendheid van de 
omikronvariant heeft ook een gunstige invloed op de druk op de zorgketen. Tegelijkertijd 
waarschuwen het RIVM en de Wereldgezondheidsorganisatie dat het op dit moment te vroeg is om 
covid-19 als een griep te beschouwen. Dit is tekenend voor de onzekerheid waarin we ons 
begeven: het virus is grillig en het is onbekend welke nieuwe varianten, na omikron, nog opduiken. 
Wel weten we dat corona onder ons blijft: het virus gaat niet meer weg. Dat vraagt om een heldere 
langetermijnstrategie; een strategie die zich richt op het uitgangspunt van een open samenleving. 
Ook bereiden we ons met deze strategie voor op verschillende scenario’s, zoals eerder geadviseerd 
door de Wetenschappelijke Raad voor het Regeringsbeleid (hierna: WRR) en de Koninklijke 
Nederlandse Akademie van Wetenschappen, en houden we daarbij rekening met het feit dat corona 
2 3
een breed maatschappelijk vraagstuk is . Het kabinet heeft in de brief van 8 februari 2022 een 
doorkijk gegeven naar deze langetermijnstrategie op verschillende onderdelen van de covid-19-
aanpak. In de brief van 1 april 2022 is deze strategie verder uitgewerkt voor de komende jaren 
4
.  
(lange termijn)
Het doel van de strategie is om de open samenleving te waarborgen, ook wanneer we in een 
ongunstig scenario terechtkomen. Tegelijk kan niet worden uitgesloten dat er keuzes gemaakt 
moeten worden om de zorg toegankelijk te houden. Mochten er onverhoopt toch keuzes nodig zijn, 
dan is de strategie erop gericht helder te hebben wat de overheid kan en zal doen, wat van de 
samenleving verwacht wordt en welke maatregelen daarbij dienen te worden genomen. Het treffen 
van juridisch bindende maatregelen volgt pas nadat de mogelijkheden van maatschappijbrede 
preventieve maatregelen die momenteel in samenwerking met sectoren worden ontwikkeld en 
acties rondom de optimalisatie van de zorgketen zijn uitgeput. Daarmee vormen juridisch bindende 
maatregelen in deze strategie het laatste redmiddel en vormen zij dus ook zeker niet het eerste, 
dan wel enige instrument ter bestrijding van de epidemie van het virus of een directe dreiging 
daarvan. 
 
Gelet op de definitiebepaling in artikel 1, aanhef en onder i, Wpg is een epidemie een in korte tijd 
sterke toename van het aantal nieuwe patiënten lijdend aan een infectieziekte behorend tot groep 
A, B1, B2, of C. In verband met de Twm gaat het om een dergelijke epidemie van covid-19 of van 
een directe dreiging daarvan. In de afgelopen twee jaren hebben we gezien dat er sprake kan zijn 
van een directe dreiging als er in korte tijd een groot aantal besmettingen optreedt en grote 
aantallen mensen zodanig ziek worden dat zij een beroep moeten doen op de zorg. Tot op heden is 
gebleken dat er geen hard criterium is te geven wanneer die directe dreiging ontstaat, omdat deze 
 
1
 Stb. 2021, 93, Stb. 2021, 232, Stb. 2021, 393, Stb. 2021, 549 en Stb. 2022, 76. 
2
  Brief van 8 februari 2022 inzake kortetermijnaanpak covid-19 en doorkijk lange termijn. Kamerstukken II 
2021/22, 25295, nr. 1780. 
3
 Brief van 8 februari 2022 inzake kortetermijnaanpak covid-19 en doorkijk lange termijn. Kamerstukken II 
2021/22, 25295, nr. 1780. 
4
 Brief van 1 april 2022 inzake de langetermijnaanpak covid-19. Kamerstukken II 2020/21, 25295, nr. 1834. 
1 
 

maatregelen en procedurele waarborgen. Het onderhavige besluit voorziet daarom in een zesde 
verlenging van een aantal bepalingen van de Twm. Tot de waarborgen behoort de parlementaire 
betrokkenheid bij het nemen van maatregelen bij ministeriële regeling (of bij algemene maatregel 
van bestuur als het gaat om het bepalen van de veilige afstand), waarbij de Tweede Kamer kan 
besluiten niet in te stemmen met een nagehangen ministeriële regeling in welk geval die regeling 
van rechtswege vervalt (artikel 58c van de Wet publieke gezondheid (hierna: Wpg)). Ook is 
gewaarborgd dat beide Kamers zeggenschap hebben over de instandhouding van bepalingen van 
de Twm (artikel VIII, vierde lid, Twm).  
In paragraaf 2 wordt het wettelijk kader nader toegelicht en wordt toegelicht welke bepalingen van 
de Twm noodzakelijk blijven voor de bestrijding van de epidemie of een directe dreiging daarvan 
indien scenario drie of vier zich in de periode vanaf 1 juni tot 1 september 2022 voordoet.  
Daarbij geldt dat deze maatregelen gebaseerd zijn op het uitgangspunt dat sluiting ongewenst is 
en de samenleving open blijft. Pas op het moment dat er geen andere opties meer zijn zal sluiting 
van delen van de samenleving worden overwogen. Tot aan dat moment kunnen de 
gedragsadviezen, in combinatie met preventieve maatregelen die individuele mensen, sectoren of 
de overheid nemen, worden ingezet ter bestrijding van eventuele oplevingen. De bepalingen die 
met deze verlenging behouden blijven, stellen ons in staat om tot 1 september 2022 of daarna 
alsnog bij een eerste opleving van het virus een effectieve samenstelling van maatregelen kunnen 
treffen op het moment dat de toegankelijkheid van de gehele zorgketen voor iedereen of de 
continuïteit van de samenleving in het gedrang blijkt te komen. Om deze doelen te bewerkstelligen 
zijn de juridische grondslagen die geen onderdeel uitmaken van deze verlenging niet meer strikt 
noodzakelijk om een opleving van het virus waarbij wettelijke maatregelen onvermijdelijk zijn in 
eerste instantie adequaat het hoofd te bieden. Dit is ook ingegeven door de wens om te streven 
naar een zo smal mogelijk juridisch instrumentarium. De resterende maatregelen stellen ons nog 
steeds in staat om, afzonderlijk dan wel in samenhang, regels te treffen ter bestrijding van het 
virus bij een opleving waarbij maatschappijbrede preventieve maatregelen op vrijwillige basis en 
het optimaliseren van de zorgcapaciteit onvoldoende soelaas bieden. Het laten vervallen van 
grondslagen houdt tegelijkertijd een risico in, omdat een eventuele ernstigere opleving van het 
virus bijvoorbeeld in de vorm van een nieuwe variant, om specifieke regels kan vragen zoals ook 
omschreven in scenario 4. Mocht dat inderdaad zo zijn, dan kan spoedwetgeving een mogelijke 
route vormen om alsnog in deze juridische grondslagen te voorzien. Het kabinet benadrukt 
daarnaast dat dit niet betekent dat als een van deze scenario’s zich voordoet, maatregelen sowieso 
worden genomen. Of en welke maatregelen nodig zijn (bij een opleving) in deze periode zal door 
het kabinet telkens worden beoordeeld aan de hand van de dan actuele epidemiologische situatie 
en de maatschappelijke impact van de maatregelen. Daarbij blijven de bepalingen over het doel en 
de reikwijdte van de maatregelen uit artikel 58b, tweede lid, Wpg uiteraard van toepassing. De 
juridisch verplichtende maatregelen zullen dus slechts worden ingezet voor zover dit gelet op de 
ernst van de bedreiging van de volksgezondheid noodzakelijk is, dit in overeenstemming is met de 
uitgangspunten van de democratische rechtsstaat, en dit de uitoefening van grondrechten zo min 
mogelijk beperkt en het evenredig is aan het doel om de epidemie, of een directe dreiging daarvan, 
te bestrijden. 
Het kabinet heeft het voornemen voor dit besluit aangekondigd in de brieven van 31 maart en 8 
7
april 2022.  
De openbare lichamen Bonaire, Sint Eustatius en Saba zijn over het ontwerp van het onderhavige 
besluit geconsulteerd, waarop in paragraaf 3 wordt ingegaan. Alvorens de voordracht voor het 
onderhavige koninklijk besluit is gedaan, is ingevolge artikel 58t Wpg de Afdeling advisering van de 
Raad van State (hierna: Afdeling) gehoord over de actuele geldende maatregelen. Op dat advies 
wordt in paragraaf 4 ingegaan. Ter uitvoering van artikel VIII, vierde lid, Twm, is – na verwerking 
van het hiervoor genoemde advies van de Afdeling – een ontwerp van het verlengingsbesluit 
voorgehangen bij zowel de Tweede als de Eerste Kamer.  
 
7
  Brief van 31 maart 2022 inzake de opties voor een wettelijke grondslag voor verplichtende maatregelen ter 
bestrijding van covid-19 op de lange termijn, Kamerstukken II 2021/22, 25295, nr. 1824, en brief van 8 april 
e
2022 inzake de inhoud van de 6 verlenging van de Twm, Kamerstukken II 2021/22, 25295, nr. 1826.  
 
3 
 

besluiten om niet in te stemmen met het voorgehangen ontwerp. Een besluit als bedoeld in de 
vorige zin kan worden genomen (op voorstel van een of meer leden van een der Kamers der 
8
Staten-Generaal) binnen twee weken nadat het ontwerp aan beide Kamers is overgelegd. Als één 
van beide Kamers binnen die termijn besluit niet in te stemmen met het voorgehangen ontwerp 
kan ten aanzien van dat ontwerp geen voordracht worden gedaan.  
Voor de verlengingsbevoegdheid van de regering geldt dat deze slechts mag worden toegepast 
voor zover dat noodzakelijk en evenredig is voor de bestrijding van de epidemie van covid-19 of 
een directe dreiging daarvan in het Europees deel van Nederland, respectievelijk het Caribisch deel 
van Nederland. Een besluit tot verlenging kan betrekking hebben op alle bepalingen van de Twm – 
zoals bij de eerste, tweede en vierde verlenging het geval was – maar kan ook betrekking hebben 
op specifieke bepalingen, zoals een artikel) of subonderdelen daarvan, zoals bij de derde en vijfde 
9
verlenging het geval was. Daarbij wordt opgemerkt dat een aantal in de Twm opgenomen 
bepalingen de grondslag vormt om bij ministeriële regeling verschillende specifieke maatregelen te 
nemen. Zoals hierboven reeds toegelicht is de Wpg, waaronder hoofdstuk Va, ook van toepassing 
in de openbare lichamen Bonaire, Sint Eustatius en Saba. Het is belangrijk te onderkennen dat de 
in hoofdstuk Va opgenomen grondslagen steeds gelden voor zowel Europees als Caribisch 
Nederland. Een besluit tot het al dan niet verlengen van een bepaling betreft gelet hierop steeds de 
gehele grondslag en kan niet toegespitst worden op de hieruit voortvloeiende afzonderlijke 
maatregelen in de ministeriële regeling of op alleen Europees dan wel Caribisch Nederland. 
Aangezien de feitelijke en epidemiologische situatie in Caribisch Nederland verschilt van die van 
Europees Nederland en ook per eiland, kan dit met zich brengen dat een grondslag wordt 
behouden, ook als deze alleen noodzakelijk zou zijn voor (één) van de openbare lichamen. Als 
bepalingen van de Twm zijn vervallen, behelst dat een voldongen feit. Bepalingen die zijn 
vervallen, kunnen niet bij koninklijk besluit weer worden ‘aangezet’. Indien naderhand blijkt dat 
een vervallen bepaling toch nog of weer nodig is, dan moet een nieuw wetstraject worden 
opgestart, waarbij die bepaling wederom in wetgeving wordt vervat. 
In de brief van 31 maart 2022 heeft het kabinet een drietal opties geschetst voor een wettelijke 
grondslag voor verplichtende maatregelen ter bestrijding van covid-19 op de lange termijn. In dit 
kader wordt met lange termijn bedoeld de periode tot het moment dat de Wpg is herzien voor 
toekomstige pandemieën of tot het moment dat gezien de ontwikkeling van het virus het niet 
langer noodzakelijk en proportioneel is om specifieke bevoegdheidsgrondslagen voor die bestrijding 
te behouden. Met deze brief wordt tegemoet gekomen aan de behoefte van zowel de Tweede 
Kamer als de Eerste Kamer, zoals deze naar voren kwam tijdens de behandeling van de 
goedkeuringswet van de vierde verlenging van de Twm. Deze opties zijn aan de orde gekomen in 
het debat van 11 april 2022 met de Tweede Kamer over het voorstel voor de Goedkeuringswet 
vijfde verlenging geldingsduur Twm. De in dat debat ingediende en op 19 april 2022 door de 
10
Tweede Kamer met brede steun aangenomen motie-Tielen roept de regering op zo spoedig 
mogelijk te komen met een hoofdlijnenbrief over de optie ‘overbruggingswet’ en het wetsvoorstel 
vóór 1 september 2022 in te dienen. De Afdeling advisering van de Raad van State heeft de brief 
van 31 maart 2022 betrokken bij het advies over de maatregelen, dat gevraagd is in het licht van 
deze zesde verlenging. In hoofdstuk 4 van deze toelichting wordt hierop nader ingegaan. In die  
brief is ook aangekondigd dat een zesde verlenging van de Twm wordt voorbereid.  
In dat kader is het voorts relevant te benadrukken dat verlenging van een bepaling van de Twm 
niet automatisch betekent dat ook de op grond van die bepaling vastgestelde beperkende 
maatregelen worden verlengd en dus blijven gelden. Het is mogelijk om de werkingsduur van 
bepalingen van de Twm te verlengen zolang een directe dreiging van een covid-19-epidemie 
bestaat, terwijl de maatregelen in de ministeriële regeling die op die wettelijke bepalingen zijn 
gebaseerd, zijn ingetrokken en dus op dat punt vooralsnog geen beperkingen gelden. Op basis van 
 
8
 Zie artikel VIII, vierde lid, Twm, zoals dit luidt op grond van artikel 01 van de Wet wijziging 
verlengingssystematiek en goedkeuring van de vierde verlenging van de Twm (Stb. 2022, 111). 
9
 Artikel VIII, derde lid, Twm regelt dat de geldingsduur van de daarin genoemde bepalingen van de Twm kan 
worden verlengd. Bepalingen waarvan de geldingsduur niet wordt verlengd, vervallen daarmee automatisch op 
de datum van inwerkingtreding van het verlengingsbesluit. Een voorbeeld daarvan uit het verleden is de 
wettelijke grondslag voor de avondklok (voorheen opgenomen in artikel 58j, eerste lid, onder f, Wpg), die is 
komen te vervallen bij inwerkingtreding van de derde verlenging van de geldingsduur van bepalingen van de 
Twm op 1 september 2021. 
10
 Kamerstukken II 2021/22, 36042, nr. 11. 
5 
 

16
De door de Eerste Kamer met brede steun aangenomen motie-De Boer c.s. spreekt uit dat de 
vijfde verlenging van de Twm slechts dan kan worden goedgekeurd mits, in het licht van een 
ongewijzigd gunstig beloop van de pandemie, de verlenging zich beperkt tot basismaatregelen 
zoals afstand, mondkapjes en hygiëne en daarnaast de hoofdlijnen van een definitieve wetgeving 
bekend zijn. Gezien het feit dat we ons bevinden in de transitiefase en het OMT het kabinet 
adviseert om voorbereid te zijn op de door de WRR geschetste scenario’s kan niet worden 
uitgesloten dat in de toekomst nieuwe beperkende maatregelen genomen moeten worden. Om 
deze reden worden in de onderhavige zesde verlenging, naast de grondslagen voor de in de motie-
De Boer c.s. genoemde maatregelen, een aantal andere grondslagen eveneens behouden.  
De regering vindt het verantwoord een aantal maatregelen niet langer op te nemen, maar acht 
verlenging van andere bepalingen van de Twm gelet op het voorgaande, vanaf 1 juni 2022 met 
drie maanden gerechtvaardigd, zodat met de nodige snelheid weer maatregelen getroffen kunnen 
worden indien de epidemiologische situatie in de periode tot 1 september 2022 daartoe zou nopen 
en met het oog op de maatschappelijke impact proportioneel is. 
2.2.2. Toelichting op de afzonderlijke bepalingen van de Twm  
Conform de toezegging aan het lid Bikker in het debat van 12 mei 2021 met de Tweede Kamer 
over de stand van zaken rondom de ontwikkelingen van het coronavirus, is bij deze verlenging van 
de Twm per bepaling of onderdeel toegelicht of en waarom deze bepaling of dit onderdeel nog 
nodig is.  
Paragraaf 2 Wpg (veilige afstand en andere gedragsvoorschriften) 
Veilige afstand (artikel 58f Wpg) 
Artikel 58f, eerste lid, Wpg bevat het gebod om een veilige afstand tot andere personen te houden 
voor degene die zich buiten een woning ophoudt. Sinds 25 februari 2022 is de veilige afstand 
vastgesteld op nul meter. Dat betekent dat in de praktijk geen afstand meer gehouden hoeft te 
worden. Instandhouding van deze bepaling vanaf 1 juni 2022 blijft desalniettemin noodzakelijk om 
zo nodig maatregelen te kunnen treffen ter bestrijding van de epidemie van covid-19 of ter 
afwending van een directe dreiging daarvan. Het houden van afstand is immers een van de 
basismaatregelen ter bestrijding van het virus. 
Groepsbeheersing (artikelen 58g, 58h en 58i Wpg) 
De artikelen 58g, 58h en 58i Wpg bevatten grondslagen voor respectievelijk maatregelen ten 
aanzien van groepsvorming buiten de woning, de openstelling van publieke plaatsen voor het 
publiek en het organiseren van evenementen. Deze grondslagen betreffen met name de 
groepsbeheersing, waarmee wordt beoogd om het aantal contactmomenten te beperken. Met deze 
grondslagen zijn in het verleden maatregelen genomen omtrent placering, de maatregelen van een 
gezondheidscheck en een gecontroleerde in- en uitstroom van het publiek, het vragen naar de 
registratie van persoonsgegevens van het publiek ten behoeve van bron- en contactonderzoek, en 
openstelling van eet- en drinkgelegenheden, locaties voor kunst en cultuur en evenementen onder 
de voorwaarde van het controleren op identiteitsbewijs en coronatoegangsbewijs (hierna: ctb). 
Artikel 58h Wpg geeft verder nog de grondslag voor artikel 4.5 van de Tijdelijke regeling 
maatregelen covid-19 (Trm), waarin ventilatienormen worden gesteld in horecalokaliteiten. Ook 
e
heeft het OMT in het 144 OMT geadviseerd om de ventilatienorm in de Trm te behouden. Om deze 
reden wordt artikel 58h Wpg behouden.  
De hierboven genoemde artikelen die zien op groepsbeheersing zijn, met uitzondering van artikel 
58g Wpg, ook bij een eventuele nieuwe opleving van het virus van belang. Het beperken van het 
aantal contactmomenten is immers een effectieve manier om de verspreiding van het virus tegen 
te gaan. Artikel 58g Wpg kan komen te vervallen. Met deze bepaling kunnen regels gesteld worden 
groepsvorming in publieke, openbare en besloten ruimten. In de praktijk is deze bepaling enkel 
noodzakelijk om regels te stellen over groepsvorming in openbare en besloten ruimten. Op grond 
van artikel 58h Wpg kunnen namelijk eveneens regels gesteld worden over groepsvorming in 
publieke plaatsen, zij het dat die bepaling zich richt tot beheerders en niet tot de groepsvormende 
mensen. Het stellen van regels over groepsvorming in de openbare ruimte en in besloten plaatsen 
 
16
 Kamerstukken I 2021/22, 35979, G.  
7 
 

 
Zorgplichten publieke plaatsen en besloten plaatsen (artikelen 58k en 58l Wpg) 
Artikel 58k, eerste lid, Wpg kent een zorgplicht voor degene die bevoegd is tot het treffen van 
voorzieningen aan een publieke plaats of tot het openstellen van een publieke plaats voor publiek. 
Deze zorgplicht houdt in dat ten aanzien van die publieke plaats zorg wordt gedragen voor 
zodanige voorzieningen of openstelling dat de aanwezige personen zich aan de geldende 
maatregelen kunnen houden (die bij of krachtens de artikelen 58f tot en met 58j Wpg zijn gesteld). 
Artikel 58l, eerste lid, Wpg bevat een vergelijkbare zorgplicht ten aanzien van besloten plaatsen, 
niet zijnde woningen. Zonder deze bepaling zouden exploitanten of beheerders van besloten 
plaatsen niet langer verplicht zijn om aanwezige of toegelaten personen te faciliteren in de naleving 
van de dan geldende maatregelen. Bij het continueren van wettelijke grondslagen voor 
maatregelen hoort ook een evenwichtige verdeling van verantwoordelijkheden tussen enerzijds 
individuele burgers en anderzijds exploitanten en beheerders. Dat geldt zowel voor beheerders of 
exploitanten van publieke plaatsen, zoals evenementenlocaties, als besloten plaatsen, zoals 
kantoorgebouwen. Aan hen moet derhalve de plicht opgelegd blijven om maatregelen te treffen, 
zodat personen aldaar zich aan de dan eventueel geldende maatregelen kunnen houden. 
 
Quarantaineplicht (artikelen 58nb, 58nc, 58nd, 58ne, 58nf, 58ng en 58nh Wpg) 
Op grond van de artikelen over de quarantaineplicht wordt voor Europees Nederland voorzien in 
een algemene quarantaineplicht voor reizigers die in een aangewezen gebied (zeer 
hoogrisicogebied of uitzonderlijk hoogrisicogebied) hebben verbleven. Voor Caribisch Nederland 
17
bestaat de mogelijkheid om een zodanige plicht van toepassing te achten. Ten behoeve van de 
18
quarantaineplicht bevat de Twm artikelen die zien op uitzonderingen op de quarantaineplicht, de 
19 20
verzoekschriftenprocedure om opheffing van de quarantaineplicht, de quarantaineverklaring, en 
21
de benodigde gegevensverwerking . Aangezien de hiervoor genoemde artikelen allen 
samenhangen met de quarantaineplicht wordt niet op de noodzaak van de afzonderlijke artikelen 
ingegaan, maar wordt de voortdurende noodzaak van de quarantaineplicht als zodanig toegelicht. 
 
22
Momenteel zijn er geen zeer hoogrisicogebieden aangewezen. Sinds 25 februari 2022 wordt een 
zeer hoogrisicogebied slechts aangewezen als er sprake is van (een verdenking van) een 
23
zorgwekkende virusvariant (uitzonderlijk hoogrisicogebieden worden niet meer aangewezen). 
Desondanks blijft de mogelijkheid tot het opleggen van een quarantaineplicht voor reizigers uit 
e
deze gebieden nodig. Het 144 OMT adviseert dat indien er een nieuwe zogenoemde variant of 
interest of variant of concern circuleert in het buitenland die naar verwachting nog niet (of beperkt) 
in Nederland voorkomt, het zinvol kan zijn om bij de reizigers uit deze gebieden tijdelijk extra in te 
zetten op testen, quarantaine en uitgebreid bron- en contactonderzoek met als doel om de 
24
verspreiding van het virus te vertragen. 
De bepalingen voor de quarantaineplicht blijven onverminderd nodig om de import en verdere 
verspreiding van zorgwekkende virusvarianten te vertragen. Deze grondslag blijft daarom en gelet 
op het voorgaande ook met deze zesde verlenging behouden. 
 
Paragraaf 3 Wpg – Sectorspecifieke bepalingen 
 
Zorgaanbieders en zorglocaties (artikel 58o Wpg) 
Dit artikel bevat een specifieke zorgplicht voor zorgaanbieders, die expliciteert dat een 
zorgaanbieder er kort gezegd voor dient te zorgen dat bezoekers zich aan de maatregelen kunnen 
houden. Tevens kan de zorgaanbieder, indien dit noodzakelijk is om verspreiding van het virus te 
voorkomen, beperkingen of andere voorwaarden stellen aan bezoek aan de betreffende zorglocatie. 
Indien de maatregelen die zorgaanbieders zelf treffen niet worden nageleefd, kan de Minister van 
 
17
 Artikel 58nh Wpg. 
18
 Artikel 58nc Wpg. 
19
 Artikel 58nd Wpg. 
20
 Artikel 58ne Wpg. 
21
 Artikelen 58nf en 58ng Wpg. 
22
 Artikel 2 van het Besluit aanwijzing hoogrisicogebieden en zeer hoogrisicogebieden. 
23
 Stcrt. 2022, 6040. 
24
 Kamerstukken II 2021/22, 25295, nr. 1818 (Bijlage bij OMT 144 deel 1: Beleid m.b.t. meldingsplicht BCO in 
transitieperiode). 
9 
 

e
gebieden nodig. Het 144 OMT adviseert dat indien er een nieuwe zogenoemde variant of interest 
of variant of concern circuleert in het buitenland die naar verwachting nog niet (of beperkt) in 
Nederland voorkomt, het zinvol kan zijn om bij de reizigers uit deze gebieden tijdelijk extra in te 
zetten op testen, quarantaine en uitgebreid bron- en contactonderzoek met als doel om de 
31
verspreiding van het virus te vertragen. 
Deze bepalingen blijven onverminderd nodig om de import en verdere verspreiding van 
zorgwekkende virusvarianten te vertragen. Deze grondslag blijft gelet op het voorgaande ook met 
deze zesde verlenging behouden. 
 
Onderwijsinstellingen (artikel 58q Wpg) 
Artikel 58q Wpg maakt het mogelijk om het verrichten van onderwijsactiviteiten in 
onderwijsinstellingen geheel of gedeeltelijk te verbieden en om hieraan beperkingen en 
voorwaarden te stellen. Deze bepaling is laatstelijk ingezet gedurende de lockdown van de winter 
van 2021/22 om in eerste instantie het onderwijs te sluiten en om het vervolgens onder 
voorwaarden te heropenen. 
 
Het sluiten van het onderwijs heeft schadelijke gevolgen voor de cognitieve en mentale 
ontwikkeling van leerlingen en studenten alsmede voor de economie en maatschappij, zowel op de 
korte als de lange termijn. Het herhaaldelijk en over een langere periode aanbieden van 
afstandsonderwijs heeft geleid tot een stapeling aan leervertraging en de kansenongelijkheid 
vergroot. Het gaat daarbij niet alleen om de cognitieve ontwikkeling, ook is er aandacht nodig voor 
het sociaal-emotioneel welzijn, wat op afstand moeilijk te volgen is. Om die reden is het van belang 
dat onderwijsinstellingen open zijn. Het heeft daarom de hoogste prioriteit om fysiek onderwijs 
open te houden in de vier scenario’s van de lange-termijn strategie, alleen in het geval van een 
volledige lock-down en er sprake is van een virus(variant) waarbij de populatie in de 
onderwijsinstellingen direct gevaar loopt, kan sprake zijn van een (gedeeltelijke) sluiting van de 
instelling. Mocht zich een dergelijke situatie voordoen, dan zal het kabinet spoedwetgeving 
opstellen. Gelet op het voorgaande komt deze grondslag te vervallen. 
Kinderopvang (artikel 58r Wpg) 
Het artikel over de kinderopvang maakt het mogelijk om te verbieden om de kinderopvang geheel 
of gedeeltelijk geopend te hebben. Net als artikel 58q, over onderwijsinstellingen, wordt 
voorgesteld dit artikel te laten vervallen omdat het sluiten van de kinderopvang schadelijke 
gevolgen heeft voor kinderen. Daarbij gaat het bijvoorbeeld om de cognitieve en mentale 
ontwikkeling van kinderen. Verder worden de schadelijke gevolgen voor de economie en 
maatschappij, zowel op de korte als de lange termijn, zwaar gewogen. In dat licht is het, net als 
voor het onderwijs, ook voor de kinderopvang van belang om deze zolang mogelijk open te houden 
en dus alleen bij een volledige lockdown en als er sprake is van een virusvariant waarbij ook de 
kinderopvang direct gevaar loopt over te kunnen gaan tot (gedeeltelijke) sluiting. Mocht zich een 
dergelijke situatie voordoen, dan zal het kabinet spoedwetgeving opstellen. Het is in alle situaties  
van belang om funderend onderwijs en kinderopvang zoveel mogelijk gelijk te trekken.  
 
Paragraaf 3a Coronatoegangsbewijzen (artikelen 58ra, 58rb, 58rc, 58rd, 58re, 58rf en 58rg Wpg) 
 
Op grond van de artikelen over de ctb’s kunnen bij ministeriële regeling als bedoeld in hoofdstuk 
Va, paragraaf 2, Wpg regels gesteld worden over het beschikken over een coronatoegangsbewijs 
bij toegang tot activiteiten of voorzieningen die betrekking hebben op cultuur, evenementen, 
georganiseerde jeugdactiviteiten, horeca, sport, niet-essentiële detailhandel en niet-essentiële 
dienstverlening op publieke plaatsen. Ten behoeve van de ctb’s is in de Wpg geregeld aan welke 
voorwaarden de regels over ctb’s dienen te voldoen, op welke wijze testen verstrekt worden, het 
stellen van eisen aan de test, vaccinatie of het herstel om als bewijs te kunnen worden gebruikt, 
het elektronisch of schriftelijk tonen van het ctb, ontheffing of vrijstelling van het gebruik van de 
applicatie en de toepasselijkheid van bepalingen over de geneeskundige 
behandelingsovereenkomst bij uitvoering van een test. Het uitgangspunt van de inzet van het ctb 
is vanaf aanvang geweest het bieden van de mogelijkheid om de samenleving eerder te heropenen 
en langer open te houden. Hoewel het onzekere verloop van de epidemie en de mogelijkheid van 
 
31
 Kamerstukken II 2021/22, 25295, nr. 1818 (Bijlage bij OMT 144 deel 1: Beleid m.b.t. meldingsplicht BCO in 
transitieperiode). 
11 
 

De hierboven genoemde bepalingen betreffen de in hoofdstuk Va Wpg opgenomen  
 
(delegatie)grondslagen voor het nemen van maatregelen bij ministeriële regeling, het vaststellen 
van de veilige afstand bij amvb en samenhangende zorgplichten en bepalingen die met 
inwerkingtreding van de Twm zijn opgenomen in enkele sectorale wetten. Als (enkele) bepalingen 
uit hoofdstuk Va Wpg in stand blijven, dienen logischerwijs overige bepalingen van de Twm, die 
deel uitmaken van het wettelijk kader voor de bestrijding van de epidemie van covid-19 of een 
directe dreiging daarvan, in stand te blijven. Dit betreft de volgende paragrafen en artikelen:  
• hoofdstuk Va, paragraaf 1 Wpg: de begripsbepalingen (artikel 58a Wpg), de afbakening van de 
reikwijdte en het doel (artikel 58b Wpg), procedurevoorschriften voor de totstandbrenging van 
ministeriële regelingen (artikel 58c Wpg), de vangnetbepaling voor Caribisch Nederland 
(artikel 58ca Wpg), regels over de bevoegdheid van de voorzitters van de veiligheidsregio’s 
(artikel 58d Wpg) en de grondslag voor differentiatie en ontheffingen (artikel 58e Wpg); 
• de bevelsbevoegdheid van de burgemeester om de naleving van de maatregelen op een 
openbare plaats te verzekeren (artikel 58m Wpg) en de bevelsbevoegdheid van de 
burgemeester ten aanzien van besloten plaatsen (artikel 58n Wpg); 
• hoofdstuk Va, paragraaf, 4 Wpg: dit betreft regels over verantwoording en 
informatievoorziening (artikel 58s Wpg), de verplichting om voorafgaand aan een 
verlengingsbesluit advies te vragen aan de Afdeling over geldende maatregelen (artikel 58t 
Wpg) en handhavingsbepalingen (artikelen 58u en 58v Wpg); 
• bepalingen over de aanwijzing van toezichthouders, buitengewone opsporingsambtenaren 
alsmede de strafbepalingen (artikelen 64a, 65a, 68bis en 68ka Wpg). Artikel 68bis, derde lid, 
Wpg bevat één strafbaarstelling die specifiek ziet op het ctb. Dit lid kan daarom wetstechnisch 
probleemloos vervallen in het verlengde van het vervallen van ctb-artikel 58ra, tiende lid, Wpg. 
2.2.3. Conclusie 
Verscherping van maatregelen kan niet worden uitgesloten gelet op de onvoorspelbare situatie die 
de epidemie of de directe dreiging daarvan met zich brengt. In de scenario’s drie en vier kunnen 
verplichtende maatregelen noodzakelijk zijn. Indien een van deze scenario’s zich voordoet in de 
periode vanaf 1 juni tot 1 september 2022, dan kunnen maatregelen noodzakelijk en proportioneel 
zijn. Daarvoor dient een deel van de bepalingen van de Twm te worden behouden om een eerste 
opleving van het virus te kunnen bestrijden. Bij instandhouding van bepalingen van de Twm blijft 
indien de epidemiologische situatie daartoe onverhoopt noodzaakt, snel ingrijpen mogelijk. Het 
behouden van bepalingen van de Twm betekent niet dat op grond van de vanaf 1 juni 2022 
geldende bepalingen van de Twm ook daadwerkelijk maatregelen genomen zullen worden. De 
bepalingen worden ook dan alleen gebruikt als nieuwe maatregelen noodzakelijk (en evenredig) 
zijn (artikel 58b Wpg). Een eventuele nieuwe ministeriële regeling waarin die maatregelen alsdan 
worden vastgelegd, dient ingevolge de Twm te worden voorgelegd aan beide Kamers, waarmee de 
parlementaire betrokkenheid is geborgd. De Tweede Kamer kan besluiten niet in te stemmen met 
een nagehangen ministeriële regeling, die in dat geval van rechtswege komt te vervallen. 
3. Caribisch Nederland 
Op grond van de Twm zijn er voor de openbare lichamen Bonaire, Sint Eustatius en Saba 
afzonderlijke tijdelijke regelingen tot stand gebracht. Voor afzonderlijke regelingen is gekozen 
omdat de feitelijke en epidemiologische situatie daar verschilt van de situatie in Europees 
Nederland. Met de verschillende regelingen kan dan ook maatwerk toegepast worden. Over de 
voorgenomen verlenging van de Twm zijn de eilandsbesturen van de openbare lichamen 
geconsulteerd.  
In reactie op de consultatie hebben de openbare lichamen Bonaire en Saba aangegeven dat de 
grondslagen ten aanzien van openstelling van onderwijsinstellingen, kinderdagverblijven en 
personenvervoer zouden kunnen komen te vervallen. Het openbaar lichaam Sint Eustatius heeft 
aangegeven dat het juist ook deze bepalingen tijdens een uitbraak op het eiland eerder succesvol 
heeft ingezet en dus ook wenst te behouden. Gezien de huidige epidemiologische situatie en de 
grote maatschappelijke impact die deze maatregelen hebben gaat Sint Eustatius akkoord met het  
13 
 

Deze periode betreft de periode tot het moment dat de Wpg is herzien voor toekomstige 
pandemieën of tot het moment dat gezien de ontwikkeling van het virus het niet langer 
noodzakelijk en proportioneel is om specifieke bevoegdheidsgrondslagen voor die bestrijding te 
behouden. Zoals aangegeven in hoofdstuk 2.1 van deze toelichting heeft de Tweede Kamer de 
36
motie-Tielen aanvaard. Hierin wordt de regering onder meer verzocht om de Kamer met spoed de 
uitwerking voor de overbruggingswet te doen toekomen in een hoofdlijnenbrief en die wet zo snel 
mogelijk, doch uiterlijk vóór 1 september 2022, aan de Kamer te zenden. In het wetgevingsoverleg 
met de Tweede Kamer, bij gelegenheid waarvan die motie is ingediend, is ook opnieuw, onder meer 
door de leden Kuiken (PvdA) en Westerveld (GroenLinks), aandacht gevraagd voor het voortmaken 
37
met de genoemde herziening van de Wpg. Omdat de integrale herziening van de Wpg niet kan 
worden afgewacht geeft de Afdeling in overweging om de noodzakelijke wetgeving fasegewijs voor 
te bereiden. Gelet op de ervaringen die inmiddels zijn opgedaan moet het, zo geeft de Afdeling 
aan, mogelijk zijn deze op korte termijn voor te bereiden. Bij de vormgeving van het wetsvoorstel 
kan, zo adviseert de Afdeling, naast de ervaringen die met de Twm in de afgelopen periode zijn 
opgedaan, inspiratie worden geput uit de bestaande noodwetgeving. Deze wetten kennen in veel 
gevallen een systematiek waarbij in de wet de noodzakelijke grondslagen voor ingrijpen in de 
vrijheden van burgers zijn opgenomen. In het kader van een dergelijke wet zullen – net als bij de 
Twm het geval is geweest – de verschillende grondrechtelijke belangen van burgers zorgvuldig 
tegen elkaar moeten worden afgewogen. De Afdeling geeft voorts aan dat de permanente wet een 
38
eerste tranche kan zijn in de voorgenomen brede herziening van het (staats)nood- en crisisrecht.  
 
Gelet op het hiervoor aangehaalde wetgevingsoverleg van met de Tweede Kamer en gehoord het 
advies van de Afdeling zal de regering een eerste tranche voorbereiden van de pandemisch parate 
herziening van de Wpg als vervolg op de Twm. Het kabinet zal voor deze eerste fase van de Wpg - 
zoals de Afdeling aanbeveelt - inspiratie putten uit de ervaringen met de Twm en de bestaande 
noodwetgeving. Deze wijziging van de Wpg is ingegeven door de pandemische paraatheid. Voor de 
algehele modernisering van het staatsnoodrecht is een integrale visie op die modernisering van 
belang. 
 
Vanzelfsprekend hecht het kabinet bij de totstandbrenging van de eerste tranche van de herziene 
Wpg sterk aan het met de Staten-Generaal vinden van een juiste balans van een slagvaardige 
aanpak van een crisis, het procedureel en inhoudelijk waarborgen van grondrechten, ook bij 
eventuele noodzakelijke beperkingen daarvan en de betrokkenheid van de beide Kamers. Daarbij 
zal acht worden geslagen op de opgedane ervaringen, het staatsnoodrecht, het eerdere advies van 
de Afdeling daaromtrent en de in dit advies van de Afdeling gemaakte adviesopmerkingen over de 
inhoud van het wetsvoorstel.  
 
De Afdeling vraagt ook zicht te geven op de planning van deze wijziging van de Wpg. Conform de 
motie-Tielen streeft de regering ernaar het wetsvoorstel vóór 1 september 2022 in te dienen. 
Daaraan voorafgaand, in de eerste helft van mei 2022, zal de gevraagde hoofdlijnenbrief naar de 
Tweede Kamer worden verzonden. In die brief zal nader worden ingegaan op de inhoud van deze 
eerste tranche van de Wpg en op de planning daarvoor.  
  
5. Inwerkingtreding en verlengingsduur 
Met dit koninklijk besluit wordt de vervaldatum van een deel van de bepalingen van de Twm en  
 
 
 
 
36
 Kamerstukken II 2021/22, 36042, nr. 11. 
37
 Verslag OSV 44 (2021-2022) van 11 april 2022. 
38
 De Afdeling heeft eerder geadviseerd prioriteit te geven aan een wettelijk kader met het oog op de effectieve 
bestrijding van een eventuele volgende grootschalige infectieziekte-uitbraak, als eerste tranche van een brede 
herinrichting van het (staats)nood- en crisisrecht, ongevraagd advies ‘van noodwet tot crisisrecht’ van de 
Afdeling advisering van de Raad van State van 15 december 2021 (W04.21.0291/I), bijlage bij Kamerstukken 
II 2021/22, 29668, nr. 65. 
15 
 

