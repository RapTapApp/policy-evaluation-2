Europese Overeenkomst tot bescherming van kleine huisdieren; Straatsburg, 
13 november 1987 (Trb. 1988, nr. 1) 
 
TOELICHTENDE NOTA 
 
1. Algemeen 
In deze nota wordt de op 13 november 1987 te Straatsburg tot stand gekomen 
Europese Overeenkomst tot bescherming van kleine huisdieren (hierna: de 
Overeenkomst) (Trb. 1988, 1) toegelicht. Het betreft een verdrag dat in het kader van 
de Raad van Europa tot stand is gekomen en dat op 13 november 1987 voor het 
Koninkrijk der Nederlanden werd ondertekend. Met de Overeenkomst wordt beoogd 
het welzijn van kleine huisdieren te bevorderen. De Overeenkomst stelt beginselen 
vast voor het houden van kleine huisdieren en bevat onder meer bepalingen over 
fokken, voorlichting en educatie.  
 
Bij de Overeenkomst, die reeds voor 24 staten in werking is, is door de Raad van 
Europa een toelichtend rapport opgesteld in de Engelse taal. Dit rapport, dat een 
toelichting op en verantwoording van de artikelen in het verdrag geeft, is gepubliceerd 
). 
op de website van de Raad van Europa (zie: https://rm.coe.int/16800ca43a
 
Met het ter goedkeuring overleggen van de Overeenkomst aan de Staten-Generaal 
wordt uitvoering gegeven aan een motie van de Kamerleden Thieme en Ouwehand 
(Kamerstukken II 2007/2008, 28 286, nr. 172), waarin is verzocht over te gaan tot 
ratificatie van de Overeenkomst. 
 
Met het overleggen wordt voorzien in een goedkeuring voor het Europese deel van 
Nederland. Bij goedkeuring van de Overeenkomst door de Staten-Generaal zal het 
verdrag voor het Europese deel van Nederland worden aanvaard bij de Raad van 
Europa. Aanvaarding voor Europees Nederland bleek eerder niet mogelijk omdat de 
Nederlandse wetgeving moest worden aangepast om uitvoering te kunnen geven aan 
de Overeenkomst. Met de Wet dieren en het bijbehorende Besluit houders van dieren 
is uitvoering gegeven aan de Overeenkomst (zie verder hieronder paragraaf 3a). Nu 
de Wet dieren in 2020 is geëvalueerd en inmiddels volledig in werking is getreden, is 
sprake van een integraal en samenhangend stelsel met overzichtelijke 
uitvoeringsregeling (zie Kamerbrief van 18 november 2020; Kamerstukken II 
2020/2021, 28 286, nr. 1139). Dit biedt een goede gelegenheid om de Overeenkomst 
te ratificeren en hiermee te concluderen dat de uitvoering van de Overeenkomst kan 
worden afgewikkeld. 
 
De Overeenkomst wordt nog niet ter goedkeuring voor het Caribische deel van 
Nederland overgelegd, waardoor het verdrag vooralsnog niet zal gelden voor Bonaire, 
Sint Eustatius en Saba. De regelgeving in Caribisch Nederland voldoet namelijk nog 
niet aan de vereisten van de Overeenkomst (zie verder hieronder paragraaf 3b). 
Wanneer het noodzakelijke beleid tot stand is gekomen en de noodzakelijke 
maatregelen zijn getroffen zodat de Overeenkomst ook op Bonaire, Sint Eustatius en 
Saba zal kunnen gaan gelden, zal voor Caribisch Nederland de goedkeuring van het 
verdrag worden overgelegd aan het parlement. In de dan op te stellen toelichting zal 
worden ingegaan op het beleid en de maatregelen op deze eilanden. 
 
1 

 
3b. Regelgeving Caribisch Nederland 
In 2016 is een motie ingediend in de Eerste Kamer, waarin de regering werd verzocht 
om de verschillen tussen beschermingsregimes voor dieren in het Europese en het 
Caribische deel van Nederland en hun uitwerking in kaart te brengen en de Kamer 
hierover te informeren (Kamerstuk 34300 IV, nr. S). Deze uitwerking is in 2017 zowel 
algemeen als per eiland uiteengezet (Kamerstuk 34550 IV, nr. Q). Ook zijn er nog 
enkele toelichtingen gegeven naar aanleiding van vragen op de uitwerking (Kamerstuk 
34775 IV, nr. A). 
 
Uit het onderzoek komt naar voren dat er weinig regelgeving is ten behoeve van 
dierenwelzijn in Caribisch Nederland. Dierenmishandeling is verboden in het Wetboek 
van Strafrecht BES, en verder heeft de meeste regelgeving betrekking op verwilderde 
en loslopende dieren. Sinds de uiteenzetting van de regelgeving in 2017, zijn er geen 
wezenlijke ontwikkelingen geweest op het gebied van dierenwelzijnsregelgeving in 
Caribisch Nederland. De Minister van Landbouw, Natuur en Voedselkwaliteit zal met de 
openbare lichamen van Caribisch Nederland in gesprek gaan over het in 
overeenstemming brengen van de wet- en regelgeving met de Overeenkomst. 
 
4. Regeldruk 
De regeldruk die voortvloeit uit binding van Europees Nederland aan de Overeenkomst 
is reeds bij de totstandkoming van de wijziging van het Besluit houders van dieren 
berekend en weergegeven. Dit is terug te vinden in de nota van toelichting bij het 
genoemde Besluit van 17 juni 2014, houdende wijziging van het Besluit houders van 
dieren (Stb. 2014, 232), onderdeel 6.2. (administratieve lasten) en onderdeel 6.3. 
(nalevingskosten). 
 
5. Een ieder verbindende bepalingen 
Naar het oordeel van de regering bevat de Overeenkomst een ieder verbindende 
bepalingen in de zin van de artikelen 93 en 94 van de Grondwet die aan een 
rechtssubject rechtstreeks rechten toekennen of plichten opleggen. Het betreft de 
volgende bepalingen: 
- artikel 3, waarin is bepaald dat niemand een klein huisdier nodeloos pijn mag doen, 
laten lijden, angst aanjagen of in de steek mag laten; 
- artikel 4, waarin regels zijn gesteld over de huisvesting van kleine huisdieren; 
- artikel 5, waarin regels zijn gesteld over het fokken van kleine huisdieren;  
- artikel 6, waarin is opgenomen dat kleine huisdieren niet verkocht mogen worden 
aan personen jonger dan 16 jaar zonder toestemming van ouders of andere personen 
die ouderlijke vertegenwoordiging uitoefenen; 
- artikel 7, waarin regels zijn gesteld over het trainen van kleine huisdieren;  
- artikel 8, waarin is bepaald dat een ieder die handelt in kleine huisdieren, hier 
commercieel mee fokt of hen in pension heeft zich moet melden bij de bevoegde 
autoriteit; 
- artikel 9, waarin regels zijn gesteld over het gebruik van kleine huisdieren voor 
reclame, amusement, tentoonstellingen, wedstrijden en soortgelijke evenementen; 
- artikel 10, waarin regels zijn gesteld over het verrichten van ingrepen bij kleine 
huisdieren; 
- artikel 11, waarin regels zijn gesteld over het doden van kleine huisdieren.  
 
3 

bedrijfsmatig handelen. De reikwijdte komt overeen met artikel 8 van de 
Overeenkomst. De aanmelding waartoe de Overeenkomst verplicht, moet gedaan 
worden bij de Rijksdienst voor Ondernemend Nederland.  
 
In artikel 8 van de Overeenkomst wordt ook bepaald dat de verantwoordelijke persoon 
beschikt over voldoende kennis en vaardigheden die voor de in artikel 8 genoemde 
activiteiten vereist zijn. In de Nederlandse regelgeving is dat dusdanig uitgewerkt dat 
de beheerder van een inrichting moet beschikken over een erkend bewijs van 
vakbekwaamheid (artikel 3.11 van het Besluit houders van dieren). In het Besluit 
erkenning bewijs van vakbekwaamheid gezelschapsdieren (Stcrt. 2015, 15704) zijn de 
diploma’s, certificaten en getuigschriften aangewezen die gelden als bewijs van 
vakbekwaamheid ten aanzien van gezelschapsdieren. Op grond van de Nederlandse 
regelgeving is het hebben van voldoende ervaring niet genoeg om bedrijfsmatig in 
gezelschapsdieren te mogen handelen.  
 
Artikel 9 
Kleine huisdieren mogen op grond van artikel 9 alleen onder de in dat artikel 
genoemde voorwaarden gebruikt worden voor reclame, amusement, tentoonstellingen, 
wedstrijden en soortgelijke evenementen.  
 
Artikel 2.15 van de Wet dieren biedt een basis om lagere regelgeving vast te kunnen 
stellen ten aanzien van onder meer het deelnemen van dieren aan wedstrijden. Dit is 
niet nader ingevuld. De sectoren waarin de meeste wedstrijden worden gehouden, 
zoals paarden-, windhonden- en duivensport, hebben eigen reglementen voor 
wedstrijden, gericht op een eerlijk wedstrijdverloop. In dit kader volstaat het zelf 
opstellen van eigen reglementen (zogenoemde “private regulering”). 
 
Artikel 12 
Dit artikel biedt de mogelijkheid om een aantal aanvullende maatregelen te nemen 
met betrekking tot zwerfdieren. Artikel 12, onderdeel a, bepaalt waar maatregelen aan 
moeten voldoen, wanneer een Partij maatregelen neemt om het aantal zwerfdieren te 
verminderen. Artikel 12, onderdeel b, bevat een inspanningsverplichting voor de 
verdragsluitende partij.  
 
Nederland geeft uitvoering aan deze inspanningsverplichting. Onder andere geeft het 
Landelijk Informatie Centrum Gezelschapsdieren voorlichting over het verantwoord 
houden van huisdieren, waardoor beoogd wordt te voorkomen dat dieren zwerfdieren 
worden. Nederland kent daarnaast het meldnummer 144 voor dieren in nood. Bij het 
aantreffen van een zwerfdier kan dat nummer worden gebeld.  
 
Artikel 14 
De laatste inhoudelijke bepaling van de Overeenkomst is artikel 14 waarin staat dat de 
verdragsluitende partijen de ontwikkeling van voorlichtings- en opleidingsprogramma’s  
dienen te stimuleren. Daaraan geeft Nederland onder andere uitvoering door het 
geven van voorlichting via het Landelijk Informatie Centrum Gezelschapsdieren.  
 
5 

maatregelen zijn getroffen, en daarmee de uitvoering van het verdrag op Bonaire, Sint 
Eustatius en Saba gereed is. 
 
De regeringen van Aruba, Curaçao en Sint Maarten hebben aangegeven thans geen 
medegelding te wensen. Mocht op een geschikt moment de Overeenkomst 
goedgekeurd worden voor het Caribische deel van Nederland, dan zal aan Aruba, 
Curaçao en Sint Maarten de medegelding opnieuw ter overweging worden gegeven. 
 
 
 
De Minister van Landbouw, Natuur en Voedselkwaliteit, 
 
 
 
 
 
De Minister van Buitenlandse Zaken, 
    
7 

