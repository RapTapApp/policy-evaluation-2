Fiche 3: Verordening inzake digitalisering visumprocedure 
 
1. Algemene gegevens 
a) Titel voorstel 
Voorstel voor een verordening van het Europees Parlement en de Raad tot wijziging van 
Verordeningen (EG) nr. 767/2008, (EG) nr. 810/2009 en (EU) 2017/2226 van het Europees 
Parlement en de Raad, Verordeningen (EG) nr. 1683/95, (EG) nr. 333/2002, (EG) nr. 693/2003 en 
(EG) nr. 694/2003 van de Raad en de Overeenkomst ter uitvoering van het Akkoord van Schengen 
wat betreft de digitalisering van de visumprocedure.  
 
b) Datum ontvangst Commissiedocument 
27 april 2022 
 
c) Nr. Commissiedocument 
COM(2022) 658 definitief 
 
d) EUR-Lex 
https://eur-lex.europa.eu/legal-content/EN/TXT/?uri=CELEX%3A52022PC0658 
 
e) Nr. impact assessment Commissie en Opinie Raad voor Regelgevingstoetsing 
SWD(2022) 658 definitief 
SEC(2022) 202 definitief 
 
f) Behandelingstraject Raad 
Raad Justitie en Binnenlandse Zaken 
 
g) Eerstverantwoordelijk ministerie 
Ministerie van Buitenlandse Zaken in nauwe samenwerking met het Ministerie van Justitie en 
Veiligheid 
 
h) Rechtsbasis 
Artikel 77, tweede lid, punt a), en artikel 79, tweede lid, punt a) van het Verdrag betreffende de 
werking van de Europese Unie (VWEU). 
 
i) Besluitvormingsprocedure Raad 
Gekwalificeerde meerderheid 
 
j) Rol Europees Parlement 
Medebeslissing  
 
 
 
 1 

visumaanvraag bij een lidstaat in te dienen die in hun ogen een gunstigere afgifte van visa of een 
gemakkelijkere visumprocedure heeft. Het verplichte EU-aanvraagportaal, als voorgesteld, beoogt 
dit probleem deels te verhelpen doordat het de voorkant van de visumprocedure, namelijk het 
daadwerkelijke indienen van de aanvraag, standaardiseert voor het hele Schengengebied met 
hetzelfde digitale aanvraagplatform. Op het moment dat EU-breed aanvragen digitaal kunnen 
worden ingediend, kan dit er tevens toe leiden dat de EU een aantrekkelijker reisbestemming 
wordt t.o.v. andere reisbestemmingen die al dan niet gebruik maken van het (deels) digitaal 
aanvragen van een visum.  
 
Het daadwerkelijk introduceren van een digitaal visum, zoals naast het EU-aanvraagportaal ook 
wordt voorgesteld, behelst het afstappen van de papieren visumsticker die momenteel nog door 
alle lidstaten wordt gebruikt. Door het digitaliseren van het visum zouden kosten kunnen worden 
bespaard met betrekking tot de opslag en beveiliging van papieren visumstickers. Ook zou het 
digitaliseren van het daadwerkelijke visum kunnen zorgen voor een verbetering van de veiligheid 
van het Schengengebied doordat een digitaal visum minder fraudegevoelig wordt geacht.  
 
b) Impact assessment Commissie 
In het impact assessment heeft de Commissie vijf beleidsopties beoordeeld, met verschillende 
niveaus van EU-interventie in het huidige visumproces. Het voorstel van de Commissie als 
hierboven toegelicht ziet toe op optie 4 uit het impact assessment, de andere eerder verkende 
beleidsopties die zijn uitgewerkt in het impact assessment staan niet genoemd in het uiteindelijke 
voorstel.  
Optie 1, die als basisscenario wordt beschouwd, houdt in dat er geen wetgevende maatregelen op 
EU-niveau worden genomen. De fysieke visumsticker zou gebruikt blijven worden voor de afgifte 
van visa. 
Optie 2 omvat minimale wijzigingen van de wetgeving op EU-niveau. Het digitale visum zou de 
papieren visumsticker (verplicht) vervangen en er zou een gemeenschappelijke webdienst voor 
visumhouders worden ingevoerd om de geldigheid ervan te controleren. 
Optie 3 voorziet in de (verplichte) vervanging van de papieren visumsticker door het digitale visum 
en de ontwikkeling van een facultatief EU-platform voor visumaanvragen. Bij deze optie kunnen de 
lidstaten ervoor kiezen om deel te nemen aan het EU-platform voor visumaanvragen of hun eigen 
nationale portaalsites te ontwikkelen/te blijven gebruiken.  
Optie 4 voorziet in een verplicht digitaal visum en een verplicht EU-platform voor visumaanvragen, 
waaraan alle lidstaten na een overgangsperiode zouden moeten deelnemen. 
Optie 5 voorziet in een verplicht EU-visumaanvraagplatform voor alle lidstaten zonder 
overgangsperiode, een volledig digitale procedure (met inbegrip van de registratie van 
biometrische gegevens door aanvragers langs digitale weg) en het digitale visum (verplicht). 
 
De Commissie is in haar impact assessment van mening dat optie 1 slechts gedeeltelijk geschikt is 
om de beoogde doelstellingen te halen en dat optie twee, hoewel geschikter, te wensen overlaat 
wat betreft simplificatie en harmonisatie van het visumproces. Optie 3 wordt door de Commissie 
gezien als een betere optie dan optie 1 en 2. Met deze optie wordt namelijk een extra stap gezet 
 3 

Kairos 3.0 in gebruik worden genomen. Daarmee zal ook het Schengen visumproces volledig 
digitaal worden uitgevoerd en NVIS worden vervangen.  
 
Waar NOMAD dus functioneert als de zogeheten ‘voorkant’ van de visumprocedure – d.w.z. hoe de 
aanvrager zijn aanvraag indient - ziet het Kairos project toe op de ‘achterkant’ van de 
visumprocedure, en heeft dus juist betrekking op de daadwerkelijke afhandeling van de aanvraag. 
Teneinde een goede functionaliteit en datakwaliteit te waarborgen is het belangrijk dat de 
systemen die gebruikt worden aan de ‘voorkant’ van de visumprocedure goed zijn aangesloten op 
de ‘achterkant’. Het kabinet hecht er dan ook aan om van een goede aansluiting tussen deze 
systemen verzekerd te zijn, ook wanneer een dergelijk EU-visumaanvragenplatform aan de 
voorkant van het proces zou worden geïntroduceerd. 
 
b) Beoordeling + inzet ten aanzien van dit voorstel 
Het kabinet steunt de algemene doelen van het voorstel, te weten administratieve 
lastenverlichting door vereenvoudiging van de visumaanvraagprocedure en harmonisatie tussen de 
lidstaten om de EU aantrekkelijker te maken voor visumplichtige reizigers en de verbetering van 
de veiligheid van het Schengengebied, o.a. door de introductie van een (beter te controleren en 
verifiëren) digitaal visum. Het kabinet erkent ook dat een grotendeels papierloze en contactloze 
visumprocedure kosteneffectiever is en bijdraagt aan kortere doorlooptijden en milieubesparing – 
Nederland heeft hier al belangrijke stappen in gezet. Zo heeft Nederland bijvoorbeeld in 
tegenstelling tot sommige lidstaten al een digitaal visumaanvraagportaal met NOMAD.  
 
Het kabinet erkent ook het belang van verdere harmonisatie van visumprocedures tussen de 
lidstaten, ook wat betreft (de mate van) digitalisering. Wanneer de ene lidstaat nog een 
bewerkelijk papieren aanvraagproces heeft en een andere lidstaat een modern en digitaal 
aanvraagproces, zou dit kunnen leiden tot ‘visa shopping’. Wat het kabinet betreft kan verdere 
digitalisering en optimalisatie van de visumaanvraagprocedure echter eventueel ook gerealiseerd 
worden met nationale digitale systemen (in lijn met optie 3 uit het impact assessment) en zou bij 
het aanpassen van de verordeningen (gelet op de snelle ontwikkeling van moderne technologie) 
reeds ruimte opengelaten moeten worden om - in de toekomst, op het moment dat dat veilig en 
betrouwbaar wordt geacht - identificatie en de registratie van biometrische gegevens op termijn 
via een digitale tool vanuit huis te laten plaatsvinden, zodat een bezoek aan een 
visumaanvraagkantoor niet meer nodig is (aspecten uit optie 5 uit het impact assessment). 
 
De inzet van het kabinet is derhalve in overeenstemming met optie 3 uit het impact assessment 
vanuit het oogpunt van flexibiliteit. Als het EU-visumportaal – in de huidige planning – in 2026 is 
ontwikkeld, kan worden beoordeeld of het aan de inhoudelijke en systeemtechnische koppelingen 
voldoet die nodig zijn voor aansluiting op het Nederlandse digitale visumproces dat gebruikt maakt 
van het Kairos 3.0 systeem. Een Nederlandse deelname aan het EU-visumportaal is volgens het 
kabinet niet op voorhand uitgesloten. Nederland loopt immers voorop in het digitaliseren van het 
visumproces teneinde de dienstverlening te optimaliseren. Het ‘ideale’ toekomstbeeld van het 
kabinet is een verdergaande mate van harmonisatie (optie 4, 5 van het impact assessment) om 
 5 

Optie 5 waarbij de identificatie en registratie van biometrische gegevens van de aanvrager op 
afstand kan plaatsvinden– middels een digitale tool- wordt op dit moment door vrijwel geen van 
de lidstaten, de Commissie en gegevensbeschermingsautoriteiten (nog) veilig genoeg geacht.  
 
Het krachtenveld in het Europees Parlement is nog niet duidelijk. De verantwoordelijke commissie 
in het Europees Parlement is de Commissie Burgerlijke Vrijheden, Justitie en Binnenlandse Zaken 
(LIBE); gezien de behandeling van het voorstel door het Europees Parlement nog in de 
voorbereidende fase zit, is nog geen rapporteur bekend.  
 
4. Beoordeling bevoegdheid, subsidiariteit en proportionaliteit  
a) Bevoegdheid 
Het oordeel van het kabinet voor wat betreft de bevoegdheid is positief. Het voorstel is gebaseerd 
op artikel 77, lid 2, onder a, en artikel 79, lid 2, onder a, VWEU. Artikel 77, tweede lid, onder a, 
van het VWEU geeft de Unie de bevoegdheid maatregelen vast te stellen voor het 
gemeenschappelijk beleid inzake visa en andere verblijfstitels van korte duur. Artikel 79, tweede 
lid, onder a, geeft de Unie de bevoegdheid maatregelen vast te stellen voor de voorwaarden voor 
toegang en verblijf, en normen betreffende de afgifte door de lidstaten van langlopende visa en 
verblijfstitels. Op grond van artikel 4, tweede lid, onder j, VWEU heeft de EU een met de lidstaten 
gedeelde bevoegdheid op het terrein van de ruimte van vrijheid, veiligheid en recht.  
 
b) Subsidiariteit 
Het oordeel van het kabinet voor wat betreft de subsidiariteit van het voorstel is positief. Het 
voorstel beoogt de verdere stroomlijning en harmonisatie van de procedures in het kader van het 
gemeenschappelijke visumbeleid teneinde de visumprocedures veiliger en geschikter te maken 
voor het digitale tijdperk. Het kabinet is van mening dat verdere digitalisering en optimalisatie van 
de visumaanvraagprocedure in principe ook op nationaal niveau gerealiseerd zou kunnen worden. 
Gezien echter de huidige verschillen tussen de visumaanvraagprocedures van de lidstaten en de 
verschillen in de mate van digitalisering daarvan tussen de lidstaten is er meerwaarde in optreden 
op EU-niveau, (mede) om ‘visa shopping’ tussen de lidstaten te voorkomen. Tevens is de 
introductie van een digitaal visum een stap die het beste bereikt kan worden door optreden van de 
Unie in plaats van door individuele lidstaten.   
c) Proportionaliteit 
Het oordeel van het kabinet voor wat betreft de proportionaliteit van het voorstel is positief. Het 
voorstel beoogt de verdere stroomlijning en harmonisatie van de procedures in het kader van het 
gemeenschappelijke visumbeleid om visumprocedures veiliger en geschikter te maken voor het 
digitale tijdperk. Het voorstel voorziet in de verplichte vervanging van de papieren visumsticker 
door het digitale visum en een verplicht EU-visumaanvraagplatform, waaraan alle Schengenlanden 
moeten deelnemen. Hiermee worden de verschillen tussen de visumaanvraagprocedures 
weggenomen en de mate van digitalisering van de procedure geharmoniseerd. Het voorgestelde 
optreden is daarom geschikt om deze doelstelling te bereiken en gaat daarbij over het algemeen 
niet verder dan noodzakelijk.  
 
 7 

nationaal visumaanvraagportaal. Op dit moment is echter nog niet duidelijk welke kosten door de 
EU zullen worden doorberekend aan de lidstaten en of deze al dan niet enkel worden doorberekend 
aan de lidstaten die daadwerkelijk gebruik maken van dit EU-portaal. Eventuele budgettaire 
gevolgen worden ingepast op de begroting van het/de beleidsverantwoordelijk (e) 
departement(en), conform de regels van de budgetdiscipline. 
 
c) Financiële consequenties en gevolgen voor regeldruk voor bedrijfsleven en burger 
Met het invoeren van een digitaal visum hoeft een visumaanvrager niet meer zijn reisdocument 
achter te laten op een consulaat voor de afgifte van de visumsticker. Dit bespaart (reis)tijd en 
kosten gemoeid met het ophalen of het opsturen van reisdocument met daarin de visumsticker.  
 
d) Gevolgen voor concurrentiekracht en geopolitieke aspecten 
Hoewel het voorstel minder raakt aan geopolitieke aspecten kan het verder vereenvoudigen en 
digitaliseren van het visumproces een positieve uitwerking hebben op het aantrekken van 
bezoekers uit derde landen ten opzichte van andere mogelijke reisbestemmingen. Verscheidene 
derde landen hebben namelijk al (volledig) gedigitaliseerde visumaanvraagprocedures waardoor 
visumaanvragen makkelijker en aantrekkelijker kunnen zijn ten opzichte van de procedures in 
sommige Europese lidstaten.  
 
6. Implicaties juridisch 
a) Consequenties voor nationale en decentrale regelgeving en/of sanctionering beleid (inclusief  
toepassing van de lex silencio positivo) 
Naar verwachting zal de vreemdelingenregelgeving aangepast moeten worden. 
 
b) Gedelegeerde en/of uitvoeringshandelingen, incl. NL-beoordeling daarvan 
In het voorstel worden bevoegdheden aan de Commissie toegekend om uitvoeringshandelingen en 
gedelegeerde handelingen vast te stellen die toezien op de functionaliteit van het EU-
aanvraagplatform alsook op de realisatie van het digitale visum.  
 
De Commissie stelt door middel van uitvoeringshandelingen de (technische/nadere) voorschriften 
en specificaties vast voor: de inhoud van vereenvoudigde aanvraagformulieren voor de koppeling 
van geldige visa aan een nieuw reisdocument, en voor de verlenging van visa, met gebruikmaking 
van het EU-aanvraagplatform (artikel 7 ter, lid 6); de persoonsgegevens die op het 
aanvraagformulier moeten worden ingevuld, alsmede voor de parameters en verificaties waarin 
moet worden voorzien om de volledigheid van de aanvraag en de samenhang van die gegevens te 
garanderen (artikel 7 ter, lid 7); het formaat van bewijsstukken, de medische reisverzekering en 
de kopie van het reisdocument in elektronisch formaat (artikel 7quater, lid 3); de betaalfunctie, 
met inbegrip van regelingen voor de restitutie van betalingen aan aanvragers (artikel 7 quinquies, 
lid 2); de afsprakenfunctie, met inbegrip van regelingen voor de bevestiging van afspraken, de 
koppeling met bestaande afsprakenfuncties of informatie over inloopafspraken die door de 
consulaten of externe dienstverleners worden ingesteld en de technische bepalingen om te 
waarborgen dat van een versnelde procedure gebruik kan worden gemaakt door bepaalde 
 9 

voorwaarden uit de huidige verordeningen, het kabinet is van mening dat deze bevoegdheden 
voldoende zijn afgebakend qua doelstelling, inhoud, strekking en duur.  
 
c) Voorgestelde implementatietermijn (bij richtlijnen), dan wel voorgestelde datum 
inwerkingtreding (bij verordeningen en besluiten) met commentaar t.a.v. haalbaarheid 
De verordening zou in werking treden op de twintigste dag na de bekendmaking ervan in het 
Publicatieblad van de Europese Unie. De vaststelling van de wetgeving zelf door de 
medewetgevers wordt door de Commissie geschat op uiterlijk eind 2023. Dan zou ook de 
ontwikkeling van het EU-visumaanvraagplatform kunnen beginnen - voor dit proces rekent de 
Commissie twee jaar (2024-2025). De Commissie streeft ernaar het digitale visum in 2026 in te 
voeren en dan ook dat het EU-visumaanvraagplatform operationeel te hebben. De datum van 
inwerkingtreding van het digitale visum zou dan 2026 zijn, voor (verplichte) ingebruikname van 
het EU-aanvraagportaal geldt een transitieperiode van vijf jaar gerekend vanaf de datum dat dit 
portaal operationeel is (wrs. eind 2031). Dit lijkt een reële planning en zou de implementatie van 
de herziene VIS, ETIAS, EES en hun interoperabiliteit niet doorkruisen. 
 
d) Wenselijkheid evaluatie-/horizonbepaling 
Vijf jaar na de ingebruikname van het EU-aanvraagplatform beoogt de Commissie een evaluatie. 
Het kabinet acht dit wenselijk. 
 
e) Constitutionele toets 
Gezien het voorstel toeziet op de verwerking van persoonsgegevens dient de veilige en 
zorgvuldige omgang daarmee gewaarborgd te blijven. Dit vloeit ook voort uit artikel 7 betreffende 
de eerbiediging van het privéleven en het familie- en gezinsleven en meer specifiek artikel 8 
betreffende de bescherming van persoonsgegevens van het Handvest van de grondrechten van de 
Europese Unie. Tevens dienen bijvoorbeeld de standaarden die betrekking hebben op de 
verwerking van persoonsgegevens in de Algemene verordening gegevensbescherming (AVG) 
hierbij in ogenschouw te worden genomen. 
 
Het kabinet voorziet geen problemen of bijzonderheden met betrekking tot het gewaarborgd 
blijven van de regels en standaarden die betrekking hebben op (persoons)gegevensbescherming 
en voortvloeien uit de bovengenoemde artikelen. 
  
Met betrekking tot digitale visa wordt de informatie over een visum op dit moment niet alleen 
opgeslagen in een grote EU-databank (het VIS) maar ook zichtbaar gemaakt door het aanbrengen 
van een visumsticker in het paspoort. Wanneer de visumsticker wordt gedigitaliseerd en omgezet 
in een volledig digitaal visum, dan doet dat dus niets af aan het feit dat de visuminformatie is 
opgeslagen in een grote EU-databank en dat ook zal blijven. In de VIS-verordening zijn al strikte 
waarborgen voor gegevensbescherming opgenomen (voorschriften voor bewaartermijnen en 
inzage, recht op inzage, verbetering, aanvulling of verwijdering van persoonsgegevens en 
beperking van verwerking enz.). Bovendien zijn deze waarborgen voor de bescherming van 
gegevens in de onlangs herziene VIS-verordening verder aangescherpt door de bepalingen over 
gegevensbescherming af te stemmen op de toepasselijke wettelijke normen voor 
 11 

