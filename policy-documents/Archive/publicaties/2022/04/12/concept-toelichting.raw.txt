Toelichting 
 
1.  Algemeen 
 
Strekking 
Deze regeling wijzigt de Tijdelijke regeling maatregelen covid-19 Bonaire (Trm Bonaire), de 
Tijdelijke regeling maatregelen covid-19 Sint Eustatius (Trm Sint Eustatius) en de Tijdelijke 
regeling maatregelen covid-19 Saba (Trm Saba). Deze regeling is gebaseerd op de ingevolge de 
Tijdelijke wet maatregelen covid-19 geldende bepalingen van de Wet publieke gezondheid (Wpg).  
 
Pijlers ter bestrijding van de epidemie  
Ter bestrijding van de epidemie van covid-19, veroorzaakt door het virus SARS-CoV-2 (het virus) 
gelden al gedurende twee jaren ingrijpende maatregelen. Die maatregelen zijn gebaseerd op drie 
pijlers: 
• een acceptabele belasting van de zorg: ziekenhuizen moeten kwalitatief goede zorg kunnen 
leveren aan zowel covid-19-patiënten als aan patiënten binnen de reguliere zorg; 
• het beschermen van kwetsbare mensen in de samenleving;  
• het zicht houden op en inzicht hebben in de verspreiding van het virus.  
Daarbij geldt als uitgangspunt het sociaalmaatschappelijk perspectief gericht op het beperken van 
economische en maatschappelijke schade op korte termijn, aandacht voor structurele 
maatschappelijke en economische schade en het voorkomen dat de lasten onevenredig neerslaan 
bij bepaalde groepen. De epidemie en de maatregelen hadden en hebben een grote impact op 
zowel het individu als de samenleving als geheel.  
 
Het kabinet heeft de ambitie besluitvorming over de maatregelen te plaatsen in een breder 
perspectief, waarin de sociaalmaatschappelijke en economische vitaliteit en continuïteit van de 
samenleving gelijkwaardig en nevengeschikt is aan de toegankelijkheid van de gehele zorgketen 
voor iedereen, en waarin het openhouden van de samenleving het uitgangspunt is.  
 
2. Epidemiologische situatie 
 
De epidemiologische situatie in Caribisch Nederland is gunstig. Het aantal besmettingen in 
Caribisch Nederland is momenteel namelijk weliswaar relatief hoog, voornamelijk op Bonaire en 
Sint Eustatius, maar er is vooralsnog geen sprake van een toenemende druk op de zorg en de 
situatie blijft beheersbaar. Het hoge aantal besmettingen is mogelijk een gevolg van de 
versoepelingen van maatregelen die stapsgewijs doorgevoerd worden. Op Sint Eustatius betreft het 
een grote uitbraak onder jongeren.  
 
De gezaghebber van Bonaire heeft per 4 maart 2022 alle maatregelen die krachtens ministeriële 
regeling op het eiland kunnen gelden, afgeschaald en sinds 23 maart 2022 geldt geen 
testverplichting meer voor volledig gevaccineerde en herstelde reizigers. Ook in Saba gelden niet 
langer eilandelijke maatregelen. Het inreisbeleid is nog wel van kracht. In Sint Eustatius worden de 
eilandelijke maatregelen ten slotte verder versoepeld. Sint Eustatius hanteert sinds 11 maart 2022 
een “extra light” covid-19-beleid. Dit houdt in dat restaurants, bars en contactberoepen 50% van 
hun bezettingscapaciteit mogen gebruiken. Ook zijn er nog restricties ten aanzien van 
evenementen en grote groepen. In Sint Eustatius is het risico dat reizigers met zich brengen groter 
dan op de andere eilanden of in Europees Nederland wegens de lage vaccinatiegraad en beperkte 
zorgcapaciteit. Daarom zijn de inreismaatregelen voor Sint Eustatius nog steeds strikter dan op de 
andere eilanden of voor Europees Nederland. 
 
 
 
 
1 
 

 
Reizen zonder test bij aankomst naar Sint Eustatius 
Gezien de relatief lage vaccinatiegraad op Sint Eustatius – in vergelijking tot Saba, Bonaire en 
Europees Nederland – gecombineerd met het momenteel hoge aantal besmettingen onder jongeren 
behoudt Sint Eustatius vooralsnog inreismaatregelen. Wel zal hier de test bij aankomst komen te 
vervallen. Dit betekent dat alleen nog een test voorafgaand aan de reis naar Sint Eustatius 
verplicht is. 
 
4. Noodzaak en evenredigheid 
 
Hoewel het aantal besmettingen in Caribisch Nederland hoog is, neemt de druk op de zorg niet toe. 
De omikronvariant is besmettelijker dan voorgaande varianten, maar lijkt minder ernstige 
gezondheidsklachten te veroorzaken. Het ligt dan ook voor de hand om de eilandelijke maatregelen 
en maatregelen ten aanzien van inreizen af te schalen, net zoals dit in Europees Nederland de 
afgelopen periode is gebeurd. Om grootschalige influx en circulatie van het virus te voorkomen, 
dient dit zeker in Caribisch Nederland stapsgewijs te gebeuren. Een kleine uitbraak kan wegens de 
kleinschaligheid van de eilanden en beperkte zorgcapaciteit immers grote gevolgen hebben. Met 
deze wijzigingsregeling komt een groot aantal maatregelen te vervallen, die niet langer 
noodzakelijk geacht worden om op korte termijn in te zetten.  
 
Het kabinet en de openbare lichamen zetten in op het beschikbaar houden van de gehele 
zorgketen, waarbij eventuele maatregelen zo min mogelijk maatschappelijke en 
(sociaal)economischer impact hebben. Maatregelen waarvan verwacht wordt dat zij niet opnieuw 
ingezet zullen worden, komen met deze wijzigingsregeling te vervallen. De gezaghebbers kunnen 
daarna niet langer plaatsen aanwijzen waar die maatregelen gelden. Bij een eventuele uitbraak 
kunnen maatregelen waarvoor een wettelijke basis bestaat op grond van de Tijdelijke wet 
maatregelen covid-19 wel opnieuw ingezet worden door ze – indien nodig: met spoed – opnieuw op 
te nemen in een tijdelijke regeling voor een of meerdere van de eilanden.  
 
5. Regeldruk 
 
Deze wijzigingsregeling levert geen extra regeldruk op. Het betreft het laten vervallen van een 
groot aantal bevoegdheden voor de gezaghebbers. Het Adviescollege toetsing regeldruk (ATR) 
heeft het dossier niet geselecteerd voor een formeel advies, omdat de toelichting de gevolgen voor 
de regeldruk toereikend in beeld brengt. 
 
Artikelsgewijs 
 
Artikel I 
 
Dit artikel wijzigt de Trm Bonaire. 
 
Onderdeel A 
Doordat een aantal artikelen vervalt, wordt een aantal begripsbepalingen niet meer gebruikt in de 
Trm Bonaire. Deze begripsbepalingen kunnen daarom vervallen. Dit onderdeel voert deze wijziging 
door in artikel 1.1. 
 
Onderdeel B 
 
Door de gunstige ontwikkelingen in het epidemiologische beeld, wijst de gezaghebber voor een 
groot aantal maatregelen geen plaatsen meer aan waar die gelden en is het ook niet langer 
noodzakelijk dat de gezaghebber dit kan doen ter bestrijding van de epidemie. Daarom kunnen 
verschillende artikelen vervallen. Dit onderdeel zorgt hiervoor.  
 
3 
 

Daarom vervalt de maatregel op door de gezaghebber aangewezen plaatsen een evenement buiten 
slechts te organiseren tot en met vijfentwintig en vijftig deelnemers (eerste lid, onder a en b). Ten 
aanzien van een evenement binnen vervalt deze maatregel voor evenementen tot en met 
vijfentwintig deelnemers (tweede lid, onder a). Daarnaast vervalt de maatregel dat op door de 
gezaghebber aangewezen plaatsen evenementen in het geheel zijn verboden (binnen, buiten en 
ongeplaceerd). Dit onderdeel laat daarom het derde tot en met zesde lid vervallen.  
 
Onderdeel F 
Artikel 5.3a bevat de maatregel om op door de gezaghebber aangewezen plaatsen het aantal 
personen dat aanwezig mag zijn bij een huwelijksvoltrekking of uitvaart te beperken. Hierbij wordt 
gedifferentieerd naargelang van het aantal personen op grond van het derde lid, onder a 
(honderd), b (vijfenzeventig), c (vijftig), d (dertig) of e (tien). Het eerste lid bevat maatregelen ten 
aanzien van groepsvorming op door de gezaghebber aangewezen plaatsen. Het tweede lid bevat 
maatregelen op door de gezaghebber aangewezen plaatsen om respectievelijk het aantal personen 
dat aanwezig mag zijn bij een huwelijksvoltrekking of uitvaart op een publieke plaats te beperken 
dan wel het aantal personen dat als deelnemer aan het evenement van een huwelijksvoltrekking of 
uitvaart aanwezig mag zijn. De maatregel om het aantal personen dat aanwezig mag zijn te 
beperken tot tien, dertig en vijftig personen komt met dit onderdeel te vervallen.  
 
Daarnaast wordt in het eerste en tweede lid verwezen naar artikelen in hoofdstuk 3 en hoofdstuk 
4, die met deze regeling komen te vervallen. Dit onderdeel zorgt ervoor dat naar de juiste artikelen 
wordt verwezen.  
 
Onderdeel G 
Artikel 5.4 bevat maatregelen op door de gezaghebber aan te wijzen plaatsen over toeschouwers 
bij sportevenementen. Met dit onderdeel vervallen de maatregel om sportevenementen met 
toeschouwers te verbieden (oude eerste lid) en de bevoegdheid sportevenementen te verbieden 
waar toeschouwers gebruik kunnen maken van een drinkgelegenheid waar alcoholhoudende drank 
wordt verstrekt (oude tweede lid). Gelet hierop, zijn het derde tot en met vijfde lid vernummerd.  
 
In het eerste lid (nieuw), op grond waarvan het verboden is op door de gezaghebber aangewezen 
plaatsen sportevenementen te organiseren, zowel binnen als buiten, met een maximaal aantal 
toeschouwers vervalt de maatregel om sportevenementen te beperken tot maximaal vijfentwintig 
en maximaal vijftig toeschouwers. De noodzaak om dergelijke kleine sportevenementen te 
verbieden, is niet langer aanwezig.  
 
Om diezelfde reden vervalt in het tweede lid (nieuw), op grond waarvan het verboden is op door de 
gezaghebber aangewezen plaatsen sportevenementen te organiseren in een publieke binnenruimte 
met een maximaal aantal toeschouwers de maatregel om sportevenementen te beperken tot 
maximaal vijfentwintig toeschouwers. 
 
Dit geldt ook voor het derde lid (nieuw), op grond waarvan het verboden is op door de 
gezaghebber aangewezen plaatsen sportevenementen buiten te organiseren met een maximaal 
aantal toeschouwers. Dit betreft dan de maatregel om sportevenementen te beperken tot 
maximaal vijfentwintig en maximaal vijftig toeschouwers. 
 
Onderdelen H en I 
Er zullen geen landen meer aangewezen worden als hoogrisicogebieden. De aanwijzing van de 
eilanden onderling en Europees Nederland als hoogrisicogebied gebeurt niet met een 
aanwijzingsbesluit, zoals voor overige landen, maar met de regeling zelf. Deze onderdelen zorgen 
ervoor dat de reisregels ook niet meer gelden voor reizigers uit Europees Nederland die naar 
Bonaire reizen.  
 
5 
 

 
In Sint Eustatius zijn coronatoegangsbewijzen tot op heden niet ingezet en dit lijkt ook niet 
noodzakelijk op korte termijn. Paragraaf 6a, dat algemene bepalingen over de inzet van 
coronatoegangsbewijzen bevat, vervalt daarom.  
 
Onderdelen D en I 
Inhoudelijk kunnen de artikelen 4.2 en 5.2 vervallen, op grond waarvan het is verboden op door de 
gezaghebber aangewezen plaatsen een publieke plaats slechts voor publiek open te stellen indien 
ten hoogste vijfentwintig personen gelijktijdig als publiek aanwezig zijn en een evenement met 
meer dan vijfentwintig personen te organiseren. Omdat het noodzakelijk is het minst vergaande 
middel in te zetten om de verspreiding van het virus tegen te gaan, wordt de maatregel genomen 
op door de gezaghebber aan te wijzen plaatsen een publieke plaats slechts voor publiek open te 
stellen indien ten hoogste honderd personen gelijktijdig als publiek aanwezig zijn en een 
evenement te organiseren met meer dan honderd deelnemers. In de artikelen 4.2 en 5.2 wordt 
“vijfentwintig” daarom vervangen door “honderd”.  
 
Onderdeel E 
Artikel 4.3 vervalt met deze regeling (artikel II, onderdeel C). De verwijzing in artikel 4.3a naar 
artikel 4.3 dient daarom te vervallen. Dit onderdeel voert deze wijziging door.  
 
Onderdeel F 
Artikel 4.5, regels over de openstelling van eet- en drinkgelegenheden, kan grotendeels vervallen. 
Dit geldt niet voor het eerste lid, onder e, op grond waarvan contactregistratie plaatsvindt en het 
daarmee verbonden tweede tot en met vierde lid. Artikel 4.5 wordt met dit onderdeel opnieuw 
vastgesteld, waarbij het eerste lid, onder a tot en met d, is vervallen (maximale 
bezettingscapaciteit, placeerplicht, gezondheidscheck en verplichte sluitingstijden).  
 
Onderdeel G 
Op grond van artikel 4.5a is het verboden op door de gezaghebber aangewezen plaatsen een eet- 
en drinkgelegenheid open te stellen voor publiek indien de beheerder er geen zorg voor draagt dat 
er geen reserveringen worden aangenomen van meer dan een bepaald aantal personen. Ook op dit 
punt is het niet langer noodzakelijk alle varianten van maatregelen te behouden. Een verbod op 
kleine groepen is in het licht van de gunstige epidemiologische ontwikkelingen niet langer 
noodzakelijk en proportioneel. Daarom vervalt met dit onderdeel het verbod ten aanzien van 
groepen van vier personen (oude eerste lid, onder a) en groepen die bestaan uit personen 
behorend tot meer dan twee huishoudens (oude eerste lid, onder d). De onderdelen b en c zijn in 
lijn hiermee verletterd.  
 
Het derde lid (sluiting binnenruimten) en vierde lid (verbod op het schenken van alcohol) kunnen in 
het geheel vervallen.  
 
Onderdeel H 
Artikel 4.7 vervalt grotendeels. De noodzaak is vervallen om de binnenruimten van sport- en 
fitnessgelegenheden in geheel te sluiten, om maximaal vijf personen toe te laten in binnenruimten 
van sport- en fitnessgelegenheden en om buitenruimten van sport- en fitnessgelegenheden te 
sluiten. Het eerste, tweede, vierde en vijfde lid kunnen daarom vervallen. Met dit onderdeel wordt 
artikel 4.7 opnieuw vastgesteld, waarbij alleen het oude derde lid resteert.  
 
Artikel III 
 
Dit artikel wijzigt de Trm Saba. 
 
 
 
 
7 
 

Artikel IV Inwerkingtreding 
 
Deze ministeriële regeling moet op grond van artikel 58c, tweede lid, Wpg binnen twee dagen 
nadat zij is vastgesteld aan beide Kamers der Staten-Generaal worden overgelegd. De regeling 
treedt ingevolge artikel 58c, tweede lid, Wpg niet eerder in werking dan een week na deze 
overlegging en vervalt als de Tweede Kamer binnen die termijn besluit niet in te stemmen met de 
regeling. Gelet op de daarmee gemoeide belangen is het de bedoeling dat de regeling op 20 april 
2022 in werking treedt, met uitzondering van artikel III, onderdelen D tot en met G, die op 1 mei 
2022 in werking treden conform het advies van het RIVM. Hierbij wordt afgeweken van de 
3
zogeheten vaste verandermomenten en de minimuminvoeringstermijn van drie maanden.  
 
Op grond van artikel 8.1 Trm vervalt de Trm op het tijdstip waarop hoofdstuk Va Wpg vervalt. Het 
gaat hier om een uiterste vervaldatum. Als de noodzaak al eerder ontvalt aan deze regeling of 
onderdelen ervan, zal de regeling eerder worden ingetrokken of aangepast. In artikel 58c, zesde lid, 
Wpg is immers geëxpliciteerd dat maatregelen zo spoedig mogelijk worden gewijzigd of ingetrokken 
als deze niet langer noodzakelijk zijn.  
 
 
De Minister van Volksgezondheid, Welzijn en Sport, mede namens de Minister van Justitie en 
Veiligheid en de Minister van Binnenlandse Zaken en KoninkrijksrelatiesDe Minister van 
Volksgezondheid, Welzijn en Sport, 
 
 
 
 
Ernst Kuipers 
 
                                                           
3
 Vgl. Kamerstukken II 2019/20, 35526, nr. 3, artikelsgewijze toelichting op artikel X. 
9 
 

