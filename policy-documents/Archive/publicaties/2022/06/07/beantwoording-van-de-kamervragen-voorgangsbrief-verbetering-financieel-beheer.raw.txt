Reactie van de bewindspersonen op de Kamervragen voortgang financieel beheer 
ministerie van VWS (Kamerstukken II 2021/22, 35925-XVI, nr. 185) 
 
Vraag 1 
Kunt u aangeven wat de effecten van het coronatoegangsbewijs zijn geweest op de afname in 
besmettingen vanuit de Omikronvariant? 
 
Antwoord op vraag 1  
Ten tijde van de opkomst van de Omikronvariant is het ctb op verschillende manieren ingezet, 
rekening houdend met de omstandigheden van dat moment. Van 19 december 2021 tot 15 januari 
2022 was Nederland in lockdown en werd het coronatoegangsbewijs nauwelijks ingezet. Vanaf 15 
januari tot 26 januari waren sportactiviteiten en kunst- en cultuurbeoefening weer toegestaan 
zonder publiek, met de inzet van een 3G-oronatoegangsbewijs. Vanaf 26 januari tot 25 februari 
werden bijna alle locaties weer geopend en gold een 3G-coronatoegangsbewijs in de horeca, 
theaters en concertzalen, musea, bioscopen, dierentuinen, pretparken, sauna’s en casino’s. Vanaf 
25 februari tot 23 maart gold een 1G-ctb voor ongeplaceerde evenementen binnen met meer dan 
500 bezoekers. Sinds 23 maart 2022 wordt het ctb niet meer toegepast.  
 
1
Op 17 januari 2022 heb ik een rapport over de effectiviteit van het ctb met uw Kamer gedeeld . De 
inzichten uit dat rapport zijn meegenomen in de verschillende stappen van de besluitvorming. Per 
stap is een inschatting gemaakt van de ruimte voor mogelijke versoepelingen, en is de inschatting 
gemaakt dat door de inzet van het ctb meer versoepelingen mogelijk konden worden gemaakt. Het 
precieze effect van het ctb, of de effecten per sector, is daarbij niet te bepalen, omdat er 
tegelijkertijd versoepelingen werden doorgevoerd en de immuniteit van de bevolking snel 
veranderde.  
 
Vraag 2  
Hoe is de positie van de financiële functie binnen het ministerie van Volksgezondheid, Welzijn en 
Sport verbeterd in het afgelopen jaar? 
 
Antwoord op vraag 2 
De financiële functie is in 2021 versterkt zowel op centraal (directie Financieel-Economische Zaken) 
als decentraal (bij de verschillende beleidsdirecties) niveau. In totaal zijn er 20 fte medewerkers 
extra in 2021 in dienst getreden, waarvan 16 fte in vaste dienst. Ongeveer de helft daarvan is 
betrokken geweest bij de werkzaamheden die zijn opgepakt vanuit het programma verbetering 
financieel beheer en bekleedden verschillende financiële functies vanuit andere departementen of 
hebben een accountancy achtergrond. Met onder andere deze toename in fte is de kennis en kunde 
van de financiële functie binnen het ministerie van VWS versterkt. Tevens wordt nader verkend hoe 
de financiële functie structureel versterkt kan worden en blijven. Hierbij wordt niet alleen gekeken 
in termen van aantallen fte, maar ook naar de behoefte aan opleidingen (intern en extern) en 
informatiedeling. Met deze verkenning kan het gesprek hierover adequaat gevoerd worden binnen 
het ministerie van VWS. 
 
Vraag 3 
Wat waren de knelpunten in het op orde brengen van het financieel beheer van het ministerie van 
Volksgezondheid, Welzijn en Sport? En welke stappen worden de komende tijd ondernomen om het 
financieel beheer verder te versterken? 
 
  
 
1
 Kamerstukken II 2021/22, 35971-11 

Vraag 6 
Wat is het huidige tijdspad voor het project structurele borging? 
 
Antwoord op vraag 6 
Het project ‘structurele borging’, dat wordt geïntensiveerd en daardoor als programma ‘structurele 
borging financieel beheer’ wordt voorgezet in 2022, voorziet voorlopig in drie tijdsblokken van een 
half jaar die lopen tot medio 2023. De opdracht is om de bevindingen en onvolkomenheden van de 
ADR en de Rekenkamer die zijn gedaan op de organisatie, processen en sturing te adresseren en te 
zorgen voor aantoonbare verbeteringen. Aan het eind van ieder tijdsblok zal de voortgang worden 
geëvalueerd en zal worden bepaald waar extra aandacht nodig is. In het laatste tijdsblok wordt 
bepaald of het verbeteren van het financieel beheer weer in de normale lijnorganisatie kan worden 
opgepakt. Het continue op orde houden en waar nodig verbeteren van het financieel beheer op 
basis van eigen bevindingen of adviezen van buiten is immers ook een reguliere taak.  
 
Vraag 7 
Kunt u de uitgaven (in totaal 391,2 miljoen euro) waarover het parlement niet tijdig is 
geïnformeerd, nader toelichten? Welke uitgaven betrof dit en wanneer zijn deze gedaan? 
 
Antwoord op vraag 7 
Het betreft de volgende verplichtingen waar het Parlement niet voortijdig (voor het aangaan van de 
verplichting) over is geïnformeerd: 
 
Verplichtingen niet tijdig gemeld (in mln euro's) 
1 RIVM - rioolsurveillanceprogramma 45 
2 SON - testen voor toegang (fase 0,1,2) 84 
3 Zelftesten 3 
4 Verlengen coronasteun Caribisch Nederland 35 
5 Aanschaf antilichamen en zuurstofconcentraten 24 
6 PCR-test door huisartsen en eigen zorgverleners  11 
7 garantie DSM (meltdown mondkapjes) 7 
8 SVB - oorlogsgetroffenen art 7 182 
  totaal  391 
 
Met uitzondering van post 8 betreft het corona gerelateerde verplichtingen en uitgaven. Voor de 
posten 1, 2, 3, 4 en 6 geldt dat de verplichting is aangegaan in de eerste maanden van 2021 en is 
het parlement pas na het aangaan van de verplichting is geïnformeerd door middel van een 
incidentele suppletoire begroting. Voor post nummer 5 is ten aanzien van de zuurstofconcentraten 
(€ 660.000) de verplichting eind 2021 aangegaan. Vanwege de Omikrom variant en onwetendheid 
op dat moment over de effecten op de gezondheidszorg zijn er zuurstofconcentraten aangeschaft in 
de recesperiode rond kerst. Voor de aanschaf van antilichamen (€ 23 miljoen) geldt dat dit in de 
eerste maanden van 2021 is gebeurd. Voor post nummer 7 is de verplichting reeds in 2020 
aangegaan, maar is het parlement hier pas over geïnformeerd toen de uitgaven volgden in 2021. 
Voor post 8 betreft het reguliere uitgaven en is de verplichting in het najaar van 2021 aangegaan. 
Het betreft de verplichting aan de Sociale Verzekeringsbank die de uitvoering voor het ministerie 
van VWS verzorgt voor de uitkering en pensioenen voor verzetsdeelnemers en oorlogsgetroffenen 
WO II. In dit specifieke geval is eind 2021 de verplichting voor de uitvoering in 2022 aangegaan, 
terwijl de totale verplichtingenruimte die door het parlement in 2021 was geaccordeerd hiervoor 
niet toereikend was. 

korte tijd ontwikkeld en daarna verder opgebouwd. De uitkomst van de validatie is op moment van 
de beantwoording van uw vraag nog niet bekend maar wordt wel snel verwacht. Op dit moment 
hou ik ook rekening met het scenario dat de IT-audit geen positieve uitkomst heeft. Als dat het 
geval zal samen met de GGD GHOR bekeken worden wat de tekortkoming is en wat hieraan te 
doen is 
 
Vraag 11 
Kunt u aangeven wanneer u risicoanalyses bij subsidies verder uitwerkt? 
 
Antwoord op vraag 11 
Voor alle subsidieregelingen wordt een risicoanalyse gemaakt; deze is de basis voor de 
verantwoording en de controle op de verantwoording. We willen de kwaliteit van de risicoanalyses 
verhogen en doen dat door het vergroten van kennis en meer toezicht. Zo is er een Opleiding 
Risicomanagement opgezet in samenwerking met de Rijksacademie voor beleid en uitvoering. 
Binnen DUS-I is het zogenaamde ‘subsidielab’ ingericht voor nieuwe regelingen zodat bij het 
maken van regelingen al rekening gehouden wordt met alle facetten van een goede regeling. Het 
format voor risicoanalyses is uitgebreid.  
 
Vraag 12 
Kunt u aangeven welke stappen u neemt om, zoals de Algemene Rekenkamer adviseert, te komen 
tot een toereikend controlebeleid bij subsidieregelingen? 
 
Antwoord op vraag 12 
Een toereikend controlebeleid hangt nauw samen met een toereikende risicoanalyse en een goede 
verbinding tussen maatregelen en risico’s. Voor het antwoord op deze vraag verwijs ik allereerst 
naar het antwoord op vraag 11 omdat hierin is opgenomen wat wordt gedaan vanuit het ministerie 
om risicoanalyses te verbeteren. Naast de maatregelen die in dit antwoord worden genoemd zal 
het versterken van het controlebeleid ook een belangrijk thema zijn voor het onderdeel 
subsidiebeheer binnen het programma ‘structurele borging financieel beheer’.  
 
Vraag 13 
Wanneer gaat u eisen stellen aan de accountantscontrole op de regelingen Opschaling curatieve 
zorg Covid-19 en Coronabanen in de zorg? 
 
Antwoord op vraag 13 
Op basis van de subsidieregeling Opschaling Curatieve Zorg COVID-19 (IC-opschaling) hebben 
zorgaanbieders subsidie kunnen aanvragen voor de kosten in verband met de vaste opschaling tot 
1.347 IC-bedden (fase 2) en aanvullend de flexibele opschaling tot 1.690 IC-bedden (fase 3) voor 
de periode van 1 juli 2020 tot en met 31 december 2022.  
De zorgaanbieder verantwoordt zich over de verleende subsidie in 2023. De zorgaanbieder dient 
hiervoor uiterlijk 1 juni 2023 een verzoek tot vaststelling in bij de uitvoerder van de 
subsidieregeling (DUS-I). Bij dit verzoek voegt de zorgaanbieder conform de subsidieregeling een 
financieel verslag en een activiteitenverslag, opgesteld overeenkomstig een nog door VWS 
vastgesteld accountantsprotocol. 
Het accountantsprotocol wordt op dit moment uitgewerkt. Bij de vormgeving wordt rekening 
gehouden met de crisisomstandigheden waarbinnen de subsidieregeling tot stand is gekomen en 
de hectische periode voor zorgaanbieders. VWS is hiervoor in gesprek met de NFU, NVZ en de NBA, 
met als doel om tot een werkbare en breed gedragen verantwoording te komen die tot uitdrukking 
komt in het protocol. Ik streef ernaar dit protocol nog dit najaar te publiceren. 
 
 
 

Antwoord op vraag 17 
Zie hiervoor de antwoorden op de vragen 15 en 16. Het tijdspad voor de aanbesteding en 
implementatie van het nieuwe inkoopsysteem wordt nog nader uitgewerkt. 
 
Vraag 18 
In 98 procent van de gevallen is het parlement tijdig en juist geïnformeerd over alle aangegane 
verplichtingen in 2021, dit betekent dat van 0,4 miljard euro niet tijdig is gemeld. Kan worden 
aangegeven welke verplichtingen niet tijdig zijn gemeld aan de Kamer? 
 
Antwoord op vraag 18 
Zie het antwoord op vraag 7. Bij dit antwoord is een tabel en korte toelichting opgenomen welke 
verplichtingen het betreft. 
 
Vraag 19 
Wanneer is een geïntegreerd en werkend “risico-control-en compliance framework” voor het 
ministerie van Volksgezondheid, Welzijn en Sport, waarin topmanagers van het departement 
verantwoordelijk zijn, gereed? 
 
Antwoord op vraag 19 
Er is voor de rijksdienst en dus ook voor VWS een integraal “risico-control-en compliance 
framework” waarin topmanagers van het departement verantwoordelijk zijn. Dit framework ligt 
vast in wetten en regels zoals de comptabiliteitswet, de aanbestedingswet of het universeel 
subsidiekader. Het framework ligt ook institutioneel besloten in de rolverdeling tussen 
vakdepartementen, het ministerie van Financiën en de Rekenkamer.  
 
Het framework dat er is moet binnen het ministerie van VWS beter vertaald worden naar 
procedures en afspraken in de dagelijkse praktijk en juist daarvoor is het programma ‘structurele 
borging financieel beheer’ opgezet. Alleen wanneer in de dagelijkse praktijk van beleid maken en 
uitvoeren de afweging van risico’s en wettelijke kaders steeds goed wordt toegepast gaat het 
framework werken. Niet alleen in de rustige tijden, maar ook in tijden dat er grote onverwachte 
opgaven op het ministerie afkomen.  
 
Vraag 20 
Kunt u een toelichting met heldere meetpunten geven over de voortgang in verbetering van de 
bestuurscultuur bij het ministerie van Volksgezondheid, Welzijn en Sport die nodig is voor goed 
financieel beheer, waarover wordt gesproken in de brief van 12 mei? 
 
Antwoord op vraag 20 
Wijzigingen in de (bestuurs)cultuur uiten zich in veranderde gewoontes en routines binnen alle 
onderdelen van het ministerie. De verwachting is dat we die veranderingen terugzien in de 
indicatoren die we hebben opgenomen in de voortgangsrapportage die uw Kamer heeft ontvangen 
op 12 mei jl. (Kamerstuk, 35925-XVI, nr. 185). Deze indicatoren geven inzicht in de stand van 
financieel beheer en op onderdelen ook in het gedrag. De organisatorische en culturele 
verbeteringen in het financieel beheer worden in de komende jaren stevig aangepakt in een 
ministerie breed programma. Het afgelopen jaar is door de ambtelijke en politieke top nadrukkelijk 
aandacht gevraagd voor het financieel beheer. Dit heeft ertoe geleid dat er nieuwe richtlijnen zijn 
opgesteld, vastgesteld en gedeeld binnen de VWS organisatie. Denk daarbij aan een richtlijn voor 
het aangaan van nieuwe verplichtingen bij nieuw beleid, het tijdig informeren van het parlement of 
een aangepaste richtlijn voor afwijkingen van de inkoopregels. Het structureel op orde brengen van 
het financieel beheer vraagt inzet van het gehele departement van VWS. Aandacht vanuit de 
politieke en ambtelijke top om deze verandering te bewerkstelligen is daarbij nodig.  

Vraag 23 
In 2021 is de financiële afdeling met 20 fte versterkt, kunt u inzicht geven in de vakmatige niveaus 
van deze versterking en de ervaring met overheidsfinanciën. Kunt u aangeven hoeveel mensen, 
internen en externen, per 01-01-2021 binnen de financiële afdeling van het ministerie van 
Volksgezondheid, Welzijn en Sport werkten en hoeveel vandaag per 01-05-2022 en van welk 
niveau? 
 
Antwoord op vraag 23  
De financiële functie is versterkt in 2021, zowel op centraal (directie financieel-economische zaken) 
als decentraal (bij de verschillende beleidsdirecties). In totaal zijn er 20 fte medewerkers extra in 
2021 in dienst gekomen, waarvan 16 fte (11 bij de directie FEZ, 5 bij de overige directies) in vaste 
dienst en 4 fte zijn extern ingehuurd. Alle aangenomen fte waren bekend met de financiële functie 
vanuit andere departementen of hadden een accountancy achtergrond. Van de aangenomen fte in 
2021 kan met zekerheid worden gesteld dat die additioneel zijn, omdat hier een separaat budget 
voor beschikbaar was, die in 2021 bij de voorjaarsbesluitvorming beschikbaar is gesteld.  
Voor een interdepartementaal onderzoek is in 2021 een uitvraag gedaan hoeveel fte binnen de 
financiële functie op het kerndepartement werkzaam zijn. Op dat moment waren dat er circa 110 
fte (totaal incl. de uitvoering betreft het 359 fte). Binnen het kerndepartement wordt niet continue 
gemonitord hoeveel medewerkers in de financiële functie werkzaam zijn. Ik heb daarom geen 
actueel inzicht. Er wordt wel vanuit het programma ‘structurele borging financieel beheer’ gekeken 
of de financiële functie structureel verder versterkt kan worden. Dan kan dit beeld wederom 
worden opgemaakt. 
 
Vraag 24 
Kunt u bevestigen dat geen sprake van is geweest dat er teveel is betaald voor geleverde 
diensten/producten en dat excessieve zelfverrijking door personen en of bedrijven heeft 
plaatsgevonden? Zo ja, hoe heeft u dat kunnen vaststellen? Zo nee, hoe gaat u vaststellen wat de 
omvang van dit soort excessen is geweest en hoe gaat u een en ander redresseren? 
 
Antwoord op vraag 24  
Het standaard inkoopproces van het ministerie van VWS borgt dat de aanbestedingsregels gevolgd 
worden. Hier hoort bij het beoordelen of personen en of bedrijven hetgeen gevraagd wordt kunnen 
leveren tegen een maatschappelijk verantwoorde prijs en op een verantwoorde wijze. Daar waar 
het ministerie van VWS de aanbestedingsregels niet heeft kunnen volgen, blijven deze controles 
wel onderdeel van het inkoopproces. Het vastleggen van de controles en de afwegingen is een 
aspect dat verbetering behoeft. Het risico op te veel betalen en excessieve zelfverrijking is in een 
crisisperiode aanwezig. Prijzen van (nieuwe) producten kunnen extreem volatiel zijn en regelingen 
worden ten eerste opgezet om een beleidsdoel te halen tegen lage administratieve lasten. In het 
proces van beoordelen of de gevraagde prestatie is geleverd zitten waarborgen om toe te zien op 
het naleven van de gestelde voorwaarden (zoals de prijs en hoeveelheid). Er is door het ministerie 
niet vastgesteld dat er zelfverrijking heeft plaatsgevonden, maar het is ook niet uit te sluiten 
gegeven de coronacrisis en het feit dat de beheersing van het virus in korte tijd veel heeft 
gevraagd. Bij het vermoeden van zelfverrijking of andere onregelmatigheden gelden overigens 
strikte (forensische) processen en procedures.  
 
Vraag 25  
Kunt u aangeven of u bij het project ‘verbetering financieel beheer’ de voortgang door een 
onafhankelijke externe partij, dus nu niet KPMG, gaat laten vaststellen? Zo ja, wanneer? Zo nee, 
waarom niet? 
 
 

uitgaven op deze en in 2020 aangegane verplichtingen zijn meer verspreid over 2021 gedaan. Voor 
veel van de uitgaven is in het project ‘herstel’ nog beoordeeld of de fout of onzekerheid herstelt 
kon worden. Dit bleek in veel gevallen niet het geval te zijn. 
 
Weergave fouten en onzekerheden voor en na het opstellen van het  
verbeterplan financieel beheer  
 Voor  Na  
20% 
Verplichtingen 80% 
14% 
Uitgaven  86% 
 
Vraag 29  
Heeft u specifieke aantallen van dossiers die niet in 2021 zijn afgerekend? Zo ja, kunt u dan 
aangeven wat de mogelijke financiële gevolgen kunnen zijn? 
 
Antwoord op vraag 29 
In onderstaande tabel zijn de financieel omvangrijkste dossiers opgenomen die in 2021 niet zijn 
afgerekend (waar een voorschot is verleend vanuit een opdracht of een subsidie nog niet definitief 
is vastgesteld). In totaal betreft een bedrag van circa € 8,2 miljard.  
 
Openstaand voorschot of subsidie die nog niet is vastgesteld (in mld euro's) 
1 Subsidie bonus zorgprofessionals covid-19 2,7 
 
2 Mediq/LCH 1,5 
3 GGD GHOR 1,3 
4 Stichting Open Nederland (testen voor toegang) 0,7 
5 GGD’en (meerkosten en veiligheidsregio’s) 2 
 
Deze uitgaven staan nu als openstaand voorschot in de financiële administratie of moeten nog 
definitief worden vastgesteld (subsidies). Doordat aan de voorkant, bij de subsidieverlening of in de 
verantwoordingseisen bij een overeenkomst, mogelijkerwijs niet altijd evident controleerbare 
afspraken zijn gemaakt kan het moeilijk zijn om de prestatie te beoordelen c.q. subsidie 
controleerbaar vast te stellen. De financiële gevolgen hiervan kunnen zijn dat dit zal leiden tot 
nieuwe onrechtmatigheden. 
 
Vraag 30 
Kunt u aangeven of de lagere R-waarde van 12,7 procent door combinatie van testen, het reguliere 
bron- en contactonderzoek en de CoronaMelder volgens verwachting is? Zo niet, wat waren dan de 
verwachtingen? 
 
Antwoord op vraag 30 
2
De 12,7% komt uit een modelstudie van het RIVM , waarin is berekend dat het reproductiegetal 
12,7% lager was door de combinatie van testen, het reguliere bron- en contactonderzoek en inzet 
van de CoronaMelder in de periode van 1 december tot en met 31 maart. Uit de analyse blijkt dat 
het effect van het test- en traceerbeleid ook door de geldende maatregelen en de hoeveelheid 
(onbekende) contacten wordt beïnvloed. De mate waarin het test- en traceerbeleid bijdraagt aan 
een reductie van het reproductiegetal is veranderlijk en niet gericht op één bepaalde waarde. Er is 
 
2
 RIVM (2021), CoronaMelder – modelstudie naar effectiviteit. Digitaal contactonderzoek in de bestrijding van COVID-19, zie: 
https://www.rivm.nl/publicaties/coronamelder-modelstudie-naar-effectiviteit 

verantwoording is daarom een balans gezocht tussen voldoende informatie voor een oordeel over 
de juiste besteding en een beperkte administratieve last. Dat betekent dat de zorgaanbieder met 
een subsidie vanaf 125.000 euro zich verantwoordt via een bijlage in de andere informatie van de 
jaarverslaggeving van de instelling. De controlerend accountant gaat na of de bijlage met de 
jaarrekening verenigbaar is en geen materiële afwijkingen bevat (zogenaamde verklaring COS 
720). De zorgaanbieder verzendt de jaarverslaggeving aan DUS-I. DUS-I en de huisaccountants 
van de zorgbieders werken samen bij een steekproef, waarmee door middel van de steekproef 
inzicht wordt verkregen over de rechtmatigheid van alle verstrekte voorschotten. 
 
2. Opdracht Mediq/LCH     
De persoonlijke beschermingsmiddelen die in 2020 en 2021 zijn ingekocht door Mediq/LCH zijn 
door het Ministerie van VWS bevoorschot. Om dit voorschot te kunnen afrekenen moet nog de 
accountantscontrole afgerond worden met betrekking tot de financiële verantwoording per 31-12-
2020, het onderzoek naar de voorraad inventarisatie per 1-11-2021 en het onderzoek van de 
Auditdienst Rijk met betrekking tot de financiële verantwoording 30-11-2021. Op dit moment is de 
verwachting dat de verstrekte voorschotten grotendeels rechtmatig kunnen worden afgerekend.  
 
3. Opdracht GGD GHOR      
Het ministerie van VWS heeft met de GGD GHOR acht dienstverleningsovereenkomsten (DVO’s) 
afgesloten voor de beheersing van corona. De GGD GHOR speelt een centrale rol in het testen, 
traceren en vaccineren. De DVO’s zijn onder andere afgesloten voor het mogelijk maken van het 
bron- en contactonderzoek, vaccineren en de benodigde digitale infrastructuur. De afrekening van 
de voorschotten over 2021 zal o.a. gebeuren aan de hand van het jaarverslag en de daarbij 
aanwezige accountantsverklaring. Over het jaar 2020 heeft de GGD GHOR bij haar jaarverslag 
geen goedkeurende accountantsverklaring ontvangen. Indien in 2021 er geen goedkeurende 
accountantsverklaring wordt afgegeven leidt dit ook bij de afrekening bij VWS mogelijk tot een 
onzekerheid of fout in de rechtmatigheid.  
 
4. Opdracht Stichting Open Nederland     
Het doel van Stichting Open Nederland was om een bijdrage te leveren aan het heropenen van het 
sociale leven in Nederland binnen de geldende coronaregels. Hiervoor was de Stichting van februari 
2021 t/m maart 2022 actief met het programma Testen voor Toegang. Er wordt op dit moment 
gesproken met de Stichting Open Nederland (SON) om tot een afrekening van de verleende 
voorschotten te komen. Er wordt door een accountant op dit moment al gekeken naar financiële 
administratie van SON over 2021 tot en met maart 2022, deze accountantscontrole wordt benut 
door het ministerie om de voorschotten af te rekenen. Ook hier bestaat het risico dat de 
accountantscontrole onvoldoende specifiek is opgesteld om volledige zekerheid te krijgen over de 
rechtmatigheid van de verstrekte voorschotten.  
 
5. Bijdragen meerkosten GGD’en en veiligheidsregio’s   
GGD’en en veiligheidsregio’s die meer en extra kosten maken voor de beheersing van het 
coronavirus kunnen deze in rekening brengen. Het ministerie van VWS heeft hiervoor in 2020 en 
2021 voorschotten verstrekt welke nog afgerekend moeten worden. Er is per GGD en 
veiligheidsregio’s gevraagd om een accountantsverklaring bij de ingediende jaarrekening. In die 
jaarrekening is inzicht gegeven in de corona gerelateerde meeruitgaven. Er wordt op dit moment 
bezien of deze controle informatie voldoende is om de meerkosten rechtmatig af te kunnen 
rekenen.  
 
Vraag 32 
Hoe komt het dat de hoeveelheid onrechtmatige corona-gerelateerde uitgaven en verplichtingen in 
absolute zin maar beperkt is afgenomen? 
 

de testcapaciteit (de variabele kosten) probeerde de Stichting Open Nederland (SON) in die periode 
zoveel mogelijk aan te laten sluiten op de daadwerkelijke testbehoefte. Sinds 11 oktober 2021 
kreeg een testaanbieder een vaste prijs per afgenomen test (€ 12,77) waarbij alleen voor de 
daadwerkelijk afgenomen testen betaald werd waardoor er geen vaste vergoeding meer betaald 
wordt aan een testaanbieder. De winstmarge zal per testaanbieder verschillen en ik heb daar geen 
inzicht in.  
 
Vraag 36 
Hoe vaak is in totaal een beroep gedaan op 'dwingende spoed' in 2021? Kan de minister een 
gedetailleerd overzicht geven van de contracten in 2021 (soort contract, bedrijf dat gecontracteerd 
is, financiële omvang van het contract, et cetera) waarbij een beroep is gedaan op 'dwingende 
spoed'? 
 
Antwoord op vraag 36  
Er is geen centraal overzicht bijgehouden in hoeveel gevallen er een beroep op dwingende spoed is 
gedaan. Wel is het mogelijk om u inzicht te geven in de corona gerelateerde aangegane contracten 
die onder dwingende spoed zijn aangegaan met de grootste financiële omvang. 
 
Contract            Leverancier Financiële omvang 
(in mln euro’s)  
DVO Bron en contactonderzoek GGD GHOR 331 
DVO Klant en Contact Centrum GGD GHOR 196 
DVO Vaccineren GGD GHOR 256 
DVO CoronIT GGD GHOR 36 
DVO Corona organisatie GGD GHOR 17 
DVO Informatieveiligheid GGD GHOR 8 
DVO Landelijke teststraten GGD GHOR 15 
DVO Digitale randvoorwaarden? GGD GHOR 5 
opbouw van testcapaciteit (door Stichting Open Nederland 678 
middel van S/M/L teststraten) en 
deelexploitatie van XL-
testpaviljoens ten behoeve van 
het opschalen van de 
testcapaciteit voor het sociaal 
leven. 
 
Uitvoeren analyses op afgenomen Er zijn acht hoog volume laboratoria 501 
 
pcr-testen gecontracteerd, te weten: Stichting Saltro, P.G.L. 
 Finance B.V., Fenelab Consortium, How Are You 
Diagnostics B.V., Technisch Laboratorium 
Rotterdam, Eurofins, U-Diagnostics B.V., Synlab 
Belgium S.L.R.  
Er zijn 51 micro medische laboratoria 
gecontracteerd 
Aanschaf zelftesten Er zijn bij 9 bedrijven zelftesten aangeschaft met 467 
 een beroep op dwingende spoed, dit zijn: Roche 
Diagnostics Nederland B.V., Siemens Healthlineers 
Nederland B.V., Cor Bladt Beheer B.V., Becton 
Dickinson, Biosynex Siss SA, Acon Biotech Ltd, 
Core Supply Groep B.V., AEnerG Holding B.V., 
Mediphos medical supplies B.V. 
 
De dienstverleningsovereenkomsten met de GGD GHOR zijn, met uitzonderingen van de 
dienstverleningsovereenkomst vaccineren, allen aangegaan in 2020 en in 2021 verlengd met een 
beroep op dwingende spoed. De dienstverleningsovereenkomst voor vaccineren is in 2021 
aangegaan. Al deze overeenkomsten zijn per 31 december 2021 beëindigd. Met de Stichting Open 

Vraag 40 
Hoe kan het dat de Algemene Rekenkamer in haar verslag over 2021 voor het eerst een 
onvolkomenheid constateert op het gebied van materieelbeheer, terwijl er dat jaar juist is ingezet 
in 2021 ingezet op het maken van een kader materieel beheer? 
 
Antwoord op vraag 40  
Gezien de grote uitdagingen die er lagen (en zijn) om het financieel beheer op orde te brengen is 
ten aanzien van het materieel beheer in 2021 een eerste stap gezet, namelijk in het opstellen van 
een kader. Dit kader moet worden vastgesteld om vervolgens in de praktijk te kunnen benutten. 
Dit is in 2021 nog niet gebeurd, terwijl het aantal goederen dat VWS inmiddels in beheer heeft wel 
is toegenomen (denk aan zelftesten voor het onderwijs). Dit maakt dat, ondanks dat er eerste 
stappen zijn gezet, er nog geen werking is geconstateerd van gedegen gevoerd materieel beheer 
en heeft geleid tot een bevinding bij de Algemene Rekenkamer. Op dit moment worden de stappen 
gezet om het kader in het tweede kwartaal vast te stellen. 
 
Vraag 41 
Hoeveel medewerkers nemen deel aan de opleiding voor het uitvoeren van risico-analyses? 
 
Antwoord op vraag 41 
Sinds november 2021 hebben er aan de Rijksacademie ongeveer 100 medewerkers aan deze 
opleiding deelgenomen. 
 
Vraag 42 
Kunt u aangeven wanneer u verwacht een centraal opgesteld kader te hebben uitgewerkt met 
daarin de uitgangspunten voor het materieel beheer? Is hier al een start mee gemaakt? 
 
Antwoord op vraag 42 
De aanwijzing materieel beheer met daarin de uitgangspunten is reeds vastgesteld.   
 
Vraag 43 
Welke stappen worden er concreet genomen me betrekking tot de culturele aspecten van het goed 
structureel borgen van het financieel beheer? 
 
Antwoord op vraag 43 
Binnen het programma ‘structurele borging financieel beheer’ wordt de cultuur binnen de 
organisatie als aandachtspunt benoemd. Om de huidige en gewenste cultuur bespreekbaar te 
maken, worden er werkgroepen georganiseerd om de gehele organisatie actief mee te nemen in de 
gewenste verandering. Op deze manier wordt er ook participatief gewerkt aan de vraag hoe we tot 
die verandering komen. Daarnaast is het onderdeel financieel beheer een vast agendapunt bij de 
bestuursraad, waardoor dit onderdeel ook vanuit de top van de organisatie uitgedragen wordt.  

