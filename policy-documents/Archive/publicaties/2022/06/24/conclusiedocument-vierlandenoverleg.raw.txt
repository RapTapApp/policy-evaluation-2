Conclusies vierde bestuurlijk overleg van 24 juni 2022 te Aruba betreffende 
samenwerking op het gebied van Volksgezondheid binnen het Koninkrijk 
 
Van 
de regering van Aruba, in deze vertegenwoordigd door de minister van Toerisme en 
Volksgezondheid, 
de regering van Curaçao, in deze vertegenwoordigd door de minister van Gezondheid, Milieu en 
Natuur, 
de regering van Sint Maarten, in deze vertegenwoordigd door de minister van Volksgezondheid, 
Sociale Ontwikkeling en Arbeid, 
de regering van Nederland, in deze vertegenwoordigd door de staatssecretaris van Volksgezondheid, 
Welzijn en Sport, 
 
Overwegende, 
dat de landen op 1 juni 2015 voor het eerst in een bestuurlijk overleg betreffende de 
volksgezondheid te Aruba bijeen zijn gekomen. Daar zijn afspraken gemaakt op het terrein van 
volksgezondheid en een protocol betreffende samenwerking op het gebied van de volksgezondheid 
binnen het Koninkrijk der Nederlanden is opgesteld (en nadien door eenieder getekend); 
dat de landen op 22 juni 2018 bij elkaar zijn gekomen voor het tweede bestuurlijk overleg te 
Curaçao. Daar zijn afspraken gemaakt op het terrein van volksgezondheid op zes verschillende 
onderwerpen die door de landen zijn opgepakt; 
dat de landen op 16 mei 2019 bij elkaar zijn gekomen voor het derde bestuurlijk overleg te Bonaire. 
Daar zijn afspraken gemaakt op het terrein van volksgezondheid op acht verschillende onderwerpen 
die door de landen zijn opgepakt; 
dat de landen op 9 februari 2021 een beslisdocument hebben ondertekend waarin het commitment 
is gegeven voor een niet vrijblijvende samenwerking tussen de ziekenhuisinstellingen van de landen 
in de vorm van een coöperatie; 
dat de landen op ambtelijk niveau samen met de Dutch Caribbean Hospital Alliance (DCHA) u.a. i.o. 
en de zorgverzekeraars op 8 tot 10 december 2021 in St. Maarten hebben geconcludeerd dat de 
DCHA u.a. i.o. zal worden opgericht en de landen dit op 17 december 2021 bestuurlijk hebben 
ondertekend; 
dat de landen van 20 tot en met 23 juni 2022 ambtelijk bijeen zijn gekomen met alle relevante 
stakeholders ter voorbereiding op het bestuurlijk overleg van 24 juni 2022;  
dat de landen van het Koninkrijk elk de verantwoordelijkheid dragen voor de volksgezondheid van 
hun land; 
dat de landen constateren dat de zorgsystemen in de landen overeenkomsten en verschillen 
vertonen; 
dat bij de landen de wens bestaat voor samenwerking op het gebied van de volksgezondheid op 
basis van transparantie, wederkerigheid en wederzijds respect; 
dat de overeengekomen conclusies onder voorbehoud zijn van accordering door de Raden van 
Ministers van Aruba, Curaçao en Sint Maarten (CAS); 
 
 
 
Pagina 1 van 7 
 

o Versterking van de capaciteit van zorgpersoneel; met name opschaalbaarheid en 
opleidingen (zie onderwerp 7). 
o Toewerken naar een regionaal digitaal surveillance systeem (zie onderwerp 1). 
o Samenwerking met de Nederlandse Landelijke Functionaliteit 
Infectieziektebestrijding (LFI). 
o Data-uitwisseling, aansluiting van ICT-systemen en digitalisering. 
o Publieksinformatievoorzieningen. 
5. De werkgroep inventariseert daarnaast op welke terreinen (gezamenlijke) oefeningen, 
trainingen en stresstesten wenselijk en/of noodzakelijk zijn en zal deze (laten) organiseren 
in overleg met de rampenbestrijdingsstructuren. Hieruit kunnen adviezen ter verbetering 
van de rampenbestrijdingsstructuren en regionale samenwerking volgen. 
6. Om het stelsel infectieziektebestrijding te versterken en expertise en innovatiekracht te 
vergroten wordt een regionale hub in het Caribisch deel van het Koninkrijk ingesteld (zie 
conclusie 1).  
 
 
Onderwerp 3: Voorbereidingen op en samenwerking bij crises en rampen in de regio. 
 
Tijdens het bestuurlijk vierlandenoverleg van 2018 en 2019 is gesproken over het intensiveren van 
de samenwerking in en voorbereiding op het orkaanseizoen. Er is in dat kader een werkgroep 
geneeskundige hulpverlening  opgericht om te ondersteunen bij het organiseren van geneeskundige 
hulpverlening bij crises en rampen binnen het Caribisch deel van het koninkrijk. Gedurende de 
coronapandemie is de werkgroep geneeskundige hulpverlening niet bij elkaar gekomen en heeft 
Nederland het crisishandboek voor het orkaanseizoen aangepast naar aanleiding van het 
evaluatierapport van de oefening op 16 april 2019. Dit is op 26 augustus 2021 ambtelijk vastgesteld 
onder leiding van (pSG-VWS) Nederland. Nu de coronacrisis minder hevig is, zal Sint Maarten de 
werkgroep geneeskundige hulpverlening weer regelmatig bijeenroepen om opvolging te geven aan 
de overeengekomen acties. 
 
Conclusies: 
1. De werkgroep geneeskundige hulpverlening krijgt een herstart, onder leiding van de 
ESF-6 coördinator van Sint Maarten en met deelname van alle landen en openbare 
lichamen.  
2. Het crisisdraaiboek medische (pre-)evacuatie patiënten Caribisch deel van het Koninkrijk 
is een levend document dat jaarlijks aangepast wordt door de werkgroep geneeskundige 
hulpverlening. Het bestuurlijk vierlandenoverleg stelt het crisisdraaiboek jaarlijks vast. 
3. Het crisisdraaiboek van 2022 wordt door de landen vastgesteld. Dit betreft de versie van 23 
juni 2022. 
4. De landen spreken af inreismaatregelen ten aanzien van covid niet te zullen hanteren tijdens 
een preventieve medische evacuatie volgens het vigerend crisis handboek van ontvangende 
land. Het covidprotocol zoals bij het draaiboek bijgevoegd wordt aangehouden.    
5. Vóór het orkaanseizoen van 2023 wordt door de werkgroep geneeskundige 
hulpverlening een oefening georganiseerd met deelname van alle landen om het 
crisisdraaiboek te oefenen en te updaten.  
6. Het platform samenwerkende zorgverzekeraars CAS-BES en de ontvangende ziekenhuizen 
binnen het Koninkrijk spreken een medisch tarief af voor tijden van crises en rampen ten 
behoeve van degene die door de ramp zijn geraakt (versie 2023). 
7. De werkgroep prioriteert de volgende acties voor versie 2023:  
o Aanpassen van het crisishandboek voor het orkaanseizoen 2023 naar aanleiding van 
het evaluatierapport van de oefening van 2023. 
o Toepasbaar maken van het crisishandboek voor Aruba, Curaçao en Bonaire, voor 
betere voorbereiding op crisis en rampen, bijvoorbeeld tropische stormen en 
pandemieën. 
o Uitwerken van het hoofdstuk “post-passage medische evacuaties” van het 
evacuatiedraaiboek. Dit stuk wordt opgesteld in samenwerking met BZK en defensie. 
o Het opstellen van een patiënten- en gewondenspreidingsplan voor ziekenhuizen en 
andere zorginstellingen in de Caribische regio door de werkgroep in samenwerking 
met de mogelijk ontvangende ziekenhuizen, waarbij ook samenwerking kan worden 
gezocht met (ei)landen die geen onderdeel zijn van het Nederlandse Koninkrijk. De 
Pagina 3 van 7 
 

kwaliteitsinstituut en ideeën ontwikkeld voor een regionale kwaliteitsraad. De andere landen geven 
aan graag meer te willen weten over deze regionale raad en de mogelijkheden daarvan. 
Conclusies: 
1. Uitgangspunt blijft het waarborgen van kwaliteit en veiligheid van de geleverde zorg in alle 
landen. Hierbij speelt ook het beheersen van de lokale taal een grote rol. 
2. De landen stemmen in met het alsnog instellen van een werkgroep kwaliteit die de 
mogelijkheid voor het opzetten van een gezamenlijk kwaliteitskader/systeem verder gaat 
onderzoeken.  
3. De werkgroep onderzoekt of een regionale raad de optimale manier is om de uiteindelijke 
gewenste harmonisering van kwaliteitsstandaarden en accreditatie te verwezenlijken. 
4. Aruba en Sint Maarten zullen vooruitlopend op de verdere uitwerking van de werkgroep 
alvast gaan samenwerken in een regionale raad setting. 
 
 
Onderwerp 7: Capaciteit zorgpersoneel en ministersplaatsen 
De coronapandemie heeft de kwetsbaarheid van de gezondheidszorg in het Caribisch deel van het 
Koninkrijk zichtbaar gemaakt. Vooral het groeiend tekort aan zorgprofessionals is zorgelijk. 
Verdergaande samenwerking tussen de landen is noodzakelijk om goede kwaliteit in de zorg mogelijk 
te maken en te behouden. Voldoende en goed geschoold personeel is een basisvoorwaarde voor 
goede gezondheidszorg in de landen nu, maar ook voor de toekomst in verband met het garanderen 
van pandemische paraatheid. Om hiervoor zorg te dragen zullen  gezamenlijk keuzes gemaakt 
moeten worden en is het nodig om te investeren in het beroepsonderwijs (zorg) en de medisch 
(vervolg)opleidingen. Om gefundeerde toekomstbestendige keuzes te kunnen maken is per land een 
manpowerplanning noodzakelijk.  
Conclusies: 
1. De bewindspersonen belast met Volksgezondheid onderschrijven de gemaakte afspraak in 
het vierlandenoverleg onderwijs 2022 met betrekking tot het opstarten van een pilot ten 
aanzien van samenwerken in MBO verpleegkunde opleidingen. In aanvulling daarop 
adviseren de landen om ook de MBO en/of HBO verpleegkundige vervolgopleidingen 
(physician assistants, nurse practitioners, specialistische verpleegkundigen, 
praktijkondersteuners en dergelijke) mee te nemen in de pilot.  
2. Nederland geeft verdere invulling aan de toezegging die is gedaan tijdens de 
Koninkrijksconferenties in 2015 en 2019. Hierin is door Nederland toegezegd om na te gaan 
op welke wijze de toekenning van plaatsen voor aspirant-studenten geneeskunde en voor 
geneeskundigen, die wensen te specialiseren met het oogmerk werkzaam te zijn in Aruba, 
Curaçao, Sint Maarten en Nederland (ten behoeve van Bonaire, Saba en Sint Eustatius), kan 
worden verruimd.  
3. De landen stellen een werkgroep opleidingen in bestaande uit de samenwerkende 
ziekenhuizen, de zorgverzekeraars en de ministeries. De werkgroep is belast met: 
o Het creëren van een gestandaardiseerd traject voor landskinderen die buiten 
Nederland hun basisartsopleiding hebben genoten om door te stromen naar een 
Nederlandse BIG-registratie ten behoeve van specialisatie in Europees Nederland of 
CAS-BES.  
o Het opstellen van een nationale en regionale manpoweranalyse en –planning. 
Verkend wordt of en hoe het Capaciteitsorgaan hier een rol in kan spelen. 
o Het verkennen van het thema van samenwerking tussen de Nederlandse 
ziekenhuizen en de landen voor het boven formatie opleiden van medisch 
specialisten.  
 
 
Onderwerp 8: Dutch Caribbean Hospital Alliance (DCHA)  
 
De afgelopen twee jaar is al veel samengewerkt tussen de ziekenhuizen om samen de Covid-crisis 
te bestrijden, bijvoorbeeld door uitwisseling van personeel en het binnen het Koninkrijk uitzenden 
van patiënten. Met de oprichting van de DCHA wordt het mogelijk om op andere terreinen intensiever 
samen te werken met oog op bevordering van efficiëntie, kwaliteit en verduurzaming van de zorg 
Pagina 5 van 7 
 

o Onderwerp 8 DCHA: land dat mee rouleert met het voorzitterschap (huidig: 
Nederland) 
 
 
Aldus overeengekomen,  
 
Aruba, 24 juni 2022         
 
 
 
Dhr. D. Oduber      Dhr. M. Van Ooijen 
Minister van Toerisme en      Staatssecretaris van  
Volksgezondheid      Volksgezondheid, Welzijn en Sport 
Aruba        Nederland 
 
 
 
 
 
 
Dhr. O. Ottley       Mw. D. Pietersz-Janga 
Minister of Public Health, Social     Minister van Gezondheid, Milieu  
Development and Labor Affairs     en Natuur 
Sint Maarten        Curaçao 
Pagina 7 van 7 
 

