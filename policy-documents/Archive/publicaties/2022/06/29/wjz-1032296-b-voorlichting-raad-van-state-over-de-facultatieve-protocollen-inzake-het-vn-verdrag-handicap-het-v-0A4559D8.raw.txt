................................................................................... 
  
No.W13.21.0367/III/Vo 's-Gravenhage, 29 juni 2022 
 
 
Bij brief van 7 december 2021 heeft de Staatssecretaris van Volksgezondheid, 
Welzijn en Sport, mede namens de Minister van Buitenlandse Zaken, de Minister 
van Binnenlandse Zaken en Koninkrijksrelaties en de Minister van Sociale Zaken 
en Werkgelegenheid op de voet van artikel 21a, eerste lid, van de Wet op de Raad 
van State aan de Afdeling advisering van de Raad van State gevraagd haar van 
voorlichting te dienen over de facultatieve protocollen inzake het VN-verdrag 
handicap, het IVRK en het IVESCR. 
 
Het verzoek om voorlichting kent een lange voorgeschiedenis. Het Koninkrijk der 
Nederlanden heeft het Facultatief Protocol bij het IVESCR in 2009 ondertekend, 
maar (nog) niet geratificeerd. Het voorstel van Rijkswet houdende goedkeuring 
van dit Facultatief Protocol is in 2017 aan de Afdeling voorgelegd en door haar 
1
van advies voorzien. Het Derde Facultatief Protocol bij het IVRK en het Facultatief 
Protocol bij het VN-verdrag handicap zijn op dit moment (nog) niet door het 
Koninkrijk der Nederlanden ondertekend. Met deze facultatieve protocollen 
worden enkele additionele toezichthoudende mechanismen geïntroduceerd. In de 
praktijk zal daarbij de nadruk komen te liggen op het individueel klachtrecht.  
 
De Afdeling advisering van de Raad van State acht het van belang de vraag naar 
eventuele implicaties daarvan mede te bezien tegen de achtergrond van de 
(huidige) doorwerking van de desbetreffende verdragen in de nationale 
rechtsorde. Door een nadere uiteenzetting daarvan, beoogt de Afdeling inzicht te 
verschaffen in de mogelijke implicaties van het al dan niet ratificeren van de 
desbetreffende protocollen en bij te dragen aan een zorgvuldig 
besluitvormingsproces. De Afdeling doet dat mede in het licht van het advies dat 
zij in 2017 heeft uitgebracht over het voorstel van Rijkswet houdende 
goedkeuring van het Facultatief Protocol bij het IVESCR.   
 
Momenteel kunnen de toezichthoudende comités op basis van de 
rapportageplicht concluding observations richten tot het Koninkrijk. Ook kunnen 
zij door middel van general comments nadere invulling geven aan specifieke 
bepalingen uit de verdragen. Ook zonder ratificatie van de protocollen, spelen de 
oordelen van de toezichthoudende comités derhalve al een rol bij de 
interpretatie, toepassing en toezicht op de naleving van de rechten van de mens 
zoals opgenomen in de basisverdragen. Dat laat onverlet dat het in het geval van 
het individueel klachtrecht, anders dan bij de andere toezichthoudende 
instrumenten, een oordeel van een toezichthoudend comité in een individueel 
geval betreft. In die zin behelst introductie van een individueel klachtrecht een 
betekenisvolle verruiming.   
 
 
1
  W02.17.0001/ll/K. 
  
 

3 
1. Inleiding en leeswijzer 
 
Het Koninkrijk der Nederlanden is sinds 1978 verdragspartij bij het Internationaal 
Verdrag inzake economische, sociale en culturele rechten (hierna: IVESCR), sinds 
1995 bij het Verdrag inzake de rechten van het kind (hierna: IVRK) en sinds 2016 
bij het Verdrag inzake de rechten van personen met een handicap (hierna: VN-
verdrag handicap). Laatstgenoemd verdrag is echter alleen geratificeerd voor 
Europees Nederland. Dat verdrag geldt derhalve (nog) niet voor de Caribische 
3
landen van het Koninkrijk en Caribisch Nederland.  
 
Bij het IVESCR, het IVRK en het VN-verdrag handicap zijn tevens facultatieve 
protocollen tot stand gekomen die onder meer voorzien in een individueel 
klachtrecht voor personen of groepen personen die menen slachtoffer te zijn 
geworden van een schending van het verdrag door een staat. Het Koninkrijk der 
Nederlanden heeft het Facultatief Protocol bij het IVESCR (2008) op 24 september 
4
2009 ondertekend, maar (nog) niet geratificeerd. Het Derde Facultatief Protocol 
5
bij het IVRK (2000) en het Facultatief Protocol bij het VN-verdrag handicap 
6
(2006) zijn op dit moment (nog) niet door het Koninkrijk der Nederlanden 
7
ondertekend. 
 
De regering acht het van belang om een zorgvuldige beslissing te nemen over 
ondertekening en/of ratificatie van de bovengenoemde facultatieve protocollen. 
Daartoe wil zij graag meer inzicht verkrijgen in de juridische en financiële 
implicaties van bovengenoemde facultatieve protocollen. De staatssecretaris van 
Volksgezondheid, Welzijn en Sport, mede namens de ministers van Buitenlandse 
Zaken, Binnenlandse Zaken en Koninkrijksrelaties en Sociale Zaken, heeft de 
Afdeling advisering in dat verband om voorlichting gevraagd. De Afdeling wordt 
verzocht de volgende vragen te beantwoorden: 
 
 
3
  Gevraagd naar de argumenten hiervoor, meldde de staatssecretaris van Volkshuisvesting, 
Welzijn en Sport in september 2021 dat Aruba, Curaçao en Sint Maarten de medegelding van het 
verdrag nog in beraad hebben en dat in Caribisch Nederland de wetgeving om het verdrag te 
kunnen uitvoeren nog niet gereed was. Zie Kamerstukken II 2021/22, 33826, nr. 41.   
4
  Momenteel hebben 26 staten wereldwijd het Facultatief Protocol bij het IVESCR geratificeerd. 
Binnen de Raad van Europa betreft het Armenië, Azerbeidzjan, België, Bosnië-Herzegovina, 
Finland, Frankrijk, Italië, Luxemburg, Montenegro, Portugal, San Marino, Slowakije en Spanje. 
5
  Momenteel hebben 48 staten wereldwijd het Derde Facultatief Protocol bij het IVRK geratificeerd. 
Binnen de Raad van Europa betreft het Albanië, Andorra, Armenië, België, Bosnië-Herzegovina, 
Cyprus, Denemarken, Duitsland, Finland, Frankrijk, Georgië, Ierland, Italië, Kroatië, Luxemburg, 
Monaco, Montenegro, Oekraïne, Portugal, San Marino, Slovenië, Slowakije, Spanje, Tsjechië en 
Turkije. 
6
  Momenteel hebben 100 staten wereldwijd het Facultatief Protocol bij het VN-verdrag handicap 
geratificeerd. Binnen de Raad van Europa betreft het Andorra, Oostenrijk, Azerbeidzjan, België, 
Bosnië-Herzegovina, Cyprus, Denemarken, Duitsland, Estland, Finland, Frankrijk, Georgië, 
Griekenland, Hongarije, Italië, Kroatië, Letland, Litouwen, Luxemburg, Malta, Noord-Macedonië, 
Portugal, San Marino, Servië, Slowakije, Slovenië, Spanje, Tsjechië, Turkije, Verenigd Koninkrijk 
en Zweden. 
7
  Aangezien het VN-verdrag handicap (nog) niet geldt voor het Caribisch deel van het Koninkrijk, is 
de vraag naar ratificatie van het Facultatief Protocol bij dit verdrag voor dat deel van het 
Koninkrijk op dit moment (nog) niet aan de orde. Zie ook Kamerstukken II 2021/22, 33826, nr. 41. 

5 
DEEL I – NATIONALE EN INTERNATIONALE CONTEXT 
 
2. Achtergrond van het verzoek om voorlichting 
 
Het verzoek om voorlichting kent een lange voorgeschiedenis. In zowel de Eerste 
als de Tweede Kamer zijn, respectievelijk in 2014 en 2016, moties aangenomen 
over de spoedige ratificatie van het facultatieve protocol bij het IVESCR, het IVRK 
8
en het VN-verdrag handicap. Specifiek ten aanzien van het facultatief protocol bij 
het VN-verdrag handicap is door een groot deel van de Tweede Kamer 
9
aangedrongen op een spoedige ratificatie.  
 
De Afdeling advisering heeft in 2017 advies uitgebracht over het voorstel van 
Rijkswet houdende goedkeuring van het Facultatief Protocol bij het IVESCR. In het 
kader van die advisering vroeg de regering de Afdeling ook in te gaan op de 
doorwerking van de bepalingen van het Facultatief Protocol in de Nederlandse 
rechtsorde, en daarbij aandacht te schenken aan de gevolgen die voort kunnen 
10
vloeien uit de zienswijze van het verdragscomité. Deze goedkeuringswet is 
(nog) niet bij de Tweede Kamer ingediend. Het advies van de Afdeling was 
11
daarom tot recent niet openbaar.  
 
De regering heeft te kennen gegeven eerst een evaluatie van de verdragscomités 
in VN-verband te willen afwachten, alvorens te besluiten over ondertekening 
12
en/of ratificatie van de drie facultatieve protocollen. Deze evaluatie is echter 
vertraagd als gevolg van de COVID-19-pandemie en de politieke gevoeligheid 
rondom het herzieningsproces, waaronder financiële en budgettaire problemen 
van de VN en de mandaten van de tien comités. Op dit moment is nog geen 
nieuw tijdpad bekend.  
 
De gevraagde voorlichting dient volgens de regering als een bouwsteen voor de 
besluitvorming over de facultatieve protocollen bij het IVESCR, het IVRK en het 
13
VN-verdrag handicap.  
 
3. Het raamwerk van mensenrechtenverdragen 
 
In 1948 werd de Universele Verklaring van de Rechten van de Mens (hierna: 
14
Universele Verklaring) aangenomen. Als resolutie van de Algemene 
Vergadering van de Verenigde Naties is de Universele Verklaring niet juridisch 
 
8
  Kamerstukken I 2013/14, 33750 VI, M; Kamerstukken II 2016/17, 33990, nr. 38.   
9
  Kamerstukken II 2019/20, 35470 XV, nr. 7.   
10
 Dit eerdere advies is evenwel betrokken bij de totstandkoming van deze voorlichting: het is 
uitgebreid naar het IVRK en VN-verdrag handicap en recente ontwikkelingen zijn meegenomen.  
11
  Het advies van de Afdeling van 1 mei 2017 is op 16 juni 2022 openbaar geworden op grond van 
de Wet open overheid. Zie W02.17.0001/ll/K.  
12
  Over dit proces, zie OHCHR | Treaty body strengthening. 
13
 Kamerstukken II 2020/21, 33826, nr. 37. 
14
  Resolutie 217 A(III) (UDHR) van de Algemene Vergadering van de Verenigde Naties, aangenomen 
op 10 december 1948. 

7 
15
ondeelbaar en onderling afhankelijk zijn, wordt dit onderscheid traditioneel van 
belang geacht, aangezien het gevolgen heeft voor de verwezenlijking van de 
rechten en vrijheden die op basis van deze verdragen van staten verwacht mag 
worden. Dat geldt ook voor de inroepbaarheid en afdwingbaarheid van de 
desbetreffende rechten en vrijheden voor de nationale rechter. De Afdeling licht 
dit nader toe.  
 
a. Burgerlijke en politieke rechten 
Burgerlijke en politieke rechten – ook wel klassieke rechten genoemd – hebben in 
de kern een tweeledig doel: zij zijn gericht op het beschermen van het individu 
tegen de staat en beogen het individu te laten participeren in het 
maatschappelijke en politieke leven. Als zodanig vereisen deze rechten en 
vrijheden doorgaans een terughoudende opstelling van de staat. Tegelijkertijd 
brengen zij in de meeste gevallen een duidelijke resultaatsverplichting voor de 
overheid met zich die soms ook om proactief overheidsbeleid vraagt en kunnen 
zij door een individu rechtstreeks worden ingeroepen in een procedure voor de 
nationale rechter.  
 
b. Economische, sociale en culturele rechten 
Economische, sociale en culturele rechten – hierna kortweg sociale rechten 
genoemd – zijn gericht op het sociaaleconomische welzijn van het individu en 
diens culturele vrijheid en identiteit. In tegenstelling tot burgerlijke en politieke 
rechten, vereisen deze rechten dikwijls met name actief overheidsoptreden. Zij 
bevatten instructienormen voor de staat om passende maatregelen te nemen ten 
einde steeds nader tot de volledige verwezenlijking van de desbetreffende 
rechten te komen. Dit wordt wel de progressieve verwezenlijking van sociale 
rechten genoemd. Daarbij wordt bovendien rekening gehouden met onder meer 
de (financiële) middelen die de staat ter beschikking staan, zoals het 
16
welvaartsniveau van de desbetreffende staat. Onmiddellijke verwezenlijking en 
een concreet resultaat worden als zodanig meestal niet vereist, al bestaan daar 
17
ook uitzonderingen op. Tevens moet worden opgemerkt dat sommige sociale 
18
rechten minimale kernverplichtingen bevatten. Geen enkele staat mag onder de 
grenzen komen die dergelijke kernverplichtingen aan een recht stellen. 
 
Met het oog op de progressieve verwezenlijking en de beleidsvrijheid die ten 
aanzien van veel sociale rechten geldt, is de inroepbaarheid en afdwingbaarheid 
van dit type rechten voor de nationale rechter niet vanzelfsprekend, anders dan in 
 
15
  Zie Vienna Declaration and Programme of Action, 25 juni 1993, UN Doc. A/CONF.157/24, 1993, 
Deel I, paragraaf 5: ‘All human rights are universal, indivisible and interdependent and 
interrelated.’  
16
  Artikel 2, eerste lid, van het IVESCR; artikel 4 van het IVRK; artikel 4, tweede lid, van het VN-
verdrag handicap. 
17
  Zie bijvoorbeeld artikel 2, tweede lid, van het IVESCR, dat bepaalt dat staten dienen te 
waarborgen dat de verdragsrechten zonder discriminatie van welke aard ook kunnen worden 
uitgeoefend. 
18
  Zie hierover I. Leijten, Core socio-economic rights and the European Court of Human Rights, 
Cambridge: Cambridge University Press 2018. 

9 
 
Het is vanwege het belang van democratische legitimatie (primaat van de 
wetgever) eerst en vooral aan de wetgevende macht om de hem toekomende 
beleidsvrijheid in te vullen. De wetgever dient daarbij verschillende belangen af 
te wegen en hierover transparant verantwoording af te leggen bij de 
totstandkoming van wetgeving. Pas daarna is een rol voor de rechterlijke macht 
weggelegd. Daarbij dient te worden benadrukt dat waar het sociale rechten 
betreft, de rechter zich met het oog op de constitutionele verhoudingen 
terughoudend dient op te stellen. Voorkomen moet worden dat de invulling van 
programmatische rechten van wetgever en bestuur naar de rechter verschuift.   
 
Daarnaast voorzien mensenrechtenverdragen in toezicht op de naleving door 
internationale comités. Deze comités bestaan veelal uit deskundigen op het 
gebied van de desbetreffende mensenrechten, die in beginsel niet in een directe 
relatie staan tot de nationale staten. De comités oefenen het toezicht uit door 
middel van verschillende mechanismen: (a) een rapportageplicht, (b) een 
individueel klachtrecht, (c) een statenklachtrecht, en (d) zelfstandig onderzoek. 
Daarbij moet worden aangetekend dat niet elk comité over elk van deze 
mechanismen beschikt.  
 
Wel beschikt ieder comité over de mogelijkheid om door middel van general 
comments invulling te geven aan de afzonderlijke rechten uit de verdragen. Deze 
general comments zijn bedoeld om de verdragspartijen houvast te geven bij de 
interpretatie van de rechten en vrijheden vervat in de verdragen. Het betreft 
algemene, juridisch niet-bindende aanbevelingen die periodiek worden opgesteld 
23
en niet gericht zijn tot een bepaalde staat. Daarmee zijn general comments van 
een andere aard dan de concluding observations en zienswijzen van de comités 
24
in de hierna geschetste toezichthoudende mechanismen. 
 
Hierna zal de Afdeling ingaan op de toezichthoudende mechanismen waarin het 
IVESCR, het IVRK, het VN-verdrag handicap en de bijbehorende facultatieve 
protocollen voorzien. Deze facultatieve protocollen introduceren alle enkele 
(aanvullende) procedures voor toezicht op de naleving van de relevante rechten 
en vrijheden. Met de facultatieve protocollen worden geen additionele materiële 
verplichtingen geïntroduceerd.  
 
Bovendien zijn bovengenoemde toezichthoudende mechanismen in algemene zin 
niet nieuw voor het Koninkrijk der Nederlanden. Zo heeft het Koninkrijk het 
Facultatief Protocol bij het IVBPR geratificeerd, dat voorziet in een individueel 
 
23
  Over de niet-bindende kracht van general comments, zie ABRvS 22 juni 2011, nr. 201011330/1/H3, 
r.o. 2.4. 
24
  Overigens is in sommige gevallen kritiek ontstaan op de uitleg die de comités geven aan 
verdragsbepalingen. Zo heeft general comment nr. 1 van het Comité inzake het VN-verdrag 
handicap tot commentaar geleid. Zie voor een overzicht National University of Ireland (NUI) 
Galway, Centre for Disability Law and Policy, A Study on the Equal Recognition before the Law. 
Contribution towards the Council of Europe Strategy on the Rights of Persons with Disabilities, 
Straatsburg: Raad van Europa, 2017, p. 16-18. 

11 
moet de klager onder meer zelf slachtoffer zijn geworden van een vermeende 
schending en moeten de nationale rechtsmiddelen zijn uitgeput, tenzij de 
32
toepassing van deze rechtsmiddelen onredelijk wordt vertraagd. Het Facultatief 
Protocol bij het IVESCR vereist daarnaast dat sprake moet zijn van een ‘duidelijk 
33
nadeel’ bij degene die de kennisgeving doet. Dat Protocol en het Derde 
Facultatief Protocol bij het IVRK bepalen tevens dat de kennisgeving binnen een 
34
jaar moet zijn gedaan nadat de nationale rechtsmiddelen zijn uitgeput. Het 
35
Facultatief Protocol bij het VN-verdrag handicap stelt een dergelijke termijn niet. 
 
Na onderzoek stelt het Comité een zogenaamde zienswijze (views) op. Hoewel 
deze juridisch niet bindend zijn, zijn deze wel gezaghebbend. Het Facultatief 
Protocol bij het IVESCR bepaalt in dat verband dat de staat aan wie de 
zienswijzen zijn gericht deze ‘grondig’ in overweging neemt; het Derde Facultatief 
Protocol bij het IVRK stelt dat de staat ‘de nodige aandacht schenkt’ aan de 
aanbevelingen en standpunten van het Comité. Hieruit volgt dat van de 
bevindingen van het Comité slechts gemotiveerd kan worden afgeweken. De 
staat dient binnen zes maanden schriftelijk te reageren op de zienswijze, waarbij 
tevens wordt ingegaan op eventuele maatregelen die zijn genomen in het licht 
36
van de zienswijze van het Comité. Vervolgens kan het Comité eventueel om 
nadere inlichtingen vragen. 
 
De toezichthoudende comités houden zich bij de beoordeling van kennisgevingen 
in het algemeen aan de uitleg van verdragsbepalingen zoals zij die in general 
comments en eerdere zienswijzen of concluding observations hebben 
neergelegd. Het Facultatief Protocol bij het IVESCR specificeert daarnaast dat de 
beoordeling van kennisgevingen door het Comité zich beperkt tot de redelijkheid 
van de door de staat genomen maatregelen. Daarbij neemt het Comité in 
aanmerking dat de staat verschillende beleidsmaatregelen kan nemen om de in 
37
het verdrag vervatte rechten ten uitvoer te brengen.  
 
Met deze bepaling wordt beoogd recht te doen aan de beleidsvrijheid die staten 
veelal toekomt ten aanzien van sociale rechten (zie punt 4b van deze 
voorlichting). Het Comité toetst in de praktijk echter wel strikt waar het gaat om 
de verplichtingen van staten om voor eenieder een minimumniveau aan sociale 
 
van mensen met een beperking. Slechts toekomstmuziek of nu al relevant?’, Handicap & Recht 
2019, nr. 2, p. 35-40. 
32
  Artikel 2-3 van het Facultatief Protocol bij het IVESCR; artikel 5-7, van het Derde Facultatief 
Protocol bij het IVRK; artikel 1-2 van het Facultatief Protocol bij het VN-verdrag handicap. 
33
  Artikel 4 van het Facultatief Protocol bij het IVESCR. 
34
  Artikel 3, tweede lid, onderdeel a, van het Facultatief Protocol bij het IVESCR; artikel 7, onderdeel 
h, van het Derde Facultatief Protocol bij het IVRK. 
35
  Artikel 2 van het Facultatief Protocol bij het VN-verdrag handicap. 
36
  Artikel 9 van het Facultatief Protocol bij het IVESCR; artikel 8, tweede lid, van het Derde 
Facultatief Protocol bij het IVRK; rule 75 van de Rules of Procedure van het Comité voor de 
rechten van personen met een handicap (CRPD/1/Rev.1, 2 september 2016). 
37
  Artikel 8, vierde lid, van het Facultatief Protocol bij het IVESCR. Zie ook Committee on Economic, 
Social and Cultural Rights, ‘An evaluation of the obligation to take steps to the ‘maximum of 
available resources’ under an optional protocol to the Covenant’, 10 mei 2007, E/C.12/2007/1.  

13 
inzetten en bijvoorbeeld overgaan tot economische sancties. Daarnaast is de 
behoefte aan een interstatelijk klachtrecht ook beperkt: 
mensenrechtenschendingen raken andere verdragspartijen immers meestal niet 
rechtstreeks. Al met al wordt het interstatelijk klachtrecht alleen in zeer 
45
uitzonderlijke omstandigheden en als ultimum remedium ingezet. 
 
d. Zelfstandig onderzoek 
De facultatieve protocollen bij het IVESCR, het IVRK en het VN-verdrag handicap 
voorzien tot slot in een mogelijkheid voor de toezichthoudende comités om een 
zelfstandig onderzoek te starten indien het betrouwbare informatie heeft 
ontvangen over mogelijk ernstige of systematische schendingen van het verdrag 
46
in een lidstaat die deze bevoegdheid erkent. In dit verband geldt ten aanzien van 
het Facultatief Protocol bij het IVESCR een opt-in mechanisme: staten moeten 
expliciet verklaard hebben deze bevoegdheid van het Comité te erkennen, 
47
voordat het een dergelijk onderzoek kan instellen. Ten aanzien van de 
facultatieve protocollen bij het IVRK en het VN-verdrag handicap geldt juist een 
opt-out mechanisme: staten kunnen verklaren de onderzoeksbevoegdheid van 
48
het Comité niet te erkennen.  
 
Het Comité zal de betrokken lidstaat uitnodigen om aan het onderzoek mee te 
werken en informatie aan te leveren. Indien gerechtvaardigd en met de 
instemming van de betrokken staat, kan het onderzoek tevens een bezoek aan zijn 
grondgebied omvatten. Het rapport dat naar aanleiding van het onderzoek door 
het Comité wordt opgesteld, is juridisch niet-bindend en in beginsel evenmin 
openbaar. Wel kan het rapport in laatste instantie in het kader van naming and 
shaming openbaar gemaakt worden, bijvoorbeeld als de desbetreffende staat 
niet reageert op het onderzoek. 
 
e.  Conclusie 
Samenvattend introduceert het Facultatief Protocol bij het IVESCR en het Derde 
Facultatief Protocol bij het IVRK in een individueel klachtrecht, een 
statenklachtrecht en de bevoegdheid tot zelfstandig onderzoek. Het Facultatief 
Protocol bij het VN-verdrag handicap introduceert een individueel klachtrecht en 
de bevoegdheid tot zelfstandig onderzoek. Met de facultatieve protocollen 
worden geen additionele materiële verplichtingen gecreëerd. 
 
Deze (optionele) toezichthoudende mechanismen vormen een aanvulling op de 
rapportageplicht, waarin het IVESCR, het IVRK, het VN-verdrag handicap zelf 
 
45
  Recente uitzonderingen zijn de statenklacht van Nederland tegen Syrië onder het Verdrag tegen 
foltering en andere wrede, onmenselijke en onterende behandeling of bestraffing en de 
statenklacht tegen de Russische Federatie onder het EVRM (in verband met het neerhalen van 
vlucht MH17).  
46
  Zie artikel 11 van het Facultatief Protocol bij het IVESCR; artikel 13 van het Derde Facultatief 
Protocol bij het IVRK; artikel 6 van het Facultatief Protocol bij het VN-verdrag Handicap. 
47
  Artikel 11, eerste lid, van het Facultatief Protocol bij het IVESCR. 
48
  Artikel 13, zevende lid, van het Derde Facultatief Protocol bij het IVRK; artikel 8 van het Facultatief 
Protocol bij het VN-verdrag handicap. 

15 
Het is in eerste instantie de taak van de wetgever om te beoordelen welke 
bepalingen zijns inziens rechtstreekse werking hebben en dit weer te geven in de 
50
toelichtende stukken bij voorlegging van een verdrag ter goedkeuring. Deze 
stukken vormen een belangrijk uitgangspunt voor de toetsing door de nationale 
rechter, die in laatste instantie de rechtstreekse werking van verdragsbepalingen 
vaststelt.  
 
In het Spoorwegstaking-arrest stelde de Hoge Raad in 1986 dat een 
verdragsbepaling een ieder verbindend is wanneer deze naar haar inhoud 
genomen voldoende duidelijk is om als ‘objectief recht’, zonder nadere 
51
uitwerking in de nationale rechtsorde, te kunnen functioneren. Van diverse 
verdragsbepalingen is vastgesteld dat deze aan deze criteria voor rechtstreekse 
werking voldoen. Dit geldt met name voor burgerlijke en politieke rechten, die 
zijn geformuleerd als individuele garanties of aanspraken. Voorbeelden van 
dergelijke rechtstreeks werkende bepalingen betreffen de materiële rechten uit 
het EVRM en het IVBPR.  
 
Eerder in deze voorlichting is al opgemerkt dat sociale rechten echter veelal zijn 
geformuleerd als instructienormen voor de staat om passende maatregelen te 
nemen teneinde steeds nader tot de verwezenlijking van de desbetreffende 
rechten te komen (zie hierover punt 4b van deze voorlichting). Met het oog hierop 
heeft de Nederlandse regering bij de goedkeuring van enkele verdragen het 
standpunt ingenomen dat sociale rechten in het algemeen niet geschikt zijn om 
rechtstreeks door een individu te worden ingeroepen in een procedure voor de 
nationale rechter. De regering stelde dat sociale rechten met name verplichtingen 
bevatten voor de wetgever en bij het beleid betrokken instanties, die ter 
verwezenlijking van deze rechten een ruime beleidsvrijheid hebben. Daarmee 
waren sociale rechten naar het oordeel van de regering onvoldoende nauwkeurig 
of concreet om een oplossing voor te schrijven in een individueel geval, en kwam 
52
aan dergelijke bepalingen geen rechtstreekse werking toe.   
 
In dit verband merkt de Afdeling evenwel op dat de laatste jaren op zowel 
internationaal als nationaal niveau ontwikkelingen waarneembaar zijn die van 
belang zijn voor de rechtstreekse werking van verdragsbepalingen met 
economische, sociale en culturele rechten. Als gevolg daarvan is ook het eerder 
geschetste onderscheid in juridische afdwingbaarheid tussen burgerlijke en 
politieke rechten enerzijds en sociale rechten anderzijds nog steeds aanzienlijk, 
 
50
  Zie artikel 2, tweede lid, van de Rijkswet goedkeuring en bekendmaking verdragen, dat de 
regering verplicht bij het voorleggen van een verdrag ter goedkeuring te specificeren of en zo ja 
welke bepalingen naar haar oordeel een ieder verbindend (rechtstreeks werkend) zijn. 
51
  Zie het Spoorwegstaking-arrest (ook wel bekend als NS-arrest), HR 30 mei 1986, NJ 1986, 688. 
52
  Zie bijvoorbeeld Kamerstukken II 1975/76, 13932 (R 1037), nr. 3 (goedkeuring van o.a. het 
IVESCR); Kamerstukken II 2013/14, 33992 (R2034), nr. 3 (goedkeuring van het VN-verdrag 
handicap). Voor een beknopt overzicht van deze discussie in meer algemene zin, zie bijvoorbeeld 
T. Loenen, ‘Vijf jaar klachtrecht onder het Verdrag inzake Economische, Sociale en Culturele 
rechten. Een analyse van de jurisprudentie in het licht van het debat over rechterlijke toetsing 
aan sociale rechten’, NTM/NJCM-bull, 2019/8, paragraaf 2. 

17 
Hof voor de Rechten van de Mens sociale rechten soms indirect toepast via 
57
toetsing aan klassieke rechten. 
 
ii. Ontwikkelingen op nationaal niveau 
Ook op nationaal niveau is er beweging rondom de rechtstreekse werking van 
internationale verdragsbepalingen. In de Nederlandse rechtspraak is 
rechtstreekse werking aan sociale rechten gedurende lange tijd over het 
algemeen onthouden. Volgens de rechter betreft het in de regel 
verdragsbepalingen die niet zodanig concreet en nauwkeurig zijn dat zij zich voor 
rechtstreekse toepassing door de rechter lenen, bijvoorbeeld omdat zij nadere 
58
uitwerking in nationale wet- en regelgeving behoeven. Dat is de taak van de 
wetgever, die daarbij alle aan de orde zijnde belangen heeft te wegen. De rechter 
is daartoe niet geëquipeerd. Bovendien past een terughoudende opstelling van 
de nationale rechter binnen de constitutionele verhoudingen.    
 
Tegelijkertijd kan een ontwikkeling in de jurisprudentie van de Hoge Raad over 
het vraagstuk van een ieder verbindendheid of rechtstreekse werking van 
internationale verdragsbepalingen worden gesignaleerd. Waar lange tijd het 
eerder genoemde Spoorwegstaking-arrest uit 1986 leidend was bij de vraag of 
een verdragsbepaling een ieder verbindend was, sluit de Hoge Raad in meer 
recente jurisprudentie niet uit dat bepalingen die zich tot verdragsstaten richten 
in de vorm van instructienormen – zoals de meeste sociale rechten – onder 
bepaalde voorwaarden een ieder verbindend kunnen zijn en dat rechtzoekenden 
59
dergelijke bepalingen in procedures bij de nationale rechter kunnen inroepen. 
Met andere woorden, het enkele feit dat de staat een zekere beleidsvrijheid 
toekomt wat betreft de te nemen maatregelen ter verwezenlijking van het in het 
verdrag omschreven resultaat, hoeft niet steeds te beletten dat de bepaling 
60
rechtstreekse werking kan hebben. Ook ten aanzien van bijvoorbeeld het VN-
verdrag handicap heeft de rechter soms erkend dat deze verdragen enkele sociale 
rechten bevatten die een ieder verbindend zijn, als gevolg waarvan burgers voor 
61
de nationale rechter een beroep op de desbetreffende rechten kunnen doen.   
 
57
  Zie bijvoorbeeld de rechtspraak van het EHRM met betrekking tot artikel 1 van het Eerste 
Protocol bij het EVRM (recht op eigendom). Zie hierover I. Leijten, Core socio-economic rights 
and the European Court of Human Rights, Cambridge: Cambridge University Press 2018. 
58
  Zie bijvoorbeeld ABRvS 17 juni 2015, ECLI:NL:RVS:2015:1865. 
59
  Zie met name het Rookverbod-arrest, HR 10 oktober 2014, ECLI:NL:HR:2014:2928, NJ 2015/12, 
m.nt. E.A. Alkema, en het Tweede Rookverbod-arrest, HR 27 september 2019, ECLI:NL:HR: 
2019:522.  
60
  In dit verband kan bijvoorbeeld worden gewezen op een uitspraak van de Centrale Raad van 
Beroep uit 2017, waarin de rechtstreekse werking werd erkend van artikel 11, tweede lid, aanhef 
en onder b van het VN-Vrouwenverdrag en het daarin opgenomen recht op verlof wegens 
bevalling met behoud van loon. De CRvB kwam daarmee terug op zijn eerdere oordeel over (het 
ontbreken van) rechtstreekse werking van deze bepaling. Daarbij speelde met name de 
ontwikkeling van het leerstuk van rechtstreekse werking zoals door de Hoge Raad uitgelegd in 
het Rookverbod-arrest een rol. Daarnaast verwees de CRvB naar de zienswijze van het 
Verdragscomité CEDAW (Committee on the Elimination of Discrimination Against Women), dat 
de desbetreffende bepaling direct toepasselijk acht. Zie CRvB 27 juli 2017, 
ECLI:NL:CRvB:2017:2461, NJB 2017/1675. 
61
  Zie onder andere CRvB, uitspraak van 19 november 2020 (ECLI:NL:CRVB:2020:2906), punt. 4.2.  

19 
tussen de mate waarin met schaarse middelen uitvoering kan worden gegeven 
aan de aangegane verdragsverplichtingen in het licht van andere, noodzakelijke 
beleidskeuzes. Die afweging moet transparant worden gemaakt bij de 
65
totstandkoming van wetgeving.  
 
ii. Doorwerking in de rechtspraak 
De Nederlandse rechter volgt de lijn dat oordelen van toezichthoudende comités 
niet-bindend zijn, al wordt dit karakter niet altijd door de rechter benadrukt. Met 
het oog op het gezaghebbende karakter van deze oordelen, gebruikt de rechter 
66
deze soms wel om verdragsbepalingen te interpreteren. Zo kwam de Centrale 
Raad van Beroep (CRvB) in 2017 op basis van een zienswijze van het Comité 
inzake het VN-vrouwenrechtenverdrag tot een andere interpretatie van een 
verdragsbepaling dan door de Staat tot dan toe werd voorgestaan.  
 
De CRvB overwoog dat de inzichten van de toezichthoudende comités ‘hoewel 
niet juridisch bindend, in het algemeen als een gezaghebbend oordeel worden 
aangemerkt, waaraan in procedures als de onderhavige bijzondere betekenis 
toekomt’. Tevens overwoog de CRvB dat er ‘geen zwaarwegende redenen 
[waren] aan te wijzen die afwijking van het onderhavige oordeel van het CEDAW 
67
kunnen rechtvaardigen’. Hoewel deze overwegingen van de CRvB betrekking 
hadden op een ander mensenrechtenverdrag en ander toezichthoudend comité 
dan die in het voorlichtingsverzoek centraal staan, is het een illustratie van de 
wijze waarop de nationale rechter in dit concrete geval gewicht heeft toegekend 
aan de oordelen van de toezichthoudende comités bij de interpretatie van 
verdragsbepalingen.  
 
Veelal is het de eiser of appellant die oordelen van toezichthoudende comités 
naar voren brengt, waarna de rechter niet tot een ander oordeel komt over de 
68
inhoud van een verdragsbepaling. In sommige gevallen benadrukt de rechter 
het niet-bindende karakter van oordelen van de toezichthoudende comités en 
 
65
  Zie ook Aanwijzing 4.43 van de Aanwijzingen voor de regelgeving, dat bepaalt dat de toelichting 
bij regelgeving dient in te gaan op de verenigbaarheid met hoger recht. 
66
  Zie bijvoorbeeld HR, arrest van 18 februari 2020 (ECLI:NL:HR:2020:285), r.o. 3.3.2; CRvB, uitspraak 
van 15 juni 2021 (ECLI:NL:CRVB:2021:1423), r.o. 4.1. Zie in dit verband ook het eerdere advies van 
de Afdeling advisering, W02.17.0001/ll/K, punt 2.3. 
67
  CRvB, uitspraak van 27 juli 2017 (ECLI:NL:CRvB:2017:246), r.o. 4.2.5-4.2.6.   
68
  Zie bijvoorbeeld: uitspraak van de Rechtbank Den Haag van 6 oktober 2021 
(ECLI:NL:RBDHA:2021:10737), r.o. 4.19; uitspraak van de Centrale Raad van Beroep van 19 
november 2020 (ECLI:NL:CRvB:2020:2906), r.o. 4.3; uitspraak van de Rechtbank Den Haag van 30 
september 2019 (ECLI:NL:RBDHA:2019:10205); uitspraak van de Centrale Raad van Beroep van 8 
september 2017 (ECLI:NL:CRVB:2017:3229), r.o. 4.14; uitspraak van de Centrale Raad van Beroep 
van 15 juni 2021 (ECLI:NL:CRVB:2021:1423), r.o. 4.1; Uitspraak van de Afdeling 
Bestuursrechtspraak van de Raad van State van 3 maart 2021 (ECLI:NL:RvS:2021:448), r.o. 5; 
Uitspraak van de Afdeling Bestuursrechtspraak van de Raad van State van 3 juli 2019 
(ECLI:NL:RvS:2019:2149); Uitspraak van de Centrale Raad van Beroep van 20 januari 2022 
(ECLI:NL:CRVB:2022:147); Uitspraak van de Rechtbank Noord-Holland van 14 november 2018 
(ECLI:NL:RBNHO:2018), r.o. 6.25.   

21 
dient voorkomen te worden dat daarmee de generieke taak tot invulling van deze 
verdragsrechten verschuift van wetgever en bestuur naar de rechter.  
 
Voortvloeiend uit de nationale constitutionele verhoudingen, is het in eerste 
instantie de wetgever die de rechtstreekse werking van specifieke 
verdragsbepalingen bepaalt en dit tot uitdrukking brengt in het proces van 
goedkeuring van verdragen. In laatste instantie oordeelt de nationale rechter over 
de doorwerking van de verdragen in een concreet geval waarover een 
rechtsgeschil is ontstaan. Daarbij neemt de rechter de afwegingen van de 
wetgever ten aanzien van de rechtstreekse werking als uitgangspunt. Overigens 
is de Nederlandse rechter, gelet op de constitutionele verhoudingen, zorgvuldig 
en terughoudend waar het de toekenning van rechtstreekse werking aan sociale 
rechten betreft.  
 
De Afdeling benadrukt dat voor zover de oordelen van de toezichthoudende 
comités bijdragen aan de hiervoor geschetste doorwerking van mensenrechten in 
de Nederlandse rechtsorde, deze bijdrage niet beperkt is tot de zienswijzen in het 
kader van het individueel klachtrecht. General comments en concluding 
observations spelen daarbij evenzeer een rol.  
 
Hierbij merkt de Afdeling op dat bovengenoemde oordelen van de 
toezichthoudende comités eerst en vooral aan de staat zijn gericht. Ook dan geldt 
dat het aan de staat is, meer in het bijzonder de wetgever en het bestuur, om 
gevolg te geven aan dergelijke oordelen en eerder aangegane 
verdragsverplichtingen (nader) vorm te geven, en daarbij verantwoording af te 
leggen over de invulling van de hem toekomende beleidsvrijheid. Uit de praktijk 
van de verdragscomités tot nu toe blijkt dat die aan verdragsstaten redelijkerwijs 
toekomende beleidsvrijheid ruiterlijk wordt erkend.  
 
7. Ervaringen met het individueel klachtrecht in binnen- en buitenland  
 
Zoals eerder werd opgemerkt, is het individueel klachtrecht in algemene zin niet 
nieuw voor het Koninkrijk der Nederlanden. Momenteel wordt op het mondiale 
niveau in een dergelijke klachtenprocedure voorzien ten aanzien van het IVBPR, 
het VN-vrouwenverdrag, het VN-verdrag tegen rassendiscriminatie en het VN-
Verdrag tegen foltering en andere wrede, onmenselijke en onterende 
behandeling of bestraffing. Van deze procedures is de afgelopen jaren in 
beperkte mate gebruikgemaakt waar het klachten tegen het Koninkrijk der 
Nederlanden betreft. Het gaat voor elk van de procedures gemiddeld om enkele 
72
kennisgevingen per jaar.  
 
 
72
  Zie de UN Treaty Body Database, Treaty bodies Search (ohchr.org). Zie ook de rapportages 
inzake internationale mensenrechtenprocedures van het ministerie van Buitenlandse Zaken: 
Kamerstukken II 2017/18, 32735, nr. 189 (2017); Kamerstukken II 2018/19, 32735, nr. 247 (2018); 
Kamerstukken II 2019/20, 32735, nr. 289 (2019); Kamerstukken 2020/21, 32735, nr. 319 (2020); 
Kamerstukken II 2021/22, 32735, nr. 342 (2021). 

23 
 
Inleiding 
Het IVESCR, het IVRK en het VN-verdrag handicap bevatten alle zowel burgerlijke 
en politieke rechten als economische, sociale en culturele rechten, zij het in 
verschillende mate. Daarbij moet wel worden aangetekend dat het traditionele 
onderscheid tussen die twee categorieën – hoewel nog steeds wezenlijk – in de 
loop van de tijd minder scherp is geworden.  
 
De facultatieve protocollen bij deze verdragen introduceren geen nieuwe 
materiële rechten. Wel introduceren zij enkele additionele toezichthoudende 
mechanismen, naast de rapportageverplichting waaraan het Koninkrijk op grond 
van de desbetreffende basisverdragen al gebonden is. Het betreft een individueel 
klachtrecht, een bevoegdheid tot zelfstandig onderzoek door het desbetreffende 
verdragscomité, en in het geval van het facultatief protocol bij het IVESCR en het 
IVRK tevens een interstatelijk klachtrecht. De oordelen die de toezichthoudende 
comités in dit verband opstellen zijn juridisch niet-bindend, maar wel 
gezaghebbend op zowel internationaal als nationaal niveau. Dat betekent dat de 
Staat alleen gemotiveerd van deze oordelen kan afwijken. 
 
Het gebruik van de interstatelijke klachtprocedure en de bevoegdheid tot 
zelfstandig onderzoek is als gevolg van opt-in en opt-out mechanismen niet 
vanzelfsprekend na ratificatie van de facultatieve protocollen. Bovendien wordt 
van deze mogelijkheden in algemene zin weinig gebruik gemaakt. Als zodanig ligt 
de nadruk bij de protocollen in feite op de introductie van een individueel 
klachtrecht. 
 
De introductie van een individueel klachtrecht onder de facultatieve protocollen 
kan van waarde zijn voor betrokken burgers en belangenorganisaties. Wanneer 
de regering hiertoe overgaat, is het echter van belang de verwachtingen van een 
individueel klachtrecht voor de desbetreffende toezichthoudende comités te 
temperen. Zo moeten de nationale rechtsmiddelen eerst zijn uitgeput alvorens 
een klacht ontvankelijk is, duren de procedures op het mondiale niveau over het 
algemeen lang en is de uitkomst onzeker.  
 
De toezichthoudende comités kunnen op basis van de rapportageplicht onder het 
IVESCR, het IVRK en het VN-verdrag handicap  concluding observations richten 
tot het Koninkrijk. Ook hebben de toezichthoudende comités meer in het 
algemeen de mogelijkheid om door middel van general comments nadere 
invulling te geven aan de specifieke rechten uit de verdragen. De oordelen van de 
comités spelen derhalve op dit moment al een zekere rol bij de interpretatie en 
het toezicht op de naleving van de verdragen, ook wanneer niet wordt 
overgegaan tot ondertekening en/of ratificatie van de facultatieve protocollen. 
Niettemin zou de introductie van een individueel klachtrecht een betekenisvolle 
verruiming behelzen. 
  

25 
bij het VN-verdrag handicap zou dit voorafgaande besluitvorming vereisen over 
het al dan niet (mede)gelden van het basisverdrag voor de Caribische landen van 
het Koninkrijk en Caribisch Nederland.     
 
2-4-5. Kan de Afdeling advisering ingaan op de verwachte doorwerking van 
rechten in de Nederlandse rechtsorde uit de drie verdragen als gevolg van 
ratificatie van de drie protocollen, die voorzien in een individueel 
klachtrecht? Is ratificatie van de facultatieve protocollen van invloed op de 
mogelijkheid dat via het individuele klachtrecht er toch een (rechtstreeks) 
beroep openstaat op verdragsbepalingen met een programmatisch 
karakter? Wat is de verwachte invloed van individuele klachten tegen 
andere staten, aanbevelingen en general comments op de gangbare 
interpretatie van de verdragen? 
 
De doorwerking van de rechten uit het IVESCR, het IVRK en het VN-verdrag 
handicap in de nationale rechtsorde wordt mede bepaald door de vraag of aan de 
desbetreffende verdragsbepalingen rechtstreekse werking wordt toegekend. Dit 
wordt in eerste instantie beoordeeld door de wetgever, maar in laatste instantie 
door de nationale rechter, die daarbij overigens in het algemeen grote waarde 
79
hecht aan het oordeel van de wetgever. Naast burgerlijke en politieke rechten 
wordt tegenwoordig ook aan (onderdelen van) sociale rechten soms 
rechtstreekse werking toegekend. Daarmee wordt het traditionele onderscheid in 
juridische afdwingbaarheid tussen burgerlijke en politieke rechten enerzijds en 
sociale rechten anderzijds – hoewel nog steeds wezenlijk – minder absoluut en 
kan ook dit laatste type rechten mogelijk vaker dan voorheen door het individu 
worden ingeroepen voor de nationale rechter. Dat geldt ook voor de sociale 
rechten die zijn vervat in het IVESCR, het IVRK en het VN-verdrag handicap.  
 
Dat zou mogelijk kunnen betekenen dat de nationale rechter in individuele 
gevallen vaker dan voorheen bereid zal zijn om aan dergelijke rechten te toetsen. 
Dit kan bijdragen aan de invulling in concrete zaken en aan versterking van de 
status van sociale grondrechten in de nationale rechtsorde. Opgemerkt moet 
worden dat de Nederlandse rechter zich wat betreft de toekenning van 
rechtstreekse werking terughoudend opstelt. Die terughoudende opstelling vloeit 
voort uit constitutionele verhoudingen. Het is primair aan de wetgever en het 
bestuur om aan sociale rechten invulling te geven. Voorkomen dient te worden 
dat daarmee de generieke taak tot invulling van deze verdragsrechten verschuift 
van wetgever en bestuur naar de rechter.  
 
Ook de (juridisch niet-bindende) oordelen van de toezichthoudende comités 
kunnen bijdragen aan de rechtstreekse werking van verdragsbepalingen, 
aangezien zij soms onbepaalde en moeilijk toepasbare bepalingen verder 
inkaderen en concretiseren. Daardoor kunnen bepalingen door de nationale 
 
79
  Zie met het oog hierop artikel 2, tweede lid, van de Rijkswet goedkeuring en bekendmaking 
verdragen, dat de regering verplicht bij het voorleggen van een verdrag ter goedkeuring te 
specificeren of en zo ja welke bepalingen naar haar oordeel een ieder verbindend (rechtstreeks 
werkend) zijn. 

27 
 
De oordelen van de toezichthoudende comités kunnen aanleiding geven tot 
aanpassing van wetgeving en/of beleid. Als zodanig kunnen ook financiële 
gevolgen in meer of mindere mate niet uitgesloten worden. Een betrouwbare 
voorspelling van de omvang van de (financiële) gevolgen voor de Staat is echter 
niet eenvoudig te geven. Dat vraagt ten eerste om inzicht in de diverse 
maatregelen die het Koninkrijk der Nederlanden tot nu toe heeft genomen om de 
desbetreffende verdragen te implementeren en de wijze waarop daaraan in de 
praktijk uitvoering wordt gegeven. Daarnaast vraagt een dergelijke voorspelling 
om een brede analyse van de tot nu toe gepubliceerde oordelen van de 
desbetreffende toezichthoudende comités, de gevolgen die deze voor de 
desbetreffende staten hebben gehad, evenals de nationaal-juridische context die 
daarvoor mede bepalend is.  
 
Dat de oordelen van de toezichthoudende comités aanleiding kunnen geven tot 
aanpassing van wetgeving en/of beleid en als zodanig financiële gevolgen 
kunnen hebben, geldt overigens niet alleen voor de zienswijzen die voortvloeien 
uit het individueel klachtrecht. Dit gaat evenzeer op voor de concluding 
observations die de comités opstellen in het kader van de rapportageplicht. 
Ratificatie van de facultatieve protocollen maakt in dat opzicht misschien weinig 
verschil, al voegt het voor de comités uiteraard wel een mogelijkheid toe om zich 
tot de staat te kunnen richten. Voor de burger biedt het daarnaast een 
mogelijkheid om een oordeel te krijgen in een individueel geval. In die zin behelst 
de introductie van een individueel klachtrecht een betekenisvolle verruiming.  
 
6. Welke trends/ontwikkelingen ziet de Afdeling advisering in de zienswijzen 
en general comments van de VN-comités bij deze verdragen, die relevant 
zijn om in overweging te nemen bij de besluitvorming over de facultatieve 
protocollen? Zijn er overige overwegingen die u aan het kabinet wil 
meegeven? 
 
De toezichthoudende comités houden zich bij de beoordeling van kennisgevingen 
in het algemeen aan de uitleg van verdragsbepalingen zoals zij die in general 
comments en eerdere zienswijzen of concluding observations hebben 
neergelegd. Bij de toetsing aan de rechten uit het IVESCR, het IVRK en het VN-
verdrag handicap die economisch, sociaal en cultureel van aard zijn, houden de 
comités bovendien rekening met de beleidsruimte die staten op dit vlak toekomt. 
Daarbij is onder meer relevant de (financiële) middelen die de staat ter 
beschikking staan, zoals het welvaartsniveau van de desbetreffende staat.  
 
Zo specificeren de facultatieve protocollen bij het IVESCR en het IVRK dat de 
beoordeling van kennisgevingen door de comités zich beperkt tot de redelijkheid 
van de door de staat genomen maatregelen. Met dergelijke bepalingen wordt 
beoogd recht te doen aan de beleidsvrijheid die staten veelal toekomt ten aanzien 
van dit type rechten. Onmiddellijke verwezenlijking en een concreet resultaat 
worden als zodanig meestal niet vereist, al bestaan daar ook uitzonderingen op 

