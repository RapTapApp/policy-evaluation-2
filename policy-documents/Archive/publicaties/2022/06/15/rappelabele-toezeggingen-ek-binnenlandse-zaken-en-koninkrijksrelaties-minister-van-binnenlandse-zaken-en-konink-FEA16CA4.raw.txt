 
Rappelabele toezeggingen EK Binnenlandse Zaken en Koninkrijksrelaties minister van 
Binnenlandse Zaken en Koninkrijksrelaties 
 
1) De Minister van Binnenlandse Zaken en Koninkrijksrelaties zegt de Kamer, naar aanleiding 
van een vraag van het lid Kox (SP), toe haar zo spoedig mogelijk in te lichten over een 
voornemen de wet bij koninklijk besluit te verlengen (T02845) 
 
Momenteel zijn er voorbereidingen voor het wetsvoorstel over digitaal vergaderen. De 
indiening bij de Tweede Kamer is voorzien medio januari 2023. Daarom wordt de deadline 
van deze toezegging verlengd.  
 
De Eerste Kamer wordt verzocht de termijn te verschuiven naar medio januari 2023. 
 
2) De staatssecretaris van Binnenlandse Zaken en Koninkrijksrelaties zegt de Kamer, naar 
aanleiding van een vraag van het lid Dittrich (D66), toe in de periodieke rapportage aan de 
Kamer aandacht besteden aan de wijze waarop de burgers van Sint Eustatius worden 
geïnformeerd over de uitvoering van de Wet herstel voorzieningen Sint Eustatius en hoe de 
gang van zaken door hen wordt ervaren (T03271) 
 
Afgedaan. Aan deze toezegging is voldaan met de zevende voortgangsrapportage Sint 
Eustatius van 31 mei 2021 (Kamerstukken I 2020/21, 35422, nr. G, bijlage 3). In de brief 
staat een verwijzing naar de toezegging op bladzijde 2, bovenaan. 
 
3) De staatssecretaris van Binnenlandse Zaken en Koninkrijksrelaties zegt de Eerste Kamer, 
naar aanleiding van een vraag van het lid Rosenmöller (GroenLinks), toe zich ervoor in te 
spannen om de Caribische landen van het Koninkrijk, op basis van aanbevelingen in het 
AIV-rapport, getiteld “Fundamentele rechten in het Koninkrijk: eenheid in bescherming”, aan 
te spreken op de implementatie van een aantal internationale verdragen, waaronder het 
EVRM-proof uitwerken van de vluchtelingenprocedure op Curaçao (T03272) 
 
De vier landen van het koninkrijk komen ambtelijk sinds januari 2021 periodiek bij elkaar 
om te overleggen over de implementatie van mensenrechtenverdragen in de Caribische 
delen van het koninkrijk. Dit geschiedt in een subcommissie van het Ambtelijk 
wetgevingsoverleg Koninkrijksrelaties (AWOK). De Staten-Generaal worden jaarlijks 
geïnformeerd over de voortgang in dit verband in de memorie van toelichting bij de 
begroting koninkrijksrelaties. Op dit moment ligt de focus van de subcommissie onder meer 
op de implementatie van het Verdrag van Istanbul, inzake het voorkomen en bestrijden van 
geweld tegen vrouwen en huiselijk geweld, en enkele verdragen die kinderrechten betreffen. 
De Eerste Kamer wordt verzocht de termijn te verschuiven naar 1 oktober 2022. 
 
4) De staatssecretaris van Binnenlandse Zaken en Koninkrijksrelaties zegt de Kamer, naar 
aanleiding van een vraag van het lid Dittrich (D66), toe met de Caribische landen van het 
Koninkrijk te bespreken dat in het Caribisch deel van het Koninkrijk de mogelijkheid wordt 
geboden tot het aangaan van een huwelijk tussen partners van gelijk geslacht en de Eerste 
Kamer daarover te informeren (T03273) 
 
Over dit onderwerp zal met de landen worden gesproken, in eerste instantie via informeel 
overleg en daarna in de formele overleggen.  
De Eerste Kamer wordt verzocht de termijn te verschuiven naar 1 december 2022. 
 
5) De staatssecretaris van Binnenlandse Zaken en Koninkrijksrelaties zegt de Eerste Kamer, 
naar aanleiding van een vraag van het lid Recourt (PvdA), toe de Kamer te informeren over 
de exacte invulling van de dialoogtafels in het kader van het Adviescollege dialooggroep 
slavernijverleden (T03274)  
 
Afgedaan. Deze toezegging is afgedaan met Kamerbrief over rapport Adviescollege 
Dialooggroep Slavernijverleden 'Ketenen van het verleden' + bijlage, 35.570 VII, TK, 106, 1 
juli 2021 (https://www.eerstekamer.nl/behandeling/20210701/brief_regering_rapport/info). 
 

