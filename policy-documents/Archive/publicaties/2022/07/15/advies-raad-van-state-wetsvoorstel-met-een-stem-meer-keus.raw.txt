 
Kenmerk W04.21.0073/I
Datum aanhangig 17 maart 2021
Datum vastgesteld 8 september 2021
Datum advies 9 september 2021
Datum publicatie 16 juni 2022
Vindplaats Website Raad van State
Volledige tekst
Bij Kabinetsmissive van 17 maart 2021, no.2021000494, heeft Uwe Majesteit, op voordracht
van de Minister van Binnenlandse Zaken en Koninkrijksrelaties, bij de Afdeling advisering van
de Raad van State ter overweging aanhangig gemaakt het voorstel van wet tot wijziging van
de Kieswet in verband met de invoering van een kandidaats- of lijststemstelsel voor de
verkiezing van de leden van de rechtstreeks gekozen volksvertegenwoordigende organen
alsmede enige andere wijzigingen (Wet Met één stem meer keus), met memorie van
toelichting.
De kern van het wetsvoorstel is dat kiezers de mogelijkheid krijgen om te stemmen op de
lijst (en daarmee de volgorde) waar de kandidaten van de betreffende politieke groepering op
staan, of op een specifieke kandidaat op de lijst. Het gevolg is dat meer kandidaten dan thans
een zetel kunnen verwerven op basis van op hen uitgebrachte stemmen. Het gewijzigde
kiesstelsel zal uit oogpunt van uniformiteit en daarmee begrijpelijkheid voor de kiezers gaan
gelden voor alle directe verkiezingen: Europees Parlement, Tweede Kamer, Provinciale
Staten, gemeenteraad, waterschappen en voor de eilandsraden op de BES-eilanden.
Met dit wetsvoorstel beoogt de regering de persoonlijke en regionale component van het
kiesstelsel te versterken en de relatie tussen kiezer en gekozene te verbeteren. De regering
volgt hiermee een advies van de Staatscommissie parlementair stelsel. Aanleiding voor de
regering om over te gaan tot deze wijziging is dat delen van het electoraat zich niet
vertegenwoordigd voelen.
De Afdeling advisering van de Raad van State plaatst de volgende fundamentele
kanttekeningen bij dit wetsvoorstel. In verband met deze opmerkingen kan over het voorstel
niet positief worden geadviseerd.
Geen oplossing
De Afdeling concludeert dat de probleemanalyse die dit wetsvoorstel beoogt te
onderbouwen ernstig tekortschiet. Om te beginnen is het de vraag of er sprake is van een
serieus tekort in de representatie zoals dit begrip nu wordt uitgelegd door de regering. De
regering volgt de Staatscommissie parlementair stelsel (hierna: Staatscommissie), die stelt
1
 

samenstelling van de fracties. Hoewel zij nog steeds bepalen wie er op de lijst komt, is het
zwaardere gewicht van de kandidaatsstemmen zodanig dat de lijstvolgorde waarschijnlijk
vaker wordt doorbroken. Politieke partijen zijn nog steeds onontbeerlijk voor het functioneren
van de parlementaire democratie. De Afdeling stelt vast dat het wetsvoorstel hun positie
aantast. Het wetsvoorstel is ook om die reden onvoldoende doordacht.
Financiering partijen en kandidaten
Het voorstel zal naar verwachting leiden tot meer individuele campagnes van kandidaten. Zij
zullen niet alleen electorale steun proberen te verwerven bij het electoraat, maar mogelijk
ook willen voorzien in eigen financiering door bedrijven en personen. De regering kiest er
echter voor geen nadere regels te stellen aan financiering van individuele campagnes. Mede
met het oog op het gevaar van cliëntelisme is transparantie over de campagne-financiering
geboden, voor individuele kandidaten en ook voor lokale partijen.
Gevolgen voor decentrale overheden niet doordacht
Het advies van de Staatscommissie had alleen betrekking op de nationale verkiezingen voor
de Tweede Kamer. De regering past het gewijzigde kiesstelsel echter ook toe op alle andere
rechtstreekse verkiezingen. De Afdeling onderkent het belang dat kiezers een kiesstelsel
begrijpen en dat uniformiteit in dat verband een belangrijke overweging is. De stelling van de
regering dat het wetsvoorstel op alle bestuursniveaus meerwaarde heeft, is echter niet
gemotiveerd. Zo is het zeer de vraag of bij lokale verkiezingen in kleinere gemeenschappen
(gemeenten, de BES-eilanden) de band tussen kiezers en gekozene moet worden versterkt.
Zo is het aandeel voorkeurstemmen bij deze verkiezingen significant hoger dan bij de
Tweede Kamerverkiezingen.
Conclusie
De probleemanalyse in het voorstel schiet ernstig te kort. Tevens voorziet het voorstel niet in
een oplossing van het door de regering geformuleerde probleem. Het gaat onvoldoende in op
het achterliggende representatieconcept en de verhouding ten opzichte van de Grondwet.
Het voorstel gaat ook niet in op de spanning die het zwaardere gewicht dat van de
kandidaatsstem ten opzichte van de lijststem meebrengt in het licht van het gelijke kiesrecht.
Er zijn bovendien reële risico’s aan dit voorstel verbonden voor het functioneren van het
parlement, voor decentrale overheden, voor politieke partijen en met betrekking tot de
financiering van campagnes die in de toelichting niet worden besproken.
De Afdeling komt tot de conclusie dat de gesignaleerde problemen, fundamentele
tekortkomingen en risico’s in samenhang bezien van dien aard zijn dat over het voorstel niet
positief kan worden geadviseerd.
Leeswijzer
Punt 1 geeft de kern van het wetsvoorstel weer. In punt 2 wordt met het oog op een goed
begrip van het wetsvoorstel een korte algemene beschouwing gewijd aan de bredere
context. De Afdeling gaat daarbij in op het grondwettelijk kader, de verschillende doelen die
met de inrichting van een kiesstelsel kunnen worden nagestreefd en bereikt en de gevolgen
die de inrichting kan hebben voor de verhouding tussen partijen, kandidaten, kiezers en het
functioneren van het parlement.
In de daarop volgende punten volgt de beoordeling van het wetsvoorstel. Punt 3 gaat in het
bijzonder in op de algemene motivering van het wetsvoorstel en de daaraan ten grondslag
liggende probleemanalyse. In punt 4 gaat de Afdeling in op de vraag of het stelsel leidt tot
een evenredige zwaarte van lijststemmen en kandidaatsstemmen. Punt 5 ziet op de
3
 

Aan de inrichting van een kiesstelsel zullen verschillende, niet (volledig) met elkaar in
overeenstemming te brengen idealen ten grondslag liggen. Democratie gaat uit van de wil
van de meerderheid, maar ook van de rechten van minderheden; zij beoogt representatie
maar ook rechtsstatelijkheid; zij wil daadkracht maar ook responsiviteit. (zie noot 7) Het grote
aantal variabelen verklaart waarom er zoveel verschillende kiesstelsels zijn. (zie noot 8) Dit
betekent ook dat een stelsel dat zeer geschikt is voor het ene land wellicht niet goed werkt in
een ander land. In dat licht bezien is het niet mogelijk om te spreken van het ‘perfecte’
stelsel en zal steeds een balans moeten worden gezocht tussen verschillende principes en
doelstellingen. Daarbij moet in ogenschouw worden genomen dat aanpassingen van het
stelsel in veel gevallen op verschillende punten doorwerken.
De Afdeling gaat hieronder eerst in op het Nederlandse grondwettelijke kader en de impact
die dat heeft op de keuzes die gemaakt kunnen worden met betrekking tot de inrichting van
het kiesstelsel. Daarna wordt gewezen op een aantal belangrijke doelstellingen en de
uitersten van de balans die hierbij getroffen moet worden. De Afdeling onderscheidt daarbij
de volgende dimensies:
Balans Heeft effect op
Invloed partij Invloed kiezer Zetelverdeling in fractie
Nadruk op partijprogramma Individuele campagne Cohesie fractie
Wetgeving en controle Representatie Taken parlement
Besluitvorming Vertegenwoordiging Kiesstelsel
Versnippering Toegankelijkheid Partijenstelsel
a. Grondwettelijk kader
In veel landen, waaronder Nederland, liggen de fundamentele uitgangspunten van het
kiesstelsel vast in de Grondwet. Verdere uitwerking daarvan geschiedt op het niveau van de
formele wet. Dit betekent dat bij een zeer ingrijpende wijziging van het kiesstelsel, die raakt
aan die fundamentele uitgangspunten, allereerst de Grondwet zal moeten worden gewijzigd.
Dit was bijvoorbeeld in Nederland het geval toen in 1917 het algemeen kiesrecht werd
ingevoerd en de overgang werd gemaakt van een districtenstelsel naar een stelsel van
evenredige vertegenwoordiging. Er kan echter ook voor worden gekozen om binnen de
grenzen van de grondwettelijke bepalingen (delen van) het kiesstelsel te wijzigen. (zie noot 9)
Cruciaal daarbij is dan wel dat die wijzigingen passen binnen het grondwettelijk kader.
De Grondwet kent de volgende bepalingen die relevant zijn voor de inrichting van het
kiesstelsel:
- Artikel 4: Iedere Nederlander heeft gelijkelijk recht de leden van algemeen
vertegenwoordigende organen te verkiezen alsmede tot lid van deze organen te worden
5
 

besluitvorming te structureren, oplossingen te ontwikkelen voor maatschappelijke
vraagstukken, visies te ontwikkelen op de maatschappelijke ordening, opvattingen te
kanaliseren en mede op basis daarvan kandidaten voor parlementen te selecteren.
Tegelijkertijd dient erkend te worden dat politieke partijen die functies thans minder goed
vervullen. Het is gezien deze cruciale functies dan ook van groot belang dat zij zich
revitaliseren.
c. Cohesie fractie: nadruk op partijprogramma- individuele campagne
Een sterke invloed van de partij op de samenstelling van de lijst en daarmee op de
uiteindelijke samenstelling van de fractie kan betekenen dat de samenhang binnen de fractie
beter is gewaarborgd. Dit is van belang om als fractie een stevige ‘vuist’ te maken in debat
en besluitvorming. Voor regeringsfracties geldt daarnaast dat zij met een stabiele fractie ook
kunnen bijdragen aan rust binnen en stabiliteit van het bestuur (regering, college). Zeker in
een land waar geen enkele partij een absolute meerderheid heeft en vaak meer dan twee
partijen nodig zijn om een coalitie te vormen, is dit van groot belang voor een slagvaardig
bestuur. Daarbij speelt ook het belang dat de partij heeft om de lijst zo samen te stellen dat
verschillende disciplines en achtergronden in de Kamerfractie zullen komen.
Het onderdeel uitmaken van een fractie kan voor individuele volksvertegenwoordigers soms
wel als een harnas voelen. Dit is des te meer het geval als volksvertegenwoordigers op meer
persoonlijke wijze campagne hebben gevoerd en een zeker eigen mandaat van de kiezer
(menen te) hebben. Hoewel van een volksvertegenwoordiger die namens een bepaalde lijst
gekozen is verwacht mag worden dat deze de opvattingen van de partij (grotendeels)
onderschrijft, laat dit onverlet dat er ruimte moet zijn om af te wijken van de partijlijn. Dit
vloeit ook voort uit artikel 67, derde lid, van de Grondwet dat bepaalt dat
volksvertegenwoordigers stemmen zonder last, dat uitdrukt dat zij trustees zijn, met ruimte
voor individuele afweging.
d. Taken parlement: representatie - wetgeving en controle
Een zwaardere nadruk op het persoonlijke element in politiek en media betekent dat
kandidaten, maar ook volksvertegenwoordigers die herkozen willen worden, meer tijd en
energie moeten steken in de eigen zichtbaarheid in de media en op bijeenkomsten. Deze
persoonlijke profilering kan uitmonden in een continue campagne tot de volgende
verkiezingen. In extreme vorm wordt verkozen worden een doel op zich en niet een middel
om een bepaald programma te realiseren.
Individuele representatie is op zich legitiem; het is een van de belangrijke activiteiten van een
volksvertegenwoordiger. Indien te ver doorgevoerd bestaat daarbij echter het risico dat dit
ten koste gaat van de andere kerntaken: wetgeving/kaderstelling en controle op de uitvoering
van beleid. Al decennia is de klacht te horen dat volksvertegenwoordigers te weinig
toekomen aan dit eigenlijke ‘handwerk’. Ze besteden gemiddeld relatief weinig tijd aan
controle en aan behandeling van wetsvoorstellen. (zie noot 13)
e. Kiesstelsel: besluitvorming - vertegenwoordiging
Het Nederlandse kiesstelsel is vanwege het evenredigheidsbeginsel zeer gericht op een
brede pluriforme vertegenwoordiging. Dit stelsel zonder drempels en met makkelijke
toegang leidt ertoe dat iedere nieuwe stroming een reële mogelijkheid heeft om
vertegenwoordigd te worden. Dit kan leiden tot een groot aantal (kleinere) partijen in het
parlement. Ook leiden kiesstelsels zoals het Nederlandse tot een minder duidelijke band
tussen de uitslag van de verkiezingen en de regeringsvorming. Er moet immers na de
verkiezingen gezocht worden naar een werkbare coalitie, wat vereist dat er compromissen
gesloten worden waar (een deel van) de kiezers zich niet in zullen herkennen.
7
 

Zoals de regering onderkent is de hierboven aangehaalde analyse van de Staatscommissie op
dit onderwerp niet onweersproken gebleven. (zie noot 15) In de kern gaat het debat om de
vraag wat ‘vertegenwoordiging’ in een representatieve democratie inhoudt. De Afdeling wijst
er - met de regering (zie noot 16) - op dat een volmaakte afspiegeling van de bevolking per
definitie onmogelijk is. De verscheidenheid tussen mensen is zeer groot en hangt, naast
inhoudelijke opvattingen, onder meer samen met afkomst, opleiding, familiesamenstelling,
seksuele oriëntatie, sekse en leeftijd. Bij de vraag hoe de bevolking in het parlement
vertegenwoordigd moet worden moeten daarom keuzes worden gemaakt over welke
breuklijnen voor het parlementaire werk het belangrijkste zijn, om daarna te kunnen zorgen
voor een zo goed mogelijke afspiegeling langs die lijnen.
De regering onderkent dat er een debat is over wat representatie moet inhouden, maar gaat
daar niet inhoudelijk op in. Zij lijkt in dit opzicht de uitleg van de Staatscommissie te volgen.
De Staatscommissie heeft betoogd dat representatie betekent dat er zo weinig mogelijk
verschil zit tussen de "belangen, idealen, ideeën, aspiraties en ambities van de kiezers" en de
verwezenlijking daarvan door de volksvertegenwoordiging. Zij beziet dit begrip dus in termen
van de congruentie tussen kiezers en gekozenen. Deze congruentie kan volgens de
Staatscommissie betrekking hebben op persoonskenmerken (leeftijd, geslacht,
opleidingsniveau) en op inhoudelijke standpunten. Deze laatste categorie - inhoudelijke
representatie - acht zij het zwaarst wegen. Deze houdt in ‘dat de politieke opvattingen van
kiezers in het parlementaire debat terugkeren, dat hun belangen effectief worden behartigd
en dat de uitkomsten van het democratisch proces aansluiten bij wat zij verwachten en
verlangen’. (zie noot 17) Zij vindt het problematisch dat er op polariserende onderwerpen als
integratie, immigratie en Europa verschil bestaat tussen de visies van Kamerleden en (vooral
lager opgeleide) kiezers. In deze opvatting van representatie is de volksvertegenwoordiger
‘woordvoerder’ en ‘spreekbuis’ van zijn kiezers en is de norm dat de opvattingen van
gekozenen zoveel mogelijk samenvallen met hun kiezers.
De vraag is hoe deze laatste opvatting van representatie - de volksvertegenwoordiger als
spreekbuis van een specifiek deel van het electoraat - zich verhoudt tot artikel 50 van de
Grondwet. Dat artikel bepaalt dat de Staten-Generaal het gehele Nederlandse volk
vertegenwoordigen. Kern van de heersende uitleg van deze bepaling is, dat de leden van het
parlement het algemeen belang moeten behartigen en op grond van hun visie op dat belang
tot besluitvorming moeten komen op basis van een eigen oordeel over wat voor de bevolking
als geheel noodzakelijk is. (zie noot 18)
Het aldus uitgelegde artikel 50 van de Grondwet hangt daarmee nauw samen met artikel 67,
derde lid, van de Grondwet dat bepaalt dat de leden van de Staten-Generaal "zonder last
stemmen". Dit brengt tot uitdrukking dat parlementsleden geen instructies kan worden
gegeven. Zij hebben een vrij mandaat en zijn daarmee zelfstandig in het bepalen van hun
stem. (zie noot 19)
De toelichting is op dit punt ambigu. Enerzijds stelt deze dat het erom gaat "dat zoveel
mogelijk verschillende geluiden kunnen worden gehoord om aan de hand daarvan te bepalen
hoe het algemeen belang het beste wordt gediend". (zie noot 20) Anderzijds stelt de
toelichting ook: "Een kandidaat kan zich door haar of zijn regionale afkomst of woonplaats
opwerpen als een soort ‘ambassadeur’ van de betreffende regio". (zie noot 21) Ook geldt "dat
individuele kandidaten zich kunnen presenteren als de mogelijke vertegenwoordiger van een
gebied, een dorp of een wijk of zich op een andere wijze kunnen onderscheiden met hun
persoonlijke profiel". (zie noot 22) Hiermee is onduidelijk of de regering de nadruk legt op het
dienen van het algemeen belang of vooral op het vertolken van specifieke (deel)belangen van
9
 

gaan stemmen. De onvrede is op het eerste gezicht een vrij ongericht sentiment over ‘de
politiek’ in het algemeen. Deze electorale onvrede staat los van meer inhoudelijke onvrede
over het gevoerde beleid. Nader onderzoek wijst op een aantal meer concrete onderwerpen
waarover onvrede onder kiezers bestaat. (zie noot 33) Het gaat dan bijvoorbeeld om
parlementariërs die zich afsplitsen (of uit de partij worden gezet) maar wel hun zetel
behouden. Een andere bron van onvrede betreft de fragmentatie in de
volksvertegenwoordiging. Daarnaast zijn kiezers niet in staat directe invloed uit te oefenen op
de regeringsvorming (of collegevorming), bijvoorbeeld omdat een partij die veel stemmen
haalt hier in hun ogen onvoldoende bij wordt betrokken. Ook dit is een bron van electorale
onvrede.
Aan deze onderwerpen - ook genoemd in het eindrapport van de Staatscommissie (zie noot
34) - wordt in de toelichting geen aandacht geschonken. Andere bronnen van electorale
onvrede blijven onbesproken en kunnen door dit voorstel mogelijk juist tot meer onvrede
leiden.
Uit het Nationaal Kiezersonderzoek blijkt dat Nederlanders er in grote meerderheid
voorstander van zijn dat Tweede Kamerleden die uit hun fractie stappen, hun zetel
teruggeven aan de partij en niet in de Tweede Kamer blijven zitten. Ook de Staatscommissie
noteert dat "versplintering en afsplitsing een doorn in het oog van veel burgers" zijn. (zie noot
35) Juist het (gevoelde) persoonlijke mandaat van gekozen volksvertegenwoordigers kan er
echter toe leiden dat zij meer een eigen koers varen en zich in het uiterste geval losmaken
van de fractie met behoud van de zetel. Dit komt nu al voor, juist bij volksvertegenwoordigers
die met veel voorkeurstemmen zijn verkozen. Het wetsvoorstel zal dit persoonlijke element
verder versterken. Niet alleen in het licht van de genoemde electorale onvrede is het de
vraag of dit wenselijk is. Een verdere versnippering kan ook afbreuk doen aan de effectieve
vervulling van de grondwettelijke taken van de volksvertegenwoordiging.
Een andere bron van onvrede is dat kiezers slechts indirect invloed hebben op de
regeringsvorming. De vormgeving van het huidige Nederlandse representatieve stelsel zorgt
ervoor dat geen partij een absolute meerderheid van zetels behaalt. Ieder bestuur (regering,
college) zal tot stand moeten komen op basis van onderhandelingen tussen partijen, waarbij
compromissen onvermijdelijk zijn. Het hiervoor geschetste risico van verdere versplintering
raakt ook aan dit fenomeen. Kabinetten zullen nog moeizamer (want met nog meer partijen)
tot stand komen en daarbij zal van iedere deelnemende partij gevraagd worden (soms fors)
‘in te schikken’. Dit leidt ertoe dat partijen soms zoveel concessies doen dat zij zich
vervreemden van een deel van hun achterban. Dit is echter een onvermijdelijk gevolg van de
noodzakelijke coalitievorming in een stelsel van evenredige vertegenwoordiging en wordt
met het wetsvoorstel niet wezenlijk anders.
b. Versplintering volksvertegenwoordiging
Het wetsvoorstel strekt er toe de waarborgsom te verhogen die politieke partijen betalen bij
het registreren van de aanduiding van een politieke groepering en bij de indiening van de
kandidatenlijst. In de praktijk komt deze maatregel neer op bijna een verdubbeling van het
bedrag. Ook wordt een verhoging voorgesteld van het aantal ondersteuningsverklaringen
voor deelname aan de verkiezingen. Voor deelname aan de Tweede Kamerverkiezingen komt
het neer op een verhoging van 580 naar 1.200 verklaringen. Voor de Europese
Parlementsverkiezingen gaat het om een verhoging van 30 naar 1200. Bij gemeenteraden
gaat het om een verdubbeling. Beide maatregelen vormen samen een drempel voor partijen
om deel te nemen aan verkiezingen. Zo wil de regering lichtvaardige deelname te
ontmoedigen en tevens de versplintering tegen te gaan.
11
 

kandidaatsstem uitbrengt.
Ter verduidelijking het volgende voorbeeld. Er zijn 50.000 stemmen nodig voor een zetel. De
partij haalt in totaal 200.000 stemmen. De partij krijgt 4 zetels. 75% van de kiezers (150.000
stemmers) brengt een lijststem uit. De kiezers die een kandidaatsstem uitbrengen (50.000
stemmers), stemmen vooral op de lijsttrekker en de eerste vrouw. Drie zetels gaan via de
lijst, de vierde via de kandidaatsstemmen.
kandidaatsstemmen Welke zetel
Kandidaat 1 28.000 Lijstzetel 1
Kandidaat 2 (vrouw) 18.000 Lijstzetel 2
Kandidaat 3 3000 Lijstzetel 3
Kandidaat 4 170
Kandidaat 5 40
Kandidaat 6 60
Kandidaat 7 560 Kandidaatszetel 1
Kandidaat 8 110
Kandidaat 9 50
Kandidaat 10 10
In dit geval leidt het voorgestelde stelsel ertoe dat omdat de kandidaatsstemmen met name
aan de bovenkant van de lijst zijn uitgebracht, kandidaat 7 met heel weinig stemmen (560) de
zetel krijgt ten koste van kandidaat 4. Dit terwijl de 150.000 kiezers die op de lijst hebben
gestemd en dus de volgorde daarvan onderschrijven, hebben aangegeven kandidaat 4 te
prefereren boven kandidaat 5, 6, 7, etc. De kandidaatsstemmen hebben daarmee een
onevenredige invloed. De toelichting gaat hier niet op in.
b. Lijstduwers
De toelichting gaat ook niet in op de effecten van het stelsel bij het gebruik van lijstduwers.
Zij zijn ‘stemmentrekkers’ van wie op voorhand duidelijk is dat zij niet een zetel zullen
innemen. Hun stemmen gaan ten koste van de lijstvolgorde en komen ten goede aan
(andere) kandidaten met relatief meer stemmen dan anderen op de lijst, maar dit hoeft geen
13
 

kandidaatsstemmen daarna een zetel bemachtigen, kan de stabiliteit binnen een partij (en
daarmee de fractiecohesie) schaden. (zie noot 39) In het uiterste geval zullen gekozenen met
een (gevoeld) persoonlijk mandaat zich afsplitsen van de fractie met behoud van hun zetel.
Voor het goed uitvoeren van de controle en de wetgevingstaken heeft iedere fractie
afzonderlijk - en daarmee het parlement als geheel - in de huidige situatie reeds onvoldoende
menskracht waardoor een parlementariër een zeer breed takenpakket heeft. Verdere
versplintering door afsplitsing na verkiezingen zal deze situatie verergeren.
ii. Minder vakspecialisten
Nu meer kandidaten met een persoonlijk profiel kans op een zetel maken, kan dit ten koste
gaan van het aantal specialisten of kandidaten met een publicitair minder aansprekende
portefeuille. Bij de samenstelling van de lijst zullen partijen doorgaans een fractie voor ogen
hebben met een bepaald evenwicht naar geslacht, herkomst, specifieke kennis of
achtergrond en parlementaire ervaring. Gegeven de grote omloopsnelheid (gemiddeld korte
zittingsduur) van Kamerleden, is dergelijke ervaring steeds belangrijker. De invloed van de
partij om met het oog hierop een evenwichtige fractie samen te stellen wordt doorkruist door
dit voorstel. (zie noot 40)
Het is bovendien denkbaar dat van het nieuwe stelsel nog een versterkend effect uitgaat.
Politieke partijen kunnen zich genoodzaakt voelen de lijst vooral zo samenstellen dat
aansprekende en zich goed profilerende kandidaten een plaats krijgen. De vraag is dan
hoeveel ruimte er nog is op de lijst voor kandidaten die inhoudelijk hun parlementaire taken
goed vervullen, daarbij een belangrijke bijdrage leveren aan de kwaliteit van het parlementair
werk waaronder de kwaliteit van wetgeving, maar minder tot de verbeelding spreken in hun
openbaar optreden.
b. Gevolgen voor politieke partijen
Het wetsvoorstel heeft als gevolg dat politieke partijen minder invloed hebben op de
samenstelling van de fracties. Hoewel zij nog steeds bepalen wie er op de lijst komt, is het
gewicht van de kandidaatsstemmen zodanig dat de lijstvolgorde waarschijnlijk vaker wordt
doorbroken. Zoals eerder geconstateerd zijn politieke partijen, ondanks alle kritiek, nog
steeds onontbeerlijk voor het goed functioneren van de democratie. (zie noot 41) Dit geldt
zowel bij de verkiezingen als voor het op democratisch gelegitimeerde wijze besturen van het
land, provincie of gemeente.
De rol en positie van politieke partijen wordt met dit voorstel aangetast doordat de
lijstvolgorde minder leidend wordt bij de vraag wie van de kandidaten een zetel krijgt. De
vraag is welke rol de regering voor partijen ziet weggelegd en welke balans zij ziet tussen
kiezersdemocratie en partijendemocratie. De Afdeling mist een visie van de regering op de
rol van de politieke partijen in de parlementaire democratie. In reactie op het voorstel van het
Burgerforum Kiesstelsel achtte de toenmalige regering het van belang de verbinding tussen
politieke partijen en de samenleving te versterken. (zie noot 42)
c. Conclusie
Bij elkaar genomen kan in zowel kwantitatief als kwalitatief opzicht een tekort ontstaan bij het
uitoefenen van de parlementaire kerntaken. Dit is zorgwekkend, nu deze taken in de huidige
situatie al onder druk staan. Daarnaast kan aantasting van het functioneren van de
volksvertegenwoordiging juist leiden tot vergroting van de electorale onvrede en daarmee de
beoogde toegevoegde waarde van het voorstel teniet doen. Voorts ontbreekt een visie op de
gevolgen van het voorstel op de positie van politieke partijen. Gelet op hun vooralsnog
onvervangbare rol en betekenis voor het functioneren van de parlementaire democratie moet
15
 

alleen betrekking op de Tweede Kamerverkiezingen.
Uit de toelichting blijkt niet of nader is onderzocht in hoeverre de veronderstelde problemen
op landelijk niveau (zie punt III) ook gelden voor de andere bestuurslagen. Zo is het
bijvoorbeeld de vraag of in kleinere gemeenten de band tussen kiezer en gekozene moet
worden versterkt. In betrekkelijk kleine gemeenschappen kan deze band ook juist te nauw
worden. Ook de vraag in hoeverre versnippering overal problematisch is, wordt niet
beantwoord. Ten slotte ontbreekt een doorrekening van de effecten van het voorstel voor
kleinere volksvertegenwoordigingen. In dit verband is onder meer relevant dat het aandeel
voorkeursstemmen bij sommige decentrale verkiezingen significant afwijkt (veel hoger is) ten
opzichte van dat bij de verkiezingen voor de Tweede Kamer.
De Afdeling constateert dat de regering voorstelt het kiesstelsel te wijzigen voor alle
verkiezingen zonder dat duidelijk is in hoeverre problemen op landelijk niveau ook decentraal
spelen. Evenmin is bezien wat de gevolgen zullen zijn voor de diverse bestuurslagen. Nader
onderzoek naar zowel de problemen als doordenking van de voor- en nadelen van het
voorstel is noodzakelijk voor een zorgvuldige besluitvorming. Problematisch in dit verband is
dat het ministerie van BZK de koepelorganisaties niet heeft betrokken bij de totstandkoming
van het wetsvoorstel. (zie noot 48)
De Afdeling adviseert alvorens wordt overgegaan tot aanpassing van het kiesstelsel voor
decentrale overheden via een gedegen probleemanalyse aan te tonen dat hiertoe noodzaak
bestaat en tevens te onderzoeken wat de gevolgen van zo’n voorstel zijn voor decentrale
overheden.
8. Gevolgen voor de BES-eilanden
a. Toepassing bij eilandraadsverkiezingen
Zoals hiervoor is vermeld, is vanwege de gewenste uniformiteit van het stelstel het voorstel
ook van toepassing op de verkiezingen voor de eilandraden. In reactie op het voorstel hebben
de openbare lichamen van de eilanden echter geadviseerd de wetswijziging niet op de
eilanden in te voeren. Zij zien niet in dat de geschetste problematiek ook op hen van
toepassing is en vrezen dat het voorstel meer problemen veroorzaakt dan dat het oplost.
Hierbij wordt tevens overwogen dat het huidige kiesstelsel pas sinds 2010 in de openbare
lichamen wordt toegepast en nu al, relatief kort hierna, een nieuw stelsel wordt voorgesteld.
(zie noot 49) De regering houdt niettemin vast aan de nagestreefde uniforme toepassing, ook
in Caribisch Nederland.
De Afdeling wijst erop dat de openbare lichamen thans geconfronteerd worden met een
ingrijpende wijziging op grond van een probleemanalyse die niet op hen van toepassing is. De
twee genoemde problemen in de toelichting - de band tussen kiezer en gekozene en
versnippering van de volksvertegenwoordiging - lijken zich niet voor te doen in de
kleinschalige gemeenschappen van Caribisch Nederland. Daarmee vervalt de inhoudelijke
motivering onder het voorstel om het stelsel ook daar toe te passen.
De Afdeling adviseert het wetsvoorstel niet in te voeren voor de eilandraadsverkiezingen in
Caribisch Nederland.
b. Afschaffing kieskringen en ondersteuningsverklaringen
Het voorstel schaft de kieskringen af en regelt met betrekking tot de
ondersteuningsverklaringen dat deze voortaan in heel Nederland mogen worden verzameld.
De Afdeling wijst erop dat dit met name voor Caribisch Nederland een aanvullend risico met
zich brengt. Op dit moment zijn de BES-eilanden gezamenlijk één kieskring. Een partij die
17
 

oppositie en openbaarheid enerzijds en een verminderde aansluiting van groepen burgers
door de ontzuiling anderzijds wordt het risico op maatschappelijke onvrede en politieke
instabiliteit groter. A. Lijphart, a.w., p. 206-207.
(12) Zie bijvoorbeeld R. Koole (2019), ‘Het is de schuld van de partij! Politieke partijen in een
onvolmaakte democratie’, p. 9.
(13) Zie Investico, ‘Wat geeft de medewetgever om de wetten? Resultaten data-onderzoek
medewetgevende taak Tweede Kamer’, maart 2021, 
https://files.platform-investico.nl/app/uploads/2021/03/10112536/Cijfers-en-
verantwoording.pdf.
(14) Toelichting, paragraaf 3.1 ‘Aanbeveling voor een ander kiesstelsel’.
(15) Zie het advies van de Afdeling advisering over het initiatiefvoorstel van Wet correctief
referendum, Kamerstukken II 2019/20, 35129, nr. 4, p. 8-10. Zie ook: E.Y. van Vugt (2019),
‘Versterking van de democratie: parlementaire vertegenwoordiging volgens de
Staatscommissie’, Tijdschrift voor Constitutioneel Recht, 2019, nr. 2, en A. Kok (2020) ‘Naar
een volksdemocratie? Het rammelende representatie-concept van de commissie-Remkes’,
De Hofvijver, jaargang 10, nr. 108.
(16) Toelichting, paragraaf 4.4, ‘Vertegenwoordiging van alle Nederlanders’.
(17) Eindrapport 2018, p. 135-136. 
(18) Zie voor de ontwikkelingen in de interpretatie van artikel 50 Grondwet E.Y. van Vugt, De
Staten-Generaal vertegenwoordigen het geheele Nederlandsche volk, Den Haag: Boom
juridisch 2021.
(19) Zie ook: P.P.T. Bovend’Eert en H.R.B.M. Kummeling (2017), Het Nederlandse parlement,
12e druk, Deventer: Wolters Kluwer 2017, p. 7-11.
(20) Toelichting, paragraaf 4.4 (‘Vertegenwoordiging van alle Nederlanders’).
(21) Toelichting, paragraaf 4.1 (‘Verbetering relatie kiezer-gekozene’).
(22) Toelichting, paragraaf 3.3 (‘Afweging leidt tot keuze voor kandidaats- of lijststemstelsel’).
(23) Kamerstukken II 2019/20, 35129, nr. 4, p. 9.
(24) Kamerstukken II 2019/20, 35129, nr. 4, p. 10.
(25) Staatscommissie, p. 110.
(26) Toelichting, bijlage.
(27) H. van der Kolk (2019), ‘Wat zijn de verwachte effecten van de invoering van een
kiesstelsel met een lijststem in Nederland?’, Onderzoek in opdracht van het Ministerie van
BZK, juni 2019, p. 20.
(28) H. van der Kolk (2019), ‘Wat zijn de verwachte effecten van de invoering van een
kiesstelsel met een lijststem in Nederland?’, Onderzoek in opdracht van het Ministerie van
BZK, juni 2019.
(29) Zie ook de Aanwijzingen voor de regelgeving, aanwijzingen 2.3 en 2.9.
(30) J. Thomassen, C. van Ham en R. Andeweg (2014), ‘De wankele democratie’, p. 62-63.
(31) Nationaal Kiezersonderzoek 2017, p. 83-84.
(32) De Afdeling wijst erop dat electorale onvrede een onderdeel is van de bredere onvrede
in maatschappelijke zin. Er zijn allerlei vormen van maatschappelijke onvrede die zich
vervolgens (deels en meer als afgeleide) tegen de politiek richten. Zie bijvoorbeeld Bas Heijne
(2016), ‘Onbehagen. Nieuw licht op de beschaafde mens’, Ambo/Anthos Amsterdam, Kim
Putters (2019), ‘Veenbrand. Smeulende kwesties in de welvarende samenleving’,
Prometheus Amsterdam en Denkwerk (2019), ‘Onrust in voorspoed. Hoe een stabiele
samenleving vraagt om grip en inbedding’, www.denkwerk.online.
(33) Nationaal Kiezersonderzoek 2017, p. 91-93.
(34) Staatscommissie, p. 103-124.
(35) Staatscommissie, p. 105.
19
 

