Nota van toelichting 
 Algemeen deel 
1. Inleiding 
 
Met onderhavig wijzigingsbesluit is het Tijdelijk besluit DCC (hierna: TbDCC) gewijzigd. De 
wijziging heeft allereerst betrekking op het aanwijzen van gemeentelijke 
gezondheidsdiensten (hierna: GGD’en) die op verzoek een vaccinatiecertificaat mogen 
uitgeven aan personen die elders in de Europese Unie zijn gevaccineerd. Daarnaast wordt 
het met onderhavig wijzigingsbesluit mogelijk gemaakt dat niet alleen een namens 
Nederland op papier uitgegeven digitaal EU-COVID-certificaat (hierna: DCC) met de 
CoronaCheck-app of op CoronaCheck.nl/print (hierna: CoronaCheck) mag worden 
ingeladen, maar ook een DCC dat is uitgegeven namens andere landen (binnen en buiten 
de Europese Unie).     
 
2. Achtergrond  
 
2.1 De Verordening  
 
Het TbDCC bevat regels ter uitvoering van Verordening (EU) 2021/953 van het Europees 
Parlement en de Raad van 14 juni 2021 betreffende een kader voor de afgifte, verificatie 
en aanvaarding van interoperabele COVID-19-vaccinatie-, test-, en herstelcertificaten 
(digitaal EU-COVID-certificaat, PbEU 2021, L211/1) (hierna: Verordening).  
 
De Verordening verplicht de lidstaten of door de lidstaten aangewezen instanties tot het 
uitgeven van certificaten betreffende vaccinatie tegen, negatieve test op en herstel van 
een infectie met het virus SARS-CoV-2 (hierna: coronavirus). Uit de Verordening volgt 
onder meer dat lidstaten elkaars certificaten moeten aanvaarden. In dat kader schrijft 
artikel 5, tweede lid, van de Verordening bijvoorbeeld voor dat een certificaat het aantal 
doses van een vaccinatie moet vermelden dat aan een persoon is toegediend, ook als 
deze zijn toegediend in andere lidstaten dan Nederland. De Verordening maakt het voorts 
mogelijk dat lidstaten of door lidstaten aangewezen instanties, vaccinatiecertificaten 
uitgeven aan personen die beschikken over een vaccinatiebewijs dat voldoet aan de in de 
verordening gestelde voorwaarden en waarvan de vaccinatie heeft plaatsgevonden in een 
derde land (artikel 8 van de verordening) of elders in de Europese Unie (artikel 3 van de 
verordening).  
 
2.2 Spoedregelingen ter uitvoering van de Verordening  
 
2.2.1 Vaccinatiecertificaat op basis van een vaccin, gezet in een ander Europees 
land 
 
In artikel 9 van het TbDCC is geregeld op welke wijze uitvoering wordt gegeven aan de in 
de verordening geboden mogelijkheid voor personen die in een derde land zijn 
gevaccineerd. Dit artikel wijst op dit moment de gemeentelijke gezondheidsdiensten van 
de regio’s Utrecht, Groningen, Rotterdam-Rijnmond, Amsterdam-Amstelland en Twente 
aan, alsmede de openbare lichamen Bonaire, Sint Eustatius en Saba. Deze GGD’en 
kunnen op verzoek van betrokkenen een vaccinatiecertificaat uitgeven als de vaccinatie 
heeft plaatsgevonden in een derde land. Gelet op de zomerperiode is het van essentieel 
belang dat zo spoedig mogelijk deze regio’s ook vaccinatiecertificaten mogen uitgeven aan 
personen die elders in de Europese Unie zijn gevaccineerd. Dit, zodat personen die een 
DCC nodig hebben voor een reis naar het buitenland, voldoende tijd hebben om een DCC 
aan te vragen. Artikel 6ba, tweede lid, van de Wet publieke gezondheid (hierna: Wpg) 
schrijft voor dat een dergelijke regeling bij algemene maatregel van bestuur dient te 
geschieden. Artikel 6ba, vierde lid, van de Wpg biedt de mogelijkheid om de in het tweede 
lid bedoelde regels bij ministeriële regeling te stellen in de onmiddellijke inwerkingtreding 
nodig is. Van die mogelijkheid  is gebruikgemaakt. Daartoe is op [PM] de spoedregeling 
1 
 

3.1.3 Verzoek in persoon, vergezeld van een vaccinatiebewijs  
 
Uiteraard dient ook de identiteit van de betrokkene te worden vastgesteld en moet 
worden vastgesteld dat de vaccinatiegegevens op die persoon betrekking hebben. Dit 
wordt geregeld in artikel 9a, tweede lid, onder b, van onderhavig wijzigingsbesluit. De 
betrokkene dient daartoe in persoon het verzoek te doen. Verder stelt artikel 9a, tweede 
lid, onder c, van onderhavig wijzigingsbesluit aan het bewijs van vaccinatie taaleisen en 
echtheidskenmerken.  
 
3.1.4 Het vaccinatiecertificaat 
 
Vervolgens dient het RIVM, de vaccineerder dan wel de GGD op grond van artikel 6 van 
het TbDCC op verzoek van de betrokkene ervoor zorg te dragen dat de persoonsgegevens 
die nodig zijn voor het aanmaken van een vaccinatiecertificaat op zodanige wijze verstrekt 
worden dat betrokkene door middel van a) de mobiele applicatie een digitaal 
vaccinatiecertificaat kan aanmaken, dan wel door middel van b) de webapplicatie een 
vaccinatiecertificaat kan aanmaken om op papier af te drukken.  
 
3.1.5 Uitzonderingen 
 
In artikel 9a, derde lid, is een uitzondering opgenomen op de verplichting dat verzoekers 
zich in persoon dienen te identificeren en dat het verzoek vergezeld dient te gaan van een 
vaccinatiebewijs. Het gaat dan om die gevallen waarbij de verzoeker reeds een bewijs zou 
kunnen ontvangen op basis van een eerdere vaccinatie in een ander Europees land 
waarmee deze betrokkene reeds toegang kon krijgen tot bepaalde evenementen of 
activiteiten in Nederland (tot voor kort stond dit bekend als het coronatoegangsbewijs). In 
dat geval staan de nodige persoonsgegevens van de verzoeker die nodig zijn voor het 
afgeven van een vaccinatiecertificaat op basis van een vaccinatie in een ander Europees 
land, reeds opgeslagen in CoronIT en/of HPZone (Lite) (hierna: de coronasystemen van 
GGD), waar ze gecontroleerd kunnen worden op overeenkomst met het nieuw te 
controleren vaccinatiebewijs. Het gaat hier om de voornaam, achternaam, 
geboortedatum, welk vaccin, hoeveel doses, het land van vaccinatie en de datum van 
laatste vaccinatie. De persoon in kwestie heeft zich in dat geval al in persoon 
gelegitimeerd. Ook blijkt uit deze gegevens dat sprake is van een geldig vaccin. De Wet 
op de geneeskundige behandelingsovereenkomst (hierna: WGBO) voorziet ten aanzien 
van vaccinatiegegevens in een bewaartermijn van 20 jaar, of zoveel langer als 
noodzakelijk voor de goede hulpverlening aan de patiënt (artikel 7:454 Burgerlijk 
Wetboek), tenzij de patiënt de vernietiging van de gegevens verzoekt (artikel 7:455 
Burgerlijk Wetboek). Indien de verzoeker gebruik wenst te maken van deze reeds 
opgeslagen persoonsgegevens betreffende de vaccinatie, kan de betrokkene bij een van 
de in artikel 2 genoemde GGD’en aangeven dat van deze persoonsgegevens gebruik wordt 
gemaakt waarna het vaccinatiecertificaat via de mobiele- of webapplicatie kan worden 
ontvangen en gecontroleerd met de gegevens op de reeds aanwezige gegevens. De 
betrokkene hoeft dan niet nog in persoon langs te gaan bij de GGD of het verzoek nog 
separaat te voorzien van een eerder vaccinatiebewijs. De eisen uit artikel 9a, tweede lid, 
onder b en c, zijn daarom niet van toepassing op de hier bedoelde situatie.   
 
3.1.6 Voltooide vaccinatiecyclus  
 
Voorts wordt opgemerkt dat artikel 6, tweede lid, van het TbDCC ook van toepassing is, 
inhoudende dat bij het aanmaken van een vaccinatiecertificaat met de mobiele applicatie 
of de webapplicatie uit bestanden met persoonsgegevens waarover de GGD beschikt, de 
vaccinatiecyclus van een betrokkene reeds als voltooid wordt aangemerkt als blijkt dat de 
betrokkene geïnfecteerd is geweest met het coronavirus en een eerste dosis van een 
vaccinatie heeft gehad die uit twee doses bestaat.  
 
3.2  Het inladen in CoronaCheck van buitenlandse DCC’s  
 
3.2.1 Uitwerking en grondslag  
 
3 
 

Artikel 10 van het TbDCC is erop gericht burgers een volledig overzicht te kunnen 
verschaffen in CoronaCheck. Indien geen andere bewijzen in CoronaCheck worden 
aangetroffen, waardoor iemand krachtens dit artikel geen DCC verkrijgt, kan die persoon 
zijn buitenlandse bewijs conform de DCC-Verordening op gelijke wijze in Nederland 
gebruiken. Zodoende blijven de beginselen van evenredigheid en non-discriminatie uit de 
DCC-Verordening gewaarborgd.  
 
3.2.6 Bescherming van persoonsgegevens  
 
Door het inladen van buitenlandse DCC’s vindt een verwerking van medische 
(persoons)gegevens van de betreffende persoon plaats. Het was reeds mogelijk om deze 
gegevens te verwerken, indien het DCC door Nederland was verstrekt. Door onderhavige 
regeling heeft een persoon de mogelijkheid om de gegevens, die zijn verstrekt in het 
kader van een DCC door een ander land dan Nederland, te verwerken. 
 
Burgers kunnen dankzij de wijziging in deze regeling buitenlandse DCC’s inladen in 
CoronaCheck door de door het betreffende lidstaat afgegeven papieren QR-code 
handmatig in te scannen in CoronaCheck. Om dit mogelijk te maken worden de 
persoonsgegevens die zijn opgenomen in de QR-code van het buitenlandse DCC verwerkt. 
Deze worden immers van een papieren variant omgezet in een digitale variant en dit is 
een verwerking in de zin van artikel 4, onder 2, Verordening (EU) 2016/679 van het 
Europees Parlement en de Raad van 27 april 2016 betreffende de bescherming van 
natuurlijke personen in verband met de verwerking van persoonsgegevens en betreffende 
het vrije verkeer van die gegevens en tot intrekking van Richtlijn 95/46/EG (ook wel 
bekend als de Algemene Verordening Gegevensbescherming). 
 
De grondslag voor de verwerking van deze persoonsgegevens door de papieren QR-code 
in te scannen in CoronaCheck wordt geboden door artikel 5 (vaccinatiebewijs), artikel 6 
(testbewijs) en artikel 7 (herstelbewijs) van de Verordening. Tevens biedt artikel 6ba, 
eerste lid, van de Wet publieke gezondheid juncto artikel 12 van het TbDCC de grondslag 
voor de verwerking van persoonsgegevens ter uitvoering van de Verordening.  
 
4. Caribisch Nederland 
 
Via artikel 2 van het TbDCC zijn de artikelen 9a en 10 van het TbDCC tevens van 
toepassing op de openbare lichamen Bonaire, Saba en Sint Eustatius.  
 
5. Financiële gevolgen en regeldruk gevolgen 
 
De financiële gevolgen van onderhavig wijzigingsbesluit en het effect ervan op de 
regeldruk is minimaal. Dat wat onderhavig wijzigingsbesluit regelt, is reeds geregeld bij 
de spoedregelingen ‘Tijdelijke regeling uitgifte DCC’s op basis van een Europees vaccin’ en 
‘Tijdelijke regeling inladen DCC’s’.  
 
6. Toezicht en handhaving  
 
De bepalingen die in dit wijzigingsbesluit zijn opgenomen brengen geen verandering in de 
bestaande toezicht- en handhavingssystematiek van de certificaten. 
 
7. Advisering en consultatie 
 
Onderhavig wijzigingsbesluit is op 1 juni 2022 voor advies aan het Adviescollege Toetsing 
Regeldruk (ATR) voorgelegd. Het ATR heeft het dossier niet geselecteerd voor een formeel 
advies, omdat het wijzigingsbesluit geen gevolgen voor de regeldruk heeft.   
 
De spoedregeling ‘Tijdelijke regeling uitgifte DCC’s op basis van een elders in Europa 
gezet vaccin’ is op 24 mei 2022 voor advies aan de Autoriteit Persoonsgegeven (hierna: 
AP) voorgelegd. De AP heeft op 23 juni 2022 blanco advies uitgebracht (kenmerk: 
kenmerk: z2022-03354). Omdat er verder bij onderhavig wijzigingsbesluit ook geen 
5 
 

 
 
 
 
 
 
 
 
 
 
 
 
7 
 

