 
  VERSLAG  VAN EEN SCHRIFTELIJK OVERLEG 
Vastgesteld, .. xxxx 2022 
 
Binnen de vaste commissie voor Buitenlandse Zaken hebben de onderstaande fracties de 
behoefte vragen en opmerkingen voor te leggen aan de minister van Buitenlandse Zaken over de 
geannoteerde agenda van de informele Raad Buitenlandse Zaken Gymnich van 30 en 31 
augustus 2022 (21501-02, nr. 2519), het verslag van de Raad Buitenlandse Zaken van 18 juli 
2022 (21501-02, nr. 2514), het verslag van het schriftelijk overleg over de geannoteerde agenda 
voor de Raad Buitenlandse Zaken van 18 juli 2022 en over het verslag van de Raad Buitenlandse 
Zaken van 20 juni 2022 (21501-02, nr. 2516). 
  
De op 24 augustus 2022 aan de minister toegezonden vragen en opmerkingen zijn met de door de 
minister bij brief van … toegezonden antwoorden hieronder afgedrukt.  
 
De voorzitter van de commissie, 
Kuiken 
 
De griffier van de commissie, 
Westerhoff 
 
Inhoudsopgave 
            
I Vragen en opmerkingen vanuit de fracties      
 Vragen en opmerkingen van de leden van de VVD-fractie 
Vragen en opmerkingen van de leden van de D66-fractie 
Vragen en opmerkingen van de leden van de PVV-fractie 
Vragen en opmerkingen van de leden van de CDA-fractie 
Vragen en opmerkingen van de leden van de SP-fractie 
Vragen en opmerkingen van het lid van de GL-fractie 
Vragen en opmerkingen van het lid van de BBB-fractie 
 
II Antwoord / Reactie van de minister 
 
 
III Volledige agenda 
 
 
I Vragen en opmerkingen vanuit de fracties 
 
Algemeen 
 
De leden van de VVD-fractie hebben met interesse kennisgenomen van de geannoteerde agenda 
voor de informele Raad Buitenlandse Zaken (RBZ) Gymnich van 30 en 31 augustus 2022. Zij 
hebben hierover de volgende vragen en opmerkingen. 

resultaten binnen de migratiesamenwerking uitblijft. Op verzoek van de Europese Raad 
van juni 2021 zijn Actieplannen ontwikkeld om migratiesamenwerking met 
prioriteitslanden te verbeteren. Het betreft prioriteitslanden uit de focusregio’s voor 
migratie van de EU: Noord-Afrika, Sub-Sahara Afrika, Midden-Oosten en Westelijke 
Balkan. Door deze EU-Actieplannen zijn de migratiedialogen met deze prioriteitslanden 
geïntensiveerd. Onder Frans voorzitterschap zijn in 2022 verdere stappen gezet om de 
plannen te operationaliseren en concrete acties uit te voeren. Hiervoor is een 
1
coördinatiemechanisme opgezet . Gelieerd aan dit proces wordt ook het visuminstrument 
ingezet om terugkeersamenwerking met derde landen te verbeteren. Zo heeft de Raad in 
november 2021 de eerste negatieve visummaatregelen onder art.25 bis van de Visumcode 
aangenomen tegen Gambia. Nederland verwelkomt de inspanningen van de Commissie en 
2
zet conform motie Brekelmans in op verdere operationalisering van de Actieplannen op 
alle terreinen om partnerschappen met landen van herkomst en transit te verstevigen. 
Nederland zal blijven oproepen om vaart te maken met de implementatie van de 
actieplannen. Ook worden Afrikaanse landen via het EU-Afrika partnerschap ondersteund 
bij het creëren van werkgelegenheid, het bevorderen van economische groei en bij het 
bevorderen van stabiliteit, waardoor de grondoorzaken van irreguliere migratie worden 
aangepakt.  
 
De leden van de VVD-fractie delen de zorgen over de toegenomen invloed van het Russische 
narratief in Afrikaanse landen en de verslechterde invloedspositie van Westerse landen. Wat stelt 
het kabinet concreet voor om dit Russische narratief te bestrijden? Wat moeten Westerse landen 
hierin anders doen dan in het verleden?  
 
2. Antwoord van het kabinet:  
 
Het kabinet vindt het belangrijk dat er op proactieve wijze en met een overtuigend 
narratief gecommuniceerd wordt over het EU-Afrika partnerschap, de gedeelde belangen 
met Afrika, onder andere om gezamenlijke ontwikkelingsdoelstellingen te behalen, en over 
de oorlog in Oekraïne en de impact hiervan op het Afrikaanse continent. Uit het Europees 
narratief moet blijken dat de zorgen van Afrikaanse partners serieus worden genomen. 
Hierbij is het noodzakelijk dat er met de ingezette communicatie goed aansluiting wordt 
gezocht bij de beleving van de verschillende doelgroepen in de verschillende landen.  
Strategische en binnen de EU afgestemde communicatie is één van de manieren om het 
Russische narratief te bestrijden. Naast een reactie op de Russische propaganda is het ook 
belangrijk dat de EU, samen met de lidstaten, goed onder de aandacht brengt dat de EU en 
de lidstaten gezamenlijk de grootste handelspartner, de grootste investeerder en  de 
grootste donor voor wat betreft ODA zijn in de meeste Afrikaanse landen. Daarbij moeten 
ook de resultaten die hiermee behaald worden benadrukt. 
 
 
1
 Mocadem; https://eur-lex.europa.eu/legal-content/EN/TXT/HTML/?uri=CELEX%3A32022D0060 
2
 Kamerstuk 19 637, nr. 2866 

Op welke manier wordt met Afrikaanse landen en hun burgers gecommuniceerd dat Rusland een 
energie- en hongercrisis veroorzaakt? 
 
6. Antwoord van het kabinet:  
 
Rusland is primair verantwoordelijk voor de verzwakking van de mondiale 
voedselzekerheid.  De EU-instellingen en lidstaten dragen consequent in bilateraal en 
multilateraal verband uit dat Rusland door havens in Oekraïne als strategische doelwitten 
te gebruiken de levering van graan aan Afrikaanse landen verhindert. Daarnaast spant de 
internationale gemeenschap zich consistent in om de levering van graan op alternatieve 
wijze mogelijk te maken.  
 
De leden van de PVV-fractie stellen dat het continent Afrika een nog grotere puinhoop wordt 
dan het al was. Het aantal islamitische terreuraanslagen rijst er de pan uit, corrupte leiders zijn er 
de baas en het wemelt er van de Russische Wagner-huurlingen. Dat laatste is een probleem dat 
steeds groter wordt. Kan de minister aangeven in hoeveel Afrikaanse landen de Wagner Group 
inmiddels actief is? Hoe worden deze landen diplomatiek onder druk gezet om de samenwerking 
met de Wagner Group stop te zetten?  
 
7. Antwoord van het kabinet:  
 
Het kabinet deelt de zorgen over de aanwezigheid van de Wagner Group in Afrika. 
Volgens verschillende bronnen zou de Wagner Group actief zijn in de Centraal Afrikaanse 
Republiek, Mali, Soedan en Libië. Het is evenwel niet eenvoudig vast te stellen in hoeveel 
Afrikaanse landen de Wagner Group, actief is. Dit komt omdat het een informele entiteit 
zonder bekende juridische status betreft en onderscheid tussen Russische paramilitairen en 
paramilitairen die opereren onder naam van de Wagner Group niet eenvoudig te maken is. 
Het kabinet kan inmiddels wel bevestigen dat een deel van de Russische paramilitairen in 
Mali opereert onder naam van de Wagner Group. Het kabinet acht het echter vooral van 
belang om te erkennen dat het een paramilitaire organisatie van Russische herkomst 
betreft, waarbij het van ondergeschikt belang is of het om de Wagner Group gaat, om 
Rusland te kunnen blijven aanspreken op de zorgen over onder andere 
mensenrechtenschendingen. Nederland vindt het daarnaast van groot belang om in dialoog 
te blijven met landen waar paramilitairen van Russische herkomst actief zijn, onder 
andere om de samenwerking met Russische paramilitaire organisaties te ontmoedigen. In 
dit kader is het tevens essentieel om de Europese veiligheidsinzet in de regio tegen het licht 
te houden. 
 
Waarom dreigt Nederland niet met het annuleren van investeringen en ontwikkelingshulp in de 
desbetreffende landen?  
 
 

 
10. Antwoord van het kabinet:  
 
Het kabinet constateert dat er sprake is van een verspreiding van de terroristische dreiging 
vanuit de Sahel, in het bijzonder richting West-Afrikaanse kuststaten. Deze bredere trend 
en de recente aanslagen in verschillende regio’s zijn zorgwekkend. Specifiek voor Mali zijn 
er toenemende signalen dat de verschillende groeperingen koersen op een gewapende 
confrontatie. Zo rekruteren aan Al Qaeda en de Islamitische Staat gelieerde groeperingen  
actief en lijken zich sterker te organiseren. Vooral de aan Al Qaeda gelieerde JNIM heeft 
recentelijk veel aanvallen uitgevoerd en heeft naar verluidt de rekrutering sterk opgevoerd. 
Op 21 en 22 juli 2022 jl. heeft JNIM een serie van 5 complexe aanvallen uitgevoerd, 
waarvan de laatste op de militaire basis in Kati. Sindsdien is de frequentie van de 
gewapende confrontaties tussen het Malinese leger en jihadisten hoger dan gebruikelijk.  
Wat betreft de Hoorn van Afrika ziet het kabinet terreurdaden van Al Shabaab in Somalië, 
Hoewel de groep een nationale focus heeft, baart de recente inval in Ethiopië zorgen. De 
motivatie van Al Shabaab om de grens over te gaan is tot dusver onduidelijk. Al Shabaab is 
de afgelopen tijd meer en meer bekend komen te staan als grootste en rijkste tak van Al 
Qaeda.  
Hoewel er sprake is van een verspreiding van terroristische groeperingen in de regio, 
richten groeperingen zich vooralsnog op het uitbreiden van lokale invloed en vormen zij 
momenteel geen directe dreiging voor Nederland. Dit neemt niet weg dat Nederland zich, 
samen met Europese partners, inzet voor het monitoren van de dreiging en het voorkomen 
dat deze ontwikkelingen uiteindelijk de Europese en nationale veiligheid aantasten. 
 
Hoe groot acht de minister de kans dat islamitische terroristen via de migratiestromen vanuit 
Afrika naar ons land komen?  
 
11. Antwoord van het kabinet:  
 
Het gebrek aan duurzame vrede, stabiliteit en ontwikkeling in de Sahel en de Hoorn van 
Afrika brengt risico’s met zich mee voor deze regio’s en het hele Afrikaanse continent. 
Voor Nederland en de EU kan het onder andere leiden tot migratiebewegingen. 
 
De veiligheidsorganisaties zijn alert op signalen van misbruik van de migratiebeweging en 
asielprocedure door jihadisten. Dat laat onverlet dat niet kan worden uitgesloten dat 
jihadisten via de migratiebeweging Europa binnenkomen en daarbij mogelijk ook 
misbruik van de asielprocedures kunnen maken. In Nederland zijn alle betrokken 
organisaties bij het asielproces alert op signalen die de nationale veiligheid kunnen raken. 
Deze alertheid wordt vergroot door middel van trainingen. Als er aanwijzingen zijn dat een 
asielzoeker mogelijk een gevaar vormt voor de nationale veiligheid, wordt dit via de 
hiervoor in het leven geroepen meldstructuur doorgegeven aan de inlichtingen- en 
veiligheidsdiensten. 

afweging die aan een inzet ten grondslag ligt, worden echter meerdere factoren 
meegenomen, waaronder de (geo)politieke en veiligheidscontext in Mali. Naast de politieke 
instabiliteit in het land, de verslechtering van de veiligheidssituatie, de aanwezigheid van 
Russische paramilitairen, en berichten over grove mensenrechtenschendingen begaan door 
het Malinese leger, wordt de missie door de Malinese transitieautoriteiten in de 
bewegingsvrijheid beperkt. Daarom besloot het kabinet af te zien van de additionele inzet 
met gevechtshelikopters. Momenteel liggen er geen andere verzoeken voor een additionele 
bijdrage aan MINUSMA.  
De leden van de CDA-fractie hechten waarde aan het coördineren van diplomatieke 
inspanningen van de EU en haar lidstaten. Hoe ziet de minister de coördinatie van inspanningen 
om het Russische narratief over de oorlog in Oekraïne in Afrikaanse landen tegen te gaan? 
 
14. Antwoord van het kabinet:  
 
Onze diplomatieke inspanningen zijn het meest effectief wanneer de EU-lidstaten in 
gezamenlijkheid eenzelfde boodschap afgeven. Om onze coherentie en effectiviteit te 
versterken hebben EU-lidstaten, waaronder Nederland, in een eerder stadium de EU 
opgeroepen om de diplomatie inspanningen te coördineren door onder meer voorstellen te 
doen voor burden sharing en gezamenlijke boodschappen te formuleren.  
 
Staan alle lidstaten hier hetzelfde in? En kunnen wij bondgenoten in Afrikaanse landen helpen 
tegen ongewilde inmenging in hun land?  
 
15. Antwoord van het kabinet:  
 
Er is brede overeenstemming onder de EU-lidstaten over de noodzaak van gezamenlijke 
diplomatieke inspanningen om Rusland diplomatiek te isoleren. Steun van Afrikaanse 
landen is hiervoor van groot belang. Daarnaast zijn EU-lidstaten het ook eens over de   
noodzaak dat er meer nodig is om het Russische narratief in Afrika over de oorlog en de 
oorzaken van de energie- en voedselcrisis tegen te gaan.  
 
De oorlog in Oekraïne heeft grote gevolgen op het Afrikaans continent, zeker op het gebied van 
energie, voedselzekerheid, en het aangehaalde Russische narratief. De leden van de CDA-fractie 
vragen de minister of het inzichtelijk is in welke landen deze ontwikkelingen voor een 
verscherping in de relatie met het westen hebben gezorgd.  
 
16. Antwoord van het kabinet:  
 
Bijna de helft van de Afrikaanse landen heeft neutraal gestemd (of waren afwezig) tijdens 
de stemming in de AVVN over de resoluties betreffende de veroordeling van de Russische 
inval in Oekraïne. Dit toonde aan dat de verwachte ondersteuning van de Afrikaanse staten 
van het Westerse standpunt niet een gegeven is. Serieuze toelichting en gesprekken over 

Afrikaanse landen is, los van de Russische invloed, een van de primaire doelstelling van 
zowel het Nederlandse als het Europese ontwikkelings- en mensenrechtenbeleid in 
Afrikaanse landen waar democratische waarden en fundamentele vrijheden onder druk 
staan. Rusland vergroot met name de invloedssfeer in landen waar al een grote mate van 
instabiliteit heerst en overheden met beperkte legitimiteit aan de macht zijn. 
 
In navolging van de motie van onder andere het lid Van der Lee d.d.7 juli 2022 (36 045, nr. 99) 
over de rol van vier grote multinationals in de voedselprijzencrisis, zijn de leden benieuwd of de 
minister bereid is om dit onderwerp te agenderen tijdens de Raad en te onderzoeken welke 
maatregelen er in EU-verband kunnen worden getroffen om de speculatie op belangrijke 
commodities, zoals bijvoorbeeld graan, tegen te gaan. De leden zijn benieuwd welke specifieke 
maatregelen de minister in dit opzicht voor zich ziet en ontvangen hierop graag een toelichting. 
 
19. Antwoord van het kabinet:  
 
Het kabinet hecht waarde aan eerlijke prijzen voor essentiële producten, waaronder graan. 
Naar aanleiding van de motie zal er op korte termijn een gesprek plaatsvinden met de 
Europese Commissie. Vanwege hun deskundigheid zal dit gesprek in nauwe samenwerking 
met de ministeries van Economische Zaken, Financiën en van LNV plaatsvinden. Dit eerste 
gesprek heeft als doel na te gaan of er aanwijzingen zijn die speculatie en marktmisbruik 
doen vermoeden, of er dergelijke signalen uit andere lidstaten komen en of (aanvullend) 
onderzoek nodig is, en of dit aanleiding geeft tot agendering in een Raad.  
 
De leden van de GroenLinks-fractie lezen in de geannoteerde agenda dat het kabinet voornemens 
is te pleiten voor zichtbare en consistente uitvoering van het EU-Afrika Global Gateway 
investeringspakket. Deze leden zijn positief over het feit dat het kabinet wil bijdragen op het 
gebied van voedsel- en energiezekerheid in Afrika. Maar toch zijn de leden van de GroenLinks-
fractie bezorgd over de mate waarin deze langetermijninvesteringen ook daadwerkelijk ten goede 
zullen komen aan hen die het nu het hardste nodig hebben. Aangezien de samenwerking zich 
vooral richt op samenwerking met grote agrobedrijven, is het nog maar de vraag in hoeverre deze 
hulp terecht komt bij de mensen op het platteland die nu juist het hardst hulp nodig hebben en in 
acute nood verkeren. Deze leden vragen het kabinet daarom om tevens in EU-verband te 
onderzoeken wat gedaan kan worden aan acute verlichting van honger in de Hoorn van Afrika en 
daarvoor extra middelen uit te trekken.  
 
20. Antwoord van het kabinet:  
 
Het kabinet deelt de zorgen over de acute voedselonzekerheid in de Hoorn van Afrika en 
levert noodhulp aan deze regio via reguliere partners, d.w.z. VN-organisaties en fondsen, 
het (internationale) Rode Kruis en de Dutch Relief Alliance (DRA). Dat geldt ook voor de 
Europese Unie. De humanitaire hulpverlening van de EU aan de Hoorn van Afrika 
(inclusief voedselhulp) bedraagt dit jaar ruim EUR 245 miljoen. Deze steun vindt plaats in 
aanvulling op andere samenwerkingsverbanden, zoals de steun onder het EU-Afrika Global 

onderstreept doordat een significant gedeelte van het Europees Fonds voor Duurzame 
Ontwikkeling Plus (EFDO+) beschikbaar is gesteld voor dit onderwerp (tot EUR 890 mln. 
voor de eerste ronde van het EFDO+). 
 
Russische agressie tegen Oekraïne 
De leden van de VVD-fractie steunen de inzet van het kabinet om Oekraïne te blijven 
ondersteunen en de militaire steun aan Oekraïne voort te zetten. Zij zijn dan ook positief over de 
recent aangekondigde extra steun aan Oekraïne.  
De leden van de VVD-fractie volgen met interesse de discussie rondom restricties inzake 
visumverstrekking aan Russische staatsburgers. Wat is het standpunt van het kabinet hierover en 
wat zal de Nederlandse inzet zijn in deze discussie? Welke gewenste en ongewenste effecten 
verwacht de minister van deze maatregel? 
 
23. Antwoord van het kabinet: 
 
Voor Nederland is in de eerste plaats van belang dat EU-eenheid op dit onderwerp 
bewaard blijft. Mogelijke restricties zijn enkel effectief als alle Schengenlanden zich hierbij 
aansluiten en deze geharmoniseerd implementeren. 
 
Het invoeren van visumrestricties tegen Russische staatsburgers kan een krachtig signaal 
zijn aan Russische staatsburgers en hun leiders dat de Russische aanvalsoorlog een prijs 
kent. Anderzijds geldt dat bij een algehele visumstop alle Russen collectief gestraft worden 
voor de acties van hun leider en bemoeilijkt dit de people-to-people contacten. Een algehele 
visumstop vereist een Europeesrechtelijke juridische basis en is in de uitvoering complex, 
zoals bij het bepalen van uitzonderingskaders en bijbehorende voorwaarden. Dat vereist 
harde keuzes, waarbij waarschijnlijk ook schrijnende gevallen ontstaan. 
 
Het kabinet is daarom geen voorstander van een algehele visumstop, maar staat wel open 
voor een beperking van de KVV (Kort Verblijf Visa)-verlening op basis van het 
verblijfsdoel toerisme aan aanvragers met de Russische nationaliteit, zolang als de 
Russische oorlog in Oekraïne doorgaat. Concreet betekent dit dat KVV-verlening aan 
Russische burgers voor alle andere verblijfsdoelen mogelijk zou moeten blijven, waaronder 
familiebezoek, kort studieverblijf (cursus, conferentie) en medische behandeling. Ook de 
mogelijkheid om een beperkt aantal KVV af te geven op basis van humanitaire gronden 
zou moeten blijven bestaan. Daarnaast is het kabinet van mening dat de visumfacilitatie 
overeenkomst tussen de EU en Rusland volledig moet worden opgezegd.  
 

burgers om Oekraïne te verlaten, omdat zij hevige aanvallen rond onafhankelijkheidsdag 
verwachten. Bent u bekend met de informatie waarop de Amerikanen deze oproep baseren en 
heeft u hierover contact gehad met uw Amerikaanse collega? Hoe schat u deze toegenomen 
dreiging in, ook voor Nederlanders in Oekraïne? Hoeveel Nederlanders bevinden zich op dit 
moment nog in Oekraïne? 
 
25. Antwoord van het kabinet:    
 
De Amerikaanse ambassade in Kyiv heeft op 23 augustus een openbaar nieuwsbericht 
geplaatst en daarin Amerikanen opgeroepen Oekraïne te verlaten. President Zelensky heeft 
aangegeven rekening te houden met een vergeldingsactie in de week van de Oekraïense 
Onafhankelijkheidsdag. De oproep van de Amerikaanse ambassade is in lijn met de 
Oekraïense avondklok die is ingesteld van 23 augustus tot en met 25 augustus om burgers 
te beschermen tegen mogelijke vergeldingsacties. Er is hierover geen contact geweest met 
de Amerikaanse autoriteiten.  
 
Nederlanders worden sinds 12 februari 2022 opgeroepen om Oekraïne te verlaten. 
Sindsdien geldt een rood reisadvies.  
 
Op 25 augustus zijn er 135 Nederlanders geregistreerd als aanwezig in Oekraïne bij de 
informatieservice van BZ. Het daadwerkelijke aantal Nederlanders in Oekraïne staat niet 
gelijk aan het aantal geregistreerden. Registratie is niet verplicht en het afmelden na 
vertrek uit het land ook niet. 
 
De leden van de D66-fractie zijn van mening dat de persoonsgerichte sancties tegen de kliek 
rondom Poetin nog niet volledig worden benut. Is de minister bereid in de Raad te pleiten voor 
een nieuwe ronde persoonsgerichte sancties en daarin gebruik te maken van de lijst van corrupte 
individuen in Rusland, opgesteld door de Russische oppositieleider Alexei Navalny? Is hij in het 
verlengde daarvan bereid om in de Raad opnieuw te pleiten voor een nieuw sanctieregime op 
basis van corruptie, zoals verzocht in de motie-Sjoerdsma (Kamerstuk 35925-V-71) en daartoe 
concrete voorstellen te doen? Klopt het dat de Commissie momenteel aan een uitwerking van een 
dergelijk regime werkt? 
 
26. Antwoord van het kabinet:  
 
Het kabinet is voorstander van aanvullende sanctiemaatregelen, maar doet geen uitlatingen 
over specifieke listingsvoorstellen. Zoals in vraag 24 gesteld, is de reden dat dit mogelijk de 
effectiviteit van dergelijke maatregelen ondermijnt gelet op onder andere het 
verrassingseffect. Voor het plaatsen van personen op de EU-sanctielijsten dient te worden 
voldaan aan de desbetreffende listingscriteria, uitgangspunten van EU-eenheid en 

27. Antwoord van het kabinet:  
 
Voor wat betreft de Nederlandse inzet verwijs ik u naar de beantwoording van vraag 23. 
De discussie tijdens de Gymnich zal zich naar verwachting toespitsen op restricties van 
KVV-afgifte. Het voorstel van de D66-fractie voert verder dan dat. Het kabinet ziet 
vooralsnog geen draagvlak voor maatregelen voor andere typen visa en houdt zich bij het 
standpunt in het antwoord op vraag 23, ook met het oog op uitvoerbaarheid (en de 
complexiteit van uitzonderingskaders bij een brede KVV-stop), het huidige krachtenveld 
en het belang van EU-eenheid.  
 
Het kabinet kan geen aantallen van Russische inlichtingenofficieren die op toeristenvisa de 
EU binnenkomen noemen. De AIVD werkt in de afgelopen jaren steeds meer samen met 
andere Europese inlichtingen- en veiligheidsdiensten om spionage te voorkomen.  
 
De leden van de D66-fractie willen tevens aandacht vragen voor het feit dat Griekse bedrijven, 
als ‘ultimate owner’, nog steeds grote hoeveelheden Russische olie verschepen. Hoe oordeelt de 
minister hierover en waarom wordt dit niet via de Raad gestopt? Is de minister bereid dat op te 
brengen? 
 
28. Antwoord van het kabinet:  
 
Met het op 3 juni jl. aangenomen zesde sanctiepakket stelde de EU een verbod op de 
import en een de facto verbod op de transport van olie uit Rusland in, inclusief een verbod 
op invoer van een groot deel van olieproducten. Omdat het pakket voorziet in 
overgangstermijnen voor ruwe olie en geraffineerde aardolieproducten tot respectievelijk 
december 2022 en februari 2023, is het verschepen van olie uit Rusland op dit moment 
mogelijk als sprake is van de uitvoering van reeds voor 4 juni afgesloten contracten. 
Nederland is intensief in contact met EU-lidstaten en -instellingen over gedegen naleving 
van de ingestelde sanctiemaatregelen tegen Rusland. Nederland blijft ook voorstander van 
explicitering van het olietransportverbod, wetende dat dit de facto al onmogelijk is 
vanwege bestaande verboden, zoals reeds gemeld aan de Kamer in het verslag van de Raad 
7
Buitenlandse Zaken van 18 juli 2022 . 
 
De leden van de D66-fractie vragen de minister hoe het staat met de uitwerking van de motie-
Sjoerdsma (Kamerstuk 21501-02. Nr. 2499) om de wapenleveranties en militaire steun aan 
Oekraïne op korte termijn verder op te schroeven en daarnaast bij bondgenoten aan te dringen 
met spoed meer te leveren en beloofde leveranties uit te voeren. Is de minister bereid te pleiten 
voor een intensivering van Europese middelen naar Oekraïne via de Europese vredesfaciliteit 
(EVF)? Kan hij daarbij pleiten voor een vereenvoudiging van de EVF-procedures? Kan hij 
 
7
 Kamerstuk 21 501-02, nr. 2514 

zo breed mogelijk front van landen tegen Rusland, ook bij de Algemene Vergadering van de VN. 
Op welke manier probeert de EU het gezamenlijk front tegen Rusland zo groot mogelijk te 
maken en wat is daarbij de Nederlandse inzet? 
 
30. Antwoord van het kabinet:  
 
Nederland spant zich in EU-verband en met andere partners in om dit gezamenlijke front 
tegen Rusland zo breed mogelijk te maken en houden, onder andere door de Russische 
oorlog in Oekraïne en de negatieve invloed daarvan op alle niveaus met derde landen te 
bespreken. Zowel op nationale titel als in EU-verband blijft Nederland dit in multilaterale 
fora zoals de VN aan de orde stellen. Zo zal Nederland dit opbrengen en marge bij de 
Global Centre on Adaptation summit in Rotterdam en bij de aankomende ministeriële 
week van de Algemene Vergadering van de Verenigde Naties in New York in september, en 
is dit doorlopende inzet binnen de VN. Ook in de VN-Mensenrechtenraad zal Nederland 
zich ervoor in blijven spannen dat de Russische agressie door een zo groot mogelijke groep 
landen wordt veroordeeld. In deze context roept het kabinet derde landen ook op om EU-
sancties niet te ondermijnen en om sanctie-ontwijking door Rusland niet te 
vergemakkelijken. 
 
De leden van de D66-fractie zijn het eens met het grondig herzien van de vijf guiding principles 
die tot 24 februari jongstleden het kader vormden voor de EU-relatie met Rusland. Wanneer is de 
Raad voornemens hier een officieel nieuw standpunt op te formuleren? 
 
31. Antwoord van het kabinet:  
 
Naar verwachting zal de Raad tijdens Gymnich een eerste verkennende discussie voeren 
over het grondig herzien van de vijf guiding principles. Het is op dit moment nog niet te 
zeggen wanneer dit verder zal worden vormgegeven en vastgelegd.  
 
Tot slot lezen de leden van de D66-fractie in de geannoteerde agenda over de informele lunch 
met de minister van Buitenlandse Zaken van Oekraïne, Moldavië en Georgië. Hierbij geeft de 
minister aan dat de absorptiecapaciteit van de Unie om nieuwe leden op te nemen in overweging 
moet worden genomen. Kan hij dat nader verklaren? Wat verstaat hij onder de 
absorptiecapaciteit? Hoe wordt dit bepaald, gemeten en gebruikt? Is de minister het met deze 
leden eens dat de absorptiecapaciteit geen onderdeel is van de officiële toetredingsprocedure tot 
de Europese Unie?  
 
 
32. Antwoord van het kabinet:  
 

toegenomen vraag naar grondstoffen en energie en de naweeën van de coronacrisis, 
bijgedragen aan de forse daling van de koopkracht in 2022. Ook stijgen de gasprijzen 
doordat Rusland de levering van gas onderbreekt. Op dit moment zijn sancties op de 
levering van Russische olie nog niet in werking en zijn er geen sancties voor gaslevering. In 
het algemeen geldt dat sancties ook de Europese en Nederlandse economie raken. Dit is de 
prijs die we betalen om pal te staan voor vrijheid, de Europese veiligheid en de 
internationale rechtsorde. Het kabinet is voorstander van het voorbereiden van 
aanvullende sanctiemaatregelen om maximale druk uit te oefenen op Rusland, in reactie op 
diens voortdurende militaire agressie in Oekraïne. Wat het kabinet betreft dient daarbij 
oog gehouden te worden voor de energieleveringszekerheid op nationaal en Europees 
niveau en het behoud van EU-eenheid. 
 
De leden van de CDA-fractie lezen dat het instellen van visumrestricties voor Russische 
staatsburgers als een mogelijke sanctie wordt gezien. Kan de minister nader uitwijden waaraan 
wordt gedacht? Worden hier specifieke selectiecriteria aan gekoppeld? Hoe worden Russen die 
Rusland ontvluchten, beschermd? Kunnen wij een visumstop realiseren? Wat is het 
kabinetsstandpunt hierin, zo vragen deze leden.  
 
35. Antwoord van het kabinet:  
 
Voor het standpunt van het kabinet ten aanzien van het instellen van visumrestricties voor 
Russische staatsburgers verwijst het kabinet naar het antwoord op vraag 23.  
 
De herziening van de five guiding principles voor de relatie met Rusland kan een groot effect 
hebben op de verhoudingen tussen de EU en Rusland. De leden van de CDA-fractie kunnen zich 
vinden in de inzet van het kabinet, maar vragen de minister in hoeverre er like-minded countries 
zijn om deze inzet te steunen in de RBZ. Kan de minister inschatten of de lidstaten hier op één 
lijn liggen?  
 
36. Antwoord van het kabinet:  
 
De eerste bespreking tijdens Gymnich van de toekomstige relatie tussen de EU en Rusland 
zal uitwijzen hoe de verschillende lidstaten er over denken. Het kabinet hecht daarbij grote 
waarde aan EU-eenheid ten aanzien van Rusland, om een vuist te kunnen maken tegen en 
het gevaar dat Rusland vormt het hoofd te kunnen bieden. 
 
Ook hechten de leden van de CDA-fractie veel waarde aan coördinatie niet alleen binnen de 
Europese Unie, maar ook buiten de Europese Unie. Hoe gaat de inzet gecoördineerd worden met 
andere landen. Kan dit gecoördineerd worden met de G7?  
 

Europese continent, onlosmakelijk aan elkaar verbonden zijn. Feit blijft dat Rusland 
probeert een ander Europees land met bruut militair geweld zijn wil op te leggen en 
daarbij juridische en politiek bindende afspraken met voeten treedt waarop de vrede, 
veiligheid en stabiliteit in Europa berust. Er is in de optiek van het kabinet dan ook sprake 
van een fundamentele vertrouwensbreuk met alle gevolgen van dien  
 
De leden van de SP-fractie hebben kennisgenomen van de oprichting door het Verenigd 
Koninkrijk een internationaal fonds om Oekraïne, in nauwe samenwerking met de defensie-
industrie, van materieel te voorzien. Nederland onderzoekt deelname aan dit fonds, zo hebben 
deze leden begrepen. Kan de minister hierop een toelichting geven? Wat zou dit betekenen voor 
Nederlands publiek geld in relatie tot de defensie-industrie?  
 
40. Antwoord van het kabinet:   
 
Op 11 augustus jl. heeft het Verenigd Koninkrijk in Kopenhagen het ‘Ukraine Fund’ voor 
militaire steun gelanceerd. Het kabinet onderzoekt momenteel eventuele deelname aan het 
fonds en is in afwachting van de nadere details over aankoop van bijvoorbeeld materieel, 
en over complementariteit met andere initiatieven als de Europese Vredesfaciliteit. Het 
kabinet zal op basis daarvan een afweging maken over een eventuele bijdrage. Mocht het 
kabinet besluiten aan dit fonds bij te dragen, dan zal uw Kamer hierover worden 
geïnformeerd.     
 
Tot slot hebben de  leden van de SP-fractie vragen over het preaccessie-traject van Oekraïne, 
Moldavië en Georgië. De minister schrijft, naar het oordeel van deze leden terecht, dat “de 
absorptiecapaciteit van de Unie om nieuwe leden op te nemen in overweging genomen [dient] te 
worden”. Kan de minister toelichten uit welke elementen dit begrip bestaat en welk (relatief) 
gewicht de regering eraan hecht? 
 
41. Antwoord van het kabinet:  
 
De Kopenhagen criteria zijn de voorwaarden waar alle kandidaat-lidstaten aan moeten 
voldoen voordat zij kunnen toetreden tot de Europese Unie. De Raad voegde hier in 2006 
expliciet de absorptiecapaciteit van de EU aan toe. Dit betekent dat er bij eventuele 
toetreding van nieuwe lidstaten rekening moet worden gehouden met het vermogen van de 
EU om nieuwe leden op te nemen. Dit werd opnieuw bevestigd door de Europese Raad van 
1112
23-24 juni jl. Bij het vaststellen van het vermogen van de EU om in de toekomst nieuwe 
leden op te nemen zal er onder meer gekeken worden of verdere uitbreiding van de EU het 
functioneren van de EU en haar instellingen gewaarborgd kan worden.   
 
11
 https://ec.europa.eu/commission/presscorner/detail/en/DOC_93_3 Kopenhagen Criteria maart 1993 
12
 2022-06-2324-euco-conclusions-NL.docx (europa.eu) Bijeenkomst van de Europese Raad (23 en 24 juni 2022) 

Oekraïne sterk is toegenomen. De ruimte voor Russische burgers en organisaties om 
gebruik te maken van hun grondrechten is daardoor zeer ingeperkt. Het kabinet blijft in 
samenwerking met gelijkgezinde landen zoeken naar mogelijkheden om Russische 
mensenrechtenverdedigers en vrije media steunen, zowel binnen als buiten Rusland. Zo 
krijgen onafhankelijke Russischtalige media de kans om vanuit de Europese Unie 
programma’s uit te zenden voor luisteraars in Rusland, als tegenwicht voor de (staats) 
media in Rusland zelf. Ook worden mensenrechtenverdedigers en activisten zo goed als 
mogelijk opgevangen. In de praktijk blijkt effectieve ondersteuning binnen Rusland niet 
gemakkelijk, mede vanwege de beperkte vrijheden.   
  
De leden van de GroenLinks-fractie achten het net als het kabinet van groot belang om stil te 
staan bij diplomatieke inspanningen om een einde te maken aan de Russische agressie, ook 
richting derde landen. Daarom zijn de leden benieuwd naar de appreciatie die het kabinet heeft 
van de onderhandelingsgesprekken die vorige week werden geleid door de Turkse president 
Erdogan. Is het kabinet op de hoogte van eventuele volgende stappen in dit overleg? En hoe kijkt 
de minister aan tegen het feit dat Turkije niet deelneemt aan de sancties tegen Rusland, maar, 
sterker nog, dat de handel tussen Rusland en Turkije echter is toegenomen het afgelopen half 
13
jaar?  
 
44. Antwoord van het kabinet:  
 
Het is van groot belang dat de internationale gemeenschap een gezamenlijk front blijft 
vormen tegen de Russische oorlog in Oekraïne. Nederland en de EU roepen kandidaat 
lidstaten, potentiële kandidaat lidstaten, EFTA-landen, en EEA-landen daarom op om zich 
aan te sluiten bij de sanctiemaatregelen tegen Rusland. Tegelijkertijd is er ook begrip 
nodig voor de positie waarin Turkije zich bevindt en moet er waardering zijn voor wat 
Turkije wél doet, zoals een duidelijke stellingname tegen de Russische agressie, 
onophoudelijke pogingen richting de-escalatie, en de belangrijke rol die het heeft gespeeld 
bij de totstandkoming van het graantransport uit Oekraïne. 
 
Het lid van de BBB-fractie stelt dat Europa voor grote uitdaging staat deze zomer. Alle prioriteit 
moet wat dit lid betreft uitgaan naar het gezamenlijk bestrijden van de consequenties van de 
Russische invasie van Oekraïne, zoals stijgende gasprijzen, inflatie en stijgende voedselprijzen. 
Deze zaken dreigen van de aankomende winter een koude winter te maken. Graag ziet het lid 
van de BBB-fractie een overzicht van welke non-Russische gasbronnen de Europese Unie 
overweegt en al inzet. 
 
45. Antwoord van het kabinet:   
 
13
 https://www.ft.com/content/caee1ae3-41c5-4c85-8d66-a8d3eea3112d 
 

de ministers van Buitenlandse Zaken van Oekraïne, Georgië en Moldavië biedt de 
gelegenheid tot dialoog met deze landen, over de oorlog in Oekraïne en de hervormingen 
die deze drie landen moeten doorvoeren in het kader van de Kopenhagencriteria. 
 
Overig 
 
Helemaal tot slot willen de leden van de D66-fractie hun ongenoegen uitspreken over de actie 
van het Israëlische leger om de deuren van zeven ngo’s hardhandig te sluiten. Deze leden vinden 
het goed dat Nederland een verklaring heeft afgegeven, maar missen het handelingsperspectief. 
Wat gaat Nederland, met of zonder bondgenoten, doen om Israel te bewegen haar 
maatschappelijk middenveld met rust te laten?  
 
48. Antwoord van het kabinet:  
 
Voor het antwoord op deze vraag verwijst het kabinet naar de beantwoording van de 
14
Kamervragen van de leden Sjoerdsma en Mulder .  
 
Tot slot Iran, dat niet op de agenda staat maar wel besproken dient te worden volgens de leden 
van de PVV-fractie. Deze leden hebben kennisgenomen van de reactie van de minister naar 
aanleiding van de moordaanslag op Salman Rushdie. Het was een aanslag op de vrijheid van 
meningsuiting, zoals de minister terecht stelde in zijn verklaring. De minister voegde er 
strijdbaar aan toe dat hij de vrijheid van meningsuiting zal blijven verdedigen. De leden van de 
PVV-fractie willen dat hij die belofte meteen in de praktijk waar gaat maken. Is de minister 
daarom bereid de moordaanslag nog eens extra onder de aandacht te brengen tijdens de 
informele Raad Buitenlandse Zaken? Zo nee, waarom niet? 
 
49. Antwoord van het kabinet: 
 
De verschrikkelijke aanslag op Salman Rushdie is niet alleen een aanval op een groot 
schrijver, maar inderdaad ook een rechtstreekse aanval op de vrijheid van meningsuiting. 
Het is nu aan de Amerikaanse autoriteiten om deze aanval verder te onderzoeken en al dan 
niet over te gaan tot vervolging van verdachte(n). De Hoge Vertegenwoordiger en het 
Voorzitterschap van de Raad gaan over de agendering tijdens Gymnich. Het kabinet ziet 
geen meerwaarde in een separate bespreking van deze aanslag bij Gymnich. Naast de 
verklaringen van de minister-president en mijzelf, heeft ook de EU Hoge 
Vertegenwoordiger de aanslag op Salman Rushdie krachtig veroordeeld. Nederland blijft 
wereldwijd opkomen voor de vrijheid van meningsuiting als onderdeel van het 
mensenrechtenbeleid.  
 
 
14
 Kamerstuk met kenmerk 2022Z15623 

51. Antwoord van het kabinet:   
 
Nederland stelt zich conform EU-beleid op het standpunt dat van normalisatie met het 
Syrische regime geen sprake kan zijn zolang er niet voldoende voortgang is geboekt op het 
politieke proces zoals uiteengezet in VN-resolutie 2254. Dit standpunt draagt Nederland 
ook uit in gesprekken met partners in de regio. 
 
De EU, en daarmee Nederland, steunt VN-resolutie 2254 actief. Hierin is het mandaat van 
de Speciale VN-gezant voor Syrië vastgelegd: het ondersteunen van een door Syrië geleid 
vredesproces middels het vormen van een overgangsregering, een nieuwe Grondwet en 
democratische verkiezingen. Conform EU-beleid draagt Nederland het belang van een 
inclusief en door Syriërs geleid politiek proces als enige duurzame oplossing van het 
conflict, consequent uit. 
 
Het kabinet is zich bewust van de moeilijke omstandigheden in Syrië waar veel 
bevolkingsgroepen onder lijden, waaronder de Koerden. Het blijft in deze gecompliceerde 
context onverminderd van belang dat de fundamentele rechten van eenieder worden 
geëerbiedigd, ditzelfde geldt ook in Turkije.    
 
Ten tweede stellen de leden van de SP-fractie vragen over Israël/Palestina. Het kabinet heeft 
meermaals gesteld het Palestijnse maatschappelijk middenveld te steunen. Is het kabinet dus ook 
bereid de recente invallen van het Israëlische leger bij zes Palestijnse burgerorganisaties krachtig 
te veroordelen? Is het kabinet bovendien bereid om Israël tot de orde te roepen inzake 
bombardementen van burgerdoelen in Gaza? Wanneer komt het moment dat het kabinet de 
mooie woorden kracht bij zet met daden, zo vragen de leden van de SP-fractie. 
 
52. Antwoord van het kabinet: 
 
Voor het antwoord op de vraag over de recente invallen van het Israëlische leger bij zeven 
Palestijnse ngo’s verwijst het kabinet naar de beantwoording van de Kamervragen van de 
17
leden Sjoerdsma en Mulder .  
 
In reactie op de situatie in en rondom Gaza heeft het kabinet uitgesproken dat kalmte en 
de-escalatie van beide kanten vereist is om nog meer burgerslachtoffers te voorkomen.  
 
Ten derde stellen de leden van de SP-fractie een vraag over Jemen. In juni werd met een 
overweldigende meerderheid een motie van de SP-fractie en de CU-fractie over straffeloosheid 
in Jemen aangenomen (21 501-02, nr. 2498). Op welke wijze werkt de minister aan uitvoering 
 
17
 Kamerstuk met kenmerk 2022Z15623 

 
55. Antwoord van het kabinet:  
 
Het kabinet deelt de ernstige zorgen van uw Kamer over de situatie in Myanmar en 
betreurt de executies van vier politieke gevangenen door het Myanmarese leger ten zeerste. 
Nederland is en blijft fel tegen de doodstraf, in alle gevallen en omstandigheden, en heeft 
deze executies dan ook direct publiekelijk veroordeeld. Ook de EU veroordeelde de 
19
executies direct, zowel in een verklaring van alle EU-lidstaten als in een gezamenlijke 
ministeriele verklaring van de EU, Australië, Canada, Japan, Nieuw-Zeeland, Noorwegen, 
20
het Verenigd Koninkrijk, de Verenigde Staten en Zuid-Korea . Het kabinet blijft 
voorstander van het verhogen van de druk op de betrokkenen bij de coup van 1 februari 
2021 en op het Myanmarese leger. Nederland blijft binnen de EU en met gelijkgezinde 
landen werken aan de mogelijkheden voor verdere sancties en andere gecoördineerde 
acties. De EU heeft sinds de staatsgreep vier keer sancties ingesteld tegen de militaire junta 
en economische entiteiten met banden met het leger, waarbij sindsdien in totaal 51 
individuen en 10 entiteiten op de sanctielijst zijn geplaatst.  
 
II Antwoord/ Reactie van de minister 
 
 
III Volledige agenda 
 
- de brief van de minister van Buitenlandse Zaken met de geannoteerde agenda van de informele 
Raad Buitenlandse Zaken Gymnich van 30 en 31 augustus 2022 (21501-02, nr. 2519); 
- de brief van de minister van Buitenlandse Zaken met het verslag van de Raad Buitenlandse 
Zaken van 18 juli 2022 (21501-02,  nr. 2514) 
- de brief van de minister van Buitenlandse Zaken met het verslag van het schriftelijk overleg 
over de geannoteerde agenda voor de Raad Buitenlandse Zaken van 18 juli 2022 en over het 
verslag van de Raad Buitenlandse Zaken van 20 juni 2022 (21501-02, nr. 2516). 
 
19
 Verklaring van de Hoge Vertegenwoordiger namens de EU over de executie van prodemocratische en 
oppositieleiders in Myanmar/Birma (25 juli 2022), https://www.consilium.europa.eu/nl/press/press-
releases/2022/07/25/myanmar-burma-declaration-by-the-high-representative-on-behalf-of-the-eu-on-the-
execution-of-pro-democracy-and-opposition-leaders-in-myanmar-burma/.  
20
 Myanmar, Joint Statement on Execution of Pro-Democracy and Opposition Leaders (25 juli 2022) 
https://www.eeas.europa.eu/eeas/myanmar-joint-statement-execution-pro-democracy-and-opposition-
leaders_en.  

