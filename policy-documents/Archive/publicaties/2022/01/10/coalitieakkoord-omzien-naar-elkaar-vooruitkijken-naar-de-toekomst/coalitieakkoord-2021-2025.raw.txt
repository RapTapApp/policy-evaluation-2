Omzien naar elkaar, 
vooruitkijken naar 
de toekomst 
 
Coalitieakkoord 2021 – 2025 
VVD, D66, CDA en ChristenUnie 
 
 
 
 
 
15 december 2021 
  
 
 

Inhoudsopgave 
Inleiding 3 
1. Democratische rechtsorde 5 
Versterking van de democratische rechtsorde 5 
Media 7 
Een betere toekomst voor het hele Koninkrijk 8 
2. Duurzaam land 10 
Klimaat en energie 10 
Landbouw, Natuur en stikstof 14 
Volkshuisvesting en Ruimtelijk ordening 16 
Infrastructuur 18 
3. Veiligheid en sterke samenleving 20 
4. Bestaanszekerheid en kansengelijkheid 23 
Onderwijs en ontwikkeling 23 
Arbeidsmarkt en inkomen 26 
Naar een samenleving waar iedereen zichtbaar zichzelf kan zijn 29 
Integratie en Inburgering 30 
5. Welvarend land 31 
Ondernemende, innovatieve en eerlijke economie 31 
Cultuur en creatieve industrie 32 
Digitalisering 33 
6. Gezondheid 34 
Gezondheidszorg 34 
Medisch-ethische vraagstukken 37 
7. Internationaal 39 
Buitenlands beleid 39 
Migratie 42 
Bijlage: financiën 45 
 
 
 

• We vragen het kabinet voorstellen te doen om de informatievoorziening aan de Kamer te 
verbeteren en, indien nodig, de openbaarheid van stukken te verruimen. Er komt meer ruimte voor 
feitelijke informatie-uitwisseling tussen ambtenaren en Kamerleden. De Archiefwet wordt herzien 
en consistent geïmplementeerd bij alle departementen en uitvoeringsorganisaties. 
• We zorgen dat toezichthouders als de Autoriteit Persoonsgegevens, de Nationale Ombudsman, de 
Algemene Rekenkamer en het Adviescollege Toetsing Regeldruk en de inspecties extra middelen 
krijgen om hun taken goed te kunnen uitvoeren.  
• Bij benoemingen van topambtenaren via de Algemene Bestuursdienst wordt domeinspecifieke 
expertise nadrukkelijker van belang, waarbij ook de roulatiesnelheid  wordt verlaagd. 
• We zorgen voor een betere borging van de onafhankelijkheid van inspecties.  Het kabinet zal 
daartoe een voorstel uitwerken voor een Wet op de rijksinspecties.  
• De door het kabinet aan de Raad van State en de Kamers voorgelegde voorstellen ter uitvoering 
van de staatscommissie Parlementair stelsel (commissie-Remkes), worden (verder) in behandeling 
genomen.  
• We nemen de uitwerking van constitutionele toetsing ter hand, in lijn met het advies van de 
staatscommissie Parlementair stelsel, waarbij we kijken welke vormgeving het best aansluit bij het 
Nederlandse rechtssysteem.  
• We bezinnen ons op de positie van het lokale bestuur en de positie van de burgemeester 
daarbinnen om het toekomstbestendig te maken.  
• Wanneer het algemeen belang dit noodzakelijk maakt, zal het kabinet, met inachtneming van de 
lokale autonomie en passende waarborgen, gebruik maken van de mogelijkheid een aanwijzing te 
geven aan de medeoverheden.  
• Om een stabielere financiering voor de medeoverheden te realiseren en hun autonomie te 
vergroten, wordt in de komende jaren een nieuwe financieringssystematiek voor de periode na 
2025 uitgewerkt, waarbij de mogelijkheid voor een groter eigen belastinggebied wordt betrokken. 
Daarbij worden ook alternatieven voor de OZB en MRB in de beschouwing betrokken. In de huidige 
kabinetsperiode zal de financiering van de medeoverheden grotendeels worden vormgegeven via 
de accres systematiek.  
• Daarnaast wordt de oploop van de opschalingskorting deze kabinetsperiode geschrapt, krijgen de 
medeoverheden via een specifieke uitkering middelen voor de uitvoering van het klimaatbeleid, en 
wordt in lijn met de uitspraak van de commissie van wijzen additionele financiering voor jeugdzorg 
beschikbaar gesteld. Vanaf 2024 worden in aanvulling op de huidige hervormingsagenda extra 
beleidsmaatregelen in de jeugdzorg genomen. Daarbij kan gedacht worden aan (een combinatie 
van) normeren van de behandelduur of het introduceren van een eigen bijdrage. 
Kinderopvangtoeslagaffaire  
• De kinderopvangtoeslagaffaire heeft gedupeerde ouders en hun kinderen groot onrecht aangedaan 
met ernstige gevolgen voor alle facetten van hun leven. Om hen recht te doen, is  ruimhartige 
compensatie en emotionele heling cruciaal.  
• In de recente herijking van de hersteloperatie is samen met ouders, gemeenten en andere 
betrokken partijen gezocht naar opties voor versnelling en verbetering. Het succes van deze 
herijking is cruciaal om beter in de behoeften van ouders en kinderen te voorzien, onder andere 
door eerder persoonlijk contact, een grotere rol voor gemeenten om ouders een vast 
aanspreekpunt en gerichtere ondersteuning te bieden, en meer aandacht voor emotioneel herstel in 
het hele proces.  
6 
 

• We zetten de maatregelen uit de visiebrief over de toekomst van het mediabestel  (Kamerstuk 
32827, nr. 157) daarom voort, waaronder het stapsgewijs halveren van reclame op de lineaire 
kanalen van de publieke omroep en het versterken van de samenwerking door publieke en private 
mediapartijen om Nederlandse content gezamenlijk aan te bieden. Ook voeren we een 
investeringsplicht in voor grote buitenlandse streamingsdiensten. 
• We breiden het budget voor onderzoeksjournalistiek uit.  
• Om de onafhankelijkheid van de pers op lokaal niveau beter te waarborgen, hevelen we de 
financiering hiervan over van het Gemeentefonds naar landelijke financiering en investeren we 
extra.  
• Binnen een jaar worden naast de voorwaarden voor de leden aantallen de nieuwe toelatings- en 
verantwoordingscriteria vastgesteld om de maatschappelijke worteling en kwaliteit van omroepen 
beter te borgen.  
• We spannen ons in om het “Geheugen van Nederland” te realiseren, door  het archiefmateriaal van 
Beeld en Geluid af te kopen en zoveel mogelijk rechtenvrij beschikbaar te stellen. 
• Programma’s van de Nederlandse Publieke Omroep worden zoveel als mogelijk toegankelijk voor 
mensen met een audiovisuele beperking. Hierbij zal gebruik gemaakt worden van onder andere 
audiodescriptie, gebarentolken en (gesproken) ondertiteling.    
• In totaal investeren we €30 mln structureel in media.  
Een betere toekomst voor het hele Koninkrijk 
In het Koninkrijk delen we een verleden én een toekomst. Een toekomst die we samen vormgeven. Na 
tien jaar economische stagnatie en de klappen van een orkaan en een pandemie wil Nederland de 
drie Caribische landen ondersteunen bij het inslaan van een pad naar duurzame groei. We doen dat 
zoals bedoeld in het Statuut: op basis van gelijkwaardigheid, wederkerigheid en aan de hand van een 
eerlijke verkenning over wensen tot eventuele aanpassing van het Statuut. In Caribisch Nederland 
blijven we ons inspannen om Bonaire, Saba en Sint Eustatius een gelijkwaardig deel van Nederland te 
laten zijn.  
Bonaire, Saba en Sint Eustatius 
• We versterken de arbeidsmarkt van Caribisch Nederland (Bonaire, Saba en Sint Eustatius), met 
speciale aandacht voor de positie van jongeren, en pakken de armoede aan. Het Akkoord van 
Kralendijk is het uitgangspunt voor Bonaire. We stimuleren een sociale dialoog op Saba en Sint 
Eustatius. 
• We maken heldere afspraken met de bijzondere gemeenten om ervoor te zorgen dat de 
financiering van basisvoorzieningen structureel op orde is.  
• We investeren in de economie van Caribisch Nederland en nemen maatregelen om het leven 
betaalbaarder te maken. We geven invulling aan de herijking van het sociaal minimum. Dit doen we 
onder meer door het verhogen van de onderstand, het betaalbaar houden van nutsvoorzieningen 
en een versnelde overstap op volledig duurzame energie, riolering en een betere 
drinkwatervoorziening zodat de vaste lasten voor nutsvoorzieningen dalen. We ondersteunen 
projecten voor meer lokale landbouw zodat er minder voedselimport nodig is en we benutten de 
enorme kansen voor meer ecotoerisme.  
• We gaan de unieke cultuur en natuur van Bonaire, Saba en Sint Eustatius, zowel boven als onder 
water, beter beschermen.  
8 
 

2. Duurzaam land 
Klimaat en energie 
Klimaatverandering is dé uitdaging voor onze generatie. Goed klimaatbeleid biedt kansen om een 
duurzame en sterke economie op te bouwen en nieuwe banen te creëren. We maken Nederland klaar 
voor de toekomst – klimaatneutraal, fossielvrij en circulair – met een schone energievoorziening en 
groene industriepolitiek. Nederland is een welvarend land dat in de transitie naar een groene 
economie tot de kopgroep in Europa wil behoren. Zoals onze voorouders gezamenlijk binnenwateren 
inpolderden en Deltawerken bouwden, zo slaan wij nu de handen ineen om te bouwen aan een 
groene toekomst. Wij willen ons maximaal inspannen om ons land en onze planeet leefbaar en 
bewoonbaar te houden. Daarom ook streven we de klimaatdoelstelling van maximaal 1,5 graad van 
het Klimaatakkoord van Parijs na en willen we biodiversiteit versterken. Dit kabinet wil huishoudens 
en gemeenschappen, bedrijven en coöperaties en dorpen en steden in staat stellen deze duurzame 
omslag te maken. We zorgen ervoor dat iedereen mee kan doen, de vervuiler betaalt en dat niemand 
achterblijft. Zo doen we recht aan de aarde, aan volgende generaties en aan elkaar.  
• Nederland wil koploper in Europa zijn bij het tegengaan van de opwarming van de aarde. Om 
uiterlijk in 2050 klimaatneutraal te zijn, scherpen we het doel voor 2030 in de Klimaatwet aan tot 
tenminste 55% CO2 reductie. We committeren ons hard aan dit doel en zullen indien nodig extra 
stappen zetten om dit te realiseren. Om dit doel ook zeker te halen, spreken we af om ons in het 
beleid te richten op een hogere opgave, wat neerkomt op circa 60% in 2030.  
• Ook na 2030 is het nodig om ambitieus door te gaan met CO2 reductie. We zetten in op een 
reductie van 70% in 2035 en 80% in 2040. Om dit te kunnen realiseren, treffen we in deze 
kabinetsperiode voorbereidingen voor het invoeren van een systeem van betalen naar gebruik in de 
automobiliteit in 2030 en voor de bouw van nieuwe kerncentrales. Ook maken we in deze 
kabinetsperiode onze energie-netwerken toekomstbestendig.  
• In de bijlage is de verdeling over de sectoren van de extra emissiereductie voor 2030 opgenomen. 
Deze verdeling is indicatief, evenals de kosten en opbrengsten. Het is aan het kabinet om te komen 
tot een integraal pakket dat tot voldoende reductie leidt en oog heeft voor weglekeffecten, 
uitvoerbaarheid, kosteneffectiviteit en het verdienvermogen van Nederland. Daarvoor zullen ook 
o.a. de planbureaus worden ingeschakeld, zodat geactualiseerde doorrekeningen kunnen worden 
gemaakt. 
• Er komt een minister voor Klimaat en Energie die regie voert over het beleid en het klimaatfonds. 
We versterken de uitvoeringskracht van het Rijk en de medeoverheden om de transitie te kunnen 
uitvoeren. Een onafhankelijke wetenschappelijke adviesraad (zoals in het Verenigd Koninkrijk) 
beoordeelt het beleid en adviseert erover. Met een generatietoets borgen we dat het beleid 
ontwikkeld wordt vanuit een brede-welvaartsbenadering. We betrekken burgers actief bij het 
klimaatbeleid. 
• Een klimaat- en transitiefonds van €35 mrd voor de komende 10 jaar, aanvullend op de huidige 
Subsidieregeling Duurzame Energie SDE++, helpt om de benodigde energie-infrastructuur 
(elektriciteit, warmte, waterstof en CO ) aan te leggen, de  groene industriepolitiek te 
2
verwezenlijken en de mobiliteit en de gebouwde omgeving te verduurzamen .   
10 
 

 
 
 
 
Energiemix 
Energie blijven we gebruiken, maar we maken de overstap naar energiebronnen die geen 
broeikasgassen uitstoten en we zetten in op energiebesparing. Zo werken we na 2030 snel toe naar 
een volledig klimaat neutrale energievoorziening. Daarmee dringen we snel fossiele brandstoffen 
terug en borgen tegelijkertijd de leveringszekerheid en betaalbaarheid.  
• We stimuleren het aanbod van hernieuwbare energiebronnen, door in te zetten op extra wind op 
zee, zon-op-dak, aardwarmte, groen gas en aquathermie. Tegelijkertijd schalen we de productie en 
import van waterstof op.  
• We bouwen het gebruik van houtige biomassa voor energiedoeleinden zo snel mogelijk af, waarbij 
we rekening houden met de kosteneffectiviteit. Biomassa wordt zo hoogwaardig mogelijk ingezet 
aan de hand van de cascaderingsladder. We staan alleen het gebruik van  houtige biomassa die 
geproduceerd is in de EU toe, zodat we de naleving van duurzaamheidscriteria kunnen monitoren. 
We zorgen ervoor dat duurzame alternatieven voor warmte versneld worden ontwikkeld.   
• Kernenergie kan in de energiemix een aanvulling zijn op zon, wind en geothermie en kan worden 
ingezet voor de productie van waterstof. Ook maakt het ons minder afhankelijk van de import van 
gas. Daarom blijft de kerncentrale in Borssele langer open, met uiteraard oog voor de veiligheid. 
Daarnaast zet dit kabinet de benodigde stappen voor de bouw van 2 nieuwe kerncentrales. Dat 
betekent onder andere dat wij marktpartijen faciliteren bij hun verkenningen, innovaties 
ondersteunen, tenders uitzetten, de (financiële) bijdrage van de overheid bezien, wet- en 
regelgeving waar nodig in orde maken. Ook zorgen we voor veilige, permanente opslag van 
kernafval.  
• Er komen heldere afstandsnormen voor de bouw van windmolens op land en we stimuleren 
(financiële) participatie van omwonenden om het draagvlak te versterken. Gezien de schaarse 
beschikbare ruimte zetten we vooral in op grootschalige installatie van zonnepanelen op daken,   
inclusief normering. Zonnepanelen op land staan we alleen toe, als multifunctioneel gebruik van dat 
land mogelijk is, bijvoorbeeld op rijksgronden.  
• De gaswinning in Groningen wordt, conform plan, zo snel als mogelijk afgebouwd omdat de 
veiligheid van Groningers voorop staat.  Het importeren van buitenlands gas zal de komende jaren 
nodig blijven voor onze energiebehoefte. We ronden de procedure rond Ternaard af. We geven 
geen nieuwe vergunningen af voor gaswinning onder de Waddenzee. We steunen de gaswinning in 
de Noordzee en er komen verplichte vullingspercentages voor de gasvoorraden. Daarmee 
verkleinen we de afhankelijkheid van andere landen.  
• We onderzoeken de mogelijkheden om financiële prikkels voor fossiele brandstoffen af te bouwen 
om vervolgens de financiële stimulering voor deze brandstoffen waar mogelijk te beëindigen. We 
doen dit zoveel mogelijk met andere landen, met het oog op ons vestigingsklimaat.  
• Om de doelstellingen bovenop het klimaatakkoord te realiseren vergroten we de ruimte voor 
carbon capture storage (CCS). De stimulering van CCS behoudt een plafond en we passen dit aan 
waar nodig om de doelstellingen te halen. 
12 
 

• We ondersteunen de voorstellen van de Europese Commissie voor een belasting op kerosine op EU-
niveau. Eveneens ondersteunen we de voorstellen over de vergroening van de scheepvaart. De 
Nederlandse inzet is daarbij om weglekeffecten zoveel mogelijk te voorkomen. De beschikbaarheid 
van walstroom voor schepen wordt verder uitgebreid. 
• Het streven is dat uiterlijk in 2030 alle nieuwe auto’s emissieloos zijn. We introduceren in 2030 een 
systeem van Betalen naar Gebruik voor alle automobiliteit en stellen in deze kabinetsperiode 
wetgeving vast. Basis voor het systeem is de motorrijtuigenbelasting, waarvan het tarief afhankelijk 
wordt gemaakt van het jaarlijks verreden aantal kilometers. De heffing is niet tijd- en 
plaatsgebonden en vervangt de dan nog bestaande tol-tracés, zoals de Westerscheldetunnel, de 
Kiltunnel en de voorgenomen doorgetrokken A15. Dit betekent dat gebruikers van elektrische en 
fossiele auto’s beiden gaan meebetalen aan het weggebruik.  
• We zetten de voorstellen voor verduurzaming uit de Luchtvaartnota 2020-2050 “Verantwoord 
vliegen naar 2050” (2020) door, waaronder emissie plafonds per luchthaven. We verhogen de 
vliegticketbelasting waarbij de opbrengst deels gebruikt wordt voor de verduurzaming van de 
luchtvaart en vermindering van leefomgevingseffecten. 
Klimaatadaptatie 
De watersnood in Limburg heeft ons deze zomer opnieuw stevig met de neus op de feiten gedrukt: 
klimaatverandering is hier en nu en treft ook ons eigen land. Naast klimaatmitigatie moeten we 
daarom ook hard aan de slag met klimaatadaptatie.  
• We investeren extra in het Deltafonds om achterstanden weg te werken  en de uitvoering van het 
Nationale Deltaprogramma te versnellen. We blijven investeren in onze dijken, duinen en dammen. 
Ook komen er middelen beschikbaar om de beekdalen in onder meer Limburg beter te beschermen. 
• We werken toe naar vernieuwde deltabeslissingen voor een waterveilig land met voldoende 
zoetwater en een toekomstbestendige inrichting. Water en bodem worden sturend bij ruimtelijke 
planvorming. Om die reden worden waterschappen daarbij eerder betrokken en krijgt de watertoets 
een dwingender karakter. 
• Hittestress tijdens een warme periode is een steeds groter probleem en veroorzaakt een piek in het 
overlijden van vaak kwetsbare mensen. Om dit tegen te gaan bevorderen we het toevoegen van 
meer groen, water en lichte oppervlakten in dichtbebouwd gebied. Dit leidt tot meer schaduw, 
verdamping en reflectie.  
Landbouw, Natuur en stikstof 
In Nederland leven we in een van de meest vruchtbare, maar ook dichtbevolkte delta’s ter wereld met 
een landbouwsector van wereldfaam. We willen onze unieke natuur beschermen, het verlies van 
biodiversiteit herstellen en perspectief bieden aan de agrarische sector. We investeren de komende 
jaren fors in een duurzame landbouw en in een robuust natuurareaal, om weer tot een balans te 
komen. Om de natuur in Nederland in goede staat te brengen kiezen we voor een brede aanpak die 
zich richt op de verscheidenheid aan gebieden. Die aanpak richt zich niet alleen op stikstof, maar ook 
op de (Europese) normen en opgaven van de waterkwaliteit, bodem, klimaat en biodiversiteit. Een 
gedifferentieerde aanpak zal leiden tot grote aanpassingen in het landelijk gebied. Daarmee maken 
we gebiedsgericht inzichtelijk wat de perspectieven zijn voor verschillende vormen van landbouw. 
14 
 

We hervormen het tariefgebouw om te komen tot arrangementen en abonnementen die 
differentiëren naar bedrijfsgrootte en die goed gedrag en naleving belonen. 
• We intensiveren de ingezette omslag naar geïntegreerde gewasbescherming door het stellen van 
tussendoelen, bevorderen van innovatie en precisielandbouw, stimuleren van groene alternatieven 
en loskoppelen van verkoop en advies. We stemmen de normen voor het gebruik van middelen af 
op de Kaderrichtlijn Water. We doen onderzoek naar gezondheidseffecten bij boeren en 
omwonenden. 
• In navolging van het advies van de Raad voor Dieraangelegenheden (2020) nemen we in overleg met 
boeren, marktpartijen, maatschappelijke organisaties en andere ‘stakeholders’ het initiatief tot een 
convenant over de ontwikkeling naar een dierwaardige veehouderij. Daarin maken we tevens 
afspraken over tijdshorizon, instrumentarium en financiële ondersteuning. Dit convenant vormt de 
basis van wetgeving die de komende kabinetsperiode in werking treedt voor een dierwaardige 
veehouderij in balans met de volksgezondheid. 
• Samen met ketenpartijen en de Autoriteit Consument en Markt maakt de overheid bindende 
afspraken om de positie van de boer in de keten te versterken. We verwachten een niet-
vrijblijvende bijdrage van banken, toeleveranciers, de verwerkende industrie en de retail. Waar 
nodig worden afspraken juridisch geborgd. Van supermarkten verwachten we transparantie over de 
wijze waarop hun gehele assortiment aantoonbaar duurzaam en diervriendelijk wordt, inclusief 
duurzaam inkoopgedrag en een eerlijke prijs voor boeren. We onderzoeken op welke wijze een 
bijdrage van de consument aan de verduurzaming van de landbouw vormgegeven zou kunnen 
worden. Om bewuste keuzes te stimuleren wordt in Nederland geproduceerd voedsel voorzien van 
een herkomstetiket. De overheid committeert zich bij haar inkoop aan duurzaam en lokaal 
geproduceerd voedsel.  
• In de glastuinbouw is veel potentie om koploper te zijn in energiezuinige en circulaire productie van 
hoogwaardige producten. De sector kan zelfs CO2-postitief worden, maar leunt nu nog vooral op 
aardgas. We gaan deze overstap stimuleren in plaats van ontmoedigen. We creëren de 
randvoorwaarden om de glastuinbouw verder te verduurzamen en koploper te laten zijn in 
energiezuinige, circulaire producten. 
• Gezien de uitdagingen voor de visserij moet er voldoende ruimte en perspectief zijn voor innovatie 
en diversificatie. 
Volkshuisvesting en Ruimtelijk ordening 
Wonen in een goed, duurzaam en betaalbaar huis in een leefbare wijk is een eerste levensbehoefte. 
Veel Nederlanders kunnen op dit moment echter geen passende woning vinden.  Het is onze prioriteit 
te zorgen voor een woning  voor iedereen, of je nu huurt of koopt.  
• We versnellen de woningbouw tot rond de 100.000 woningen per jaar. We streven ernaar dat ten 
minste twee derde van de woningen betaalbare huurwoningen en koopwoningen tot aan de grens 
van de Nationale Hypotheekgarantie zijn.  
• De verhuurderheffing wordt afgeschaft. We maken bindende prestatieafspraken met corporaties 
zodat de investeringscapaciteit die hierdoor ontstaat gebruikt wordt voor de bouw van 
flexwoningen,  betaalbare huurwoningen, renovatie, verduurzaming en voor de leefbaarheid van 
wijken. Waar nodig krijgen corporaties projectsteun. De woningcorporaties brengen deze steun met 
elkaar op, op basis van de waarde van hun woningbezit.  
16 
 

een woning te kopen, bijvoorbeeld door een nieuwe vorm van premie A-woningen, zonder dat 
hierdoor de woningprijzen extra stijgen.   
• Middenhuurwoningen krijgen een vorm van huurprijsbescherming, zodanig dat wonen voor 
middeninkomens betaalbaar wordt én het rendabel blijft voor institutionele beleggers om in deze 
woningen te investeren. Om woningcorporaties te stimuleren tot de bouw van 
middenhuurwoningen wordt de markttoets gedurende de hele kabinetsperiode opgeschort. We 
vereenvoudigen het woningwaarderingsstelsel en de gang naar de Huurcommissie. Vaste 
huurcontracten blijven de norm.  
• Met de invoering van een meldplicht, registratieplicht of verhuurvergunning, met name voor de 
grotere verhuurders, geven we gemeenten de mogelijkheid om discriminatie en malafide 
verhuurders gerichter aan te pakken.  
• Voor starters wordt bij het aanvragen van een hypotheek de actuele stand van de studieschuld  
bepalend. Voor senioren maken we het eenvoudiger een deel van de waarde van het huis op te 
nemen. Gedurende deze kabinetsperiode wordt de ‘loan-to-value ’ niet aangescherpt.  
• De verruimde schenkingsvrijstelling eigen woning wordt geschrapt.  
Infrastructuur 
We zetten in op een goede bereikbaarheid van het hele land. De transport- en logistiek sector is van 
economisch belang voor Nederland. Solide infrastructuur is nodig om naar je werk, familie of 
opleiding te gaan. Onze infrastructuur onderhouden we goed, is van hoge kwaliteit, klimaatadaptief 
en sluit naadloos op elkaar aan. Daarbij zijn veiligheid, oog voor nieuwe ontwikkelingen en 
duurzaamheid van belang. Blijvende investeringen in infrastructuur en bijbehorende knelpunten zijn 
essentieel.  
• We trekken structureel €1,25 miljard uit voor het inlopen van achterstanden bij beheer en 
onderhoud van onze wegen, spoor, bruggen, viaducten en vaarwegen en voor het onderhoud en 
renoveren en vervangen ervan in de toekomst, ook met het oog op de verkeersveiligheid.  
• Verkeersveiligheid blijft daarnaast een speerpunt in ons beleid. Samen met de gemeenten wordt 
bezien waar binnen de bebouwde kom de maximumsnelheid zinvol verlaagd kan worden naar 30 
km/uur. De snelheid op andere wegen blijft ongewijzigd.  
• We bezien in overleg met de regio of een door de regio voorgestelde alternatieve invulling van de 
A27/Amelisweerd binnen de bestaande bak de bereikbaarheidsproblematiek op gelijkwaardige 
wijze oplost. Ontsluiting via (hoogwaardig) OV en auto van nieuwe woongebieden in de regio (m.n. 
Rijnenburg) is daar onderdeel van. Als dit het geval is, wordt het voorstel van de regio 
overgenomen. Zo niet, dan wordt het lopende besluitvormingsproces voortgezet.  
• We reserveren middelen om op termijn met medefinanciering vanuit de regio en uit Europese 
fondsen de Lelylijn te kunnen aanleggen. De komende periode werken we uit hoe de Lelylijn, in het 
kader van het Deltaplan voor het Noorden, kan bijdragen aan versterking van de economie van het 
Noorden, de ontsluiting van nieuw te ontwikkelen woningbouwgebieden en betere internationale 
treinverbindingen met het noorden van Duitsland.  
• We investeren in de uitbreiding en verbetering van de infrastructuur voor openbaar vervoer (OV), 
fiets, auto en water, omdat we goede en snellere verbindingen willen tussen stad en regio. We 
focussen hierbij op de grootste knelpunten uit de Integrale Mobiliteitsanalyse 2021, verbindingen in 
de (economische) regio’s en N-wegen.  
18 
 

3. Veiligheid en sterke samenleving 
Om in vrijheid te kunnen leven, is veiligheid een belangrijke voorwaarde. Voor effectief 
veiligheidsbeleid vormen preventie en repressie twee kanten van dezelfde medaille. De snelle 
verharding van de georganiseerde en ondermijnende criminaliteit tast in toenemende mate de 
rechtsstaat aan en vraagt de komende jaren om een stevige en gerichte aanpak. Voor het versterken 
van veiligheid wordt oplopend structureel €1 miljard euro gereserveerd voor verschillende doelen, 
o.a. het tegengaan van ondermijning en het versterken van de politieorganisatie, de preventie-
aanpak, de inlichtingendiensten en de gehele justitiële keten. 
Justitie en Veiligheid 
• We versterken de gehele justitiële keten en de toegang tot het recht, onder meer met adequate en 
voorspelbare financiering in de strafrechtketen. We versterken de expertise van de aanpak van 
cybercriminaliteit in alle delen van strafrechtketen. Met inachtneming van de verschillende 
verantwoordelijkheden wordt de samenwerking tussen de politie en de buitengewoon 
opsporingsambtenaren (boa’s) verder geprofessionaliseerd.  
• Het Wetboek van Strafvordering wordt gemoderniseerd. We verkorten doorlooptijden en nemen 
achterstanden in de justitiële keten weg. We borgen de positie van het slachtoffer.  
• We zetten meer in op maatschappelijk effectieve rechtspraak en herstelrecht;  laagdrempelige 
alternatieve geschillenbeslechting, al dan niet in combinatie met partners uit het sociale domein 
naar het voorbeeld van buurtrechtspraak en ‘mediation’. We beperken het aantal juridische 
procedures die de overheid voert tegen burgers. We bevorderen dat rechterlijke uitspraken  meer 
worden gepubliceerd. 
• We vergroten de toegang tot het recht voor burgers en mkb door de griffierechten te verlagen met 
25%. We versterken de sociale advocatuur in lijn met scenario 1 van de aanbevelingen van de 
commissie evaluatie puntentoekenning gefinancierde rechtsbijstand (commissie-Van der Meer). Er 
wordt daarbij een substantiële maatschappelijke bijdrage verwacht van de gehele advocatuur.   
Ondermijning 
• Ondermijnende criminaliteit vraagt om harde, realistische en effectieve aanpak. Dat doen we door 
versterking van en forse investering in de  justitie- en veiligheidsketen, van wijkagent en recherche 
tot rechtspraak, Openbaar Ministerie (OM), gevangeniswezen en reclassering. Hiermee voeren we 
o.a. het Pact voor de Rechtsstaat uit. 
• De aanpak van ondermijning wordt verstevigd door aanpassing van wetgeving, opsporing, straffen, 
gegevensuitwisseling en detentie. Daarbij betrekken we lessen uit de bestrijding van de maffia in 
Italië. We gaan de omstandigheden in de extra beveiligde inrichting (EBI) en het Italiaanse 
gevangenisregime vergelijken om te voorkomen dat vanuit gevangenschap netwerken worden 
aangestuurd. 
• We versterken internationale samenwerking om grensoverschrijdende netwerken op te rollen en 
vroegtijdig nieuwe ontwikkelingen in criminaliteit te signaleren. We verscherpen de controles om 
fraude en corruptie bij logistieke knooppunten aan te pakken. 
• De landelijke recherche krijgt voldoende mensen en middelen om in interventieslagkracht te 
kunnen voorzien.  
• Zware criminelen worden effectiever opgespoord en vervolgd, bijvoorbeeld door het verbeteren 
van de kroongetuigenregeling en het verzwaren van de straffen om de georganiseerde misdaad 
20 
 

• De experimenten op basis van de Wet experiment gesloten coffeeshopketen worden voortgezet en 
uitgebreid met een grote stad. Op korte termijn worden criteria vastgesteld voor de beoordeling van 
de uitkomst van de experimenten op het gebied van criminaliteit, volksgezondheid en preventie. 
Het kabinetsstandpunt over het evaluatieverslag over de experimenten wordt in 2024 aan de 
Kamers gezonden. De uitkomst van de experimenten is leidend. Voorafgaande aan het 
evaluatieverslag worden, mede op basis van tussentijdse monitoring, juridische en praktische 
voorbereidingen getroffen om na afloop van de experimenten zoveel mogelijk direct te kunnen 
handelen in lijn met de uitkomst hiervan.    
• Er komt een staatscommissie die de status van XTC (MDMA) in het kader van de volksgezondheid 
onderzoekt en  advies uitbrengt over de voor- en nadelen van medicinaal gebruik, met inbegrip van 
een analyse vanuit verschillende disciplines van risico’s voor de gezondheid,  preventie en de 
Europese context en relevante verdragen.    
Radicalisering en extremisme 
• We beschermen de samenleving tegen de dreiging van alle vormen van radicalisering en 
haatzaaien, van jihadisme tot links- en rechts-extremisme. Ook moet er meer aandacht zijn voor de 
ontwrichtende werking van anti-overheids- en antidemocratische sentimenten en desinformatie. 
Door in te zetten op preventie, signalering, opsporing, vervolging en stevig te straffen pakken we dit 
aan. Dit vraagt om een weerbare samenleving, aanwezigheid in kwetsbare wijken en een robuuste 
inlichtingen- en veiligheidsstructuur. De maximale straf voor deelname aan een terroristische 
organisatie wordt verhoogd naar 20 jaar. 
• De in de vorige periode ingeslagen weg met betrekking tot uitgereisde IS-ers, wordt voortgezet. De 
wet van 25 november 2015 inzake langdurig toezicht, gedragsbeïnvloeding en vrijheidsbeperking 
wordt aangevuld met bepalingen over terroristische misdrijven.  
Mensenhandel / prostitutie 
• De aanpak van mensenhandel houdt prioriteit. Daarom zetten we het actieplan Samen tegen 
Mensenhandel voort. 
• Mensenhandel doet grove afbreuk aan de waardigheid van mensen. Daarom gaan we uitbuiting 
tegen en vergroten we de toegankelijkheid van hulpverlening. Artikel 273f van het Wetboek van 
Strafrecht wordt gemoderniseerd  om vervolging van daders te verbeteren.  
• We verbeteren de hulpverlening voor alle sekswerkers. Uitstapprogramma’s worden uitgebreid en 
structureel gemaakt. Deelnemers kunnen desgewenst een urgentieverklaring krijgen op afstand van 
hun oude omgeving.  We versterken de rechtspositie van sekswerkers o.a. door toegang tot 
verzekeringen, zakelijke bankrekeningen en andere financiële dienstverlening. 
• We voeren de Wet Regulering Sekswerk in die in de kern bestaat uit een landelijke 
vergunningplicht en een landelijk register. Daarbij doen we recht aan de reactie van de Raad van 
State op het wetsvoorstel op het punt van het vergunningsgesprek en de positie van financiële 
dienstverleners, beveiligers, vervoerders en verhuurders bij het pooierverbod. We schrappen de 
bestuurlijke boete voor sekswerkers, zodat ook sekswerkers zonder vergunning om hulp en 
voorlichting durven te vragen en ook voor klanten die melding of aangifte doen van misstanden 
schrappen we de strafbaarstelling in deze wet.    
22 
 

waarbij scholen zelf bepalen wat zij nodig achten om de kansenongelijkheid te verkleinen. Te 
denken valt aan begeleiding bij huiswerk, sport en cultuur in samenwerking met plaatselijke 
verenigingen en bibliotheken. We beginnen bij de scholen waar de nood het hoogst is.  
• We halen het beste in elke leerling naar boven. Of je nu een leerachterstand hebt of juist een 
excellente leerling bent. We kiezen voor een structurele versterking van scholen met veel 
leerachterstanden. Gelijke kansen vragen een ongelijke aanpak, zodat elk kind de beste kans krijgt. 
• We verbeteren de overgang van basis- naar voortgezet onderwijs. We stimuleren brede en 
verlengde brugklassen met oog voor de talenten van elke leerling. We bevorderen doorstroom en 
differentiatie om leerlingen maximale kansen te geven in het voortgezet onderwijs. We geven 
ruimte voor een maatwerkdiploma. 
• We zetten de maatschappelijke diensttijd voort en bouwen deze verder uit, zodat jongeren in 
contact kunnen komen met nieuwe leefwerelden, zich inzetten voor de samenleving, nieuwe 
vaardigheden ontwikkelen en mogelijk ontdekken waar hun passies liggen. Dat kan bij 
(maatschappelijke) projecten op het terrein van zorg, welzijn, veiligheid, defensie, sport, natuur en 
klimaat. 
• We gaan verder met de verbeteraanpak van passend onderwijs en streven naar inclusief onderwijs 
waarbij kinderen met en zonder een beperking of ziekte samen naar school gaan. 
• We brengen het aantal onnodige thuiszitters terug naar 0 door elk kind een vorm van onderwijs te 
geven, onder meer door het vormgeven van een Digitale School. 
• We investeren structureel €1 miljard per jaar voor het vergroten van de kansengelijkheid, inclusief 
de maatschappelijke diensttijd. 
Investeren in goede leraren en schoolleiders 
• Om de onderwijskwaliteit in Nederland te verhogen, investeren we in goede en voldoende leraren 
en schoolleiders. We trekken hier €800 miljoen per jaar structureel voor uit.  
• We zetten in op versterking van de kwaliteit van lerarenopleidingen met aandacht voor effectieve 
vakdidactiek, specialisatie in het jonge of oudere kind, digitale vaardigheden en passend onderwijs. 
We verhogen de academische instroom.  
• We maken (bij)scholing prioriteit en bevorderen professionele ontwikkeling. We ondersteunen 
beginnende leraren en flexibiliseren en verbeteren de opleiding voor zij-instromers.  
• In het kader van het lerarentekort stimuleren we de uitbreiding van contracten (meer uren).  
• We dichten de loonkloof en streven naar één cao voor leraren en bestuurders in het funderend 
onderwijs. We verbeteren de arbeidsvoorwaarden voor schoolleiders en leraren op scholen met 
veel leerachterstanden. 
• We versterken de positie en kwaliteit van schoolleiders waardoor op elke school een lerende 
cultuur ontstaat ten behoeve van het verhogen van de onderwijskwaliteit voor ieder kind.  
• We investeren in het verlagen van de werkdruk; scholen kunnen hiermee bijvoorbeeld de klassen 
verkleinen of meer docenten of begeleiders in de klas inzetten. We faciliteren het gebruik van 
digitale hulpmiddelen om de werkdruk van de leraar te verminderen en de onderwijskwaliteit te 
verbeteren.  
Sterker beroepsonderwijs  
• We stimuleren het aanbod van arbeidsmarktrelevante beroepsopleidingen in techniekhavo en 
kleinschalig vakonderwijs. We behouden een zo groot mogelijk aanbod van mbo-opleidingen 
dichtbij huis. We versterken de kansen door drempels weg te nemen en doorstroom te stimuleren. 
24 
 

Waarborgen voor sociale veiligheid en gelijke behandeling 
• We waarborgen de sociale veiligheid en gelijke behandeling op iedere school voor leerling en 
leraar, zodat ieder kind en iedere leraar veilig onderwijs geniet. De inspectie zet extra in op sociale 
veiligheid, krijgt ook tot taak in te gaan op individuele klachten en doet aangifte indien nodig. We 
breiden de wet sociale veiligheid uit met leraren. 
• We zorgen ook dat ouders geholpen en gehoord worden. Er komt een onafhankelijk meldpunt 
Sociale Onveiligheid voor kinderen en ouders als onderdeel van de (vertrouwens)inspectie. 
• Slecht functionerende schoolbesturen pakken we hard aan, in lijn met de wet uitbreiding bestuurlijk 
instrumentarium onderwijs.  
• We garanderen gelijke kansen bij aanmelding voor iedereen onafhankelijk van sociaal-economische 
en culturele achtergrond.  
• Onderscheid bij toelating vanwege de grondslag van de school mag niet tegelijk direct onderscheid 
inhouden op grond van ras, nationaliteit, seksuele geaardheid of burgerlijke staat. Daarmee is er 
geen noodzaak om artikel 23 Grondwet aan te passen.  
• We grijpen sneller in bij (informele) onderwijsinstellingen en hun vertegenwoordigers die anti-
integratief, anti-democratisch of anti-rechtsstatelijk opereren. We breiden de mogelijkheden om 
dat te doen uit en onderzoeken op welke manieren dat mogelijk is. 
• We zetten de bekostiging stop bij bewijs dat een instelling zich bezighoudt met anti- rechtsstatelijke 
praktijken. 
• Er komt een verbod op het gebruik van lesmaterialen die kinderen anti-democratische of anti-
rechtsstatelijke waarden aanleren. De onderwijsinspectie beoordeelt bij klachten of lesmateriaal in 
strijd is met de rechtsstaat. 
• Er komt een expliciet verbod op (mede)financiering van onderwijs vanuit organisaties die onze 
democratische rechtsstaat ondermijnen. 
Arbeidsmarkt en inkomen 
Werkgevers, en ondernemers houden ons land vitaal en zijn cruciaal voor onze welvaart. Mede 
dankzij ieders flexibiliteit en de steunpakketten is de werkloosheid laag. Tegelijkertijd zien we dat de 
kloof op de arbeidsmarkt is toegenomen en stelt het Sociaal Cultureel Planbureau dat 28% van de 
Nederlandse bevolking (financieel) kwetsbaar is. Daarnaast verandert de aard van ons werk  door 
digitalisering, robotisering en globalisering. Dit maakt  de toekomst onvoorspelbaar, maar biedt 
tegelijkertijd ook kansen.  
We willen daarom een aantal grote hervormingen in de arbeidsmarkt doorvoeren, die de 
bestaanszekerheid van lage- en midden inkomens versterken en de lasten verlagen.  Zodat werken 
loont, werkgeverschap en ondernemerschap aantrekkelijk blijft, ons welzijn stijgt en 
personeelstekorten in vitale sectoren opgevangen kunnen worden. Deze tekorten maken het ook 
voor de overheid een uitdaging om ambities in dit coalitie akkoord waar te maken. Ook pakken we 
armoede en schulden verder aan. Het eindrapport van de commissie Regulering van Werk (commissie-
Borstlap) en het hoofdstuk “Arbeidsmarkt, inkomensverdeling en gelijke kansen” uit het SER MLT-
advies vormen de leidraad voor hoe de inrichting van de arbeidsmarkt van de toekomst er uit komt te 
zien.  
26 
 

• We nemen maatregelen om de arbeidsparticipatie en positie van arbeidsongeschikten te 
verbeteren. Daarnaast onderzoeken we -in overleg met de sociale partners- hoe ‘hardheden’ in de 
Wet werk en inkomen naar arbeidsvermogen (WIA) hervormd kunnen worden met oog voor 
uitvoerbaarheid, betaalbaarheid en uitlegbaarheid. 
• Bij ziekte is de inzet primair gericht op herstel en terugkeer van de werknemer. Om de 
loondoorbetaling bij ziekte te verbeteren, richt de re-integratie zich in het tweede jaar -in lijn met 
het SER-advies- in principe op het tweede spoor, waarbij de instroom in de WIA zoveel mogelijk 
wordt beperkt.  
• We verruimen de bijverdiengrenzen in de Participatiewet en samen met gemeenten zorgen we er 
voor dat mensen die langdurig in de bijstand zitten actief worden benaderd en worden ondersteund 
en gestimuleerd naar werk. We vragen daarbij ook een eigen actieve rol van uitkeringsgerechtigden. 
Daarbij hebben we oog voor ieders talenten en beperkingen, werken we vanuit vertrouwen en is er 
ruimte voor maatwerk. We wijzigen de kostendelersnorm zodat inwonende jongvolwassenen tot 27 
jaar niet langer meetellen als kostendeler voor de uitkering van huisgenoten. 
• We maken het aantrekkelijker voor ouders om werk en zorg te combineren doordat we in stappen 
de vergoeding van de kinderopvang tot 95% verhogen voor werkende ouders. We werken ook aan 
de gendergelijkheid op de arbeidsmarkt door het uitbreiden van het betaald ouderschapsverlof naar 
70% , het bestrijden van zwangerschapsdiscriminatie en door beter te controleren op 
loonverschillen. We stimuleren de arbeidsparticipatie, meer uren of dagen werk in de week en een 
evenredige vertegenwoordiging van vrouwen in leidinggevende posities.  
• We voeren het pensioenakkoord uit voor een goed en fatsoenlijk pensioen voor alle generaties. 
• We zetten de brede armoede- en schuldenaanpak met volle kracht door. We nemen maatregelen 
om het aantal kinderen dat in armoede opgroeit in vier jaar tijd te halveren en hanteren daarbij een 
eenduidige, realistische, relatieve definitie van armoede. We herijken elke vier jaar het sociaal 
minimum om vast te stellen of dit toereikend is om van te leven en mee te doen in de samenleving.  
• We zetten in op financiële educatie, preventie en vroeg signalering, zodat we schulden kunnen 
voorkomen of vroegtijdig kunnen verhelpen. Om te voorkomen dat mensen vastlopen kunnen 
maatschappelijke organisaties, zoals woningbouw corporaties, signalen omtrent kwetsbaren delen 
binnen juridisch verankerde waarborgen, zoals doelbinding en proportionaliteit. We geven mensen 
meer ruimte om een reserve aan te houden. 
• Gemeenten krijgen meer mogelijkheden om laaggeletterdheid aan te pakken.   
• We verkorten de duur van schuldhulptrajecten en verbeteren de toegang tot de Wet schuldsanering 
natuurlijke personen. We lossen probleemschulden sneller op onder meer door meer 
mogelijkheden te bieden om tot een schuldregeling te komen.  
• We stellen strengere eisen aan beschermingsbewindvoerders en gaan opstapeling van schulden 
tegen door een maximum te stellen aan verhogingen, rente- en incassokosten. We zorgen voor een 
betere, verantwoorde overheidsincasso met oog voor de menselijke maat. Doorverkoop van 
schulden als verdienmodel wordt tegengegaan.  
• Het kabinet neemt het advies van de adviescommissie onvolledige opbouw AOW ouderen van 
Surinaamse herkomst (commissie-Sylvester) en de voorlichting van de Afdeling advisering van de 
Raad van State terzake spoedig ter hand en zal daarover in overleg treden met de Surinaamse 
gemeenschap en de Tweede Kamer.   
 
28 
 

Integratie en Inburgering 
In een rechtvaardige samenleving mag je afkomst nooit je toekomst bepalen. Integratie is daarom van 
essentieel belang voor zowel mensen zelf als de Nederlandse samenleving. Succesvolle integratie 
vereist zowel het nemen van eigen verantwoordelijkheid, als een samenleving die iedereen de kans 
biedt zijn talenten te ontplooien. Meedoen dus. Door de taal te leren, aan het werk te zijn, actief deel 
te nemen aan onze samenleving en de fundamentele vrijheden en gelijkheden – verankerd in onze 
Grondwet – te respecteren.  
• Om de integratie en inburgering van nieuwkomers te bevorderen, gaan we door met de nieuwe 
inburgeringswet. Ook de herinvoering van de inburgeringsplicht voor Turkse nieuwkomers wordt 
doorgezet. Het is van groot belang dat nieuwkomers (arbeidsmigranten, statushouders) zo snel 
mogelijk integreren in onze samenleving. Wederkerigheid is hierbij het vertrekpunt en daaruit volgt 
een wederzijdse opdracht. Van de nieuwkomer vergt dit burgerschap, leren van de taal en het 
vinden van werk. Kansrijke asielzoekers krijgen vanaf dag één les in de Nederlandse taal en we 
maken het makkelijker (vrijwilligers)werk te verrichten.  
• Nieuwkomers worden gestimuleerd het beste uit zichzelf te halen. Ook met het leren van de taal. 
Het bereiken van een zo groot mogelijke taalbeheersing blijft het doel, bij voorkeur taalniveau B1, 
waarbij we afspraken maken met gemeentes om achterstanden in taal zo goed en snel mogelijk aan 
te pakken. Voor degenen die taalniveau B1 niet goed kunnen bereiken, blijft het streven erop 
gericht bij naturalisatie het taalniveau zoveel mogelijk naar B1 te verhogen. Het kabinet gaat hiertoe 
de mogelijkheden tot maatwerk verkennen, in lijn met het maatwerk bij de taaleis inburgering. 
• Voor mensen met een meervoudige nationaliteit die alleen de Nederlandse nationaliteit als 
enkelvoudige nationaliteit wensen maar hun andere nationaliteit(en) niet kunnen afstaan, 
ondersteunen we een privaatrechtelijk Nederlands register ongewenste nationaliteit.  
• Maatschappelijke initiatieven om inburgering te bevorderen worden ondersteund. Via 
vrijwilligersnetwerken en jongeren die hun maatschappelijke diensttijd vervullen, koppelen we 
nieuwkomers aan een ‘maatje’ om hen kennis te laten maken met de Nederlandse samenleving. 
• Van nieuwkomers verwachten we dat zij onze democratie, rechtsstaat en grondrechten 
onderschrijven en de fundamentele waarden respecteren We treden streng op tegen eerwraak en 
vrijheidsbeperking van meisjes, vrouwen en andere kwetsbaren en degenen die hieraan schuldig 
zijn. Hierbij worden de mogelijkheden verruimd om strafrechtelijk op te treden tegen 
medeplichtigen. We beschermen slachtoffers van huwelijksdwang, achterlating of genitale 
verminking, bijv. door een rechter een preventief beschermingsbevel te laten uitvaardigen en het 
verbieden van het aanprijzen, aanzetten of uitvoeren van maagdenvliesherstel. Ook komt er een 
meldplicht voor medewerkers in de zorg en het onderwijs bij eergerelateerd geweld, 
huwelijksdwang of vrouwelijke genitale verminking. 
• Ongewenste buitenlandse beïnvloeding en financiering worden aangepakt. We nemen maatregelen 
om ongewenste beïnvloeding zoveel mogelijk tegen te gaan, o.a. door de werkzaamheden van de 
verder te versterken Taskforce problematisch gedrag en ongewenste buitenlandse financiering 
(Kamerstuk 35228, nr. 39) en de behandeling van het wetsvoorstel  transparantie maatschappelijke 
organisaties (Kamerstukken 35646) voort te zetten. 
30 
 

• We staan mengformules toe door het reguleren van ‘blurring’ in winkelgebieden op een 
verantwoorde manier waarbij we streng toezien op alcoholmisbruik. 
• De continuïteit van familiebedrijven wordt ondersteund door (reële) bedrijfsopvolging eenvoudiger 
en eerlijker te maken. Tegelijkertijd wordt oneigenlijk gebruik van de regeling tegengegaan.  
• We zetten koers naar een kenniseconomie waarbij we, in lijn met de Lissabondoelstelling, 
investeren in onderzoek en ontwikkeling. We versterken de basis van onze kennisinstellingen en 
innovatieve ecosystemen, zoals het ruimtevaartcluster bij ESTEC, en stimuleren ze om in de regio en 
internationaal samen te werken. We ondersteunen innovatieve ‘startups’ en ‘scale-ups’ en richten 
het missie gedreven innovatiebeleid op de drie grote transities: klimaat en energie, digitalisering en 
sleuteltechnologieën, en de circulaire economie. 
• Elke regio telt. De Regio Deals zetten we voort. We versterken de publiek-private 
samenwerkingsverbanden om de regionale economische kansen te benutten. Samen met de 
Brainportregio ontwikkelen we de mainport-status door. Er wordt in wet- en regelgeving rekening 
gehouden met de eigen positie van de grensregio’s. We werken daartoe samen met Vlaanderen, 
Wallonië, Noord-Rijn Westfalen en Nedersaksen, waarbij knelpunten worden aangepakt. 
• Met het oog op het behoud van een gelijk speelveld, wordt maatschappelijk ondernemerschap 
gefaciliteerd door de introductie van de Maatschappelijke B.V. Ook komt er voor maatschappelijk 
ondernemen één duidelijk kader met rapportage-eisen, en maakt het kabinet met een aangepast 
voorstel voor duurzaamheidsinitiatieven een uitzondering op de Mededingingswet mogelijk. 
Cultuur en creatieve industrie 
Cultuur is van wezenlijk belang voor onze samenleving en een investering in onze maatschappij: de 
verbindende, inspirerende en prikkelende kracht van kunst en cultuur brengt mensen bij elkaar 
brengt, daagt uit en biedt nieuwe perspectieven. Corona toonde het innovatie vermogen van de 
cultuursector, maar ook haar kwetsbaarheid..  
• Om herstel, vernieuwing en groei weer mogelijk te maken, investeren we structureel €170 miljoen 
per jaar in de creatieve en culturele sector. 
• We hebben daarbij aandacht voor het verbeteren van de arbeidsmarktpositie inclusief een eerlijk 
salaris voor makers in de gehele creatieve sector, van media en mode tot muziek. We stimuleren 
cultureel ondernemerschap.   
• Er komt een herstelplan om zowel professionals, instellingen als amateurverenigingen er weer 
bovenop te helpen en te versterken.  
• We willen cultuur toegankelijk maken voor iedereen, onder andere door een goede regionale 
spreiding door heel Nederland en extra investeringen in cultuurparticipatie.  
• We willen meer aandacht geven aan onze gezamenlijke geschiedenis. Daarom draagt het Rijk bij 
aan een Nationaal Historisch Museum en een Slavernijmuseum. In aanloop naar het herdenkingsjaar 
2023 besteden we extra aandacht aan dialoog over het slavernijverleden en hedendaags racisme.  
• We stimuleren muziek- en cultuureducatie op school, waaronder bezoeken aan musea.   
• We streven naar een toekomstgerichte bibliotheek(voorziening) in elke gemeente.  
• We betrekken de creatieve industrie bij grote maatschappelijke opgaven.  
32 
 

6. Gezondheid 
Gezondheidszorg 
Gezondheid is voor iedereen van groot belang. Dat realiseren we ons des te meer door de 
coronacrisis.  Iedereen moet zeker zijn van passende en betaalbare zorg: jong of oud, nu en in de 
toekomst. Dat vraagt om samenwerking, aandacht voor de patiënt en ruimte voor iedereen die in de 
zorg werkt. Een gezonde samenleving vraagt ook om het nemen van verantwoordelijkheid voor 
onszelf en voor elkaar. Ons zorgstelsel is gebaseerd op solidariteit, omdat we willen dat iedereen die 
zorg nodig heeft, daar toegang tot heeft. Onze zorg is van hoog niveau en het stelsel staat niet ter 
discussie, maar verbeteringen in het stelsel zijn nodig. Mensen maken zich zorgen, of de zorg van 
morgen nog wel geleverd kan worden en of deze betaalbaar blijft. Daar moeten we werk van maken.  
Daarbij moeten we ook breder kijken naar gezondheid: onderwijs, sport, huisvesting, 
bestaanszekerheid en leefomgeving dragen allemaal bij. Kwetsbare mensen leven zeven jaar korter en 
vijftien jaar langer in minder goede gezondheid en kinderen die ongezond opgroeien staan veelal op 
een achterstand. Dat vinden we onacceptabel. We willen de zorg voor iedereen betaalbaar, 
beschikbaar en bereikbaar houden. Dat vraagt van de politiek goede en stevige keuzes en 
hervormingen, die tijd kosten en waarbij passende zorg de norm is.   
Coronacrisis 
• Wij gebruiken de lessen uit de coronacrisis, zoals het belang van samenwerking, ontschotting en 
nieuwe (digitale) werkvormen, en maken ons klaar voor toekomstige gezondheidscrises door 
versterking van de pandemische paraatheid. Dit betekent een (Europese) inzet op o.a. 
onafhankelijkheid voor genees- en hulpmiddelen, het borgen van publieke belangen en het in 
overleg met experts instellen van zorgreserves. Daarnaast willen we een flexibele opschaling en 
inzet van de ic-capaciteit met name op personeel gebied. Ook versterken we de publieke 
gezondheidszorg.  
• De coronacrisis heeft het uiterste van de zorg gevraagd en doet dat nog steeds. De werkdruk, het 
ziekteverzuim en de personeelstekorten zijn door de crisis nog verder verhoogd. Werken in de zorg 
moet aantrekkelijker worden. Daarom zijn de salarissen verhoogd. Van werkgevers vraagt dit 
daarnaast goed werkgeverschap, waaronder gerichte verbeteringen in waardering en de 
onregelmatigheidstoeslag. Een opleidingsakkoord in de Verpleeg- en Verzorgingshuizen en 
Thuiszorg (VVT) sector ondersteunt dit. Wij zorgen voor meer zeggenschap, een aanpak van de 
regeldruk, goede (bij)scholing en een betere samenwerking tussen (in)formele zorgverleners. Ook 
moet meer uren werken in de zorg lonend zijn.  
• We overwegen of een Chief Medical Officer, die vanuit technisch-inhoudelijke kennis opereert, kan 
bijdragen aan betere publieke zorg.   
Preventie, sport en bewegen 
• We willen meer aandacht voor preventie en een gezonde levensstijl van jongs af aan. Kinderen die 
ongezond opgroeien staan veelal op een achterstand. Vermijdbare gezondheidsverschillen pakken 
we daarom aan. We zetten de doelen van het Preventieakkoord door, met als doel een gezonde 
generatie in 2040 met een focus op de jeugd door sport, voeding en bewegen. Dit vraagt een brede 
34 
 

• Voor een toekomstbestendige ouderenzorg wordt wonen en zorg stapsgewijs gescheiden zodat 
langer thuis wonen nog meer gestimuleerd wordt. Hierbij is expliciete aandacht voor innovatieve 
woonvormen en voor de mogelijkheid voor iedereen, ongeacht inkomen, om betaalbaar langer thuis 
te blijven wonen met zorg.  
• Mensen met een beperking hebben een ongekend potentieel voor de samenleving en hebben 
daarbij soms praktische ondersteuning nodig. We blijven investeren in de gehandicaptenzorg en 
gaan  door met de goede initiatieven uit het programma Onbeperkt Meedoen. Het 
persoonsgebonden budget (PGB) blijft een geschikt middel voor eigen regie, waarbij passende zorg 
centraal moet staan. 
• Goede, tijdige en passende jeugdzorg, met een belangrijke rol voor de eigen omgeving, voorkomt 
zwaardere zorg. We bakenen duidelijk af wat we onder jeugdzorg verstaan en gemeenten worden in 
staat gesteld om dit te leveren. Gespecialiseerde jeugdzorg (waaronder jeugd-GGZ) wordt centraler 
ingekocht. De jeugdbeschermingsketen wordt verbeterd waarbij de rechtsbescherming van het kind 
en het gezin centraal staan. 
• Iedereen blijft eigenaar van de eigen gezondheidsgegevens. Gegevens- en datauitwisseling tussen 
patiënt/cliënt en aanbieder en aanbieders onderling wordt, conform privacywetgeving, verbeterd 
waarbij uniformiteit noodzakelijk is. Een goed functionerende persoonlijke gezondheidsomgeving 
(PGO) voor patiënten is het einddoel. 
• Het eigen risico maken we slimmer en betaalbaarder. Mensen hoeven niet in een keer hun gehele 
eigen risico te betalen maar een betaling per behandeling tot een maximum van 385 euro. 
Daarnaast willen we de stapeling van eigen bijdragen monitoren en tegengaan. bijvoorbeeld door 
maximering van de eigen betalingen bij het geneesmiddelenvergoedingssysteem (GVS).  
• Het abonnementstarief heeft geleid tot een beperking van stapeling van zorgkosten en is 
transparant en eenvoudig in de uitvoering. Door stijgend gebruik van de huishoudelijke hulp staat 
de beschikbaarheid van voorzieningen onder de Wmo onder druk. Daarom werken we naar een 
eerlijkere eigen bijdrage voor de huishoudelijke hulp met landelijke normen en met oog voor 
betaalbaarheid van lage- en middeninkomens. Hierdoor blijven hulp en ondersteuning beschikbaar.  
• Een contract vormt de basis voor aanbieders en verzekeraars om afspraken te maken over passende 
zorg, betaalbaarheid en doelmatigheid. Daarom verbeteren we het contracteerproces. Als in de 
GGZ en wijkverpleging ongecontracteerde zorg onvoldoende afneemt, wordt de aanpak verstevigd. 
Gedacht wordt aan verplichte kwaliteitsregistratie en onafhankelijke indicatiestelling.  
Als dit onvoldoende effectief is, wordt gekeken naar een geringe eigen bijdrage of een verlaging van 
de vergoeding van ongecontracteerde zorg. Dit alles met behoud van keuzevrijheid voor de patiënt. 
• We werken aan een goed inzicht in de kwaliteit van de geleverde zorg en het aanpakken van niet-
integere zorgbestuurders en zorgondernemers. Tegen fraude en oneigenlijk gebruik, onder andere 
van vastgoed, treden wij op, zeker als de basis van de zorg niet op orde is. Daarnaast stellen we 
(nadere) voorwaarden aan winstuitkering om excessieve winstuitkering door zorgaanbieders tegen 
te gaan, dan wel te voorkomen. Onder strenge randvoorwaarden kan het mogelijk zijn dat er 
risicodragend kapitaal aangetrokken wordt voor investeringen in de kwaliteit van zorg.  
• Voor transformatie naar passende zorg, de bestuurbaarheid van ziekenhuizen en afremmen van 
perverse prikkels hebben ook medisch-specialistische bedrijven een verantwoordelijkheid. Indien bij 
deze medisch-specialistische bedrijven onvoldoende verbetering optreedt binnen twee jaar zal er 
regelgeving komen zodat alle medisch specialisten in loondienst gaan. Daartoe wordt regelgeving 
voorbereid.  
36 
 

Waardig ouder worden en waardig sterven 
Rond het levenseinde, zelfgekozen of niet, verdienen mensen liefdevolle zorg. Waardig ouder worden 
willen wij allemaal, maar niet iedereen beleeft dat als zodanig. Met respect voor verschillen verbeteren 
we de zorg rondom het (zelfgekozen) levenseinde.  
• We blijven ons inzetten voor waardig ouder worden, allereerst door passende ouderenzorg. We 
zetten de maatschappelijke coalitie ‘Een tegen eenzaamheid’ voort. Daarnaast moedigen we de 
ontmoeting van jongeren en ouderen aan bijvoorbeeld door een vrijwillige maatschappelijke 
diensttijd en woonplekken waar jongeren betaalbaar kunnen samenleven met ouderen. 
• We versterken de deskundigheid van artsen in het handelen rondom het (zelfgekozen) levenseinde 
en bevorderen dat arts en patiënt tijdig met elkaar praten over de wensen rondom het levenseinde, 
zodat een patiënt de verschillende opties kan wegen (‘advanced care planning’). 
• We gaan aan de slag met de aankomende vierde evaluatie van de Wet toetsing levensbeëindiging 
op verzoek en hulp bij zelfdoding om het verschil tussen euthanasie en palliatieve zorg te 
verduidelijken. We versterken de palliatieve zorg inclusief hospices. 
• Over levenseindebegeleiding van ouderen op verzoek verschillen de meningen in de samenleving 
en in de politiek, ook in deze coalitie. Een ieder  zal een persoonlijke  afweging  maken bij het 
initiatiefwetsvoorstel ‘toetsing levenseindebegeleiding van ouderen op verzoek’ (Kamerstuk 35534). 
Embryowet 
Over onderwerpen die de embryowet raken wordt door de coalitiepartijen verschillend gedacht. Ze 
raken aan de wens om ernstige ziektes te voorkomen en aan de beschermwaardigheid van het leven.  
• Op basis van de derde evaluatie van de Embryowet (2021) zal het kabinet de Embryowet op 
onderdelen aanpassen, waaronder de aanpassing van de definitie van embryo met inachtneming 
van de ontwikkeling op het gebied van ‘embryo-like structures’ (ELS) en het reguleren van twee 
typen mens/dier combinaties die thans buiten het bereik van de Embryowet vallen. De 
Gezondheidsraad wordt om advies gevraagd ten aanzien van de wenselijkheid en aanvaardbaarheid 
van het opschuiven van de veertiendagengrens in de embryowet. Ook nemen we deel aan de 
dialoog over kiembaanmodificatie in Europees verband.  
• De fracties van D66 en VVD zullen twee initiatiefvoorstellen voorbereiden. Dit betreft ten eerste 
een initiatief over pre-implantatie genetische diagnostiek bij dragers van ernstige erfelijke 
afwijkingen die zich in volgende generaties kunnen voordoen. Daarnaast worden de eerste stappen 
gezet tot aan wetsbehandeling met een initiatiefwet die het verbod op het doen ontstaan van 
embryo’s voor andere doeleinden dan het laten ontstaan van een zwangerschap, onder 
voorwaarden en na goedkeuring van het onderzoek door de CCMO (Centrale Commissie 
Mensgebonden Onderzoek), opheft. Met het oog op beide wetsvoorstellen starten initiatiefnemers 
een uitgebreide adviesronde en zullen zij de uitkomsten hiervan betrekken bij het maken van de 
wetgeving. 
  
38 
 

Buitenlandse zaken 
• Wij geven het buitenlandbeleid vorm langs de volgende vijf lijnen: 1) bevorderen van de 
internationale samenwerking door een voortrekkersrol in de EU en multilaterale organisaties, via 
het versterken van de trans-Atlantische band en nieuwe partnerschappen, 2) meer focus op onze 
internationale belangen, 3) verminderen van de afhankelijkheid voor strategische goederen en 
grondstoffen, 4) respect voor mensenrechten blijven bevorderen in ons buitenlands beleid, 5) 
betere en toegankelijkere dienstverlening voor Nederlanders in het buitenland (o.a. via een sterker 
postennetwerk).  
• We zetten de economische macht van de EU strategisch in, onder andere door sancties in te stellen 
die ook extraterritoriaal kunnen zijn.  
• Militaire missies zijn in overeenstemming met het volkenrecht en bij voorkeur op grond van een 
duidelijk mandaat van de Veiligheidsraad van de Verenigde Naties (VN), waarbij we de lessen uit 
eerdere missies betrekken. 
• We dragen binnen de bondgenootschappelijke verplichtingen bij aan een kernwapenvrije wereld.  
• Buitenlandse inmenging gaan we tegen, o.a. door spionage strafbaar te stellen. Nationale en 
internationale veiligheid raken steeds meer verweven. Daarom richten we een nationale 
veiligheidsraad op.  
• De Rijkswet Nederlanderschap leidt in sommige situaties tot onwenselijke problemen. We herzien 
het automatisme waarbij Nederlanders met een meervoudige nationaliteit buiten het EU-
grondgebied (na tien jaar) hun Nederlanderschap verliezen en maken het voor hen makkelijker het 
Nederlanderschap te behouden naast hun andere nationaliteit of, voor degenen die het na 1 april 
2003 verloren, te herkrijgen. 
• Nederland blijft er, met de getroffen landen, alles aan doen om waarheidsvinding, gerechtigheid en 
rekenschap te bewerkstelligen voor de aanslag op vlucht MH17, onder meer door de vervolging en 
berechting van de daders. 
• We spreken ons uit en treden gericht op tegen mensenrechtenschendingen. We hebben daarbij 
speciale aandacht voor de meest grove mensenrechtenschendingen (zoals misdrijven tegen de 
menselijkheid), geloofsvrijheid (waaronder christenvervolging), LHBTIQ+ en persvrijheid. De 
bestaande gezanten voor specifieke thema’s blijven. We verhogen de bijdrage aan het 
mensenrechtenfonds. 
• Nederland bekijkt samen met een representatief aantal gelijkgestemde EU lidstaten de erkenning 
van genocides en onder welke voorwaarden gezamenlijk tot erkenning van genocides kan worden 
overgegaan. Uitspraken van internationale gerechts- of strafhoven, wetenschappelijk onderzoek 
en/of vaststellingen door de VN-Veiligheidsraad zijn hierbij zwaarwegend.  
• In het Midden-Oosten Vredesproces blijft Nederland zich inzetten voor de tweestaten oplossing en 
het verbeteren van de relaties en praktische samenwerking tussen Israëliërs en Palestijnen.  
Defensie 
• We investeren deze kabinetsperiode €10,7 miljard in onderhoud en intensivering van onze defensie 
uitgaven. Structureel trekken we €3 miljard uit.  
• Een krachtige NAVO blijft de hoeksteen van onze collectieve verdediging. Wel zullen Europese 
landen vaker op eigen kracht conflicten moeten oplossen. We versterken onze krijgsmacht en 
verhogen de uitgaven fors richting de drie grondwettelijke taken en internationale verplichtingen.   
• Wij brengen de basis op orde. Hiervoor moderniseert Defensie het loongebouw en het 
personeelsbeleid en werkt het achterstanden in materieel, ICT, voorraden en medische capaciteiten 
40 
 

en klimaatverandering. Met nationale partners, waaronder het maatschappelijk middenveld, en 
internationale partners zetten we ons in voor deze ambitieuze doelen. 
• We ontwikkelen een Nederlandse ‘Global Health’ strategie  en zetten in op de uitbanning van HIV 
in het kader van de seksuele en reproductieve rechten en gezondheid (SGRG) en TBC in 2030.  
• We formuleren een gerichte Afrika-strategie. Deze strategie beoogt een gelijkwaardige 
economische ontwikkeling te stimuleren, armoede te verminderen, mensenrechten te verbeteren, 
irreguliere migratie te beperken.  
• Een deel van het OS-budget blijft beschikbaar voor noodhulp, waaronder via nationale partners 
zoals de Dutch Relief Alliance. Binnen de gelden voor noodhulp is budget beschikbaar voor het 
aanbieden van psychosociale zorg.  
Migratie  
Nederland staat voor een rechtvaardig, humaan en effectief asiel- en migratiebeleid. Wij willen 
migratie zoveel mogelijk in goede banen leiden en meer grip krijgen op migratie. Op wie er binnen 
komt, wie er mag blijven of terug moet. Het migratiebeleid stoelt op twee pijlers, die naast elkaar 
staan en gelijktijdig en in samenhang uitgevoerd worden: het verbeteren en versterken van legale 
migratie en parallel het beperken van irreguliere migratie, bestrijden van overlast en misbruik en 
bevorderen van terugkeer bij onrechtmatig verblijf. Ons doel is om migratie zoveel mogelijk 
gestructureerd te laten verlopen, ongewenste migratiestromen zoveel mogelijk te beperken en het 
draagvlak voor migratie in onze samenleving te behouden en te versterken. Dit conform 
internationale verdragen en EU-regelgeving. Voor de komende  jaren vergt dit (financiële) steun voor 
opvang in de regio en effectievere en slimmere samenwerking binnen de Europese Unie. Maar het 
vraagt ook om het eigen huis op orde te brengen met snellere en zorgvuldiger asielprocedures, 
stabielere uitvoering, het tegengaan van overlast, en sneller starten met integratie of terugkeer.  
Arbeidsmigratie 
• Demografische ontwikkelingen, waaronder migratie, zijn van grote invloed op bijvoorbeeld de 
arbeidsmarkt en woningmarkt in Nederland. Om meer grip te krijgen op migratie en tijdig te 
kunnen anticiperen willen wij periodiek inzicht krijgen op de verwachte arbeids-, kennis- en 
asielmigratie. Daarbij is een mogelijkheid om te gaan werken met een beleidsmatig richtgetal van 
migratie naar Duits voorbeeld. De Adviescommissie voor Vreemdelingenzaken (ACVZ) komt met een 
advies op dit onderwerp. Dit advies zal zwaar wegen bij de beleidsontwikkeling.  
• Meer structuur in arbeidsmigratie: in de EU is er vrij verkeer van personen. Daarnaast is er ook 
arbeids- en kennismigratie van buiten de EU. Verschillende bedrijven en sectoren hebben deze 
mensen hard nodig. Om misstanden bij arbeidsmigratie tegen te gaan, voeren wij de aanbevelingen 
uit het rapport van Aanjaagteam Bescherming Arbeidsmigranten (Commissie Roemer) uit. Dit om 
uitbuiting van werknemers tegen te gaan, slechte huisvesting aan te pakken, en oneerlijke 
concurrentie en verdringing op de arbeidsmarkt te voorkomen. 
• Als onderdeel van afspraken met derde landen over het terugnemen van uitgeprocedeerde 
asielzoekers, maken wij beleid om in dit kader een gerichte visumverlening en tijdelijke legale en 
circulaire arbeidsmigratie mogelijk te maken binnen strikte wederzijdse afspraken. 
Asiel  
• In Nederland is er altijd ruimte om mensen op te vangen die op de vlucht zijn voor oorlog, geweld en 
vervolging. Daarbij nemen wij ook internationaal onze verantwoordelijkheid. Samen met andere 
42 
 

in AZC’s in te richten op onderwijs in de taal van het land van herkomst en het uitbreiden van de 
Landelijke Vreemdelingen Voorziening (LVV) naar een landelijk dekkend netwerk waarbij de opvang 
altijd gericht is op terugkeer. Zelfstandige gemeentelijke opvang is dan niet meer nodig en wordt 
door het Rijk niet meer gefinancierd. Als sluitstuk van een zorgvuldig proces wordt in de wet het 
middel van de ongewenstverklaring aangepast zodat deze ook betrekking kan hebben op 
uitgeprocedeerde asielzoekers die weg moeten, die weg kunnen, maar die niet meewerken aan hun 
terugkeer of vertrek en daarbij richten we ons in het bijzonder op diegenen die overlast 
veroorzaken.  
• Na de invoering van de hierboven genoemde maatregelen ten behoeve van terugkeer, verhogen wij 
het UNHCR (United Nations High Commissioner for Refugees) quotum van 500 naar 900.  
• Dit verhoogde quotum voorziet ook in uitzonderlijke situaties waarin een beroep wordt gedaan op 
Nederland vanuit Europese solidariteit. 
• We zetten de behandeling van het wetsvoorstel vaststellingsprocedure staatloosheid 
(Kamerstukken 35687) voort. Hierbij wordt bezien of aanvullend onderzoek van belang is naar 
omvang van en omgang met langdurig verblijvende ongedocumenteerden en staatlozen in 
Nederland.  
 
 
 
 
 
  
44 
 

beleidsmatige lastenontwikkeling wordt beheerst via het inkomstenkader. Hierdoor functioneert de 
overheidsbegroting als een economische stabilisator.  
• Hoger dan in dit coalitieakkoord verwachte inflatie zal leiden tot hogere nominale uitgaven dan 
verwacht, maar ook tot hogere nominale inkomsten dan verwacht. Daarmee vormt een hogere 
inflatie geen directe bedreiging voor de gezondheid van de overheidsfinanciën. Wanneer de hogere 
inflatie gepaard zou gaan met een hogere reële rente, zal dit leiden tot tegenvallers. De gemiddelde 
looptijd op de staatsschuld van ca. 8 jaar vormt hiertegen een bescherming in de tijd. Ten slotte, 
hogere inflatie kan wanneer de lonen niet (volledig) mee stijgen, leiden tot koopkrachtverlies. De 
coalitie zal dit elk jaar bij de koopkrachtbesluitvorming op het hoofdbesluitvormingsmoment 
betrekken. 
Financieel overzicht  
Dit kabinet kiest ervoor om grote maatschappelijke uitdagingen aan te pakken op het gebied van 
stikstof, klimaat, (achterstallig) onderhoud en woningbouw. Daarnaast investeert de coalitie in een 
kansrijke start (onderwijs en kinderopvang), bestaanszekerheid en middeninkomens. Ook trekt de 
coalitie extra geld uit voor een sterke en dienstbare overheid, waarbij de burger centraal staat. De 
coalitie besteedt extra middelen aan pandemische paraatheid. Tegelijk, met het oog op de lange termijn 
gezondheid van de overheidsfinanciën, neemt de coalitie maatregelen om de sterk groeiende 
zorguitgaven af te vlakken.  
 
De coalitie investeert verder in veiligheid, zowel nationaal als internationaal. Met de extra 
intensiveringen in defensie brengen we de defensie-uitgaven op het EU-NAVO-gemiddelde. Deze coalitie 
gebruikt daarnaast de middelen uit het Europees herstelfonds ter financiering van de plannen uit onder 
meer dit coalitieakkoord. De coalitie verhoogt de lasten gericht op het bevorderen van een gezonde 
leefstijl, vergroening en het tegengaan van belastingontwijking en verlaagt die gericht, met name voor 
lage- en middeninkomens, werkenden en gezinnen.  
 
  
46 
 

VII. Internationaal 
Onderwerpen 2022 2023 2024 2025 Struc 
Totaal 
821 2.233 4.444 4.756 3.556 
q. Defensie 500 1.900 4.100 4.200 3.000 
r. Ontwikkelingssamenwerking en internationaal 321 333 344 556 556 
Overig 
2022 2023 2024 2025 Struc 
Onderwerpen 
Totaal 8 -3.595 -3.970 -4.241 -4.240 
s. Inzet Europees herstelfonds (RRF)   -1.500 -1.500 -1.500 0 
t. Lasten 8 -2.095 -2.470 -2.741 -4.240 
Totaal 
Onderwerpen 2022 2023 2024 2025 Struc 
Totaal 6.541 17.273 26.259 29.532 13.310 
1
EMU-saldo -3,2% -2,3% -2,4% -2,5%   
EMU-schuld 58,6% 59,0% 59,6% 60,4%   
2
Onderliggend saldo (doel coalitie)         -1,75% 
  
 
1
 Voor de kabinetsperiode is gerekend met een inverdieneffect van 42%. 
2
 Met een saldo van -1,75% stabiliseert de schuld op 60% van het bbp. Veronderstellingen daarbij zijn een rente van 0% en een nominale groei 
van het bbp van 3%. 
48 
 

Inkomsten industrie 
Maatregel  Bandbreedte Mton 2022 2023 2024 2025 Struc Cum (2030) 
7. Aanscherpen CO2-heffing industrie  4,0 - 4,0   0 0 0 0 0 
7a. Oplopende CO2 minimumprijs (een 
0,0 - 0,0   0 0 0 0 0 
bodemprijs; geen vlakke heffing) 
8a. Tariefstructuur energiebelasting EB (Fit for 55) 
0,5 - 0,5   -250 -500 -500 -500 -3.750 
(gas en elektra) 
8b. Verlagen tarief ODE 2e en 3e schijf (elektra) 0,0 - 0,0   288 500 500 500 3.788 
8c. Gebruik envelop motie Hermans (75 mln) 0,0 - 0,0   -75 -75 -75 -75 -600 
9. Afschaffen vrijstellingen EB – mineralogische 
0,1 - 0,5       -78 -79 -473 
en metallurgische procedés 
Gebouwde omgeving 
Maatregel  Bandbreedte Mton 2022 2023 2024 2025 Struc Cum (2030) 
Totaal 7 - 7  247 635 1.254 637 11.120 
Uitgaven gebouwde omgeving 
Maatregel  Bandbreedte Mton 2022 2023 2024 2025 Struc Cum (2030) 
10. Stimulering hybride warmtepompen (150.000 
0,9 - 0,9   0 0 150 0 900 
p/j) (F) 
11. Nationaal isolatieprogramma (F) 0 - 0   0 180 360 0 3.350 
12. Sneller naar isolatienorm huur (koppeling afsc. 
1,0 - 1,0   0 0 0 0 0 
VHH)  
13. Verduurzaming maatschappelijk vastgoed (F) 1,0 - 1,0   0 100 330 0 2.750 
14. Energieprestatie-eisen nieuwbouw industrie  0,1 - 0,1   0 50 50 0 500 
Inkomsten gebouwde omgeving 
Maatregel  Bandbreedte Mton 2022 2023 2024 2025 Struc Cum (2030) 
15. Schuif energiebelasting 1e schijf (van 
1,3 - 1,3   247 305 364 637 3.620 
elektriciteit) 
15a. L w.v. 1e schijf gas (+5,23 ct)      -227 -275 -320 -493 -3.043 
15b. L w.v. 1e schijf elektriciteit (-5,23 ct)     474 580 684 1.130 6.663 
16a. Bijmengverplichting groen gas (20%)  2,88 - 2,9   0 0 0 0 0 
16b. Compensatie energierekening groen gas 0 - 0   225 225 225 225 1.800 
16c. Gebruik envelop motie Hermans (225 mln) 0 - 0   -225 -225 -225 -225 -1.800 
Landbouw en landgebruik 
Maatregel  Bandbreedte Mton 2022 2023 2024 2025 Struc Cum (2030) 
Totaal 6 - 6   0 0 -145 -133 -836 
Uitgaven landbouw en landgebruik 
Maatregel  Bandbreedte Mton 2022 2023 2024 2025 Struc Cum (2030) 
17. Stikstofpakket (kosten lopen elders mee) 5,0 - 5,0   0 0 0 0 0 
Inkomsten landbouw en landgebruik 
Maatregel  Bandbreedte Mton 2022 2023 2024 2025 Struc Cum (2030) 
18a. L w.v. beperken inputvrijstelling WKK  1,0 - 1,0       -100 -100 -600 
18b. L w.v. afschaffen verlaagd tarief glastuinbouw 1,0 - 1,0    -45 -33 -236 
50 
 

