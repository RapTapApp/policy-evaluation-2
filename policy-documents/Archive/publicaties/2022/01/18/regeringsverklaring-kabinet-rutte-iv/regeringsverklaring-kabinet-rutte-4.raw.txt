Omzien naar elkaar, vooruitkijken naar de toekomst 
 
Regeringsverklaring 18 januari 2022 
 
Mevrouw de voorzitter, 
 
Het afleggen van een regeringsverklaring is een speciaal moment.  
Maar dit kabinet treedt aan onder een wel heel bijzonder gesternte, nu Nederland en de rest 
van de wereld al bijna twee jaar zuchten onder de langdurige crisis die corona is geworden. 
De pandemie trekt niet alleen een zware wissel op de levens van veel mensen, maar op 
onze hele manier van samenleven. 
En dat gaat verder dan partijpolitiek, dat is groter dan een coalitieakkoord. 
Omdat het raakt aan de kracht van ons democratisch bestel, aan onze gedeelde waarden en 
aan de sociale samenhang die we zo hard nodig hebben. 
 
Ik wil aan het begin van dit debat eerst dit zeggen. 
We hebben al langer te maken met sluimerende onvrede en onderliggende spanningen in de 
samenleving. 
Die waren er ook al voor corona. 
Maar in deze periode komen ze nog eens extra onder een vergrootglas te liggen. 
Tegenstellingen worden scherper. 
Het publieke debat verhardt. 
En de onderlinge solidariteit lijkt minder vanzelfsprekend te worden. 
En toch…. 
Toch slaat het overgrote deel van de Nederlanders zich met veerkracht en 
verantwoordelijkheidsgevoel door deze moeilijke periode heen. 
Met compassie en mildheid naar elkaar. 
En ook met saamhorigheid en gemeenschapszin. 
Als vrijwilliger, mantelzorger, klassenouder, of gewoon als nabij familielid, behulpzame buur 
of goede vriend. 
Lang niet iedereen staat met de rug naar anderen. 
Lang niet iedereen is alleen maar boos en pessimistisch en al helemaal niet de hele tijd. 
Integendeel, de meeste mensen maken er gewoon dag na dag het beste van. 
Dat is misschien minder goed hoorbaar en zichtbaar, maar juist de veerkracht van die grote 
stille meerderheid is hoopgevend en verdient steun. 
 
1 
 

Hoe ons land en hoe ons leven er over 10, 20 of 30 jaar uitzien, kan niemand precies 
voorspellen, maar zeker is wel dat we voor fundamentele veranderingen staan. 
Gelukkig verkeren we ook in financieel-economische omstandigheden die het mogelijk 
maken in die grote veranderingen te investeren en mensen te helpen die veranderingen ook 
mee te maken en gezamenlijk vorm te geven. 
We moeten vooruitkijken naar de toekomst, dat kunnen we en dat doen we. 
 
Kort samengevat gaat het akkoord dat VVD, D66, CDA en ChristenUnie met elkaar hebben 
gesloten daarom hierover. 
Over een klimaataanpak waarmee Nederland Europees koploper wordt. 
Een betere natuur en een goede toekomst voor de landbouw. 
Over rechtvaardigheid en goede toegang tot het recht in een veilig land. 
En een harde aanpak van de georganiseerde misdaad en ondermijnende criminaliteit. 
Over het kunnen vinden van een goed en betaalbaar huis. 
En een aantrekkelijk ondernemersklimaat en een innovatieve economie. 
Een fatsoenlijk inkomen en bestaanszekerheid. 
Over erbij horen en mee kunnen doen, in een samenleving waarin geen plaats is voor 
racisme en discriminatie. 
Met goed onderwijs en gelijke kansen voor alle kinderen en jongeren. 
Over hoe goede zorg ook in de toekomst beschikbaar en toegankelijk blijft. 
En over de kansen en verantwoordelijkheden die er internationaal liggen voor ons land. 
 
En ja, we realiseren ons terdege: dit is een tijd die vraagt om grote ambities, maar wel 
gebracht met bescheidenheid en gepaste realiteitszin. 
Bij alles wat er moet gebeuren, kan niet alles tegelijkertijd. 
Geen misverstand: we zijn trots op het coalitieakkoord, maar het zijn alleen nog maar 
woorden op papier en het komt natuurlijk aan op een gedegen uitvoering. 
We moeten het in de praktijk laten zien. 
Dat is de grondhouding waarmee dit kabinet zich vandaag en morgen presenteert. 
 
Mevrouw de voorzitter, ik wil in het vervolg van deze regeringsverklaring bij drie dingen 
stilstaan: 
 kort bij het formatieproces en de uitkomst,  
 ten tweede, bij de manier van samenwerken die ons voor ogen staat en 
 als derde op hoofdlijnen bij onze inhoudelijke prioriteiten. 
 
Maar eerst passen mij woorden van dank. 
3 
 

Dus met de Tweede en Eerste Kamer, met gemeenten en provincies, met sociale partners, 
en verder met alle organisaties, groepen en mensen die ons land met hun werk, ideeën en 
ambities verder willen brengen. 
En natuurlijk werken we binnen het Koninkrijk op basis van gelijkwaardigheid samen met de 
Caribische landen en Caribisch Nederland. 
 
De volgende vraag is: hoe dan? 
Er wordt immers veel gesproken over een nieuwe politieke cultuur. 
Over meer transparantie, meer aandacht voor de uitvoering, meer ruimte voor politiek debat 
en – hopelijk daardoor– ook weer meer onderling vertrouwen en in de politiek als geheel. 
Het bekende gezegde luidt dat vertrouwen te voet komt en te paard gaat, dus ook hier is 
realiteitszin geboden. 
Niet alle veranderingen kunnen met één korte klap gerealiseerd worden of door het kabinet 
alleen, als een van de spelers in het veld. 
Maar wat we als kabinet de komende jaren kunnen doen om de politieke cultuur ten goede te 
veranderen, zullen we doen. 
Met een uitgestoken hand, te beginnen naar alle fracties in dit huis. 
 
Ik hoop dat iets van die nieuwe manier van werken zichtbaar is in het team. 
Een mix van jong en oud, bekende en nieuwe gezichten, vrouw en man, mensen met heel 
verschillende achtergronden en met ervaring binnen en buiten de politiek. 
Maar de belangrijkste voorwaarde voor een andere manier van werken, ligt besloten in het 
coalitieakkoord zelf, dat niet is dichtgeregeld met gedetailleerde afspraken die met bloed zijn 
ondertekend.  
Het laat ruimte voor politiek en maatschappelijk debat over de kabinetsplannen. 
En dus voor invloed daarop. 
Dat gesprek met de samenleving over de beste beleidskeuzes is wezenlijk. 
Ik noem als voorbeelden het klimaatfonds en het stikstoftransitiefonds. 
Twee topprioriteiten in het kabinetsbeleid, waarvoor veel geld wordt vrijgemaakt – in totaal 
60 miljard euro. 
De beleidsprogramma’s worden vanaf nu ontwikkeld en daarvoor gaan de verantwoordelijke 
vakministers hun oor te luister leggen binnen en buiten Den Haag. 
Daarna komen zij met voorstellen naar het parlement, waarover zij met ieder van u in 
gesprek zullen gaan. 
Hetzelfde geldt voor belangrijke thema’s als onderwijs, volkshuisvesting of de arbeidsmarkt. 
5 
 

 
Waarmee ik, mevrouw de voorzitter, aan ben gekomen bij onze plannen, zoals opgenomen 
in het coalitieakkoord. 
En schrik niet, ik zal geen poging wagen de hele tekst nog eens per hoofdstuk samen te 
vatten. 
Liever gebruik ik dit moment om een paar rode draden te trekken en zo onze plannen te 
typeren. 
Wat is dit voor akkoord en waar liggen de zwaartepunten?  
 
En dan begin ik bij de constatering dat veel grote problemen niet in een paar jaar kunnen 
worden opgelost. 
Daarom is dit allereerst een akkoord dat over 1 kabinetsperiode heen kijkt. 
Bijvoorbeeld in het klimaatbeleid, door de doelstellingen voor minder CO -uitstoot voor 2030 
2
en daarna te verhogen, op weg naar een klimaatneutraal 2050. 
Met als doel: een leefbaar land doorgeven aan volgende generaties en bijdragen aan een 
schone planeet. 
We kijken verder vooruit door tot 2035 grote bedragen te investeren in alle veranderingen die 
nodig zijn om de natuur te verbeteren en de Nederlandse boeren een goed 
toekomstperspectief te bieden. 
De transitie naar een meer duurzame landbouw en verlaging van de stikstofuitstoot is ook 
nodig om ruimte te creëren voor woningbouw, wegen en bedrijven. 
En we kijken bijvoorbeeld verder vooruit door de langetermijndiscussie over de zorg niet uit 
de weg te gaan. 
De grote vraag is: hoe houden we de zorg organiseerbaar, zodat goede zorg in de toekomst 
voor iedereen beschikbaar blijft? 
Hoe houden we werken in de zorg aantrekkelijk, kijkend naar het tekort aan zorgpersoneel? 
En welke prijs zijn we bereid voor goede zorg te betalen? 
Het is zonneklaar dat de zorg steeds meer zal kosten, ook in deze kabinetsperiode. 
En dat hebben we er in ons solidaire stelsel met elkaar natuurlijk graag voor over. 
Maar de vraag is: hoeveel meer is verantwoord? 
Hans van Mierlo zei ooit: ‘De begroting is net als een deken in de winter: als de één hem 
naar zich toe trekt, ligt de ander in de kou.’ 
 
Vooruitkijken naar de toekomst betekent ook dat mensen zich in hun eigen leven zeker 
kunnen voelen over hun vooruitzichten en die van hun kinderen. 
Daarom is dit ook een akkoord dat mensen meer zekerheid wil geven. 
 
7 
 

Voor lage- en middeninkomens, werkenden en gezinnen komt er een lastenverlichting en we 
verhogen het minimumloon. 
En niet voor niets zit er in dit kabinet een minister die zich expliciet hard gaat maken voor 
armoedebestrijding. 
We willen zoveel mogelijk voorkomen dat kinderen en volwassenen met armoede en 
schulden te maken krijgen en als het toch gebeurt, moet er goede hulp zijn. 
 
Aansluitend, mevrouw de voorzitter, is dit een akkoord dat mensen meer kansen wil 
geven. 
Om te beginnen kansen voor al die ondernemers die ons land draaiende houden: MKB’ers 
en ZZP’ers, startups en het grote bedrijfsleven, maakindustrie en creatieve en culturele 
ondernemers. 
We moeten ons goed realiseren: in alle verscheidenheid bepalen zij samen het 
verdienvermogen van Nederland, nu en straks. 
Een van de acute kwesties is dat de coronacrisis door de lange duur veel gezonde bedrijven 
opzadelt met extra problemen en we zullen als kabinet doen wat in ons vermogen ligt te 
helpen daar oplossingen voor te vinden. 
Waar we in zullen blijven investeren, is een goed en voorspelbaar ondernemers- en 
vestigingsklimaat. 
Bijvoorbeeld met nog meer aandacht voor een lagere regeldruk en door het makkelijker te 
maken personeel in dienst te nemen. 
Door flink te investeren in onderzoek, innovatie en de kenniseconomie via het Nationaal 
Groeifonds en door onze universiteiten en de wetenschap te versterken. 
Door extra geld uit te trekken om de kwaliteit van onze infrastructuur op peil te houden en 
nieuwe woonwijken bereikbaar te maken.  
En door de geweldige mogelijkheden te benutten die digitalisering ons biedt. 
Nederland moet vooroplopen met overal supersnel en veilig internet. 
 
Een dragend element in een kansrijke samenleving, is de culturele sector. 
Cultuur inspireert, zet aan tot vernieuwing en brengt mensen bij elkaar. 
Daarom investeert dit kabinet in de versterking van cultureel ondernemerschap en de positie 
van de mensen die in de sector werken. 
We voeren een beleid dat cultuur dichter bij mensen brengt, met speciale aandacht voor 
jongeren. 
En we zullen initiatieven ondersteunen die onze gezamenlijke geschiedenis beter in beeld 
brengen, zoals een Nationaal Historisch Museum en een Nationaal Slavernijmuseum. 
 
9 
 

 
Tot slot, mevrouw de voorzitter, wil ik aandacht vragen voor de positie van Nederland in 
Europa en de wereld. 
We leven niet op een eiland dat zich voor alle turbulente ontwikkelingen buiten de 
landsgrenzen kan afsluiten en we zullen ook de komende jaren moeten inspelen op 
internationale ontwikkelingen die we nu nog niet kennen. 
Ons land is onderdeel van de Europese Unie en intensief vervlochten met de rest van de 
wereld. 
Dat brengt ons veel. 
En de actuele dreiging rond Rusland en Oekraïne, op maar een paar uur vliegen van ons 
land, onderstreept nog eens hoe belangrijk die internationale inbedding en samenwerking is. 
Zeker is dat de landen van de Europese Unie alleen samen succesvol kunnen zijn op het 
wereldtoneel, naast China, Rusland en de Verenigde Staten. 
En het staat ook buiten kijf dat grote thema’s als corona, klimaat, de energietransitie, 
migratie en internationale veiligheid om Europese en wereldwijde samenwerking vragen. 
Dat zijn natuurlijk – in alle eerlijkheid – geen nieuwe constateringen, maar ze zijn wel 
onverminderd urgent. 
 
Daarom wil het kabinet in Europa een leidende rol nemen, om de Europese Unie 
economisch sterker, groener en veiliger te maken. 
Dat omvat ook meer militaire samenwerking, want Europa moet werk maken van de eigen 
veiligheid. 
We voeren uiteraard een actief handelsbeleid, dat Nederlandse bedrijven helpt in de wereld 
succesvol te zijn, op een manier die maatschappelijk verantwoord is en past bij internationale 
klimaatafspraken. 
Met alle economische kansen die innovatief en duurzaam internationaal ondernemen 
oplevert.  
En we nemen ook verder onze internationale verantwoordelijkheid. 
Door de uitgaven voor ontwikkelingssamenwerking jaarlijks met een half miljard euro te 
verhogen. 
En door fors meer te investeren in de krijgsmacht. 
De vrouwen en mannen van Defensie verdienen het hun belangrijke werk goed te kunnen 
blijven doen en Nederland is dit ook aan zijn NAVO-partners verplicht. 
 
En daarmee, mevrouw de voorzitter, kom ik aan het einde van deze regeringsverklaring. 
In het volle besef – ik herhaal het – dat al deze woorden pas betekenis krijgen als ze in 
daden worden omgezet.  
11 
 

