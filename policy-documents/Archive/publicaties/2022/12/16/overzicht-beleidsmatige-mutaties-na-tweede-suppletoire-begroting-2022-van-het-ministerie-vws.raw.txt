Overzicht beleidsmatige mutaties na tweede suppletoire begroting 2022 van het 
ministerie van Volksgezondheid, Welzijn en Sport (VWS) 
In onderstaande tabel zijn alle beleidsmatige mutaties die zich hebben voorgedaan na de tweede 
suppletoire begroting 2022 cijfermatig opgenomen. Mutaties vanaf € 2,5 miljoen of wanneer deze 
als (politiek) relevant worden beschouwd, worden voorzien van een toelichting. Dit is in lijn met de 
voorgaande begrotingstukken. De mutaties worden verwerkt in de Slotwet 2022 van het ministerie 
van VWS.  
Tabel 1: Overzicht per artikelonderdeel van de mutaties na tweede suppletoire begroting 2022 
Art. Omschrijving x €1000 
    Verplichtingen Uitgaven Ontvangsten 
  Totaal 1.039.478 459.358 460.221 
       
  Beleidsartikelen    
1 Volksgezondheid 343.296 5.161 0 
  1. Gezondheidsbeleid 38.712 1.207  
 2. Ziektepreventie 278.569 5.527  
  3. Gezondheidsbevordering 22.277 -1.573  
 
4. Ethiek 3.738 0  
2 Curatieve Zorg 26.620 -5.535 0 
  1. Kwaliteit, toegankelijkheid en 10.023 -4.254  
betaalbaarheid van de zorg 
  3. Ondersteuning van het zorgstelsel 16.597 -1.281  
3 Langdurige zorg en ondersteuning 110.858 -3.942 0 
 1. Participatie en zelfredzaamheid van 48 48  
mensen met beperkingen 
  2. Zorgdragen voor langdurige zorg tegen 110.810 -3.990  
maatschappelijk aanvaardbare kosten 
4 Zorgbreed beleid 48.313 333 0 
 1. Positie client en transparantie van zorg  1.100 0  
  3. Informatiebeleid 5.800 0  
  4. Inrichting Zorgstelsel 41.413 333  
 5. Zorg, welzijn en jeugdzorg op Caribisch 0 0  
Nederland 
6 Sport en bewegen 38.020 -30 0 
  4. Sport verenigt Nederland 38.020 -30  
7 Oorlogsgetroffenen en Herinnering 1.300 -1.200 0 
Wereldoorlog II 
  1. De zorg- en dienstverlening aan 1.300 -1.200  
verzetsdeelnemers en oorlogsgetroffenen 
WO II en de herinnering aan WO II 
8 Tegemoetkoming specifieke kosten 460.000 460.000 460.000 
  Zorgtoeslag 460.000 460.000 460.000 
  Niet-beleidsartikelen    
10 Apparaatsuitgaven 11.071 4.571 221 
  Kerndepartement    11.071 4.571 221 
 
 
1 
 

 
Artikel 3 Langdurige zorg en ondersteuning 
 
2. Zorgdragen voor langdurige zorg tegen maatschappelijk aanvaardbare kosten 
Het kasbudget en verplichtingenruimte binnen dit artikelonderdeel is verlaagd met € 4,0 miljoen. 
Deze mutatie houdt verband met de overgang van de opdracht voor de doorontwikkeling en 
beheer van PGB2.0 van ICTU naar RDO. In plaats van een opdracht zal sprake zijn van inhuur (zie 
ook de toelichting bij artikel 10). 
 
Daarnaast is de verplichtingenruimte op het beleidsinstrument bijdragen aan ZBO/RWT’s verhoogd 
met € 114,8 miljoen om verplichtingen aan te kunnen gaan voor het Centrum Indicatiestelling 
Zorg (CIZ) in 2022 voor de uitvoering in 2023.  
 
Artikel 4 Zorgbreed beleid  
3. Informatiebeleid 
Op het instrument bijdragen aan agentschappen en subsidies is in het kader van informatiebeleid 
een bedrag van respectievelijk € 3,5 miljoen en € 2,3 miljoen aan verplichtingenruimte naar voren 
gehaald om verplichtingen voor 2023 in 2022 vast te kunnen leggen. In totaal leidt dit tot een 
verhoging van de verplichtingenruimte van € 5,8 miljoen. 
 
4. Inrichting Zorgstelsel 
 
Voor de uitvoeringskosten van het Zorginstituut Nederland dient er verplichtingenruimte naar 
voren te worden gehaald omdat de toekenningsbrief inzake het budget 2023 dit jaar nog wordt 
verzonden en daarmee de verplichting in 2022 wordt vastgelegd. In totaal wordt € 41,4 miljoen 
aan verplichtingenruimte naar voren gehaald.  
 
5. Zorg, welzijn en jeugdzorg op Caribisch Nederland 
 
Binnen dit artikelonderdeel is sprake van een verschuiving van € 53,5 miljoen tussen 
instrumenten, namelijk van het instrument opdrachten naar het instrument bekostiging.  
 
 
Artikel 6 Sport 
4. Sport verenigt Nederland 
Op dit artikel is de verplichtingenruimte verhoogd met € 38 miljoen. Deze mutatie betreft het naar 
voren halen van verplichtingruimte en is noodzakelijk om een meerjarige projectsubsidie (€ 2 
miljoen), een instellingsubsidie (€ 27 miljoen) en enkele meerjarige opdrachten (€ 9 miljoen) in 
2022 vast te kunnen leggen. De kaseffecten vallen in de jaren 2023 en 2024. 
 
 
Artikel 8 Tegemoetkoming specifieke kosten 
Inkomensoverdrachten 
Om aan te sluiten bij de ramingen van het Centraal Planbureau worden in de VWS-begroting de 
netto uitgaven aan zorgtoeslag weergegeven. Dat wil zeggen de uitgaven aan zorgtoeslag 
verminderd met de terugvorderingen en ontvangsten. Bij Slotwet/Jaarverslag worden de uitgaven 
en de ontvangsten daarentegen afzonderlijk gepresenteerd. Vooruitlopend op deze desaldering 
wordt reeds nu een technische bijstelling gedaan aan de uitgaven- en ontvangstenkant ten aanzien 
van de zorgtoeslag, zodat de bijstelling bij Slotwet beperkt kan blijven. De totale netto-uitgaven 
aan de zorgtoeslag wijzigen niet. Het betreft een opwaartse bijstelling van € 460 miljoen ten 
opzichte van de tweede suppletoire wet aan de uitgavenkant en een opwaartse bijstelling van 
€ 460 miljoen aan de ontvangstenkant. Dit bedrag is een raming op basis van de gerealiseerde 
ontvangsten zorgtoeslag tot en met oktober. 
 
 
 
 
3 
 

