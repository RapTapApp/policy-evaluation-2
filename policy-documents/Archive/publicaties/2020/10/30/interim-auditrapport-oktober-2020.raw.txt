 
  
 
Interim-auditrapport oktober 2020 
Ministerie van VWS 
 
| 
 
 

 
 
Inhoud 
1 Inleiding en samenvatting—5 
1.1 Algemeen—5 
1.2 VWS legt focus op voorkant van de processen; beheer en rechtmatigheid vragen op 
korte termijn keuzes—5 
1.3 Doelgroepen en openbaarmaking—6 
2 Gevolgen COVID-19 crisis voor VWS—8 
2.1 Inleiding—8 
2.2 Financiële omvang noodmaatregelen coronacrisis VWS en het gebrek aan controle-
informatie heeft mogelijk gevolgen voor de strekking van de controleverklaring—8 
2.2.1 Financiële omvang noodmaatregelen coronacrisis—8 
2.2.2 Gebrek aan controle-informatie heeft mogelijk gevolgen voor tijdig afgeven van de 
controleverklaring en/of de strekking van de controleverklaring—9 
2.3 Administratieve vastlegging COVID-19 verplichtingen en uitgaven—9 
2.4 Gemaakte keuzes en afwegingen inzake M&O-risico’s vastleggen—10 
2.5 Tweede Kamer tijdig informeren over gemaakte keuzes en afwegingen die gevolgen 
hebben voor de rechtmatigheid van gedane uitgaven en aangegane verplichtingen 
en M&O-beleid—10 
2.6 Maatregelen inkoop en distributie hulpmiddelen COVID-19—11 
2.6.1 Het grote belang van landelijke inkoop en distributie van medische hulpmiddelen 
COVID-19 vraagt om financiële afspraken en procedures—11 
2.6.2 Geen zicht op materieel beheer beademingsapparaten—12 
2.6.3 Afwikkeling van openstaande voorschotten vraagt aandacht—12 
2.7 Beheersing van inkoop- en betaalproces onder druk door (spoed-)inkopen COVID-
19—13 
2.7.1 Ontbreken motivering en onderbouwing ‘dwingende spoed’ opdrachten leidt tot 
aanzienlijke rechtmatigheidsrisico’s—13 
2.8 Subsidieregeling bonus zorgprofessionals COVID-19—14 
2.9 Financiering van kosten voor laboratoriumdiagnostiek COVID-19—15 
2.10 Verantwoord thuiswerken verdient nadrukkelijk aandacht—16 
3 Follow-up bevindingen auditrapport 2019—17 
3.1 Inleiding—17 
3.2 Voortgang bevindingen in het beheer uit 2019—17 
3.3 Actueel inzicht in oplossen huidige tekortkomingen in het beheer ontbreekt—17 
3.4 Verdere beheersing van de staatssteunrisico’s in 2020 nog niet zichtbaar—18 
3.5 Subsidiebeheer—18 
3.5.1 Stappen naar verbetering subsidiebeheer genomen; effect nog niet meetbaar—18 
3.5.2 Subsidieverleningen en subsidievaststellingen—19 
3.6 Inkoopbeheer—19 
3.6.1 Monitoring inkoopbeheer behoeft nog steeds kwaliteitsimpuls—19 
3.6.2 Afweging keuze voor instrument inkoopopdracht of subsidie nog niet vastgelegd—
20 
3.6.3 Knelpunt inkoopbeheer PD Alt onveranderd—20 
  
 
 

 
 
1 Inleiding en samenvatting 
1.1 Algemeen 
In dit interim-auditrapport rapporteren wij over de belangrijkste uitkomsten van 
onze onderzoeken tot nu toe in het kader van onze wettelijke taak over 2020 bij 
het Ministerie van Volksgezondheid, Welzijn en Sport (VWS). Daarbij wordt 
aangetekend dat onze onderzoeken zich in wisselende stadia van uitvoering 
bevinden. Onze definitieve bevindingen, die in maart 2021 worden gerapporteerd in 
het auditrapport 2020, kunnen daarom afwijken van onze tussentijdse uitkomsten. 
In dit interim-rapport willen wij met name bevindingen en risico’s signaleren die de 
aandacht behoeven zodat in 2020 nog maatregelen ter verbetering kunnen worden 
getroffen. Onze bevindingen hebben met name betrekking op het financieel en 
materieelbeheer. 
 
1.2 VWS legt focus op voorkant van de processen; beheer en rechtmatigheid 
vragen op korte termijn keuzes 
Het Ministerie van VWS is één van de ministeries waarbij de effecten van de 
COVID-19 pandemie grote impact heeft gehad op de primaire processen. In 
aanvulling op de initiële begroting heeft VWS inmiddels drie keer te maken 
gekregen met een ophoging van haar budgetten. Medio september 2020 is € 4,8 
mld. begroot voor de noodmaatregelen inzake de COVID-19, waarvan € 1,6 mld. 
beschikbaar is gesteld voor de aanschaf, distributie en verkoop van medische 
hulpmiddelen en € 1,4 mld. voor de zorgbonus. Hiermee heeft VWS een grote 
verantwoordelijkheid erbij gekregen om deze en andere gelden voor de bestrijding 
van de pandemie rechtmatig en doelmatig te kunnen besteden. Dit vraagt 
flexibiliteit en capaciteit van het departement als geheel, waardoor continu keuzes 
gemaakt moeten worden. Deze gaan soms ten koste van het financieel- en 
materieelbeheer en de rechtmatige besteding van de geldstromen, zowel binnen de 
primaire processen als bij de COVID-19 geldstromen. 
 
Vanwege de omvang van de COVID-19 uitgaven ligt de focus van de ADR dit jaar 
op deze uitgaven in de jaarlijkse accountantscontrole. De grootste aandacht op 
rechtmatigheidsgebied hebben vanuit VWS de LCH-gerelateerde uitgaven en de 
zorgbonus gekregen (samen goed voor 58% van de COVID-19-gerelateerde 
uitgaven). Deze dossiers zijn complex en vergen veel aandacht. Desalniettemin is 
VWS op beide dossiers actief bezig om de rechtmatigheid te bevorderen door 
intensief overleg met Mediq B.V. over de goederenstomen en de afrekening van de 
verstrekte voorschotten. Op het dossier van de zorgbonus stuurt VWS op 
rechtmatigheidsbevordering en heeft VWS zelf rechtmatigheidsrisico’s gesignaleerd. 
Ook is een exercitie gestart om de uitgaven die VWS zelf heeft gedaan, voordat het 
LCH operationeel was, in kaart te brengen en informatie te verzamelen. Tevens is 
VWS bezig om alle relevante documenten uit mailboxen en op netwerkschijven 
veilig te stellen. 
 
In het algemeen kan worden gesteld dat veel maatregelen met een spoedeisend 
karakter onder veel tijdsdruk tot stand zijn gekomen. Opdrachten kunnen 
bijvoorbeeld mondeling zijn gegeven, relevante documentatie kan nog in mailboxen 
zitten en niet bijeengebracht. VWS heeft aangegeven dat het tijd kost om dat beeld 
5  | Interim-auditrapport  ministerie van VWS  
 

 
 
Voor dit interim-rapport 2020 van het Ministerie van VWS geldt de uitzondering 
voor de actieve publicatie. 
  
7  | Interim-auditrapport  ministerie van VWS  
 

 
 
 
 
2.2.2 Gebrek aan controle-informatie heeft mogelijk gevolgen voor tijdig afgeven van de 
controleverklaring en/of de strekking van de controleverklaring 
Over een groot deel van de coronamaatregelen, zowel verplichtingen als uitgaven, 
uit bovenstaande tabel ontbreekt op dit moment actuele (controle)informatie en 
ook is het onduidelijk hoe bepaalde voorschotten in de toekomst afgerekend en 
verantwoord moeten worden. Op dit moment heeft de ADR onvoldoende tot geen 
controle-informatie over de GGD’en en veiligheidsrisico’s (€ 512 mln.), de vaccin 
ontwikkeling en medicatie (€ 455 mln.), de uitbreiding van de IC-capaciteit (€ 118 
mln.), de aanschaf distributie en verkoop van medische hulpmiddelen (€ 1.589 
mln.) en de controleerbaarheid van de zorgbonus (€ 1.328 mln.). Het inzicht 
hierover ontbreekt ook bij het departement zelf. Een nadere toelichting op de 
laatste twee categorieën is nader uiteengezet in de paragrafen 2.6 en 2.8 van deze 
rapportage. 
 
Vanwege het gebrek aan controle-informatie op belangrijke onderwerpen is het 
voor de ADR op dit moment nog niet mogelijk alle coronagelden te controleren. Het 
ontbreken van controle-informatie kan mogelijk een impact hebben op het tijdig 
afgeven van de controleverklaring bij het jaarverslag VWS 2020 en/of de strekking 
van onze controleverklaring. VWS kan dit voorkomen door een inhaalslag te maken 
op het financieel- en materieelbeheer, door o.a. dossiers te completeren en 
afwijkingen van wet- en regelgeving zelf zichtbaar te maken en deze adequaat in 
2021 toe te lichten in de bedrijfsvoeringsparagraaf in het jaarverslag 2020. 
 
2.3 Administratieve vastlegging COVID-19 verplichtingen en uitgaven 
Een groot deel van de in 2020 toegekende middelen zal pas in latere jaren definitief 
worden vastgesteld en afgerekend. De huidige coronamaatregelen hebben dus ook 
de komende jaren nog gevolgen voor de verantwoording en de controle. Voor de 
rechtmatige toekenning en uitbetaling van gelden zijn de voorwaarden in de 
formeel vastgestelde en gepubliceerde steunregelingen leidend. Indien sprake is 
van onrechtmatigheden die de rapporteringstoleranties te boven gaan, dienen deze 
door het ministerie te worden verantwoord in de bedrijfsvoeringsparagraaf van het 
9  | Interim-auditrapport  ministerie van VWS  
 

 
 
2.6 Maatregelen inkoop en distributie hulpmiddelen COVID-19 
 
2.6.1 Het grote belang van landelijke inkoop en distributie van medische hulpmiddelen 
COVID-19 vraagt om financiële afspraken en procedures 
VWS is in een vroeg stadium van de coronacrisis gestart met het grootschalig 
inkopen van beademingsapparatuur en andere medische hulpmiddelen. Hiervoor is 
op dit moment circa € 1,6 mld. begroot. 
VWS kreeg te maken met veel onbekende marktpartijen en een overvraagde markt 
die snelheid in handelen vereiste. Om de in- en verkoop te stroomlijnen is eind 
maart een speciaal daarvoor ingerichte publiek-private samenwerkings-constructie 
gevormd: het Landelijk Consortium Hulpmiddelen (LCH). Deze pps-constructie kent 
geen rechtspersoonlijkheid. Inkoop van hulpmiddelen vindt voornamelijk plaats via 
Mediq B.V., een private onderneming, die ook de verkoop van hulpmiddelen aan 
zorgverleners verzorgt. De financiering van deze activiteiten door VWS gebeurt 
door bevoorschotting. Inmiddels heeft VWS ruim € 1 mld. aan voorschotten 
betaald. Met deze private onderneming is een garantie-overeenkomst afgesloten 
waarin de belangrijkste risico’s beschreven zijn (zoals het prijsverschilrisico) 
waarvoor VWS zich garant heeft gesteld. 
Wij benadrukken het belang dat snel duidelijkheid wordt verkregen over de inhoud 
en reikwijdte van de verantwoordelijkheid van VWS voor het financieel- en 
voorraadbeheer met betrekking tot de inkoop en verkoop van deze medische 
hulpmiddelen. Belangrijke vragen die op terrein hebben betreffen de volgende 
onderwerpen: 
• Verdere uitwerking nadere afspraken financieel- en 
materieelbeheer 
Zoals aangegeven is het LCH een pps-constructie zonder rechtspersoon-
2
lijkheid en verricht Mediq B.V. in naam van LCH de inkoop en verkoop. De 
huidige overeenkomst gaat thans alleen in op de financiële 
verantwoordelijkheid en geeft nog geen invulling aan de verdeling van de 
beheersverantwoordelijkheid. Bij de beheersverantwoordelijkheden valt te 
denken aan het opstellen van een nadere uitwerking van het 
voorraadbeheer, debiteurenbeheer, verkoop- en inkoopbeheer en de 
dossiervorming.  
• Rechtmatigheid bevoorschotting Mediq B.V. 
Om de inkoop van medische hulpmiddelen mogelijk te maken heeft Mediq 
B.V. ruim € 1mld. aan voorschotten ontvangen. De Regeling financieel 
beheer van het Rijk vereist dat bij voorschotten groter dan € 500.000 een 
bankgarantie van een derde wordt geëist. Ook mag het voorschot niet meer 
bedragen dan het bedrag van het bestelde product of dienst. Informatie dat 
aan deze vereisten wordt voldaan hebben wij nog niet ontvangen en dus is 
nog geen uitspraak te doen over de rechtmatigheid van de bevoorschotting 
van Mediq B.V. 
• Inzicht in deugdelijkheid voorraadbeheer 
Los van de vraag van het juridisch eigendom is inzicht in de beschikbare 
voorraden hulpmiddelen van groot belang. Dit vraagt niet alleen om 
duidelijke eisen en criteria voor de inrichting van de voorraadadministratie, 
maar ook controles die de betrouwbaarheid van deze administratie 
waarborgen. Om inzicht de beschikbare voorraden te geven is het van 
belang dat de voorraadadministratie aan een aantal vereisten voldoet zoals 
de fysieke aanwezigheid, mate van detaillering, ouderdom van voorraden, 
economische voorraadposities. Om zicht te houden op de volledigheid van 
de voorraden moet een sluitend verband aanwezig zijn tussen de 
                                                
2
 Bron: https://www.rijksoverheid.nl/ministeries/ministerie-van-volksgezondheid-welzijn-en-
sport/tijdelijke-crisisstructuur/landelijk-consortium-hulpmiddelen/opdracht-en-samenwerkingspartners-lch 
11  | Interim-auditrapport  ministerie van VWS  
 

 
 
leveranciers waaraan vooruitbetalingen zijn verricht is sprake van een dispuut of 
moet nu nog levering van de goederen plaatsvinden. 
 
Om deze voorschotten en vooruitbetalingen op een deugdelijke manier te kunnen 
afwikkelen is het noodzakelijk dat vastgesteld kan worden dat de afgesproken 
producten en diensten ook feitelijk geleverd zijn en voldoen aan de afgesproken 
specificaties. Hoe langer dit op zich laat wachten hoe lastiger het zal worden om de 
benodigde informatie over de feitelijke levering nog te verkrijgen. Ook neemt 
daarmee het risico toe dat de rechtmatigheid en de getrouwheid van de uitgaven 
achteraf niet meer valt vast te stellen. Dit risico wordt nog groter wanneer levering 
niet aan het departement maar aan een derde heeft plaatsgevonden. 
 
Wij adviseren VWS om prioriteit te geven aan de afwikkeling van deze openstaande 
voorschotten en vooruitbetalingen om zo zicht te krijgen op mogelijke 
onrechtmatigheden. 
 
2.7 Beheersing van inkoop- en betaalproces onder druk door (spoed-)inkopen 
COVID-19 
De uitbraak van COVID-19 noopte VWS tot het snel inkopen van grote aantallen 
noodzakelijke producten en diensten voor de bestrijding van het virus. Hierdoor is 
de financiële omvang van de inkopen van VWS vele malen groter dan normaal het 
geval is. Het grootste deel van de inkopen heeft betrekking op COVID-19. De 
meeste inkopen waren niet voorzien en moesten als gevolg van de crisis met spoed 
plaatsvinden. Hierdoor zijn de reguliere inkoop- en betaalprocedures meermaals 
niet gevolgd en is de beheersing van het inkoop- en betaalproces onder druk 
komen te staan. 
 
2.7.1 Ontbreken motivering en onderbouwing ‘dwingende spoed’ opdrachten leidt tot 
aanzienlijke rechtmatigheidsrisico’s 
Bij de controle van de inkopen als gevolg van COVID-19, waar VWS 
eindverantwoordelijk voor is, hebben wij diverse bevindingen. Wij constateren dat: 
1. Bij meerdere inkopen van VWS is afgeweken van de dienstverlenings-
afspraken tussen VWS en BZK UBR.  
De reden hiervoor is dat de HIS namelijk niet bekend is met de medische 
en labmarkt. Daarom was juist het LCH opgericht waarin inkopers zijn 
samengebracht met expertise van deze markt doordat deze inkopers onder 
andere afkomstig waren uit de ziekenhuizen die deze materialen 
daadwerkelijk gebruiken. Bij bepaalde inkopen zoals beschermingsmiddelen 
(o.a. mondkapjes), beademingsapparatuur heeft VWS zich laten adviseren 
door het LCH omtrent de kwaliteit en of leveranciers geschikt waren, 
waarna VWS besloot wel of niet een opdracht te plaatsten. 
Opdrachtverstrekking vond plaats vanuit VWS op basis van door de HIS 
opgestelde overeenkomsten. Tevens heeft VWS in enkele gevallen 
adviseurs aangetrokken en vervolgens met de inhuurdesk of de HIS de 
overeenkomsten opgesteld. 
2. In afwijking van de reguliere aanbestedingsvoorschriften rechtstreeks met 
leveranciers (grote) inkoopafspraken zijn gemaakt. Hierbij is ten tijde van 
de gemaakte afspraken niet altijd een contractuele vastlegging beschikbaar. 
Deze is bij een aantal inkopen nadien opgesteld. Bij genoemde inkopen is 
een beroep gedaan op ‘dwingende spoed’. Gebruik van deze 
uitzonderingssituatie is enkel onder stringente voorwaarden geoorloofd. In 
het inkoopdossier moet aantoonbaar zijn dat er een causaal verband is 
tussen de gedane inkoop en dwingende spoed zoals omschreven in de 
aanbestedingswet. In de dossiers is om een beroep kunnen doen op de 
13  | Interim-auditrapport  ministerie van VWS  
 

 
 
een hoger aantal opgegeven zorgprofessionals die in aanmerking komen voor de 
bonus dan geraamd kan het budget van € 1,44 miljard niet voldoende zijn. 
 
Uit de risicoanalyse van VWS blijkt dat vooralsnog wordt uitgegaan van ca. 12.000 
aanvragen. Bij een hoger aanvraagvolume is het een uitdaging om dit tijdig en 
rechtmatig te verwerken. De regeling zal worden uitgevoerd door de Dienst 
Uitvoering Subsidies aan Instellingen (DUS-I). De uitvoeringsorganisatie zal 
hiervoor (tijdelijk) worden uitgebreid met extra personeel. Daarnaast maakt VWS 
personele capaciteit vrij door een andere subsidieregeling (het Stagefonds) in de 
tijd naar achteren te schuiven. Hiervoor is toestemming verkregen van het 
Ministerie van Financiën (kasschuif en verlenging termijnen).  
Voorts vragen wij aandacht voor het toereikend toerusten van DUS-I en FDC met 
geschikte (geautomatiseerde) systemen en processen om de rechtmatige 
uitbetaling van de bonussen mogelijk te maken. Dit ter voorkoming van mogelijke 
rechtmatigheidsrisico’s bij de verstrekking en afwikkeling van andere regelingen 
door DUS-I.  
 
Uit de verkregen informatie blijken nog risico’s ten aanzien van de uitvoerbaarheid, 
handhaafbaarheid en controleerbaarheid. Uit de procesbeschrijving blijkt dat voor 
de aanlevering van mutaties aan FDC gebruik wordt gemaakt van onder andere 
Excel. Gebruik van dergelijke software verhoogt het risico op fouten en fraude. Dit 
risico behoeft nog verdere uitwerking. Ook ontbreekt nog de uitwerking van het 
controlebeleid (onder andere informatie omtrent de uitvoering van steekproeven op 
de vaststellingen en het controleprotocol voor de externe accountant van 
zorginstellingen bij subsidies groter dan € 125.000). Hierdoor kunnen wij nog niet 
overzien welke risico’s verder kleven aan de rechtmatigheid en het getrouwe beeld 
van de verantwoording. 
 
Wij adviseren het ministerie de M&O-risico’s zo veel mogelijk op te vangen door 
controle achteraf op het voldoen aan de voorwaarden (het controlebeleid) en een 
adequaat terugvorderingsbeleid bij het niet voldoen aan de voorwaarden. Voor 
zover dat nog niet is gebeurd, adviseren wij het departement dit M&O-beleid te 
beschrijven en de Tweede Kamer tijdig te informeren over de hierbij gemaakte 
afwegingen en keuzes omdat deze ook een politieke dimensie hebben.  
In hoeverre de regeling voldoet aan de staatssteun wet- en regelgeving is nog in 
onderzoek bij de ADR. 
 
Ten tijde van het uitbrengen van dit interim-rapport is ook bekend geworden dat de 
Kamer een toezegging heeft gedaan voor het verstekken van een tweede bonus 
aan het zorgpersoneel. Deze nieuwe regeling hebben wij nog niet onderzocht. 
 
2.9 Financiering van kosten voor laboratoriumdiagnostiek COVID-19 
Het Ministerie van VWS heeft RIVM de opdracht verstrekt om de vergoeding voor 
uitgevoerde COVID-19 testen uit te betalen aan de GGD’en en rechtstreeks aan de 
laboratoria WBVR, Sanquin en GD Deventer. Het RIVM vervult in deze slechts een 
kassiersfunctie. De financiering van de vergoeding via GGD’en vindt plaats op 
rekening van het Openbare Gezondheidszorgbudget (OGZ). De financiering van de 
vergoeding aan de drie genoemde laboratoria vindt plaats op rekening van de 
begroting voor Publieke Gezondheidzorg. Het RIVM heeft hiervoor een aparte 
procedure ingericht en beoordeelt de ontvangen declaraties steekproefsgewijs. Wij 
hebben hierbij tot op heden geen tekortkomingen in geconstateerd. 
  
15  | Interim-auditrapport  ministerie van VWS  
 

 
 
3 Follow-up bevindingen auditrapport 2019 
3.1 Inleiding 
Als onderdeel van onze wettelijke taak onderzoeken wij of de door ons 
geselecteerde processen van financieel en materieelbeheer voldoen aan de normen 
uit de comptabele wet- en regelgeving. Op het hoogste niveau geldt dat het 
financieel en materieelbeheer voldoet aan de eisen van rechtmatigheid, 
ordelijkheid, controleerbaarheid en dat het beheer overigens zo doelmatig mogelijk 
wordt ingericht. Deze eisen zijn verder uitgewerkt en samengevat in de Regeling 
financieel beheer van het Rijk. 
Bij evaluatie van onze bevindingen hanteren wij drie categorieën: licht, gemiddeld 
en ernstig. Dit onderscheid geeft de impact van de bevinding weer op basis van 
gewicht en frequentie. 
 
In dit hoofdstuk behandelen wij de follow-up van de gemiddelde en lichte 
bevindingen die wij medio maart 2020 hebben gerapporteerd in ons auditrapport 
2019. De follow-up van enkele andere bevindingen uit ons auditrapport 2019 is 
uiteengezet in hoofdstuk 4. 
 
3.2 Voortgang bevindingen in het beheer uit 2019 
In onderstaande tabel wordt een overzicht gegeven van de bevindingen m.b.t. het 
financieel en materieel beheer ultimo 2019. 
 
Figuur 1: overzicht bevindingen per ultimo 2019 
Bevinding Verantwoordelijk 2017 2018 2019 
organisatieonderdeel 
Staatssteunproblematiek VWS • ■ ■ 
Subsidiebeheer VWS   • 
Inkoopbeheer VWS   • 
Inkoopbeheer PD Alt* PD Alt • •  
Informatiebeveiliging VWS   • 
 
•  licht        ■  gemiddeld        ▲  ernstig        √  opgelost 
* In 2019 is deze bevinding opgenomen in de bevinding voor inkoopbeheer van het Ministerie 
van VWS als geheel. 
 
In de navolgende paragrafen geven wij, voor zover mogelijk, van bovenstaande 
bevindingen de stand van zaken weer en geven wij een samenvatting van de 
voortgang. 
 
3.3 Actueel inzicht in oplossen huidige tekortkomingen in het beheer ontbreekt 
In 2020 vragen de maatregelen in het kader van COVID-19 veel aandacht van 
VWS, waardoor het ministerie heeft besloten om focus aan de te brengen in de 
punten waarop de energie wordt ingezet. In de monitor bedrijfsvoering wordt 
normaliter de opvolging van de bevindingen van ADR en Algemene Rekenkamer 
uiteengezet, echter binnen het departement is de schaarse capaciteit ingezet op 
maatregelen die actueel en dringend zijn. Dat heeft ertoe geleid het besluit van de 
Bestuursraad Bedrijfsvoering om de verantwoordelijkheden rondom de monitor 
bedrijfsvoering beter te beleggen en de monitor uit te breiden niet is gerealiseerd. 
17  | Interim-auditrapport  ministerie van VWS  
 

 
 
3.5.2 Subsidieverleningen en subsidievaststellingen 
Van de subsidieverleningen hebben wij nog geen beeld omdat deze controle nog 
onderhanden is. 
 
Op basis van de uitkomsten van onze steekproef en de aard van de bevindingen 
hebben wij nog geen verbetering waargenomen in het subsidiebeheer. 
Over de periode januari tot en met april 2020 hebben wij een steekproef van 15 
vastgestelde subsidies gecontroleerd. Bij 12 vaststellingen hebben wij geen 
bevindingen, echter bij 3 vaststellingen constateren wij onrechtmatigheden en een 
onzekerheid in de afgerekende voorschotten. Zo is in één geval geen onderbouwing 
aangetroffen van de subsidie-uitgaven waardoor wij geen zekerheid kunnen 
verkrijgen over de rechtmatigheid van dit deel van de subsidie (de accountant heeft 
niet kunnen vaststellen dat de uitgaven in overeenstemming zijn met de subsidie-
regeling) en is in een ander geval een bewust keuze gemaakt om af te wijken van 
de wet- en regelgeving. Over de consequenties van de geconstateerde fouten, ten 
opzichte van het totale jaarverslag VWS, kan op dit moment nog geen uitspraak 
worden gedaan. 
 
3.6 Inkoopbeheer 
 
3.6.1 Monitoring inkoopbeheer behoeft nog steeds kwaliteitsimpuls 
In ons auditrapport over 2019 hebben wij gerapporteerd dat de volgende aspecten 
van het inkoopbeheer nog niet toereikend zijn.  
• Naleving afwijkings- en uitzonderingsprocedure. 
• Informatie over onrechtmatige inkopen van zowel de agentschappen en 
directies van VWS dienen eerder te worden gemeld. 
• Spendanalyse door te ontwikkelen. 
• Kwaliteit en volledigheid contractadministraties nog niet toereikend. 
In 2020 is mede door de enorme toename van de inkopen door VWS als gevolg van 
COVID-19 uit de door ons verkregen informatie gebleken dat hiervoor aandacht 
benodigd blijft. Dit blijkt onder meer uit de volgende bevindingen: 
• Niet alle afwijkingen en uitzonderingen zijn gespecificeerd in het 
totaaloverzicht opgenomen. VWS heeft aangegeven dat voor bepaalde 
afwijkingen de SG vooraf is geïnformeerd, maar het kost tijd om de formele 
nota te laten goedkeuren. Tevens is voor veel corona inkopen een 
algemene notitie “dwingende spoed” opgenomen. Wij adviseren alle corona 
inkopen die onder dwingende spoed zijn uitgevoerd apart te registeren en 
te motiveren. 
• De agentschappen en buitendiensten hebben geen actuele en volledige 
informatie aangeleverd over onrechtmatige inkopen. 
• Over het eerste halfjaar is een spendanalyse uitgevoerd, echter wij hebben 
onvoldoende inzicht in de kwaliteit en de totstandkoming van de 
spendanalyse. Wij hebben vragen gesteld over de spendanalyse en inzage 
in het onderliggende dossier gevraagd.  Wij zullen hierover nog in gesprek 
gaan met de CDI-office. 
• De kwaliteit en volledigheid van het contractenregister is nog niet 
toereikend voor wat betreft de corona inkopen die momenteel worden 
gecompleteerd en nog opgenomen moeten worden in het contractenregister 
van de HIS. 
Door bovengenoemde bevindingen blijven risico’s aanwezig op mogelijke 
onrechtmatigheden.  
19  | Interim-auditrapport  ministerie van VWS  
 

 
 
4 Overige onderwerpen 
4.1 Inleiding 
In dit hoofdstuk behandelen we enkele overige punten naar aanleiding van onze 
controle en de follow-up van enkele andere punten uit het auditrapport 2019. 
 
4.2 Zorg en Jeugd Caribisch Nederland (ZJCN) 
 
4.2.1 Stappen naar verbetering beheer en verantwoording zijn genomen, hierdoor lijkt de 
weg naar minder en beter inzicht in fouten en onzekerheden voor de 
verantwoording ultimo 2020 ingezet 
Per 1 januari 2020 is de programmadirectie ZJCN van start gegaan ten behoeve 
van de zorg en jeugd in Caribisch Nederland. Onder deze programmadirectie zijn de 
uitvoeringsorganisaties in Caribisch Nederland, Zorgverzekeringskantoor BES (ZVK) 
en Jeugdzorg en Gezinsvoogdij Caribisch Nederland (JGCN) samengebracht en een 
deel van Internationale Zaken (IZ) dat zich bezighoudt met sturing vanuit Den 
Haag. Hiermee is een sterkere, gecentraliseerde coördinatie op het beleids- en 
uitvoeringsdossier Caribisch Nederland binnen het departement mogelijk geworden. 
De programmadirectie is voor een periode van drie jaar opgericht en wordt daarna 
geëvalueerd. 
 
De programmadirectie heeft in 2020 een aantal maatregelen genomen om het 
beheer en de verantwoording van de zorgkosten Caribisch Nederland te verbeteren.  
Zo verloopt het aangaan van verplichtingen en betaling van voorschotten via het 
FDC, zijn de maandelijkse rapportages uitgebreid door ook de apparaatskosten van 
ZJCN hierin te integreren, en zijn de bedrijfsprocessen verder uitgewerkt.  
Wij zijn van mening dat deze maatregelen bijdragen aan een beter inzicht in de 
verplichtingenstand, de voorschottenstand en de openstaande vorderingen. 
 
4.2.2 Zorg op declaratiebasis 
In 2019 is gebleken dat nog stappen moesten worden gezet om de uitkomsten van 
de interne controlewerkzaamheden van ZJCN te kunnen gebruiken bij de 
onderbouwing van de bedrijfsvoeringsparagraaf. Wij zien dat in 2020 in opzet een 
aantal verbeteringen is doorgevoerd. Zo is de steekproefcontrole in opzet opgesteld 
voor het gehele controlejaar 2020 zodat een uitspraak over het gehele controlejaar 
mogelijk wordt gemaakt. De controlewerkzaamheden zijn echter nog niet zo ver 
gevorderd dat wij al een uitspraak over de uitvoering kunnen doen. 
 
Wel vragen wij nog aandacht voor de General IT Controls (GITC). Op dit moment is 
nog niet duidelijk in hoeverre deze in orde zijn gebracht mede gezien de 
bevindingen uit eerdere controlejaren. Met name logische toegangsbeveiliging en 
change management zijn nog onderdelen die in eerdere controlejaren aandacht 
behoeven. Goed werkende GITC’s zijn van belang om gebruik te kunnen maken van 
de interne controlewerkzaamheden, maar ook om het risico op het doorbreken van 
functiescheidingen te kunnen voorkomen.  
De programmadirectie ZJCN heeft aangegeven dat in oktober de uitkomsten van 
een tweede 0-meting over de werking van de GITC aan ons worden verstrekt. De 
resultaten van deze 0-meting geven mogelijk aanleiding tot aanpassingen in de 
GITC. 
21  | Interim-auditrapport  ministerie van VWS  
 

 
 
5 Ondertekening 
Den Haag, 30 oktober 2020 
 
 
 
 
 
 
Dhr. Drs. A. Visser RA 
 
 
 
 
 
23  | Interim-auditrapport  ministerie van VWS  
 

