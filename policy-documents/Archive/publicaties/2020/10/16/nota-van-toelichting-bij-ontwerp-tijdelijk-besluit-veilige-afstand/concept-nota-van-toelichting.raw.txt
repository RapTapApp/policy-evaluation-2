 
Nota van toelichting 
 
1. Inleiding 
 
Met dit besluit wordt de veilige afstand, bedoeld in hoofdstuk Va van de Wet publieke 
gezondheid (Wpg), bepaald op anderhalve meter. Daarmee geldt op grond van artikel 58f 
Wpg dat iedereen die zich buiten een woning ophoudt, tot andere personen een afstand 
van anderhalve meter moet houden, behalve wanneer een van de in dat artikel bedoelde 
uitzonderingen van toepassing is. Dit besluit is ook van toepassing in Caribisch Nederland.  
De regering gaat hierna allereerst in op de redenen om de veilige afstand te bepalen op 
anderhalve meter en op het daartoe strekkende advies van het Rijksinstituut voor 
Volksgezondheid en Milieu (RIVM) (§ 2). In § 3 worden de noodzakelijkheid en 
proportionaliteit van deze keuze toegelicht. § 4 ziet op de betrokkenheid van het 
parlement bij dit besluit. 
2. De keuze voor anderhalve meter 
 
2.1. Anderhalve meter 
 
Overdracht van het nieuwe coronavirus, formeel aangeduid als SARS-CoV-2 (severe acute 
respiratory syndrome coronavirus), vind voornamelijk plaats via druppelinfectie. De keuze 
voor anderhalve meter is ingegeven door de constatering dat de grote druppels zelden 
1
verder komen dan anderhalve meter. Zoals in § 2.2 wordt toegelicht, is verspreiding via 
druppelinfectie naar de huidige wetenschappelijke inzichten (verreweg) de belangrijkste 
verspreidingswijze. Daarom vormt het houden van anderhalve meter afstand een 
belangrijke voorzorgsmaatregel tegen de verspreiding van het virus. Om deze reden geldt 
in het overgrote deel van (West-)Europa de verplichting of het dringende advies om ten 
minste anderhalve meter afstand aan te houden. 
In de Nederlandse gezondheidszorg is het al langer gebruikelijk om één tot twee meter 
afstand te houden ter bescherming tegen virussen die (vooral) via grotere druppels 
verspreid worden. Hoewel niet alles bekend is over het nieuwe coronavirus, is duidelijk 
dat de meeste druppels die vrijkomen bij het hoesten of niezen niet verder komen dan 
één tot twee meter. Onderzoek laat zien dat reeds het houden van een afstand van één 
meter effect heeft, maar er zijn aanwijzingen dat een grotere afstand effectiever is bij het 
2
voorkomen van besmettingen. Om die reden is vanaf het begin van de crisis door het 
kabinet een afstand van anderhalve meter aangehouden. Gezaghebbende instanties zoals 
het Europees Centrum voor ziektepreventie en -bestrijding (ECDC), het Amerikaanse 
Centrum voor ziektecontrole en preventie (CDC) en de Wereldgezondheidsorganisatie 
adviseren alle om een minimale afstand van één tot twee meter te houden, gebaseerd op 
3
een landmark-studie van Wells uit 1955. Het ECDC heeft dit advies in zijn 
                                                
1
 Annex C: Natural Ventilation for Infection Control in Health-Care Settings, Editors: James Atkinson, 
Yves Chartier, Carmen Lúcia Pessoa-Silva, Paul Jensen, Yuguo Li, and Wing-Hong Seto, Geneva: 
World Health Organization 2009, ISBN-13: 978-92-4-154785-7, 
https://www.ncbi.nlm.nih.gov/books/NBK143281/. 
2
 Zie bijvoorbeeld D.K. Chu e.a., ‘Physical distancing, face masks, and eye protection to prevent 
person-to-person transmission of SARS-CoV-2 and COVID-19: a systematic review and meta-
analysis’, The Lancet 1 juni 2020. 
3
 W.F. Wells, ‘Airborne contagion and air hygiene: an ecological study of droplet infections’, JAMA 
1955;159:90. 
 

 
handen, het zo min mogelijk aanraken van het gezicht en het hoesten en niezen in de 
binnenkant van de elleboog. 
2.3. Advies van het RIVM 
 
In overeenstemming met artikel 58f, tweede lid, Wpg, heeft de regering het RIVM advies 
gevraagd over dit besluit. Het RIVM heeft in zijn reactie gewezen op twee recent 
verschenen richtlijnen over niet-farmaceutische interventies, waarin onder verwijzing naar 
wetenschappelijke artikelen wordt geadviseerd om één tot twee meter afstand te houden. 
De genoemde richtlijnen en artikelen zijn in § 2.2 van deze nota van toelichting verwerkt.  
Het advies van het RIVM is als bijlage bij deze nota van toelichting gevoegd. 
3. Noodzakelijkheid en evenredigheid 
 
Uit artikel 58b, tweede lid, Wpg volgt dat de regering de noodzakelijkheid en 
evenredigheid van de keuze voor een afstand van anderhalve meter dient te motiveren. 
Eenzelfde motiveringsplicht bestaat als er sprake is van de beperking van grondrechten. 
De norm dat iedereen die zich buiten een woning ophoudt anderhalve meter afstand tot 
andere personen houdt, raakt bijvoorbeeld aan het recht op de persoonlijke levenssfeer 
en de vrijheid van vergadering en betoging. Het is niet uit te sluiten dat in bepaalde 
omstandigheden de veiligeafstandsnorm een beperking van deze grondrechten met zich 
brengt.  
Zoals in de wetsgeschiedenis bij artikel 58b, tweede lid, is toegelicht, kan de overheid 
vanwege het belang van de bescherming van de volksgezondheid en het recht op 
gezondheidszorg als mensenrecht genoodzaakt zijn tot het treffen van tijdelijke 
6
maatregelen die een beperking van grondrechten inhouden. In de wetsgeschiedenis bij 
7
artikel 58f Wpg en in de vorige paragraaf is uiteengezet dat de veiligeafstandsnorm een 
wezenlijk onderdeel vormt van de regels ter bestrijding van de epidemie van covid-19, 
door de overdracht van het virus via druppels die vrijkomen bij hoesten en niezen te 
8
beperken. Ook is in de paragraaf 2.1 uiteengezet waarom anderhalve meter met het oog 
op dat doel een geschikte en effectieve afstand is.  
Er zijn verschillende manieren om de kans op overdracht van het virus te verkleinen, 
zoals geen handen schudden, niezen in de elleboog en groepen vermijden. Deze 
maatregelen zijn evenwel geen alternatief voor het houden van een veilige afstand. Ook 
het beschermingsniveau van niet-medische mondkapjes of kuchschermen is naar de 
huidige wetenschappelijke inzichten niet vergelijkbaar met het effect van het houden van 
afstand.  
Het risico op overdracht van het virus is met name aanwezig indien groepen personen 
voor een langere periode in elkaars nabijheid verkeren. Daarvan kan ook sprake zijn bij 
grondwettelijk beschermde bijeenkomsten, zoals demonstraties. Voor zover de 
veiligeafstandsnorm een beperking van de uitoefening van deze grondrechten meebrengt, 
acht de regering die beperking noodzakelijk ter bescherming van de volksgezondheid en 
evenredig aan dat doel, nu het om een relatief geringe beperking gaat. De 
                                                
6
 Kamerstukken II 2019/20, 35526, nr. 3, hoofdstukken 5 en 6. 
7
 Kamerstukken II 2019/20, 35526, nr. 3, § 3.5.1.1. 
8
 Zie ook de elfde update van het ECDC over covid-19 
(https://www.ecdc.europa.eu/sites/default/files/documents/covid-19-rapid-risk-assessment-
20200810.pdf), § 4.5.1. 
 

 
Deze nota van toelichting is mede namens de Minister van Justitie en Veiligheid en de 
Minister van Binnenlandse Zaken en Koninkrijksrelaties. 
 
 
de Minister van Volksgezondheid,  
Welzijn en Sport, 
 
 
 
 
 
 
 
 
 
 
 
 
 
 
 
 
 
 
 
 
 
 
 

