 
II Reactie van de bewindspersonen op de Kamervragen over het VWS-jaarverslag 2019 
en het rapport naar aanleiding van het verantwoordingsonderzoek van de Algemene 
Rekenkamer  
 
Vraag 1 
Hoe kijkt de staatssecretaris van Volksgezondheid, Welzijn en Sport terug op het eerste jaar van 
het actieprogramma Dak- en Thuisloze jongeren?  
 
Antwoord:  
Het is goed om te zien dat de (pilot)gemeenten grote inspanningen doen om de uitvoeringspraktijk 
voor dak- en thuisloze jongeren continu te verbeteren om het aantal dak- en thuisloze jongeren 
fors te verminderen. De actieve inzet van het jongerenpanel van het actieprogramma is daarbij 
zeer waardevol. Zij volgen de inspanningen van gemeenten nauwgezet en agenderen ook de 
kwesties waar nog extra inzet op nodig is. De meer integrale aanpak die mede dankzij het 
actieprogramma bij de pilotgemeenten is waar te nemen, is van essentieel belang om de 
uitdagingen waar gemeenten voor staan de komende tijd het hoofd te kunnen bieden. Ik zie dat de 
noodzaak van extra inzet van acties voor dak- en thuisloze jongeren nog steeds zeer aanwezig is. 
Zeker nu de coronacrisis de positie van deze jongeren nog kwetsbaarder maakt.                
     
Vraag 2 
Wanneer is de staatssecretaris voornemens om dit actieprogramma te verbreden en hoe wil hij dat 
gaan doen?   
 
Antwoord:  
Dat heb ik gedaan met de brede aanpak Een (t)huis, een toekomst (TK2020D21555) die ik 3 juni 
jl. aan uw Kamer heb verstuurd. De extra inzet die in deze aanpak wordt geboden, zal ook een 
impuls bieden om de ambities van het actieprogramma dak- en thuisloze jongeren te 
verwezenlijken.                 
 
Vraag 3 
Kan de staatssecretaris aan genoemde leden kenbaar maken hoeveel van de 350 complexe 
zorgvragen ggz-gerelateerd zijn, niet zijn opgepakt of niet 'opgelost' zijn en wat daar de 
onderliggende oorzaken van waren?   
 
Antwoord:  
Van deze 350 complexe zorgvragen in 2019 hadden er circa honderd betrekking op de GGZ 
(waaronder ook casuïstiek op het vlak van jeugd-GGZ). VWS denkt actief mee met complexe 
zorgvragen die daar binnenkomen. Het is onbekend hoeveel complexe zorgvragen in 2019 zijn 
opgelost. In sommige gevallen brengt VWS de melder bijvoorbeeld in contact met een verzekeraar 
of een cliëntondersteuner die de casus overneemt, en krijgt VWS geen terugkoppeling over de 
uitkomst. Soms geeft de melder aan geen ondersteuning meer te wensen bij de zoektocht naar een 
passend aanbod. In andere gevallen vergt een oplossing een lange adem, bijvoorbeeld als er 
sprake is van ontbrekend zorgaanbod of bij meerdere problemen of omdat er lange wachtlijsten 
zijn. Door een andere en meer eenduidige manier van registratie zullen we in de loop van 2020 
beter beeld krijgen van het aantal complexe zorgvragen dat (succesvol) is opgelost.                
 
Vraag 4 
Kan de minister van VWS aangeven wat het huidige percentage wijkverpleegkundigen is dat niets 
merkt van de afschaffing van de vijfminutenregistraties en kan hij uiteenzetten welke effecten de 
extra ingezette acties voor het afschaffen van die registraties hebben gehad?  
 
Antwoord:  
Het meest recente onderzoek waaruit de ervaring van wijkverpleegkundigen rondom tijdregistratie 
blijkt is het onderzoek dat eind november 2019 door V&VN is gepubliceerd. Uit dit onderzoek komt 
naar voren dat 65% van de wijkverpleegkundigen nog per vijf minuten registreert (Tweede Kamer, 
vergaderjaar 2019-2020, Kamerstuk 29515 nr. 444). In december zijn n.a.v. deze uitkomsten 
extra afspraken gemaakt tussen de betrokken partijen om het goed gebruik van de alternatieve 
 1 

 
2
Hierover heb ik uw Kamer begin dit jaar geïnformeerd . Deze technische aanpassingen zijn 
inmiddels voor een groot deel gerealiseerd, de resterende aanpassingen worden meegenomen 
binnen de verdere doorontwikkeling.  
 
Zoals ik u in het begin van dit jaar meldde heb ik, op basis van de leerervaringen die zijn opgedaan 
met het aansluiten van de voorlopers in 2019 en het gegeven dat de hiervoor bedoelde technische 
aanpassingen capaciteit en dus tijd vragen, samen met de keten vastgesteld dat het verstandig en 
noodzakelijk is om meer tijd te nemen voor de invoering. De strategie, waarbij we stapsgewijs 
aansluiten en leren, handhaaf ik. Deze heeft immers duidelijk nut en noodzaak bewezen. Op dit 
moment wordt de laatste hand gelegd aan de definitieve Roadmap PGB2.0, in dit document is (op 
kwartaalniveau) opgenomen wanneer welke functionaliteiten en resterende technische 
aanpassingen worden opgeleverd. Aan de hand hiervan kan de planning van de invoering concreet 
worden vastgesteld.                 
 
Vraag 8 
De leden van de VVD-fractie constateren dat in de e-health monitor wordt aangegeven dat de drie 
doelstellingen met betrekking tot dit beleidsterrein niet zijn gehaald. Hoe zet de minister van VWS 
in op het wel halen van de doelstellingen in de toekomst?   
 
Antwoord:  
Met de kamerbrief van 1 november 2019 is de Tweede Kamer geïnformeerd over de resultaten van 
de drie e-healthdoelstellingen van onze ambtsvoorgangers en de wijze waarop ik samen met het 
veld de doelen nastreef. Het jaar 2019 was het laatste jaar dat de monitor die doelstellingen heeft 
gemeten. Met de kamerbrief van 12 mei 2020 is de Tweede Kamer geïnformeerd over het advies 
van het RIVM met betrekking tot de opzet en uitvraag van een nieuwe e-healthmonitor. Het RIVM 
gaat op mijn verzoek de nieuwe e-healthmonitor uitvoeren. Het RIVM werkt daarbij samen met 
partners uit het zorgveld en is gestart met operationalisering van indicatoren en doelstellingen. Zij 
betrekt daarbij ook de adviezen van de Algemene Rekenkamer gericht op het stellen van passende 
operationele doelen en de motie Rutte die vraagt om de implementatie van slimme zorg voor 
mensen met chronische aandoeningen als COPD en hartfalen te monitoren. Ik zal uw Kamer met 
de Voortgangsrapportage Innovatie en Zorgvernieuwing informeren over de voortgang en de wijze 
waarop ik de doelen met het veld nastreef. zorgvernieuwing. 
 
Vraag 9 
De leden van de VVD-fractie lezen dat de laatste prognose van het geraamde tekort aan 
medewerkers in 2022 van mei 2019 is. Ze vragen de bewindspersonen wanneer de nieuwe 
prognose komt, waarin het verwachte tekort aan medewerkers in 2022 wordt geraamd.    
 
Antwoord: 
Een nieuwe prognose van het verwachte tekort in 2022 komt na de zomer. Uw kamer wordt 
hierover in de volgende voortgangsrapportage van het actieprogramma “Werken in de zorg” 
geïnformeerd.                 
 
Vraag 10 
Genoemde leden lezen dat acties zijn ondernomen om het werken in de zorg aantrekkelijker te 
maken. Wat wordt bedoeld met het beter herschikken van taken?    
 
Antwoord:  
Taakherschikking zorgt ervoor dat niet alleen werkzaamheden verschuiven naar aanpalende 
beroepsgroepen, maar ook bevoegdheden zoals voorbehouden handelingen in de Wet BIG worden 
toegekend. Hiermee ontstaat meer flexibiliteit in het verlenen van zorg door de juiste professional 
op het juiste moment.  
Naast taakherschikking kan personeel ook via jobcarving en jobcrafting gerichter worden ingezet. 
Dit betekent functies op maat met de talenten van de persoon als uitgangspunt.                 
 
                                                 
2
 Kamerstuk 25657-323  
 
 3 

 
Antwoord:  
Nee, dat kan ik niet. Het aantal kinderen dat met het programma Gezonde Kinderopvang en 
Gezonde School wordt bereikt is niet exact aan te geven.  
Het programma Gezonde Kinderopvang richt zich op het opleiden tot coach Gezonde Kinderopvang 
van pedagogisch medewerkers die al werkzaam zijn in de kinderopvangbranche en daarnaast op 
docenten die werkzaam zijn op ROC’s waar zij aankomend pedagogisch medewerkers opleiden tot 
coach Gezonde Kinderopvang. Op die manier wordt van binnenuit en op structurele wijze gewerkt 
aan het gezonder maken van de kinderopvang en het zo bieden van een gezondere omgeving aan 
alle kinderen die gebruik maken van kinderopvang. Gezonde school werkt ook op een dergelijke 
manier, met het opleiden van een docent tot Gezonde school coördinator. De doelen van de 
programma’s zijn geformuleerd op het bereiken van zo groot mogelijke aantallen scholen en 
kinderopvangorganisaties. De grootte van kinderopvangorganisaties en scholen varieert echter van 
één locatie tot een paar honderd locaties, bovendien zijn die locaties verschillend van omvang. 
Hierdoor is het niet mogelijk om aan te geven hoeveel kinderen precies met Gezonde Kinderopvang 
en Gezonde School bereikt worden.                 
 
Vraag 14 
De leden van de VVD-fractie lezen op diezelfde pagina dat de GHB-handreiking wordt aangestipt. Is 
deze handreiking een samenvatting van de belangrijkste lessen en inzichten van de verschillende 
pilots die in verschillende gemeenten hebben gelopen (bijvoorbeeld in Etten-Leur)? Of is dit weer 
iets anders? Zo ja, hoe verhouden de lopende pilots, lessen die daar nog getrokken moeten worden 
en deze handreiking zich dan tot elkaar?   
 
Antwoord:  
De GHB-handreiking is opgesteld door het Trimbos-instituut op basis van de ervaringen met de 
gemeentelijke aanpak van GHB-problematiek in Etten-Leur en in Twenterand. De lessen die nog 
getrokken worden in deze en andere gemeenten worden door het Trimbos-instituut verzameld. De 
handreiking zal hierop worden aangepast indien nodig.                    
 
Vraag 15 
Hoe wordt voorkomen dat veel uiteenlopende kennis op verschillende momenten beschikbaar 
komt?   
 
Antwoord:  
Het Trimbos instituut zet zich in om kennis te verzamelen en onder de aandacht te brengen van 
gemeenten die aan de slag willen met GHB-problematiek. Zo is er in november 2019 bijvoorbeeld 
een studiemiddag georganiseerd voor gemeenten over de aanpak van GHB-problematiek. Vragen 
als: hoe kun je zelf wat doen en hoe pak je de regie als gemeenten in het ontwikkelen van een 
GHB-aanpak, werden beantwoord. Er zijn handvatten uitgewisseld en de deelnemers zijn met 
elkaar concreet aan de slag gegaan. Ook dit jaar zal het instituut zich blijven inzetten om 
gemeenten te ondersteunen.                 
 
Vraag 16 
Voorts lezen de leden van de VVD-fractie op pagina 24 dat in 2019, op grond van circa 70% van de 
verzekerden informatie, zo’n 1400 mensen een Gecombineerde Leefstijl Interventie (GLI) gestart 
zijn. Genoemde leden zijn enthousiast over GLI’s als hulpmiddel voor mensen om zich een 
gezondere leefstijl aan te meten. Kan worden aangegeven of het aantal van 1400 conform 
verwachting is? Of valt het juist mee of tegen?   
 
Antwoord:  
De GLI voor mensen met overgewicht is een compleet nieuwe zorgvorm die in weinig andere 
landen wordt aangeboden. Dus dat de opstart en implementatie even tijd nodig heeft, is volgens 
verwachting. Eind vorig jaar informeerde ik u over het aantal GLI-deelnemers (1400) op basis van 
gegevens tot 31 oktober 2019. Inmiddels zijn nieuwe cijfers bekend: tot en met 31 januari 2020 
zijn er 5768 mensen die een GLI-programma volgen of hebben gevolgd. Dat is een enorme 
toename sinds 31 oktober vorig jaar. De implementatie van de GLI komt dus steeds meer op gang. 
Ik verwacht dat het aantal deelnemers dit jaar blijft stijgen, hoewel de stijging in verband met 
Covid-19 waarschijnlijk minder snel zal gaan dan eerder gedacht.                 
 5 

 
gehoor geven aan een oproep worden ook nagebeld. Ouders en kinderen ervaren dit 
telefoongesprek als prettig.  
 
Voor de zomer zal ik de Kamer voorzien van een update ten aanzien van ‘Verder met Vaccineren’. 
Hierin zal ik wederom stilstaan bij de informerende rol van jeugdartsen en –verpleegkundigen.                  
 
Vraag 20 
Kan worden aangegeven of dit naar tevredenheid van de artsen gebeurd is en hoe ook hun rol een 
bijdrage heeft geleverd aan de stijging van de vaccinatiegraad?   
 
Antwoord:  
Ik verwijs u graag naar het antwoord op vraag 19, met als aanvulling dat dit naar tevredenheid 
van de artsen is gebeurd. Voor de zomer zal ik de Kamer informeren over de voortgang ten 
aanzien van ‘Verder met Vaccineren’. Hierin zal ik ook stil staan bij de rol van jeugdartsen en –
verpleegkundigen.                  
 
Vraag 21 
De Landelijke Nota Gezondheidsbeleid heeft vertraging opgelopen. Met als reden: ’een dergelijk 
zorgvuldig proces kost tijd’. Daarmee zijn de leden van de VVD-fractie het eens, maar het eindpunt 
van de nota was al enige tijd bekend. Deze leden zouden daarom graag iets meer toelichting 
ontvangen over de reden van de vertraging. Was er discussie over bepaalde onderwerpen? Was er 
discussie over geld? Over de verdeling van verantwoordelijkheden?   
 
Antwoord:  
De Landelijke Nota Gezondheidsbeleid (LNG) 2020-2024 – die op 25 mei 2020 naar uw Kamer is 
3
gestuurd – is aanvullend op de landelijke en lokale programma’s en sluit aan op de mogelijkheden 
die gemeenten hebben. Om dit te bereiken heeft de Staatssecretaris van VWS deze LNG vanuit een 
nauwe samenwerking met de Vereniging van Nederlandse Gemeenten (VNG) tot stand gebracht. 
Gedurende het proces bleek meer tijd nodig voor zorgvuldige bestuurlijke besluitvorming over wat 
Rijk en gemeenten willen bereiken en wat hiervoor nodig is. Dit verklaart de vertraagde publicatie 
van de LNG.                  
 
Vraag 22 
Tevens vragen deze leden of het feit dat de nota vertraagd is, gevolgen heeft voor de uitvoering. 
Deze leden vragen of hierdoor nu dingen niet doorgaan, of dat er iets moet stoppen.   
 
Antwoord:  
Dat de Landelijke Nota Gezondheidsbeleid (LNG) 2020-2024 met vertraging is gepubliceerd, heeft 
geen negatieve gevolgen voor de uitvoering of inhoud van de LNG. Het doorlopen van een 
zorgvuldig samenwerkingsproces met de Vereniging van Nederlandse Gemeenten (VNG) heeft 
gezorgd voor het benodige draagvlak bij gemeenten en GGD’en die deze LNG als richtinggevend 
instrument gebruiken voor de lokale gezondheidsnota’s.                 
 
Vraag 23 
Op pagina 29 lezen de leden van de VVD-fractie dat 75% van de jongeren dat deelneemt aan de 
maatschappelijke diensttijd een maatschappelijke bijdrage levert. Waarom levert de overige 25% 
van de jongeren dat deelneemt aan de maatschappelijke diensttijd geen maatschappelijke 
bijdrage? 
 
Antwoord:  
In de enquête voor jongeren heeft een groot deel van deze 25% bij de vraag of zij iets gedaan 
hebben voor een ander, gekozen voor de antwoordoptie ‘weet niet’. Dit betekent niet persé dat er 
door deze groep geen maatschappelijke bijdrage is geleverd. Een deel van de proeftuinen richt zich 
meer op de ontwikkeling van de jongeren waardoor deze jongeren niet of beperkt hebben ervaren 
iets voor een ander te doen.  
Een andere mogelijke verklaring is de bevinding uit het onderzoek dat bij trajecten korter dan 80 
uur jongeren minder de ervaring hebben iets substantieels te doen voor een ander. 
                                                 
3
 TK 2019-2020, 32793, nr. 481 
 7 

 
Vraag 29 
Welke andere acties zijn ondernomen om ouderen die dit nodig hebben een plek in een 
verpleeghuis of vergelijkbare woonomgeving te bieden?   
 
Antwoord:  
De stimuleringsregeling is gericht op financiering voor bewonersinitiatieven en sociale 
ondernemers. In de brief van 9 maart 2020 (Kamerstukken 31 765 en 34 104, nr. 488) zijn de 
minister voor Milieu en Wonen en de minister van VWS in gegaan op verschillende acties die we 
ondernemen met betrekking tot ouderenhuisvesting. Dit gaat onder meer om de werkzaamheden 
van de Taskforce Wonen en Zorg; het ondersteuningsteam Wonen en Zorg; het 
experimentenprogramma Inclusieve wijk van Platform31 en de maatregelen op terrein van de 
woningmarkt. Het kabinet ondersteunt gemeenten actief bij de invulling van de Nationale 
Woonagenda, onder andere met de inzet van het Expertteam woningbouw en met een financiële 
stimulans van € 2 miljard, via de Woningbouwimpuls en de vermindering van de verhuurderheffing 
voor nieuwbouw en via woondeals. Daarnaast wordt ook komende zomer een aanpassing van de 
Woningwet naar de Tweede Kamer gestuurd. Deze bevat de volgende aanpassingen: het op 
verzoek van de betreffende huurder een uitzondering maken op het passend toewijzen voor 
ouderen met vermogen; het mogelijk maken om leefbaarheidsgelden in te zetten voor activiteiten 
gericht op ontmoeting en het schrappen van de eis dat ontmoetingsruimten inpandig moeten zijn. 
 
In de Wlz is momenteel sprake van een oplopende wachtlijst voor verpleegzorg. Vanaf begin 2020 
worden door onder meer de zorgkantoren en de zorgaanbieders onder regie van VWS activiteiten 
ontplooid om de omvang van de wachtlijsten verpleeghuizen te beperken. Het gaat hierbij om de 
inzet van onbenutte capaciteit, de andere inrichting en gebruik van de wachtlijstregistratie gericht 
op het actief plaatsen van cliënten.  
Het gaat echter niet alleen om acties die op korte termijn mogelijk zijn. Uit het onderzoek van Actiz 
wordt duidelijk dat zorgaanbieders de komende vijf jaar de eerste stappen zetten om de capaciteit 
te vergroten. Zo zijn er uitbreidingsplannen voor 14.000 extra verpleeghuisplekken met verblijf en 
8.000 extra verpleeghuisplekken zonder verblijf. Dit is echter nog onvoldoende.  
De komende tijd zullen door zorgkantoren en zorgaanbieders samen met de Taskforce Wonen en 
Zorg en lokale partijen als gemeenten en woningcorporaties verdere stappen moeten worden gezet 
om te komen tot een uitbreiding van de capaciteit aan verpleeghuiszorg op middellange termijn. 
Dit vraagt een inspanning van alle partijen. Daarbij is het van belang om te benadrukken dat het 
niet alleen gaat om investeringen maar dat aandacht voor het arbeidsmarktvraagstuk gelijk op 
moet gaan, om te voorkomen dat er straks onvoldoende medewerkers zijn om zorg te verlenen in 
de nieuw gecreëerde capaciteit. 
Medio juni zal de Kamer worden geïnformeerd over de activiteiten die in eerste half jaar zijn 
verricht via de voortgangrapportage capaciteit verpleeghuizen. Eind 2020 zal de Kamer nader 
worden geïnformeerd over de uitwerking van de vervolgstappen en zullen onder meer regionale 
plannen worden gepresenteerd.   
 
Vraag 30 
De leden van de VVD-fractie lezen dat er 13.000 werknemers in het eerste halfjaar van 2019 
bijgekomen zijn in de langdurige zorg en dat daarmee vanaf 2017 er per locatie 13 extra 
werknemers bijgekomen zijn. Dat klinkt als een hoog aantal, maar zonder extra duiding, 
bijvoorbeeld deeltijd versus voltijds, zegt dit aantal deze leden niet zoveel. Kan de minister dit 
aantal verder duiden, daarin ook de uitstroom meenemen, en daarnaast aangeven hoe dit getal 
zich verhoudt tot de doelen uit het Kwaliteitskader Verpleeghuiszorg?   
 
Antwoord:  
Inmiddels zijn gegevens over heel 2019 bekend. Op basis van de gegevens in de vierde 
voortgangsrapportage Thuis in het Verpleeghuis ga ik uitgebreider in op de kwaliteit van zorg in 
relatie tot het Kwaliteitskader Verpleeghuiszorg. 
Uit deze rapportage blijkt dat er in 2019 18.000 werknemers in loondienst bij zijn gekomen en 
sinds 2017 36.000 werknemers. Dat zijn er gemiddeld 16 per locatie. Dit extra personeel wordt 
deels ingezet om de groei van het aantal cliënten te accommoderen, maar voor het grootste deel 
voor extra kwaliteit per cliënt. 
 
 9 

 
Antwoord:  
Het instrument “Bordje Vol” is 1 van de instrumenten om het gesprek met mantelzorgers te voeren 
over draaglast en draagkracht van de zorgtaken. Ik zal uw Kamer in de voortgangsrapportage 
Langer Thuis in het najaar infomeren over de inzichten die dit instrument heeft opgeleverd.                  
 
Vraag 34 
De leden van de VVD lezen dat het aantal gemeenten dat lokale plannen heeft rondom de 
navolging van het VN-verdrag voor de rechten van mensen met een handicap (VN-Verdrag 
Handicap) in 2019 is gestegen naar 35,5%. Dat betekent dat 64,5% geen lokale plannen heeft. 
Wat is daar de reden van? 
 
Antwoord:  
Ik vind het belangrijk dat gemeenten bij de totstandkoming van beleid aandacht besteden aan 
mensen met een beperking. De peiling uit 2019 liet inderdaad zien dat 35,5% van de gemeenten 
een lokale inclusie-agenda maken, in stemming hebben of al ten uitvoering brengen. In januari 
2020 is opnieuw een peiling uitgevoerd door Movisie in opdracht van de Vereniging Nederlandse 
Gemeenten (VNG). Deze peiling laat zien dat 60% van de gemeenten die meededen aan deze 
peiling een lokale inclusie-agenda maken, in stemming hebben of al ten uitvoering brengen. Het 
aantal gemeenten dat werk maakt van inclusie laat nu jaar op jaar een forse stijging zien. 
Tegelijkertijd betekent deze stijgende lijn nog niet dat we er al zijn. De peiling laat bovendien zien 
waar gemeenten tegenaan lopen bij het ontwikkelen van een lokale inclusie-agenda. De 
voornaamste aandachtspunten die worden genoemd zijn de uitvoeringscapaciteit en het betrekken 
van de juiste stakeholders. Ik trek daarom samen met de VNG op om gemeenten te ondersteunen 
bij het ontwikkelen en implementeren van inclusiebeleid. Zo heeft de VNG al een handreiking 
opgesteld voor gemeenten, welke stappen gemeenten kunnen zetten om een lokale inclusie 
agenda te ontwikkelen. De VNG heeft bovendien al verschillende (digitale) netwerkbijeenkomsten 
over inclusie georganiseerd voor gemeenten. Bovendien is er, in samenwerking met Berenschot, 
een monitor ontwikkeld voor gemeenten en haar beleidsmakers om lokaal aandachtspunten op het 
gebied van inclusie in kaart te brengen.                 
 
Vraag 35 
Zo hebben gemeenten lokale plannen in ontwikkeling of in uitvoering in navolging op het VN-
verdrag Handicap. Het aantal gemeenten met lokale plannen steeg van 26,0% in 2018 naar 35,5% 
in 2019. De leden van de VVD-fractie lezen dat wordt gesproken over vraag en aanbod van 
maatwerkplekken voor mensen met een complexe zorgvraag. Genoemde leden verzoeken om de 
uitkomsten van dit onderzoek naar de Kamer kan worden gestuurd. 
 
Antwoord:  
In 2019 en begin 2020 hebben zorgkantoren de vraag naar en het aanbod van maatwerkplekken in 
de Wlz in beeld gebracht. Dit is gebeurd onder de vlag actielijn 2 van het programma Volwaardig 
Leven. De inventarisatie van de vraag betreft het in kaart brengen van cliënten met complexe 
problematiek die op dit moment geen passende zorg ontvangen. Het aanbod dat zorgaanbieders bij 
zorgkantoren hebben ingediend voor het creëren van een passende plek voor deze cliënten is in 
beheer van de zorgkantoren en is onderdeel van het zorgkinkoopproces. Uw Kamer heeft 3 februari 
4
2020 een brief ontvangen met daarin de voortgang . Begin 2020 was de inschatting dat er tussen 
de 50 en 80 maatwerkplekken gemaakt moeten worden. Op korte termijn ontvangt u een 
voortgangsbrief met de huidige stand van zaken.         
 
Vraag 36 
De leden van de VVD-fractie lezen op pagina 33 dat tevens wordt geschreven over mensen met 
een beperking. Gesteld wordt dat van deze mensen het deel dat naar wens en vermogen mee kan 
doen in de samenleving met 25% is toegenomen. Deze leden vragen op welk percentage daarmee 
dan uitgekomen wordt. Deze leden vragen of de minister van VWS bekend is met het protocol dat 
in Australië ontwikkeld is. Zij vragen of er hiervan een Nederlandse variant ontwikkeld kan worden. 
 
                                                 
4
 Kamerstuk 24 170, nr. 223.  
 
 11 

 
508), ik heb u op 8 april per brief een update gestuurd (Kamerstuk 25 424 nr. 528) en in juni 
opnieuw met bovengenoemde brief.  
Ik wil opnieuw benoemen dat de landelijke stuurgroep wachttijden op persoonlijkheidsstoornissen 
en pervasieve stoornissen al een diagnosespecifieke aanpak heeft ingezet. Naar aanleiding van de 
cijfers van september 2019 heb ik hen gevraagd ook na te denken over een specifieke aanpak voor 
aandachtstekort- en gedragsstoornissen en de restgroep diagnoses. Nog voor de zomer hoop ik uw 
Kamer de tussenevaluatie van de aanpak van de stuurgroep te sturen, die naar verwachting ook 
zal ingaan op de diagnosespecifieke aanpakken. In mijn brief van december 2019 heb ik u 
bovendien een drietal aanvullende acties benoemd. Ik ga actief het gesprek aan met regio’s waar 
de ontwikkeling van de wachttijden niet goed loopt, ik zet samen met partijen in het veld nog 
actiever in op zorgbemiddeling, en we ontwikkelen een betere toeleiding van mensen met een 
complexe zorgvraag. Verder wil ook de gezamenlijke inzet van NZa en IGJ op het vlak van toezicht 
niet onbenoemd laten. 
Tot slot moet opgemerkt worden dat de vraag is welke waarde we moeten hechten aan de cijfers 
uit april 2020. De inschatting is dat de corona-crisis ook effect heeft op de wachttijden, onder 
andere door het tijdelijk sterk terugvallen van de verwijzingen vanuit de huisarts. Dit effect zien we 
echter nog niet terug in de cijfers van april, omdat de cijfers grotendeels retrospectief berekend 
worden. De NZa blijft de wachttijdcijfers maandelijks monitoren, waardoor we steeds meer inzicht 
krijgen in het effect van de corona-crisis. Op basis daarvan wordt met partijen besproken wat dit 
betekent voor de aanpak van de wachttijden.   
 
Vraag 38 
De leden van de VVD-fractie lezen dat in april 2019 de campagne verbreed is naar alle psychische 
aandoeningen. Deze leden vragen of het effect van het verbreden van de campagne ‘Hey het is 
oké, maak depressie bespreekbaar’ gemeten wordt. Zo ja, wanneer zijn de eerste resultaten 
beschikbaar? 
 
Antwoord:  
De verbreding van de genoemde campagne is in 2019 ingezet met de toevoeging van het 
bespreekbaar maken van angst- en paniekstoornissen naast depressie.  
Tijdens de campagne zijn er nog geen effecten te zien op de doelstellingen. Positief is dat een 
afname te zien is in gepercipieerde stigmatisering onder mensen met psychische klachten.  
Uit het huidige onderzoek komt naar voren dat de doelgroep het belangrijk vindt dat er aandacht 
wordt geschonken aan het thema angst en paniek. 
Ook zien we dat online berichten rondom angst-, paniekstoornissen of depressie in de afgelopen 
campagneperiode, gemiddeld minder negatief zijn geladen. In de berichtgeving komen de 
ervaringsverhalen, angst en paniek bovendien duidelijker naar voren. Op de laatste twee 
onderwerpen lag ten opzichte van eerdere campagneflights ook een sterkere nadruk. 
De effecten van publiekscampagnes worden periodiek gemeten door onafhankelijk 
onderzoeksbureau Kantar Public en DVJ Insights. Uw Kamer wordt jaarlijks op Verantwoordingsdag 
geïnformeerd over de effecten van alle publiekscampagnes. De resultaten van 2019 vindt u hier: 
https://www.rijksoverheid.nl/onderwerpen/campagnes/campagneresultaten                
 
Vraag 39 
Wat is het effect van het verbreden van de campagne 'Hey het is oké, maak depressie 
bespreekbaar'?   
 
Antwoord:  
De verbreding van de genoemde campagne is in 2019 ingezet met de toevoeging van het 
bespreekbaar maken van angst- en paniekstoornissen naast depressie.  
Tijdens de campagne zijn er nog geen effecten te zien op de doelstellingen. Positief is dat een 
afname te zien is in gepercipieerde stigmatisering onder mensen met psychische klachten.  
Uit het huidige onderzoek komt naar voren dat de doelgroep het belangrijk vindt dat er aandacht 
wordt geschonken aan het thema angst en paniek. 
Ook zien we dat online berichten rondom angst-, paniekstoornissen of depressie in de afgelopen 
campagneperiode, gemiddeld minder negatief zijn geladen. In de berichtgeving komen de 
ervaringsverhalen, angst en paniek bovendien duidelijker naar voren. Op de laatste twee 
onderwerpen lag ten opzichte van eerdere campagneflights ook een sterkere nadruk. 
 13 

 
Antwoord:  
De € 7,4 miljoen, dat voor ‘vaccinonderzoek’ is overgeboekt naar artikel 10, is bestemd voor de 
uitvoering van het meerjarenprogramma Intravacc en geeft invulling aan de onderstaande 
speerpunten: 
 Het leveren van een bijdrage aan de ontwikkeling van diverse vaccins en alternatieve 
toedieningsvormen; 
 Het hebben van de beschikking over platformtechnologie ten behoeve van de ontwikkeling van 
vaccins bij calamiteiten; 
 Het bijdragen aan de toegankelijkheid van vaccins wereldwijd; 
 De ontwikkeling van alternatieven voor dierproeven.      
 
Vraag 42           
Kan de minister voor Medische Zorg toelichten hoe het proces omtrent de wijziging van de Wgp er 
vanaf nu uit zal komen te zien? 
 
Antwoord: 
Het uitstel van de aanscherping van de Wet geneesmiddelenprijzen (Wgp) die stond gepland per 1 
april 2020 is tijdelijk van aard. Het betrof een algemene maatregel die ik heb genomen ten 
behoeve van de continuïteit van de algehele geneesmiddelenvoorziening. Dit achtte ik toen 
noodzakelijk gezien de zeer sterk toenemende onrust en onzekerheid op de internationale 
geneesmiddelenmarkt die zich manifesteerde in de weken voor het van kracht worden van de 
geplande aanscherping van maximumprijzen per 1 april 2020. In deze specifieke context van sterk 
toenemende onrust op de wereldmarkt waarbij risico’s op tekorten groter konden worden, heb ik 
ervoor gekozen om marktpartijen tijdelijk meer lucht te geven zodat zij snel maatregelen konden 
nemen om goed voorbereid te zijn op mogelijke tekorten. Met deze financiële armslag kunnen 
partijen voorraden aanleggen.  
 
Vraag 43 
Kan de minister toelichten wat de reactie van fabrikanten is geweest op de oproep om bij financiële 
arrangementen en geneesmiddelenprijzen inzicht te geven in de prijsopbouw?   
 
Antwoord:  
Met de VVD-fractie ben ik voorstander van meer transparantie over prijzen en uitkomsten van 
prijsonderhandelingen. Dit vind ik vooral relevant om verantwoording te kunnen afleggen over de 
gemaakte keuzes om geneesmiddelen al dan niet te vergoeden en tegen welke prijs. 
Zoals in het jaarverslag al toegelicht, zijn individuele fabrikanten maar zeer beperkt bereid 
gebleken om daadwerkelijk inzicht te geven in de prijsopbouw van geneesmiddelen en de prijzen 
die zij in andere landen overeengekomen zijn. In het overleg dat ik eerder met de Vereniging voor 
Innovatieve Geneesmiddelen (VIG) had over een eventueel ‘memorandum of understanding’ (MOU) 
heb ik grotere transparantie als voorwaarde voor zo’n MOU gesteld. Afspraken daarover waren 
echter niet mogelijk. Hoewel mijn voorganger het onderwerp tot speerpunt heeft gemaakt in de 
gesprekken met de sector, blijven bedrijven intransparant over het aandeel publieke investeringen 
en de prijsopbouw van hun geneesmiddelen.                
 
Vraag 44 
In hoeverre komen er nog vervolgacties die inzetten op het vergroten van transparantie rond 
geneesmiddelenprijzen?   
 
Antwoord:  
Bij het vinden van de juiste manieren om transparantie rond prijzen te vergroten of af te dwingen 
is het belangrijk om dit met een groot aantal landen samen te doen. Dit is dan ook een belangrijk 
thema in internationale overleggen tussen ministers maar ook in gremia als de 
Wereldgezondheidsorganisatie (WHO) en de OECD. Ik draag actief bij aan de discussies.  
 
Nationaal blijf ik juist bij financiële arrangementen aandringen op grotere transparantie van prijzen 
en openbaarmaking van overeengekomen prijsafspraken. Zo onderzoek ik op welke manier tot een 
grotere transparantie over de prijsopbouw en de (publiek gefinancierde) ontwikkelkosten kan 
worden gekomen. Hiertoe heb ik onder meer een breed onderzoek in voorbereiding naar het gehele 
 15 

 
Vraag 49 
De leden van de VVD-fractie zijn benieuwd naar de resultaten van de gezamenlijke aanpak van het 
Informatie Knooppunt Zorgfraude (IKZ) en partners van de Taskforce Integriteit Zorgsector om 
excessieve winsten in de zorg tegen te gaan. Wanneer kunnen deze leden concrete resultaten 
verwachten? 
 
Antwoord:  
Ik verwacht u binnenkort de rapportage Signalen zorgfraude 2019 en het Jaarbeeld 2019 van het 
IKZ te kunnen sturen. Hierin wordt uitgebreid ingegaan op de aard en omvang van de signalen die 
in 2019 door de IKZ-partners zijn samengebracht, gedeeld en verrijkt binnen het IKZ.                  
 
Vraag 50 
Kan de staatssecretaris de opbrengst en effectiviteit van de pilots van de Vliegende Brigade met de 
Kamer delen?   
 
Antwoord:  
Vanuit het Actieprogramma ‘lokale initiatieven voor mensen met verward gedrag’ is het vanaf 2018 
mogelijk om experts vanuit de Vliegende Brigade+ van ZonMw in te zetten. Er zijn sinds de start 
van dit traject 126 vouchers toegekend in het kader van Vliegende Brigade+ en de huidige aanpak 
loopt nog tot eind 2020. Een evaluatie van de opbrengsten en effectiviteit van de Vliegende 
Brigade+ is dus nog niet beschikbaar.  
 
Vraag 51 
Hoe zorgt de staatssecretaris ervoor dat er voldoende continuïteit blijft voor regionale afstemming 
en vermogen om door te pakken en wat is concreet overgebleven van de pilots?   
 
Antwoord:  
Het Verbindend Landelijk Ondersteuningsteam (VLOT) heeft een belangrijke rol bij de regionale 
samenwerking en afstemming. Zoals aangegeven in de brief van 10 december 2019 worden 
gemeenten en partners (vraaggericht) via het VLOT ondersteund bij de verdere implementatie van 
de persoonsgerichte aanpak voor personen met verward gedrag in de wijk, de gemeente en de 
7
regio.   
 
Wat betreft de pilots in het kader van de voucher-regeling Vliegende Brigade+ is de borging van de 
opbrengsten een standaard onderdeel van het advies van de onafhankelijke expert. Er is 
nadrukkelijk aandacht voor het vasthouden van de behaalde resultaten binnen het vervolg van het 
traject. Naast deze borging binnen de pilots is er via ZonMw ook ingezet op scholing, om ook op de 
lange termijn impact te maken. Zo vinden er in 111 gemeenten trainingen plaats. Deze trainingen 
hebben als doel het vaardiger maken van de (gemeentelijke) hulpverleners in de omgang met 
mensen met psychische of psychiatrische problemen, een licht verstandelijke beperking en/of 
multi-problematiek.            
 
Vraag 52 
Met andere woorden, wat is de structurele inbedding van de Vliegende Brigade in de reguliere 
aanpak 'personen met verward gedrag'?   
 
Antwoord:  
Op dit moment is dat nog niet te zeggen. De Vliegende Brigade+ is een van de projecten die vanuit 
het Actieprogramma ‘lokale initiatieven voor mensen met verward gedrag’ wordt ondersteund. De 
komende periode wordt er een evaluatie uitgevoerd door ESHPM (Erasmus Universiteit) waarin de 
opbrengsten en elementen van een goed werkende aanpak vanuit het Actieprogramma worden 
onderzocht. Op basis hiervan zal bezien worden welke initiatieven er richting de toekomst worden 
voortgezet.                  
 
                                                 
7
 Tweede Kamer, vergaderjaar 2018–2019, 25 424, nr. 424   
 17 

 
Vraag 56 
De leden van de VVD-fractie lezen dat 39% van de chronisch zieken geen zelfmetingen uit wil 
voeren. Komt er een vervolgonderzoek naar de onderliggende reden om eventuele knelpunten weg 
te nemen? Zo ja, wat is de planning van dit onderzoek? Zo nee, waarom niet?  
 
Antwoord:  
Het RIVM adviseert om de nieuwe e-healthmonitor (kwantitatief onderzoek) voortaan aan te vullen 
met kwalitatief onderzoek naar good practices. Dat advies neem ik over. Daarmee komt meer 
inzicht in de redenen waarom patiënten e-health wel of juist niet willen gebruiken. Dit inzicht wordt 
ook gebruikt bij de uitvoering van de motie Van den Berg, waarin de regering wordt opgeroepen 
om te onderzoeken hoe patiënten en cliënten verleid kunnen worden om gebruik te maken van e-
healthtoepassingen.                   
 
Vraag 57 
Kan de staatssecretaris per doel uit het hoofdlijnenakkoord uiteenzetten of hij op koers ligt voor 
dat betreffende doel?    
 
Antwoord:  
Uiterlijk eind juni zult u per brief een tussenbalans van de Hoofdlijnenakkoorden ontvangen. Ik zal 
daarbij voor alle akkoorden ingaan op de vraag in hoeverre de afspraken nu worden uitgevoerd en 
waar de uitdagingen nog liggen. 
 
Specifiek voor het HLA ggz kan ik u aangeven dat er recentelijk een externe procesbegeleider is 
8
aangetrokken die door partijen zal worden ingezet voor het verder brengen van afspraken die 
gemaakt zijn in het HLA ggz. Deze procesbegeleider faciliteert tevens de bespreking van de 
voortgang van het HLA ggz tijdens de Bestuurlijke Overleggen met de ondertekende partijen.                 
 
Vraag 58 
Zijn er doelen uit het hoofdlijnenakkoord waar aanvullende maatregelen nodig zijn om de deze te 
behalen?    
 
Antwoord:  
Uiterlijk eind juni zult u per brief een tussenbalans van de Hoofdlijnenakkoorden ontvangen. Ik zal 
daarbij voor alle akkoorden ingaan op de vraag in hoeverre de afspraken nu worden uitgevoerd en 
waar de uitdagingen nog liggen. 
 
Specifiek voor het HLA ggz kan ik u aangeven dat er recentelijk een externe procesbegeleider is 
9
aangetrokken die door partijen zal worden ingezet voor het verder brengen van afspraken die 
gemaakt zijn in het HLA ggz. Deze procesbegeleider faciliteert tevens de bespreking van de 
voortgang van het HLA ggz tijdens de Bestuurlijke Overleggen met de ondertekende partijen.                 
 
Vraag 59 
Deze leden vragen voorts of de staatssecretaris van mening is dat de vaart er voldoende inzit? Kan 
hij hier een toelichting op geven?   
 
 
 
                                                 
8
 Ondertekenende partijen zijn GGZ Nederland (GGZ NL), MIND Landelijk Platform, Nederlandse Vereniging 
voor Psychiatrie (NVvP), Landelijke Vereniging van Vrijgevestigde Psychologen en Psychotherapeuten (LVVP), 
Nederlands Instituut van Psychologen (NIP), Federatie van Psychologen, Psychotherapeuten en Pedagogen 
(P3NL), Platform MEERGGZ, Verpleegkundigen & Verzorgenden Nederland (V&VN), vereniging voor eerstelijns-
organisaties InEen, Federatie Opvang (FO), RIBW Alliantie, Zorgverzekeraars Nederland (ZN) en het ministerie 
van VWS. Op 5 juni 2019 is ook de Vereniging Nederlandse Gemeenten (VNG) partij geworden. 
9
 Ondertekenende partijen zijn GGZ Nederland (GGZ NL), MIND Landelijk Platform, Nederlandse Vereniging 
voor Psychiatrie (NVvP), Landelijke Vereniging van Vrijgevestigde Psychologen en Psychotherapeuten (LVVP), 
Nederlands Instituut van Psychologen (NIP), Federatie van Psychologen, Psychotherapeuten en Pedagogen 
(P3NL), Platform MEERGGZ, Verpleegkundigen & Verzorgenden Nederland (V&VN), vereniging voor eerstelijns-
organisaties InEen, Federatie Opvang (FO), RIBW Alliantie, Zorgverzekeraars Nederland (ZN) en het ministerie 
van VWS. Op 5 juni 2019 is ook de Vereniging Nederlandse Gemeenten (VNG) partij geworden. 
 19 

 
Tabel verdeling aantal jongeren over de proeftuinen 
e e
Aantal jongeren 1 ronde (realisatie)* 2 ronde (raming)** Gemeenteronde (raming)** 
0 – 100 12 8 0 
100 – 300 20 23 10 
Meer dan 300 9 3 1 
Totaal proeftuinen 41 34 11 
* dit is de stand per 19 maart 2020 
e e
**de 2 en 3 subsidieronde zijn nog niet ver genoeg gevorderd om realisaties te kunnen geven 
 
Vraag 61 
Daarnaast zouden genoemde leden graag inzicht willen krijgen welke vijf proeftuinen de hoogste 
bijdrage per persoon en/of deelnemende jongeren hadden en hoe de staatssecretaris aankijkt 
tegen deze vijf proeftuinen.   
 
Antwoord:  
Vanaf de start van MDT heb ik aangegeven te willen experimenteren met MDT in proeftuinen om te 
zien wat werkt en wat niet werkt. Dit betekent dat er in de proeftuinen uit de 1e en 2e 
subsidieronde veel variatie zit in bijvoorbeeld het aantal uren waar een MDT uit bestaat en in de 
intensiteit van de begeleiding voor sommige doelgroepen jongeren. Deze factoren kunnen ertoe 
leiden dat de kosten per jongere hoger zijn. Daarnaast betekent experimenteren dat de aanpak 
van proeftuinen niet kan aanslaan bij jongeren. Dit is in een aantal proeftuinen het geval, waardoor 
hier de wervingsdoelstellingen niet zijn gehaald. Het bedrag per jongere zal in deze proeftuinen 
hoger uitvallen dan vooraf was ingeschat.  
Een definitief beeld van alle proeftuinen is nog niet te geven omdat nog niet alle eindverslagen 
(van de 1e subsidieronde) binnen zijn gekomen en de beoordeling van de beschikbare 
eindverslagen nog onderhanden is. Verwacht wordt dat begin 2021 een volledig definitief beeld van 
de 1e subsidieronde gegeven kan worden. 
Nu we de experimentele fase achter ons gelaten hebben, worden vanaf 2020 projecten na 6 
maanden bezocht om een inschatting te maken van hun voortgang. Blijkt, uit het 
voortgangsverslag, dat het aantal jongeren dat geworven is ver af staat van het door hun beoogde 
aantal jongeren en er ook geen uitzicht is dat dit nog gehaald kan worden, dan zal het project 
voortijdig worden beëindigd. Dit heeft consequenties voor de verstrekte subsidie. 
 
Vraag 62 
Er wordt € 3 miljoen extra ten behoeve van het Zorginstituut Nederland uitgetrokken. De leden van 
de VVD-fractie vragen of de bewindspersonen dit bedrag kunnen specificeren.   
 
Antwoord:  
De € 3 miljoen die in de loop van 2019 aan het budget is toegevoegd, is volledig ingezet voor de 
bekostiging van onderzoek. In tegenstelling tot andere jaren was in 2019 de post ‘onderzoeken’ 
niet opgenomen in de begroting, omdat het lastig is om op voorhand in te schatten hoeveel geld 
het Zorginstituut binnen het komende jaar uitgeeft aan onderzoeken. Dat komt omdat vrijwel alle 
onderzoeken van het Zorginstituut een meerjarige doorlooptijd kennen, en op voorhand de exacte 
doorlooptijd niet te bepalen is. Bij de doorlooptijd zijn diverse factoren van belang, zoals de 
kwaliteit van de data en de capaciteit van de beroepsgroep om mee te werken aan een onderzoek.  
In die zin is er niet zozeer sprake van ‘extra middelen’, maar een wijziging in de toekenning van 
die middelen.  
De middelen zijn vooral gebruikt voor ‘reguliere’ onderzoeken ten behoeve van pakketadviezen, 
onderzoeken in het kader van ‘zinnige zorg’-adviezen en onderzoeken voor de kwaliteitstaak van 
het Zorginstituut. Ze hebben betrekking op alle lopende en afgeronde onderzoeken omdat 
onderzoeken deels worden voorgefinancierd, en deels betaald na afronding van een onderzoek.                  
 
Vraag 63 
Op pagina 84 wordt toegelicht dat de uitgaven voor opleidingen tot verpleegkundig specialist en/of 
physician-assistant lager zijn dan begroot als gevolg van een lagere instroom dan geraamd. De 
leden van de VVD-fractie vragen waarom die instroom lager is.   
 
 
 
 
 21 

 
11
aandacht gegeven rondom mogelijkheden voor cliëntondersteuning zoals bij de gemeenten en 
het zorgkantoor maar ook bijvoorbeeld bij de regionale expertteams jeugd en de 
familievertrouwenspersoon. Ook zet het Juiste Loket daarom actief in op het vergroten van haar 
bekendheid. Een van de acties is het verspreiden van informatie over het Juiste Loket via cliënt- en 
beroepsorganisaties en via koepels van uitvoeringsorganisaties. Ook wordt het Juiste Loket meer 
zichtbaar en meer inzichtelijk gemaakt via de website www.informatielangdurigezorg.nl. Als 
mensen via de reguliere kanalen nog steeds vastlopen, dan kunnen zij terecht bij VWS, zodat VWS 
met hen mee kan denken met het vinden van passende zorg.  
 
Vraag 68 
Hoeveel van deze 111.000 werknemers gingen met pensioen?   
 
Antwoord:  
Het aantal werknemers dat tussen het tweede kwartaal 2018 en het tweede kwartaal 2019 met 
pensioen ging is nog niet bekend. In 2018 stroomden 115.000 werknemers de sector zorg en 
welzijn uit, waarvan 13.000 werknemers met pensioen gingen.                
 
Vraag 69 
Hoeveel werknemers zullen naar verwachting in 2020 en de daaropvolgende drie jaar met pensioen 
gaan?   
 
Antwoord:  
We beschikken momenteel niet over cijfers over het verwachte aantal werknemers dat in 2020 en 
de daaropvolgende jaren met pensioen gaat. Uiteraard worden hierover in de tekortramingen 
aannames gedaan, maar we kunnen op deze termijn niet goed aangeven welke want het 
prognosemodel is nog in ontwikkeling. Na de zomer zullen we in de volgende voortgangsrapportage 
van het actieprogramma “Werken in de zorg” hierover rapporteren op basis van de nieuwe 
prognose.                
 
Vraag 70 
Op welke wijze worden de kwalitatieve en de kwantitatieve effecten van het programma 
[Ont]Regel de Zorg bijgehouden?   
 
Antwoord:  
We meten de effecten van het programma [Ont]Regel de Zorg op de volgende manieren: 
 In de eerste plaats op maatregelniveau: de voortgang van de ruim 160 acties uit het 
programma. De actuele stand van zaken per sector of beroepsgroep is te raadplegen op 
www.ordz.nl. 
 In de tweede plaats door het verzamelen en in de schijnwerpers zetten van goede voorbeelden. 
Veel zorginstellingen en zorgverleners hebben op hun eigen werkvloer slimme manieren en 
creatieve oplossingen bedacht om van overbodige regels af te komen of handig om te gaan 
met de regels die er zijn. Het vertellen van deze verhalen, bijvoorbeeld via www.ordz.nl of 
social media, draagt bij aan het aanwakkeren en in stand houden van de lokale 
[ont]regelbeweging. 
 In de derde plaats meten we de ervaren effecten van de maatregelen op de zorgverleners voor 
wie het kabinet dit programma uitvoert en die het zouden moeten merken. Onder andere door 
middel van merkbaarheidsscans meten we in hoeverre de maatregelen leiden tot een lagere 
tijdsbesteding aan administratieve handelingen en een beter rapportcijfer op ervaren 
regeldruk. De eerste meting van de merkbaarheidsscans in de verschillende sectoren heb ik u 
bij de vorige voortgangsrapportage van het programma [Ont]Regel de Zorg doen toekomen 
(TK 29 515, nr. 441); de tweede meting volgt bij de eerstvolgende voortgangsrapportage. 
Ook andere partijen doen onderzoek naar dit onderwerp en de ervaringen van zorgverleners op dit 
punt. In dit verband valt bijvoorbeeld te denken aan de Benchmark care van Berenschot of de 
Ontregelmonitor van VVAA. Uiteraard nemen we kennis van de uitkomsten van dergelijke 
onderzoeken en betrekken we deze waar mogelijk bij de aanpak.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
 
                                                 
11
 Zie bijvoorbeeld www.clientondersteuning.co.nl en www.mijnzorgverzekeraar.nl  
 23 

 
namen VWS met de veldpartijen ondertekenen. Ondertussen wordt hard gewerkt aan een plan van 
aanpak om onder meer het aantal productcodes aanzienlijk te beperken. Deze beperkte set 
productcodes zal ook in de Jeugdwet worden verankerd.                
 
Vraag 74 
Welke operationele doelen hebben de bewindspersonen zich gesteld om de regeldruk in de zorg 
terug te dringen en in hoeverre is aan deze doelen een tijdspad gekoppeld?   
 
Antwoord:  
Waar eerdere kabinetten een kwantitatieve doelstelling en wijze van meten hanteerden om de 
voortgang van de aanpak van regeldruk uit te drukken in geld, heeft dit kabinet gekozen om vol in 
te zetten op de ervaringen van zorgverleners en de aanpak van de knelpunten waar zij het meeste 
last van hebben. Zij kunnen zelf immers het beste aangeven waar de schoen wringt in hun 
dagelijkse praktijk. Het overkoepelende doel van het programma is het substantieel verminderen 
van de ervaren regeldruk. Het systematisch afronden van elk van de ruim 160 maatregelen uit het 
programma zou gezien kunnen worden als evenzoveel operationele doelen. Voor elk van deze 
maatregelen is een streefdeadline benoemd; de actuele status en stand van zaken is te raadplegen 
op www.ordz.nl.                
 
Vraag 75 
Genoemde leden vragen of de verklaring van deze stijging enkel gelegen is in de 
standaardverlenging van pleegzorg tot 21 jaar. Zo nee, wat zijn de andere oorzaken van deze 
stijging?   
 
Antwoord:  
Uit de cijfers kan niet achterhaald worden waarom (meer) jongeren er voor kiezen om ook na hun 
e
18 bij het pleeggezin te blijven wonen. Doordat pleegzorg tegenwoordig standaard tot 21 jaar 
wordt ingezet is het wel makkelijker voor jongeren en pleegouders om deze keuze te maken en 
e
ook na de 18 verjaardag bij het pleeggezin te blijven wonen.                
 
Vraag 76 
Hoe taxeert de minister de stevige stijging van de werknemerstevredenheid van 69% naar 78% als 
hij deze afzet tegen de continue klachten van hoge werkdruk, hoog ziekteverzuim en grote 
personeelsverloop?   
 
Antwoord:  
De stijging van de werknemerstevredenheid van 67% in 2017 naar 78% in de eerste meting van 
2019 is een mooie ontwikkeling. Uit de tweede meting van 2019 blijkt dat de werktevredenheid in 
2019 stabiel is gebleven op 78%. De toegenomen werknemerstevredenheid neemt niet weg dat de 
uitstroom, werkdruk en het ziekteverzuim in zorg en welzijn nog steeds te hoog zijn.                
 
Vraag 77 
Wat is de onderliggende reden van deze stijging?   
 
Antwoord:  
De onderliggende reden van de stijging ten opzichte van 2017 is niet bekend. Daarnaast moet er 
rekening mee worden gehouden dat tussen 2017 en 2019 sprake was van een methodebreuk door 
wijziging van de uitvoerder van de enquêtes. De stijging gecorrigeerd voor de methodebreuk kan 
hierdoor wat lager of hoger uitvallen dan de 78%. Wel is duidelijk sprake van een toename van de 
werknemerstevredenheid.                
 
Vraag 78 
De leden van de VVD-fractie vragen of de bewindspersonen uiteen kunnen zetten op welke wijze 
bij campagnes als "Hey, het is oké, maak depressie bespreekbaar" en "Kweetnie" kwalitatief en 
kwantitatief het succes van deze campagnes wordt bijgehouden?  
 
 
 
 25 

 
In de zomer van 2019 is het hooflijnenakkoord GGZ ondertekend door de VNG, Zorgverzekeraars 
Nederland, VWS en diverse ketenpartners, waaronder GGZ NL. In het kader van dit akkoord 
hebben partijen zich uitgesproken om vanuit de volwassen GGZ bij te dragen aan het duurzaam 
oplossen van de problematiek van kindermishandeling en huiselijk geweld, door toepassing van 
een kindcheck en zo nodig doorgeleiding van het kind naar passend aanbod van hulp en 
ondersteuning voor Kinderen van Ouders met Psychische Problemen en Kinderen van Verslaafde 
Ouders (KOPP-KVO).  
 
Eind 2019 is de implementatie impuls van de Kindcheck bij de GGZ afgerond. Door de impuls is er 
een duidelijke toename van het aantal GGZ-instellingen waar de Kindcheck is opgenomen in het 
beleid en in praktijk. 
 
KOPP-KVO kinderen kunnen gebruik maken van het Buitenshuisproject, dat gericht is op het 
ontlasten van ouders door te organiseren dat kinderen naar de crèche, buitenschoolse opvang of 
een naschoolse activiteit kunnen gaan. De eerste berichten vanuit de deelnemende gemeenten aan 
het Buitenshuisproject zijn positief, de ervaringen en het welbevinden van ouders en kinderen 
worden momenteel in kaart gebracht door het Trimbos Instituut.  
De komende tijd onderzoeken de ministeries van VWS en JenV op welke wijze de expertise vanuit 
de hulpverlening aan volwassenen vaker kan worden ingezet in veelal complexe zaken waar de 
problematiek van de ouders een dominante rol speelt.  
 
Verder ben ik met gemeenten in gesprek om de inzet van de POH-ggz voor jeugdigen bij 
huisartsen verder te versterken. Ik bekijk met Zorgverzekeraars Nederland en de VNG of we dit 
vraagstuk kunnen meenemen in de samenwerkingsagenda tussen de VNG en ZN. Daarbij betrek ik 
de uitkomsten van een onderzoek van de Universiteit Groningen naar de Praktijkondersteuner 
Huisarts-Jeugd en het onderzoek ‘POH jeugd en gezin’ door Accare, Molendrift en Karakter. 
 
Met betrekking tot het zorgen dat externe verwijzers doorverwijzen naar door de gemeente 
gecontracteerde zorg geldt dat gemeenten die goede afspraken hebben gemaakt met verwijzers als 
huisartsen en GI’s, er beter in slagen om de toegang naar gecontracteerde hulp te stimuleren. 
Effectieve maatregelen om de huisartsen te helpen met het verwijzen naar gecontracteerde zorg 
zijn het duidelijk informeren over het gecontracteerde aanbod (sociale kaart) en het samenwerken 
met de huisartsen via jeugdhulpverleners in de huisartsenpraktijk. Inmiddels is van alle regio’s is 
een link bekend die verwijst naar de sociale kaart.                 
 
Vraag 83 
Welke inspanningen heeft de minister op deze punten in 2019 geleverd (los van het bij de 
Vereniging van Nederlandse Gemeenten (VNG) uitgezette onderzoek naar de reikwijdte van de 
jeugdhulp)? Wat was zijn gewenste eindpunt en wat waren de stappen daar naartoe? Is de minister 
van mening dat zijn inspanningen succes hebben opgeleverd? Waarom wordt in het jaarverslag 
niet op dit voor gemeenten zo belangrijke punt ingegaan? 
 
Antwoord:  
Vooruitlopend op de bevindingen van het expertiseteam van de VNG heb ik in het kader van de 
beleidsinformatie Jeugd onderzoek laten doen naar afbakening van de jeugdhulpplicht. Dit 
onderzoek stuur ik u toe bij de voortgangsbrief die ik uw Kamer zal doen toekomen voor het 
komende Nota-overleg jeugd.   
 
Ook heb ik in 2019 samen met de VNG en het OZJ gemeenten in de praktijk gestimuleerd om visie 
te ontwikkelen en gerichte keuzes te maken bij de inzet van jeugdhulp, bijvoorbeeld via het 
bestuurlijk leernetwerk preventie jeugd, waarin wethouders kennis en ervaringen over preventie en 
positief jeugdbeleid hebben gedeeld.  
 
De inspanningen zoals bovengenoemd maken deel uit van een nog steeds voortdurend proces 
waarin ik met de VNG en de partijen in het jeugdveld werk aan verbetering van het jeugdstelsel.  
In de brief van 20 maart jl. over Perspectief voor de Jeugd heb ik u hierover geïnformeerd, en bij 
die gelegenheid ook gemeld dat verschillende gemeenten aangeven successen te boeken in de 
transformatie van het jeugdstelsel. Zij maken in hun beleid en de uitwerking daarvan in de praktijk 
 27 

 
Antwoord:  
De verbeterde meldcode is ingevoerd op 1 januari 2019. Veilig Thuis heeft in 2019 108.000 
adviezen gegeven en 132.000 meldingen ontvangen.                 
 
Vraag 88 
Hoe lagen die cijfers in 2018?   
 
Antwoord:  
De cijfers uit 2019 over meldingen en adviesvragen bij Veilig Thuis kunnen niet afgezet worden 
tegen de beleidsinformatie van de voorafgaande jaren, aangezien de regionale cijfers van Veilig 
Thuis-organisaties toen niet goed vergelijkbaar waren. De vernieuwde werkwijze van Veilig Thuis 
die per 1 januari 2019 is ingegaan heeft geleid tot een kwaliteitsimpuls van de beleidsinformatie, 
waardoor de aangeleverde informatie van 2019 vollediger en onderling beter vergelijkbaar is dan 
voorgaande jaren. Het CBS kan nu voor het eerst landelijke totaalcijfers publiceren over een aantal 
diensten van Veilig Thuis.                
 
Vraag 89 
Hoe veel meldingen zijn opgevolgd en binnen welke tijd?  
 
Antwoord:  
Van de 67 duizend meldingen in het tweede halfjaar van 2019, werd er in 50 procent van de 
meldingen bij de veiligheidsbeoordeling gekozen voor een overdracht naar het netwerk van direct 
betrokkenen, naar het lokale veld, naar een instelling of professional die al bij het gezin of 
huishouden betrokken is of naar een multidisciplinair team. In 4 procent van de meldingen is 
sprake van acute onveiligheid. In die gevallen vindt directe opvolging plaats, zo nodig met inzet 
van de partners uit de veiligheidsketen. 68 procent van de overdrachten is naar 
jeugdzorg/jeugdhulp. In de beleidsinformatie Veilig Thuis is de tijd waarbinnen meldingen zijn 
opgevolgd niet opgenomen.                
 
Vraag 90 
Hoe worden meldingen afgedaan, indien is gebleken dat zorgen onterecht waren?   
 
Antwoord:   
In die gevallen waarbij een melding uiteindelijk leidt tot een onderzoek wordt in 74 procent van de 
afgeronde onderzoeken waarin een vermoeden van kindermishandeling is onderzocht, het 
vermoeden bevestigd (zie cijfers CBS, tweede helft 2019). Als de zorgen onterecht blijken te zijn 
zal Veilig Thuis het dossier sluiten en de betrokkenen wijzen op de mogelijkheid een verzoek in te 
dienen tot vernietiging van het dossier. Bij inwilliging van het verzoek worden de gegevens binnen 
drie maanden vernietigd. Tevens informeert Veilig Thuis de melder en alle professionals met wie in 
het kader van het onderzoek contact is gelegd over de resultaten van het onderzoek.                 
 
Vraag 91 
Voorts vragen genoemde leden of de minister kan uiteenzetten in hoeverre en hoe vaak een 
melding bij Veilig Thuis leidt tot een interventie en in hoeverre deze interventies een succesvolle 
verbetering betekenen in de situatie van het desbetreffende kind. Klopt het dat ook geregistreerd 
wordt of kinderen eerder onder de aandacht zijn gebracht van Veilig Thuis? Geldt dit ook als de 
eerder gemelde zorgen onterecht bleken?   
 
Antwoord:  
Voor het verbeteren van een onveilige situatie van een kind, is vaak de inzet van meerdere partijen 
nodig. Na een melding bij Veilig Thuis zijn afhankelijk van de veiligheidssituatie verschillende acties 
mogelijk. In 50 procent van de meldingen wordt bij de veiligheidsbeoordeling gekozen voor een 
overdracht naar het netwerk van direct betrokkenen, naar het lokale veld, naar een instelling of 
professional die al bij het gezin of huishouden betrokken is of naar een multidisciplinair team. In 
andere gevallen zal Veilig Thuis in overleg met ketenpartners en het gezin voorwaarden voor het 
vervolg stellen en in andere situaties waarin dit niet kan, wordt onderzoek gedaan. Na onderzoek 
wordt vervolghulp bepaald.  
 29 

 
Vraag 94 
Wanneer is de minister van mening dat het extra ter beschikking gestelde bedrag effectief besteed 
is?   
 
Antwoord:  
Zie het antwoord op vraag 93.                
 
Vraag 95 
De minister heeft de doelstelling “Kinderen in Nederland groeien gezond en veilig op, ontwikkelen 
hun talenten en doen mee aan de samenleving.” Hoe monitort hij de voortgang van deze 
doelstelling? Liggen daar concrete, SMART-geformuleerde doelstellingen aan ten grondslag en zo 
ja, welke? Zo nee, hoe weet de minister of zijn doelstelling behaald is? Wanneer is hij van mening 
dat de doelstelling geslaagd is 
 
Antwoord:  
De doelstelling van de Jeugdwet “Kinderen in Nederland groeien gezond en veilig op, ontwikkelen 
hun talenten en doen mee aan de samenleving” vloeit rechtstreeks voort uit het Internationaal 
Verdrag voor de Rechten van het Kind (IVRK). Deze doelstelling wordt op landelijk niveau 
geoperationaliseerd in specifieke programma’s zoals Zorg voor de Jeugd, Geweld hoort nergens 
thuis en Kansrijke start. Aan deze programma’s zijn meetbare doelen gekoppeld zoals de 
ontwikkeling van de aard en omvang van het jeugdhulpgebruik, meer kinderen zo thuis mogelijk 
laten opgroeien en het aantal meldingen bij Veilig Thuis. De Tweede Kamer wordt periodiek over de 
voortgang van deze programma’s geïnformeerd. Ten behoeve van de monitoring verzamelt het 
CBS gegevens voor de ‘Beleidsinformatie Jeugd’. Het CBS publiceert twee keer per jaar statistieken 
en rapportages over het jeugdhulpgebruik per gemeente. De CBS-Jeugdmonitor laat de situatie 
zien van de jeugd aan de hand van maatschappelijke indicatoren die het brede jeugdveld 
bestrijken, te weten: wonen, school, werken, middelengebruik, politiecontacten en 
kindermishandeling.                
 
Vraag 96 
De leden van de VVD-fractie lezen dat versterking van de juridische – en communicatiecapaciteit 
van het ministerie voor een overschrijding van € 3,5 miljoen zorgt. Kan de minister van VWS dit 
nader onderbouwen?  
 
Antwoord:  
De extra uitgaven voor de versterking van de juridische capaciteit heeft te maken met extra 
benodigde capaciteit in verband met de afhandeling van Wob-verzoeken, de totstandkoming van 
wet- en regelgeving en juridisch advies.  
De extra uitgaven voor de versterking van de communicatiecapaciteit is terug te voeren op de 
wens om nieuwe rijksbrede ontwikkelingen in het communicatievak een plek te geven binnen de 
directie. Het gaat hier om social, webcare en monitoring; kennis van de buitenwereld op 
gestructureerde wijze binnen brengen en meer interactie met diezelfde buitenwereld. Daarnaast 
was tijdelijke capaciteit ingezet voor de uitvoering van publiekscommunicatie in 2019. Deze 
capaciteit is in 2019 ingehuurd omdat er nog geen formele formatieplaatsen beschikbaar waren. In 
2020 zijn die wel beschikbaar.                  
 
Vraag 97 
De leden van de VVD-fractie lezen op pagina 177 dat € 20 miljoen extra geïnvesteerd wordt in 
opleidingen die het meest bijdragen aan het oplossen van wachttijden. Zij lezen ook dat een deel 
van de subsidies niet is aangevraagd in 2019 en dat deze dus niet verstrekt zijn. Genoemde leden 
vragen daarom welke overige subsidies niet zijn aangevraagd en om welk bedrag het hierbij gaat. 
 
Antwoord:  
Voor de extra opleidingsplaatsen voor de opleiding tot sociaal psychiatrisch verpleegkundigen 
(SPV) is in 2019 geen subsidie aangevraagd, omdat de opleidingen al vol zaten. In overleg met 
veldpartijen heeft V&VN alsnog voor 2020 hiervoor subsidie aangevraagd. 
Ook voor extra stageplaatsen HBO-verpleegkunde in 2019 (€ 470.000) gold de situatie, dat de 
opleidingen al vol zaten. Veldpartijen hebben recent besloten om de hiervoor gereserveerde 
 31 

 
Vraag 101 
De leden van de VVD-fractie vragen of de minister van VWS kan aangeven welke acties hij zal 
ondernemen naar aanleiding van de conclusie van de Algemene Rekenkamer dat de tolerantiegrens 
voor fouten en onzekerheden met betrekking tot de rechtmatigheid van  de verplichtingen is 
overschreden, en dat dit het derde jaar op rij is dat de verplichtingen de tolerantiegrens op 
totaalniveau van de verantwoording van het Ministerie van VWS overschrijdt. 
 
Antwoord:  
De in gang gezette verbeteringen van de staatssteuntoetsing zet ik voort met het doel deze te 
verduurzamen in de organisatie. De maatregelen die in 2019 zijn genomen, hebben ook in 2020 
hun effect. Bij de voortzetting van de verbetering neem ik de aanbevelingen van de Rekenkamer 
over. 
 
Ik tref voor subsidieregelingen en voor nieuwe activiteiten bij bestaande instellingssubsidies 
maatregelen om het staatssteunrisico verder te beheersen. 
De praktijk om nieuwe subsidieregelingen voor publicatie op staatssteun te toetsen blijft 
gehandhaafd. Mocht blijken dat het juridisch mogelijk en uitvoerbaar is, dan zal ik bestaande 
regelingen aanpassen voordat ze aflopen, rekening houdend met de beginselen van behoorlijk 
bestuur. In het verantwoordingsdebat van 26 mei jl. is de Kamer een overzicht toegezegd over de 
stand van zaken van de staatssteuntoetsing per regeling. Ik zal dat rond de zomer naar de Kamer 
sturen.                 
 
Vraag 102 
De leden van de VVD-fractie vragen hoe de minister de constatering van de Algemene Rekenkamer 
beoordeelt dat de tolerantiegrens voor fouten en onzekerheden met betrekking tot de 
rechtmatigheid van de verantwoording van de verplichtingen op artikel 1 is overschreden en dat de 
onzekerheden hoofdzakelijk worden veroorzaakt doordat de minister van VWS geen of geen 
adequate staatssteuntoetsen heeft uitgevoerd bij enkele bestaande subsidieregelingen en bij 
instellingssubsidies.   
 
Antwoord:  
De overschrijding van de tolerantiegrens is grotendeels veroorzaakt door onzekerheden als gevolg 
van niet volledige staatssteuntoetsing. 
Om deze onzekerheid te verkleinen tref ik voor subsidieregelingen en voor nieuwe activiteiten bij 
bestaande instellingssubsidies maatregelen om het staatssteunrisico verder te beheersen. De 
praktijk om nieuwe subsidieregelingen voor publicatie op staatssteun te toetsen blijft gehandhaafd.                 
 
Vraag 103 
De leden van de VVD-fractie lezen in het rapport van de Algemene Rekenkamer bij het Jaarverslag 
Ministerie van VWS 2019 dat geen opvolging is gegeven aan de aanbeveling van de Algemene 
Rekenkamer om afspraken vast te leggen tussen het kerndepartement en de dienstonderdelen van 
de omgang met (en escalatie van) beveiligingsincidenten. Kan hij toelichten waarom hier geen 
opvolging aan is gegeven? 
 
Antwoord:  
In september 2019 heeft VWS een Draaiboek incidenten & datalekken v1.0 vastgesteld. Naast de 
afspraken met de dienstonderdelen voor het melden van beveiligingsincidenten en risico’s staan 
daarin ook de taken, verantwoordelijkheden en bevoegdheden van de leden van het 
calamiteitenteam. Naar het oordeel van de Rekenkamer beschrijft dat draaiboek de omgang met 
datalekken, maar niet de omgang met IB-incidenten. 
VWS heeft in januari 2020 dit draaiboek op punten verbeterd en zal dit blijven verbeteren in lijn 
met de groeiambitie in volwassenheid voor informatiebeveiliging. Daarvoor wordt een meerjarig 
Plan van Aanpak vastgesteld. VWS wil in dialoog met de Rekenkamer de gewenste verbeteringen 
vaststellen voor informatiebeveiliging.                
 
 
 
 33 

 
Vraag 108 
De leden van de VVD-fractie vragen of de minister van VWS het standpunt deelt dat niet duidelijk 
is wanneer het beleid voor opschaling van e-health in de ouderenzorg geslaagd is. Zo ja, kan hij 
aangeven of, en zo ja, hoe hij opvolging gaat geven aan de aanbeveling van de Algemene 
Rekenkamer om passende operationele doelstellingen te formuleren voor de opschaling van e-
health?   
 
Antwoord:  
De drie e-healthdoelstellingen van de ambtsvoorgangers waren zorgbreed geformuleerd, dus niet 
specifiek gericht op de ouderenzorg. Daarmee kan niet geconcludeerd worden of opschaling in de 
ouderenzorg geslaagd is.  
Met de kamerbrief van 12 mei 2020 is de Tweede Kamer geïnformeerd over het advies van het 
RIVM met betrekking tot de opzet en uitvraag van een nieuwe e-healthmonitor. Het RIVM gaat op 
mijn verzoek de nieuwe e-healthmonitor uitvoeren. Het RIVM werkt daarbij samen met partners uit 
het zorgveld en is gestart met operationalisering van indicatoren en doelstellingen. Zij betrekt 
daarbij ook de adviezen van de Algemene Rekenkamer gericht op het stellen van passende 
operationele doelen. Wij zullen uw Kamer informeren over de uitkomsten van deze consultatie.                
 
Vraag 109 
De leden van de VVD-fractie vragen of de minister kan aangeven hoe hij de conclusies en 
aanbevelingen van de Algemene Rekenkamer omtrent e-health beoordeelt.   
 
Antwoord:  
In mijn reactie op het conceptrapport van de Algemene Rekenkamer heb ik aangegeven dat ik blij 
ben met de conclusie dat de belemmeringen ten aanzien van de opschaling van het gebruik van 
digitale toepassingen goed in beeld zijn bij VWS en dat daar samen met de betrokken partijen met 
een breed scala aan instrumenten gericht beleid op is ingezet. Ten aanzien van de passende 
operationele doelstellingen neem ik het advies van de Algemene Rekenkamer ter harte. Ik heb de 
bevindingen met het RIVM gedeeld en gevraagd die te betrekken bij de vormgeving van de nieuwe 
e-healthmonitor. Ik zal uw Kamer hierover informeren.                
 
Vraag 110 
Hoeveel van de gereserveerde € 50 miljoen aan investeringen aan het bevorderen van e-health is 
de afgelopen drie jaar al gebruikt en waaraan is dit besteed? De leden van de VVD-fractie vragen 
welk resultaat dit heeft gehad. De leden van de VVD-fractie vragen waarom geen operationele 
doelen zijn gesteld aan de opschaling van e-health in de ouderenzorg. Welke operationele 
doelstellingen heeft de minister met betrekking tot de opschaling van e-health in de ouderenzorg 
en wanneer informeert hij de Kamer daarover? Hoe wordt, door het ontbreken van operationele 
doelen, gemonitord of de opschaling van e-health in de ouderenzorg op koers ligt? 
 
Antwoord:  
Over de periode 2018-2019 is in totaal € 15,7 miljoen besteed vanuit de Regeerakkoordmiddelen 
om de noodzakelijke randvoorwaarden te creëren voor de inzet van digitaal ondersteunde zorg en 
innovatieve werkwijzen (e-health); over de jaren gaat het om € 8,7 miljoen in 2018 en € 7 miljoen 
in 2019. 
De middelen zijn gebruikt voor het communicatietraject Zorg van Nu en voor Digitale Vaardigheden 
in de Zorg om bekendheid en vaardigheden voor het gebruik te organiseren. Door Zorg van Nu 
wordt via een website, een facebookpagina en een team in het land informatie verspreid over 
digitale toepassingen en de mogelijkheden voor patiënten, mantelzorgers en zorgprofessionals. Via 
Digivaardigindezorg worden de digitale vaardigheden van personeel in de zorg vergroot zodat 
toepassingen ook goed gebruikt kunnen worden. Ook richt het programma zich op het vergroten 
van digitale vaardigheden in het onderwijs voor toekomstig zorgpersoneel. Zorg- en 
onderwijsinstellingen delen via dit platform onderlinge ervaringen en trainingsmateriaal. In de 
aanbiedingsbrief van de e-healthmonitor 2019 van 1 november 2019 jl. heb ik u geïnformeerd over 
de behaalde resultaten in 2019. Tevens zijn middelen ingezet voor het programma Medmij. Medmij 
ontwikkelt standaarden voor het veilig uitwisselen van gezondheidsgegevens tussen patiënten en 
zorgprofessionals via een Persoonlijke Gezondheids Omgeving (PGO). Ook zijn middelen ingezet 
voor een leveranciersregeling en een gebruikersregeling gericht op persoonlijke 
 35 

 
Vraag 114 
Tenslotte vragen de leden van de VVD-fractie welk deel van het bestaande beschikbare bedrag 
voor subsidie tot nu toe besteed is aan visievorming?  
 
Antwoord:  
Sinds 2020 bestaat bij de Stimuleringsregeling E-health Thuis de mogelijkheid om subsidie aan te 
vragen voor visievorming op het gebruik van e-health in de organisatie. In 2020 zijn 25 aanvragen 
ingediend voor visievorming. Gehonoreerde aanvragen ontvangen maximaal € 20.000 subsidie.                  
 
Vraag 115 
De leden van de VVD-fractie vragen of de minister voorts kan aangeven hoe hij de constatering 
van de Algemene Rekenkamer beoordeelt over het feit dat geen directe verantwoording aan het 
parlement plaatsvindt over de uitgaven aan langdurige zorg, gefinancierd met begrotingsgeld. 
 
Antwoord:  
De aard en hoogte van de Wlz-uitgaven in de langdurige zorg worden door in de wet- en 
regelgeving vastgelegde aanspraken bepaald. Daarover besluit de Kamer. 
De financiering van de Wlz-uitgaven bestaat uit meerdere bronnen: Wlz-premies, eigen bijdragen, 
BIKK en omdat deze samen onvoldoende zijn is er per 2019 een Rijksbijdrage Wlz in het leven 
geroepen. Hiermee wordt voorkomen dat er een tekort optreedt in het Fonds langdurige zorg (Flz). 
Vanuit het Flz worden de Wlz-uitgaven gefinancierd. Deze financieringsbronnen vormen 
gezamenlijk dekking voor de totale Wlz-uitgaven. Daardoor is dus niet te bepalen welk specifiek 
onderdelen van de uitgaven wordt gedekt via welke financieringsbron. Er valt dus ook niet te 
verantwoorden welke specifieke Wlz-uitgaven zijn gefinancierd met rijksbijdragen.                  
 
Vraag 116 
De leden van de VVD-fractie vragen of de minister van plan is het percentage uitgaven in de 
langdurige zorg (Wlz) dat bestaat uit begrotingsmiddelen, en dus niet valt onder directe 
zeggenschap van het parlement, terug te dringen? Zo ja, hoe en op welke termijn? Zo nee, 
waarom niet? 
 
Antwoord:  
Er is op dit moment geen voornemen om het in de komende jaren toenemende percentage van de 
Wlz-uitgaven dat wordt gedekt via een rijksbijdrage terug te dringen. De rijkbijdrage vormt het 
sluitstuk voor de financiering van de Wlz-uitgaven vanuit het Fonds langdurige zorg (Flz). 
Overigens heeft het parlement wel directe zeggenschap over de rijksbijdrage. Alleen kan een 
andere allocatie van de rijksbijdrage leiden tot een tekort in het Flz. Het parlement heeft 
zeggenschap op de Wlz-uitgaven door de in wet en regelgeving vastgelegde aanspraken. In de wet 
en regelgeving opgenomen aanspraken bepalen de aard en hoogte van de Wlz-uitgaven.  
 
Vraag 117 
Hoe kijkt de minister aan tegen het feit dat een steeds groter aandeel van de langdurige zorg met 
begrotingsgeld zal worden gefinancierd?   
 
Antwoord:  
De aard en hoogte van de Wlz-uitgaven in de langdurige zorg worden door in de wet en 
regelgeving vastgelegde aanspraken bepaald. De hoogte van de rijksbijdrage is op dit moment het 
sluitstuk voor de financiering van Wlz-uitgaven.  
 
Vraag 118 
Op welke manier zijn de bewindspersonen voornemens de controle door de Tweede Kamer op de 
uit de begroting gefinancierde uitgaven aan de Wlz te verbeteren?   
 
Antwoord:  
De aard en hoogte van de Wlz-uitgaven in de langdurige zorg worden door in de wet en 
regelgeving vastgelegde aanspraken bepaald. Daarover besluit de Kamer. De uit de begroting 
gefinancierde uitgaven blijven verantwoord worden onder artikel 3. In het Financieel Beeld Zorg 
wordt een nadere uitsplitsing gemaakt van de totale Wlz-uitgaven en financieringsbronnen. Zo 
 37 

 
Vraag 122 
Het moge duidelijk zijn dat genoemde leden bij herhaling aangegeven hebben dit zeer 
onverstandig beleid te vinden. De huidige coronacrisis onderstreept dat des te meer. Zijn de 
bewindspersonen bereid het programma voor De Juiste Zorg op de Juiste Plek te heroverwegen? 
 
Antwoord:  
Zorg verplaatsen naar dichter bij de mensen thuis is één van de uitgangspunten van de Juiste Zorg 
op de Juiste Plek. De Juiste Zorg op de Juiste Plek is een beweging vanuit partijen in de zorg en 
ondersteuning. Het vertrekpunt voor de Juiste Zorg op de Juiste Plek is de mogelijkheid voor 
mensen om in de context van ziekte zo goed mogelijk te functioneren, waarbij het gaat om het 
bevorderen, het behoud of het herstel van functioneren in de brede zin van het woord. Zorg en 
ondersteuning komen in dienst te staan van het functioneren van mensen om hen in staat te 
stellen zo lang en zo goed mogelijk zelfstandig te functioneren in hun eigen leefomgeving. De 
ervaring leert dat menen het prettig vinden om in hun eigen omgeving of dicht bij huis 
samenhangende preventie en zorg te ontvangen. Vaak dragen nabije zorg en ondersteuning bij aan 
een beter herstel en beter welbevinden. De zorg verplaatsen naar thuis of dichtbij huis is echter 
geen doel op zich, gekeken wordt naar de individuele patiënt en waar en op welke wijze hij/zij het 
beste verzorgd en ondersteund kan worden.                
 
Vraag 123 
Kan de Kamer een overzicht krijgen van alle organisaties die hun subsidie niet-rechtmatig hebben 
uitgegeven?   
 
Antwoord:  
Er is over 2019 sprake van onzekerheden over de rechtmatigheid. Deze komen grotendeels door 
het niet volledig toetsen op staatssteun. Dit betekent niet dat organisaties hun subsidies niet 
rechtmatig hebben uitgegeven.                  
 
Vraag 124 
Op welke wijze gaat de minister voor-eens-en-voor-altijd het subsidiebeleid op orde krijgen?   
 
Antwoord:  
De in gang gezette verbeteringen van het M&O-beleid zet ik voort met het doel deze te 
verduurzamen in de organisatie. De maatregelen die in 2019 zijn genomen, hebben ook in 2020 
hun effect. Bij de voortzetting van de verbetering neem ik de aanbevelingen van de Rekenkamer 
ten aanzien van het M&O-beleid over. Ik tref voor subsidieregelingen en voor nieuwe activiteiten bij 
bestaande instellingssubsidies maatregelen om het staatssteunrisico verder te beheersen. De 
praktijk om nieuwe subsidieregelingen voor publicatie op staatssteun te toetsen blijft gehandhaafd. 
Mocht blijken dat het juridisch mogelijk en uitvoerbaar is, dan zal ik bestaande regelingen 
aanpassen voordat ze aflopen, rekening houdend met de beginselen van behoorlijk bestuur.                
 
Vraag 125 
Is hij met deze leden van mening dat organisaties die onvrijwillig afgedragen belastinggeld 
onrechtmatig hebben uitgegeven dit geld moeten terugbetalen?   
 
Antwoord:  
VWS volgt de rijksbrede wet- en regelgeving en hanteert een sanctiebeleid en een beleid om 
misbruik en oneigenlijk gebruik te voorkomen. Dit kan er toe leiden dat organisaties subsidies 
moeten terugbetalen.                  
 
Vraag 126 
Deze leden vragen voorts of de minister met hen van mening is dat organisaties die onvrijwillig 
afgedragen belastinggeld onrechtmatig hebben uitgegeven, nooit meer subsidie van de minister 
zouden moeten krijgen? Zo nee, waarom niet? Zo ja, hoe gaat hij dit bewerkstelligen? 
 
 
 
 
 39 

 
Vraag 131 
Kunnen de bewindspersonen uiteenzetten welke doelstellingen zij nu voor ogen hebben ten aanzien 
van e-health en hoe dit concreet gefinancierd zal worden?   
 
Antwoord:  
Met het RIVM ben ik in gesprek over het formuleren van passende operationele e-health 
doelstellingen. Ik betrek daarbij de bevindingen van de Algemene Rekenkamer. Ik zal u zo snel als 
mogelijk informeren over nieuwe doelstellingen.                 
 
Vraag 132 
Kan worden uitgelegd waarom de verplichte barcodering op implantaten dit jaar opnieuw geen 
doorgang kan vinden?   
 
Antwoord:  
De Europese Verordening medische hulpmiddelen (MDR) bevat de verplichting voor fabrikanten om 
een barcodering op implantaten te plaatsen. Vanwege COVID-19 is de MDR een jaar uitgesteld. Dit 
betekent dat ook de verplichte barcodering een jaar later van toepassing wordt.                 
 
Vraag 133 
Genoemde leden willen graag een verklaring voor de onderschrijding van ruim € 20 miljoen bij het 
ambulancevervoer.   
 
Antwoord:  
De uitgaven voor ambulancevervoer waren in 2019 per saldo € 20,9 miljoen lager dan de raming in 
de ontwerpbegroting 2020. De uitgaven voor ambulancevervoer lieten al eerder onderschrijdingen 
zien. Eerdere onderschrijdingen zijn incidenteel verwerkt, zodat er structureel voldoende budget 
beschikbaar is voor de sector: om te kunnen voldoen aan de toenemende vraag naar 
ambulancezorg, om extra personeel op te leiden, om uitvoering te geven aan het actieplan 
ambulancezorg, etc. Hoewel de uitgaven van jaar op jaar groeien, zien we ook in 2019 een 
onderschrijding. Dit komt voornamelijk doordat er een tekort is aan zorgpersoneel. Hierdoor zijn er 
in 2019 minder diensten gedraaid en is er minder personeel is opgeleid. 
 
Vraag 134 
Kan een overzicht naar de Kamer worden gestuurd van het aantal ambulanceritten waarbij de 
aanrijtijden overschreden zijn (niet gemiddeld maar per rit)?   
 
Antwoord:  
Voor de inzetten met A1-urgentie geldt de 15-minutennorm, ook wel de norm voor responstijd 
genoemd. Deze norm luidt als volgt: de Regionale Ambulance Voorziening (RAV) zorgt ervoor dat 
onder normale omstandigheden in ten minste 95% van de A1-meldingen een ambulance binnen 15 
minuten na aanname van de melding ter plaatse is.  
In 2018 (het meest recente jaar waarover gegevens beschikbaar zijn) zijn er in totaal 1,32 miljoen 
ambulance inzetten geweest. Daarvan hadden er 614.659 een A1-urgentie. In 2018 was in 92,4% 
van de inzetten de ambulance binnen 15 minuten bij de patiënt. Dat komt neer op 567.945 ritten. 
Bij 46.714 ambulanceritten werd de responstijd overschreden. Van deze ritten is niet bekend in 
welke mate er sprake was van normale omstandigheden. De gemiddelde responstijd van alle A1-
inzetten in 2018 was 9:44 minuten. 95% van de A1-inzetten was binnen 16:12 minuten bij de 
patiënt.                
 
Vraag 135 
Hoeveel bedraagt de toe- of afname van het aantal ambulanceritten dat de aanrijtijd niet haalde 
over de afgelopen vier jaar?   
 
Antwoord:  
In onderstaande tabel treft u het aantal ambulanceritten en de responstijden over het jaar 2015 
t/m 2018. De gegevens zijn afkomstig uit het Tabellenboek 2018, dat elk jaar door Ambulancezorg 
Nederland wordt gepubliceerd. In september van dit jaar verwacht ik de gegevens over 2019.  
  
 41 

 
verdringen. Dit strookt niet met de cijfers. Kunnen de bewindspersonen stoppen met deze 
stemmingmakerij ten aanzien van geneesmiddelen en beleid baseren op de werkelijke cijfers? 
 
Antwoord:  
De € 225 miljoen waarnaar wordt verwezen betreft de onderschrijding op geneesmiddelen (€ 188 
miljoen) en hulpmiddelen (€ 38 miljoen).  
Het is van belang van om onderscheid te maken tussen de ontwikkeling op het kader 
geneesmiddelen (extramurale geneesmiddelen, ‘openbare apothekers’) en de ontwikkeling van de 
uitgaven aan geneesmiddelen binnen de Medisch Specialistische Zorg (intramurale 
geneesmiddelen, ziekenhuizen). Met betrekking tot de laatste groep geneesmiddelen stijgen de 
uitgaven al enige jaren snel. De NZa monitor dure geneesmiddelen in de medisch-specialistische 
zorg 2020 geeft aan: “De betaalbaarheid van geneesmiddelen in de medische-specialistische zorg 
staat onder druk. De uitgaven nemen snel toe vanwege de introductie van nieuwe geneesmiddelen 
en het groeiend aantal patiënten.”.              
 
Vraag 139 
Hoeveel procent bedraagt het geneesmiddelenbudget van de totale zorgbegroting?   
 
Antwoord:   
In de onderstaande overzichten staan de bedragen in miljoenen. De bron voor de uitgaven aan 
geneesmiddelen betreft Zorginstituut (GIPdatabank).  
uitgaven geneesmiddelen binnen Zvw 2010 2011 2012 2013 2014
extramuraal € 3.790 € 3.740 € 3.170 € 2.940 € 2.920
intramuraal (add-ons) € 580 € 590 € 1.170 € 1.530 € 1.660
totaal € 4.370 € 4.330 € 4.340 € 4.470 € 4.580
totaal 'zorgbegroting' (bruto-uitgaven Zvw) € 35.470 € 35.980 € 36.670 € 39.210 € 39.220
geneesmiddelen % van totaal 12% 12% 12% 11% 12%
uitgaven geneesmiddelen binnen Zvw 2015 2016 2017 2018 2019
extramuraal € 3.050 € 3.060 € 3.140 € 3.160 € 3.230
intramuraal (add-ons) € 1.770 € 1.880 € 2.050 € 2.250 € 2.330
totaal € 4.820 € 4.940 € 5.190 € 5.410 € 5.560
totaal 'zorgbegroting' (bruto-uitgaven Zvw) € 41.840 € 43.780 € 45.110 € 46.760 € 48.650
geneesmiddelen % van totaal 12% 11% 12% 12% 11%
 
 
Met betrekking tot de totale uitgaven aan Zvw: er zijn de afgelopen jaren diverse wijzigingen in het 
pakket geweest – geheel zuiver is deze reeks dus niet (bijvoorbeeld de opname van 
Wijkverpleegkundige Zorg in Zvw heeft het totaal beïnvloed en beïnvloedt daarmee ook het 
percentage). Wel duidelijk is dat de besparingen in het extramurale kader gedurende enige tijd de 
substantiële stijging in de intramurale geneesmiddelenkosten heeft weten te compenseren (die zijn 
in 10 jaar tijd gestegen van een half miljard tot 2,3 miljard euro).                
 
Vraag 140 
Genoemde leden ontvangen graag een overzicht van de afgelopen 10 jaar. Hoeveel procent van 
het geneesmiddelenbudget gaat naar dure innovatieve geneesmiddelen en hoeveel naar 
weesgeneesmiddelen?   
 43 

 
voor MZS dat fabrikanten bereidwilliger zijn om hun geneesmiddelen tijdens de sluisperiode aan 
patiënten te verstrekken.                  
 
Vraag 143 
Ook in de wijkverpleging constateren de leden van de PVV-fractie wederom een onderschrijding. 
Hoe is het mogelijk dat de middelen opnieuw niet volledig besteed zijn, terwijl er wel sprake is van 
cliëntenstops en budgetplafonds?   
 
Antwoord:  
Ik heb onderzoek laten doen naar de steeds verder oplopende onderschrijding in de afgelopen 
jaren in de wijkverpleging. Het betreft een kwalitatief onderzoek waarin gezocht is naar 
verklaringen voor deze onderschrijdingen alsmede de vraag of de onderschrijdingen gevolgen 
hebben gehad voor de toegankelijkheid van zorg. Het onderzoek laat zien dat cliënten nog steeds 
de zorg krijgen die zij nodig hebben, maar dat de druk op de wijkverpleging toeneemt. Meerdere 
factoren spelen hierbij een rol, waarbij de belangrijkste factor is dat het personeelstekort toeneemt 
en dat dit tot meer druk op het personeel leidt. Andere factoren zoals ongecontracteerde zorg en 
ZZP’ers spelen eveneens een rol. De onderzoekers constateren dat het voor specifieke 
cliëntgroepen lastig kan zijn om de benodigde zorg te vinden. Het beleid van zorgverzekeraars 
heeft effect gehad op het zorgaanbod. Er wordt beter gekeken naar welke zorg waar thuishoort 
(rechtmatigheid). Ook is er sprake van een verschuiving van ‘zorgen voor’ naar ‘zorgen dat’. 
Voor de sector wijkverpleging is daarom in overleg met de partijen van het hoofdlijnenakkoord het 
kader structureel verlaagd. Van jaar op jaar stijgt het kader wijkverpleging overigens nog steeds: 
de in de HLA overeengekomen volumegroei van de uitgaven blijft onverkort van kracht (jaarlijks 
2,4% ofwel ca € 100 mln), evenals de toedeling van de loon- en prijsbijstelling van ongeveer € 100 
mln per jaar. Hierdoor blijft er ruimte om te blijven investeren in (de groei van) de 
wijkverpleging.                 
 
Vraag 144 
De leden van de PVV-fractie constateren dat om de kwaliteit van zorg in het verpleeghuis te 
verbeteren er in het eerste half jaar van 2019 13.000 nieuwe medewerkers zijn bijgekomen. Hier 
hoort een ander groot getal tegenover geplaatst te worden, namelijk het tekort aan medewerkers 
om aan het Kwaliteitskader Verpleeghuiszorg te kunnen voldoen. Hoe groot is het tekort? 
 
Antwoord:  
Zie ook het antwoord op vraag 30. Daarin wordt verwezen naar figuur 5 in de vierde 
voortgangsrapportage Thuis in het Verpleeghuis. Deze figuur laat zien dat de kwaliteitsimpuls voor 
de verpleeghuiszorg in de periode 2017-2022 moet leiden tot 34.600 extra fte in te zetten voor 
extra kwaliteit. Eind 2019 is daarvan 16.500 fte gerealiseerd. Op basis van de kwaliteitsplannen 
zijn zorgaanbieders voornemens om in 2020 7.500 extra fte in te zetten. Daarmee liggen de 
verpleeghuizen op schema van het beoogde groeipad. Na 2020 dient er dan nog aanvullend 10.600 
fte gerealiseerd te worden.                
 
Vraag 145 
Hoeveel verpleeghuislocaties voldeden in 2019 aan het Kwaliteitskader Verpleeghuiszorg? 
 
Antwoord: 
Op basis van de gegevens in de vierde voortgangsrapportage Thuis in het Verpleeghuis ga ik 
uitgebreider in op de kwaliteit van zorg in relatie tot het Kwaliteitskader Verpleeghuiszorg, deze 
ontvangt u spoedig. 
 
Vraag 146 
Volgens de meest recente prognose (mei 2019) is het verwachte tekort aan zorgmedewerkers in 
2022 gedaald tot 80.000. De uitstroom in de zorgsector blijft echter hoog. De leden van de PVV-
fractie constateren dat de coronacrisis aantoont hoe verbonden oud-zorgmedewerkers nog zijn met 
hun werk. Velen van hen pakten hun oude werk tijdens de coronacrisis weer op om bij te springen. 
Op welke manier gaan de bewindspersonen proberen deze mensen voor de zorg te behouden? 
 
 
 45 

 
dit vraagstuk aan de slag zijn gegaan en zo een voorbeeld zijn voor de sector. Hoewel zeker 
stappen zijn gezet, is de merkbaarheid wat ons betreft nog niet voldoende en nog niet over de 
gehele linie zichtbaar. Daarom blijven wij ons onverminderd voor dit thema inzetten. 
De tweede meting stuur ik u op korte termijn.                 
 
Vraag 149 
Deze leden willen dan ook weten wat er in 2019 concreet gebeurd is op het punt van 
ouderenhuisvesting. Hoeveel nieuwe woonvormen (seniorenwoning, iets-tussen-thuis-en-het-
verpleeghuis-woningen, verpleeghuisplekken) zijn (bij)gebouwd het afgelopen jaar in concrete 
getallen? 
 
Antwoord:  
In de brief van 9 maart 2020 aan de Tweede Kamer (Kamerstukken 31 765 en 34 104, nr. 478) 
zijn de minister van Milieu en Wonen en de minister van VWS ingegaan op een greep in de vele 
initiatieven die de laatste jaren tot stand zijn gekomen. Het precieze aantal van nieuwe plekken 
hebben we nog niet in beeld.  
 
RIGO heeft het aanbod aan geclusterde woningen in beeld gebracht met het doel om vanaf 2021 
de ontwikkeling hiervan te kunnen volgen. RIGO heeft op dit moment de geclusterde woonvormen 
in 63% van de gemeenten in kaart gebracht. Daarin zijn op dit moment 1.903 woonlocaties 
geïnventariseerd met in totaal 91.467 wooneenheden, verdeeld over 235 gemeenten. 
 
Daarnaast heb ik in mijn brief van 20 december 2019 over capaciteit verpleeghuizen (TK 
2019/2020, 31 765, nr. 458) aangegeven dat ik de aanbeveling van TNO overneem om te komen 
tot een gebouwenregistratie. Momenteel ben ik bezig met de vormgeving. Over de resultaten zal ik 
u eind 2020 informeren.                 
 
Vraag 150 
De leden van de PVV-fractie vragen waarom de middelen ten behoeve van 
woonzorgarrangementen en stimulering van e-health thuis onbenut zijn.   
 
Antwoord:  
De middelen ten behoeve van woonzorgarrangementen waren in de initiatieffase onder meer nog 
niet volledig benut doordat sociale ondernemers het lastig vonden om de regeling te gebruiken. De 
uitvoering in de planontwikkel- en bouw- en nafinancieringsfase stuitte ook uitvoeringsproblemen 
bij banken. Daarom is de stimuleringsregeling wonen en zorg per 19 februari en 3 april 2020 
gewijzigd. Zo verstrekt de Rijksdienst voor Ondernemend Nederland vanaf april de leningen voor 
de planontwikkelfase. Verwachting is dat als gevolg van deze wijzigingen er meer aanspraak zal 
worden gemaakt op de regeling. Daarnaast geldt dat de middelen voor de planontwikkelfase en 
voor de bouw- en nafinancieringsfase meerjarig beschikbaar zijn. Op basis van een raming van de 
verleningen en uitbetalingen voor de Stimuleringsregeling E-health Thuis (SET) in 2019 door de 
uitvoerder RVO, is er in de tweede suppletoire wet € 21,3 miljoen doorgeschoven naar latere jaren. 
Belangrijkste redenen hiervan zijn de langer dan verwachte opstartperiode van de regeling en het 
feit dat toegekende subsidies over een langere periode (van maximaal drie jaar) worden uitbetaald. 
Begin 2020 is de regeling aangepast zodat ook kleinere zorgaanbieders een aanvraag kunnen doen 
én er subsidie beschikbaar is om tot een visie op het gebruik van e-health te komen. Hierdoor is de 
verwachting dat voor 2020 meer subsidie wordt aangevraagd. In het eerste halfjaar van 2020 zijn 
inmiddels 47 aanvragen ingediend, ten opzichte van 52 aanvragen in heel 2019. Om aanbieders 
van ondersteuning, zorg of jeugdhulp te helpen zorg op afstand te kunnen leveren gedurende de 
coronacrisis is ook € 23 miljoen beschikbaar gesteld voor de tijdelijke SET Covid-19 (de huidige 
SET blijft ook beschikbaar). Dit zijn middelen die beschikbaar zijn voor de SET na 2020 en die 
vervroegd zijn vrijgemaakt. 460 aanbieders van ondersteuning en zorg hebben subsidie ontvangen. 
Inmiddels is de SET Covid-19 gesloten voor aanvragers, omdat het subsidieplafond is bereikt. 
 
Vraag 151 
Tot slot ontvangen de leden van de PVV-fractie graag een vijfjaarsoverzicht waaruit blijkt hoe 
Nederland scoort ten opzichte van andere Europese landen bij zorgkosten, capaciteit en beloning 
zorgpersoneel per sector, aantallen ziekenhuizen en IC-capaciteit.  
 47 

 
Nederland (vrijgevestigd) 4,3 3,7 3,6 .. 
Noorwegen (loondienst) 1,7 1,8 1,8 1,8 
Zweden (loondienst) 2,3 2,3 2,3 2,3 
Verenigd Koninkrijk (loondienst) 3,4 3,4 3,3 3,3 
 
Loon ziekenhuisverpleegkundigen in loondienst, ratio ten opzichte van gemiddelde loon 
  2014 2015 2016 2017 
België 1,1 1,1 .. .. 
Frankrijk 1,0 0,9 .. .. 
1,1 .. .. .. 
Duitsland 
Nederland 1,2 1,2 1,2 1,2 
Noorwegen 1,0 1,0 1,0 1,0 
Verenigd Koninkrijk 1,0 1,0 1,0 1,0 
 
Over het aantal ziekenhuizen zijn internationaal vergelijkbare gegevens beschikbaar, maar 
aangezien de functie en de organisatie van ziekenhuizen sterk verschillen tussen landen wordt 
veelal gekeken naar ziekenhuisbedden per 1000 inwoners als maat voor de capaciteit van de 
ziekenhuiszorg: 
 
2014 2015 2016 2017 2018 
België 5,9 5,8 5,8 5,7 5,6 
Denemarken 2,7 2,5 2,6 2,6 2,5 
Frankrijk 6,2 6,1 6,1 6,0 .. 
8,2 8,1 8,1 8,0 .. 
Duitsland 
Nederland .. 3,5 3,4 3,3 .. 
Verenigd Koninkrijk 2,7 2,6 2,6 2,5 .. 
 
Over de beschikbare IC-capaciteit worden geen reguliere internationaal vergelijkbare gegevens 
verzameld. Wel kan de capaciteit van de acute zorg worden vergeleken. Onder het aantal acute 
zorg bedden per 1000 inwoners vallen IC-units, maar bijvoorbeeld ook chirurgische units, 
gynaecologie en in sommige landen (waaronder Nederland) acute bedden voor psychiatrische zorg: 
  2014 2015 2016 2017 2018 
België 5,2 5,2 5,1 5,0 5,0 
Denemarken 2,6 2,5 2,5 2,5 2,4 
Frankrijk 3,3 3,2 3,2 3,1 .. 
Duitsland 6,2 6,1 6,1 6,0 .. 
Nederland .. 3,0 3,0 3,0 .. 
Verenigd Koninkrijk .. .. .. 2,1 .. 
 
 
Vraag 152 
Zo vragen deze leden hoe de aangenomen motie-Van den Berg/Kerstens in het Jaarverslag 2019 
ten opzichte van het Jaarverslag 2018 is uitgevoerd. In deze motie wordt de regering verzocht met 
betrekking tot het jaarverslag conform het advies van de vaste commissie voor VWS uit 2015 een 
SMART beleidsverslag op te stellen met zinvolle indicatoren, beleidsconclusies et cetera. Kan de 
minister van VWS aangegeven op welke punten het jaarverslag inzichtelijker en transparanter is 
gemaakt ten aanzien van het Jaarverslag 2018? 
 
Antwoord:  
Wellicht de meest in het oog springende manier waarop het jaarverslag 2019 inzichtelijker en 
transparanter is dan het jaarverslag 2018 zijn de indicatoren die zijn opgenomen in het 
beleidsverslag. Hoewel deze nog niet in de begroting 2019 stonden, zijn deze grotendeels 
overgenomen vanuit de begroting 2020, indachtig de motie Van den Berg/Kerstens. Op enkele 
punten zijn deze aangepast omdat inmiddels nieuwe indicatoren beschikbaar zijn gekomen. Op 
deze manier tracht het kabinet de resultaten van het gevoerde beleid beter inzichtelijk te maken. 
 49 

 
Antwoord:   
Conform de afspraken uit de hoofdlijnakkoorden stellen veldpartijen per regio zelf een regiobeeld 
op. Voor alle zorgkantoorregio’s is inmiddels een regiobeeld beschikbaar, die in de meeste gevallen 
ook al openbaar zijn gemaakt. Een overzicht van deze beelden is te vinden op 
www.dejuistezorgopdejuisteplek.nl. Voor een aantal regiobeelden geldt dat deze als gevolg van de 
coronacrisis nog niet zijn afgestemd met partners uit de regio en dus nog niet openbaar 
beschikbaar zijn gesteld. Zodra deze laatste regiobeelden zijn afgestemd, zullen ook deze online 
beschikbaar komen en aan de overzichtspagina worden toegevoegd. 
 
Een basisdataset die partijen kunnen benutten bij het in kaart brengen van de regionale zorg- en 
ondersteuningsbehoefte is ontwikkeld door het RIVM.                
 
Vraag 156 
Dit probleem speelt al jaren en na de constatering dat het aanbod van polissen (en dus het woud 
aan polissen) blijft groeien gebeurt er niets. Welke middelen heeft de minister in handen om dit 
probleem daadwerkelijk aan te pakken?   
 
Antwoord:  
In 2018 heeft mijn ambtsvoorganger verzekeraars opgeroepen om het polisaanbod te beperken en 
meer onderscheidend te maken (zie Kamerstuk 29689, nr. 917). Zoals ik u in antwoord op vraag 
290 meld, hebben twee zorgverzekeraars het aantal polissen verminderd. Momenteel loopt er – 
naar aanleiding van een motie van het lid Van den Berg (zie Kamerstuk 35000 XVI, nr. 32) – een 
onderzoek naar het polisaanbod. Dit onderzoek gaat na of het polisaanbod kleiner is geworden 
en/of polissen meer van elkaar verschillen. Ik streef ernaar de resultaten van dit onderzoek vóór 
het komende zomerreces naar uw Kamer te sturen.  
 
Wel merk ik al graag op dat de NZa in de Regeling informatieverstrekking ziektekostenverzekeraars 
aan consumenten (TH/NR-017, artikel 30) transparantieverplichtingen heeft opgenomen ten 
aanzien van (nagenoeg) identieke polissen. Wanneer polissen die binnen een concern door 
verschillende zorgverzekeraars worden aangeboden gelijk of nagenoeg gelijk zijn, is elke 
zorgverzekeraars verplicht een overzicht van deze (nagenoeg) gelijke polissen op zijn website te 
plaatsen. Daarbij moeten zorgverzekeraars aangeven wat de belangrijkste verschillen zijn tussen 
de polissen. De zorgverzekeraar is verplicht de betreffende informatie op een direct zichtbare plek 
op de website te plaatsen. Dit helpt verzekerden bij het maken van een keuze voor een 
zorgverzekering. De NZa heeft geconcludeerd dat alle zorgverzekeraars aan deze 
informatieverplichting voldoen (zie Kamerstuk 29689, nr. 1050).                  
 
Vraag 157 
De Juiste Zorg op de Juiste Plek (JZOJP) is een programma dat de leden van de CDA-fractie van 
harte ondersteunen om de zorg betaalbaar te houden. In 2019 is door ZonMw, met middelen uit de 
begroting van VWS, een financiële stimuleringsregeling ingericht. Genoemde leden vragen wanneer 
de eerste resultaten hiervan zichtbaar zijn. Sommige projecten lijken erg lange looptijden te 
hebben. In hoeverre worden eisen gesteld aan looptijden en het realiseren van doelstellingen? 
 
Antwoord:  
Inmiddels zijn de resultaten van de eerste ronde zichtbaar. In de eerste subsidierondes zijn 38 
Startimpulsen en 18 Regio-impulsen toegekend met een diversiteit aan doelgroepen. Bij de 
Startimpuls waren er veel aanvragen gericht op ouderen (45%). Bij de Regio-impulsen waren er 
veel aanvragen gericht op de jeugd (33%) en ouderen (22%). Bij de meeste Start – en Regio 
impulsen zijn zorgaanbieders, burgers en patiënten en gemeenten onderdeel van het 
samenwerkingsverband. Van de gehonoreerde vouchers richt een groot deel van de gehonoreerde 
aanvragen (totaal 97) zich op GGZ-patiënten (21%) en ouderen (19%).  
 De doorlooptijd van de Startimpulsen, van de Regio-impulsen en vouchers zijn respectievelijk 1 
jaar, 2 jaar en 9 maanden. Door de Coronacrisis kunnen deze doorlooptijden in de praktijk wat 
uitlopen. Voor vouchers is het te realiseren product het regiobeeld en voor Start- en Regio-
impulsen zijn doelstellingen geformuleerd in de eerste ronde. In de tweede ronde, die nu nog 
wordt beoordeeld, zijn voor de Regio-impulsen de volgende te realiseren mijlpalen 
 51 

 
Vraag 161 
Kan de minister van VWS uiteenzetten wat in 2019 is gedaan en wat er in 2020 nog dient te 
gebeuren?   
 
Antwoord:  
14
Eind 2019 en begin dit jaar heb ik uw Kamer geïnformeerd over het feit dat er naast de realisatie 
van het vastgestelde programma van eisen additionele technische aanpassingen noodzakelijk zijn 
om te komen tot een stabiele werking van het systeem PGB2.0. Deze additionele technische 
aanpassingen komen onder andere voort uit de overgang van het Zorgdomein van een private naar 
een publieke omgeving, de eisen die een private omgeving stelt zijn op onderdelen minder zwaar 
dan de vereisten van een publieke omgeving. Een voorbeeld hiervan is het binnen de kaders van 
wet- en regelgeving kunnen autoriseren van medewerkers van verstrekkers en de SVB.  
Daarnaast hebben we eind 2019 geconstateerd dat het invoeringstraject voor de voorlopers zeer 
intensief is. Dit maakt aanpassingen in de conversiesoftware noodzakelijk. Ook zijn technische 
aanpassingen nodig om de beheerslast te verlichten en worden functionaliteiten later opgeleverd. 
15
Hierover heb ik uw Kamer begin dit jaar geïnformeerd . Deze technische aanpassingen zijn 
inmiddels voor een groot deel gerealiseerd, de resterende aanpassingen worden meegenomen 
binnen de verdere doorontwikkeling.  
 
Zoals ik u in het begin van dit jaar meldde heb ik, op basis van de leerervaringen die zijn opgedaan 
met het aansluiten van de voorlopers in 2019 en het gegeven dat de hiervoor bedoelde technische 
aanpassingen capaciteit en dus tijd vragen, samen met de keten vastgesteld dat het verstandig en 
noodzakelijk is om meer tijd te nemen voor de invoering. De strategie, waarbij we stapsgewijs 
aansluiten en leren, handhaaf ik. Deze heeft immers duidelijk nut en noodzaak bewezen. Op dit 
moment wordt de laatste hand gelegd aan de definitieve Roadmap PGB2.0, in dit document is (op 
kwartaalniveau) opgenomen wanneer welke functionaliteiten en resterende technische 
aanpassingen worden opgeleverd. Aan de hand hiervan kan de planning van de invoering concreet 
worden vastgesteld.                 
 
Vraag 162 
Voorts willen genoemde leden weten hoe het systeem aan de ene kant gebruiksvriendelijk kan zijn 
en aan de andere kant rechtmatigheid kan controleren.   
 
Antwoord:  
Het PGB2.0-systeem voorziet in meer gebruikersgemak. Niet alleen voor budgethouders, maar ook 
voor zorgverleners, verstrekkers en de SVB. De ingevoerde gegevens worden op basis van een 
geautomatiseerd controleprotocol al direct bij de invoer (zoveel mogelijk) gecontroleerd. Het wordt 
vrijwel direct duidelijk of de ingevoerde gegevens volledig zijn en daarmee voldoen aan de 
rechtmatigheidsaspecten voor zorgovereenkomsten, declaraties en betalingen. Deze werkwijze 
verhoogt de rechtmatigheid van de gegevens en is tevens gebruiksvriendelijk voor budgethouders 
en zorgverleners: zij krijgen in een vroeg stadium zekerheid over de status van ingediende 
declaraties. Daarnaast leidt deze werkwijze uiteindelijk tot lagere uitvoeringskosten. Dat heeft als 
reden dat het niet mogelijk is foutieve gegevens in te voeren, zodat het administratieve proces niet 
hoeft te voorzien in correctie daarvan.                  
 
Vraag 163 
Ten slotte vragen deze leden in hoeverre het zwaan-kleef-aan-principe werkbaar is.   
 
Antwoord:  
PGB2.0 wordt door middel van een stapsgewijze strategie ingevoerd. Aan de hand van ontwikkelde 
functionaliteit wordt vastgesteld welke (organisaties van de) ketenpartijen op welk moment kunnen 
aansluiten. Ook hierbij ga ik zorgvuldig te werk: steeds zal de optimale omvang van het aantal 
aansluitende organisaties worden vastgesteld. Daarnaast worden er, ook met het oog op 
zorgvuldigheid en beheersing, voorafgaand aan een grotere groep aansluitingen, voorlopers 
                                                 
14
 Kamerstukken 25657, nr. 319 en 25657, nr. 323 
15
 Kamerstuk 25657 nr. 323  
 
 53 

 
Antwoord:  
De GLI is een compleet nieuwe zorgvorm die in weinig andere landen wordt aangeboden. Dat de 
opstart en implementatie van de GLI even tijd nodig heeft, is dus volgens verwachting. De 
uitvoerende partijen lopen tegen diverse - soms ook technische - knelpunten aan. Denk aan 
problemen met contracteren, declareren, accreditatie-eisen, de hoogte van het tarief en het 
beschikbare GLI-aanbod. Ook speelt de onbekendheid bij patiënten en huisartsen een rol. Er lopen 
vanuit VWS en overige veldpartijen diverse acties om deze knelpunten op te lossen. 
De implementatie van de GLI komt ondertussen steeds meer op gang. Op basis van cijfers tot en 
met 31 januari 2020 weten we dat 5768 mensen een GLI-programma volgen of hebben gevolgd. 
Dat is een enorme toename sinds de vorige peildatum 31 oktober 2019. Toen waren het er nog 
bijna 1400. Ook het potentiële aanbod van de GLI neemt toe. Op peildatum 15 maart 2020 zijn er 
1.071 praktijken waar de GLI kan worden aangeboden (december 2019: 810). In totaal gaat het 
om 683 unieke zorgverleners met een AGB-registratie (december 2019: 544).                
 
Vraag 168 
Kan in de toekomst een intensivering verwacht worden? Zo ja, waarom?   
 
Antwoord:  
Ja, we zetten sterk in op een intensivering. Zie het antwoord op vraag 16 voor de acties vanuit 
VWS.                
 
Vraag 169 
In navolging van het Nationaal Preventieakkoord zijn er twee lokale preventieakkoorden gesloten. 
De leden van de CDA-fractie vragen waarom het slechts bij twee akkoorden is gebleven. Heeft de 
VNG zich niet breder gecommitteerd aan verdere lokale uitwerking van het preventieakkoord?  
 
Antwoord:  
In het Nationaal Preventieakkoord heeft de VNG zich gecommitteerd aan het stimuleren van 
gemeenten om de landelijke ambities te vertalen in een lokale aanpak, bijvoorbeeld door het 
sluiten van een lokaal of regionaal preventieakkoord. Hiervoor is vorig jaar een 
Ondersteuningsprogramma ingericht door de VNG. Hierbij gaat het om het voorzien van 
inhoudelijke input, meedenken, het faciliteren van bijeenkomsten en om passende 
procesbegeleiding. Er is een website gelanceerd met o.a. informatie, good practices, een leidraad 
voor de lokale akkoorden en ook een kaart waarop de stand van zaken per gemeente wordt 
bijgehouden betreffende de ontwikkeling van een lokaal of regionaal preventieakkoord.   
 
Diverse gemeenten in het land hebben inmiddels een preventieakkoord gesloten, zoals de 
gemeente Rotterdam, Nijmegen en de regio Foodvalley. Ook zijn er gemeenten die gekozen 
hebben voor een combinatie van een preventie- en een sportakkoord, bijvoorbeeld in de vorm van 
een leefstijlakkoord (zoals de gemeente Venray en Borger-Odoorn). Daarnaast zijn er meerdere 
lokale en regionale preventieakkoorden in voorbereiding. De regio Rijnmond, Achterhoek, Breda, 
Drenthe, Friesland en Roosendaal maken daarbij gebruik van het ondersteuningsaanbod van de 
VNG. Hierbij gaat het voornamelijk om procesbegeleiding om te komen tot het preventieakkoord. 
Ook zijn er gemeenten en regio’s die kiezen voor een andere aanpak en daarbij geen 
preventieakkoord sluiten (zoals Alkmaar, Deventer, Zuid-Limburg en Twente). Zij hebben preventie 
wel degelijk hoog op de agenda staan en gaan direct aan de slag met de partners zonder het 
sluiten van een akkoord.  
 
Ervaring leert dat gemeenten enige tijd nodig hebben om een lokaal en/of regionaal 
preventieakkoord te sluiten. Dit doen zij niet alleen, maar samen met de betrokken partners. 
Hierbij is het belangrijk om bindende afspraken te maken voor de langere termijn, zodat er niet 
alleen een akkoord maar ook een beweging op gang komt. Langdurig commitment van de 
gemeente én de partners is hierbij van belang.      
 
 
 
 55 

 
Antwoord:  
De middelen die zijn gereserveerd voor het desbetreffende onderwerp kennen een stabiele reeks 
over een meerjarenperiode. Echter heeft de praktijk uitgewezen dat er allereerst een adequaat en 
inclusief plan moest komen dat op voldoende draagvlak kon rekenen uit het veld. Het opstellen van 
dit zevenpuntenplan is een zorgvuldig en intensief traject geweest waardoor de middelen niet 
evenredig over de jaren heen uitgegeven konden worden. Dit verklaart ook het verloop van de 
uitgaven over de jaren heen – waarover de kamer meermaals geïnformeerd is middels 
verschillende kamerbrieven. Wat betreft het kasverloop is in 2018 € 3,46 miljoen uitgegeven, in 
2019 € 10,33, in 2020 € 23,46 (raming) en in 2021 volgt de resterende € 17,3 miljoen (raming). 
Deze uitgaven zijn en worden besteed aan alle zeven onderwerpen van het zevenpuntenplan.                  
 
Vraag 174 
Wijk-GGD'ers zijn belangrijk in het kader van vroegtijdige signalering en de opvang van personen 
met onbegrepen gedrag. Kunnen de bewindspersonen aangeven hoeveel wijk-GGD'ers er zijn en in 
hoeveel gemeenten ze intussen aanwezig zijn?   
 
Antwoord: 
De Wijk-GGD’er is één van de projecten die worden gestimuleerd vanuit het Actieprogramma 
‘lokale initiatieven voor mensen met verward gedrag’ van ZonMw. Met de subsidie van ZonMw kan 
per gemeente een Wijk-GGD’er aangesteld worden (waarbij deze functie soms over twee personen 
verdeeld wordt). Het concept van de Wijk-GGD’er is in 24 gemeenten reeds succesvol uitgerold 
met het stimuleringstraject van ZonMw en het heeft dus geleid tot in ieder geval 24 nieuwe Wijk-
GGD’ers. Daarnaast is er eerder in 13 gemeenten als proef gestart met de implementatie van een 
dergelijke functionaris.                  
 
Vraag 175 
De leden van de CDA-fractie vragen waarom in de ggz het versnellingsprogramma informatie-
uitwisseling patiënt en professional (VIPP) in 2019 niet volledig benut werd.   
 
Antwoord:  
De middelen van het Versnellingsprogramma informatie-uitwisseling patiënt en professional (VIPP) 
GGZ zijn berekend op 177 instellingen die in aanmerking kwamen om subsidie aan te vragen. Niet 
alle instellingen hebben subsidie aangevraagd. Er waren 106 aanvragen ontvangen, waarvan er in 
totaal 87 instellingen daadwerkelijk subsidie hebben ontvangen. Instellingen moeten zelf ook een 
aanzienlijke (financiële) inspanning leveren om de doelstellingen uit de regeling te behalen en 
sommige instellingen hebben daarom de afweging gemaakt om zich niet in te schrijven voor de 
regeling. 
 
De middelen voor het Versnellingsprogramma informatie-uitwisseling patiënt en professional (VIPP) 
zijn hierdoor in 2019 niet volledig tot besteding gekomen en zijn doorgeschoven naar latere jaren 
om de uitgaven over een langere periode mogelijk te maken. Eind 2019 is een herziening van de 
regeling gepubliceerd waardoor niet bestede middelen gebruikt kunnen worden aan aangepaste 
instrumenten VIPP-GGZ in 2020. Daarnaast kom ik rond de zomer met een VIPP-regeling voor de 
ggz-vrijgevestigden.                 
 
Vraag 176 
Uit tabel 8 blijkt echter dat voor Opvang slachtoffers loverboys slechts 20% van het budget is 
gebruikt. Wat is daarvan de reden?   
 
Antwoord:  
Met het programma ’Samen tegen Mensenhandel’ wordt een impuls gegeven aan de bestrijding van 
mensenhandel in Nederland en daarbuiten. Slachtoffers van loverboys – jongeren tot 23 jaar - 
behoren tot de groep slachtoffers van mensenhandel.  
 
In het Regeerakkoord zijn extra middelen beschikbaar gesteld ten behoeve van slachtoffers van 
mensenhandel, waarvan €2 miljoen per jaar structureel. Voor slachtoffers met multi-problematiek 
zijn in 2019 met die middelen 36 nieuwe specialistische opvangplekken gerealiseerd. Dit zijn 
 57 

 
omdat uit de effectenevaluatie niet is gebleken wat de meerwaarde is van de ziekenhuisarts op 
landelijk niveau. De subsidie voor de PG-opleidingen heeft ertoe geleid dat in 2019 123 
opleidingsplaatsen zijn gesubsidieerd. De verwachting is dat het invoeren van een landelijk 
werkgeverschap, als onderdeel van een samenhangend pakket van maatregelen, zal leiden tot een 
hogere instroom in de opleidingen. Omdat de SBOH pas sinds vorig jaar deze rol op zich heeft 
genomen is het te vroeg om ten aanzien hiervan conclusies te trekken. De subsidie voor het 
project CZO Flex Level is verleend om een nieuw flexibel opleidingsstelsel te maken. Pas eind 2022 
is dit stelsel gereed en kunnen zorgmedewerkers er gebruik van maken. Conclusies kunnen worden 
getrokken als het project CZO Flex Level is afgerond en het nieuwe opleidingsstelsel is ingevoerd.                 
 
Vraag 180 
In het wetgevingsoverleg (WGO) over het Jaarverslag Ministerie Volksgezondheid, Welzijn en Sport 
2018 hebben de leden van de CDA-fractie aandacht gevraagd voor de positie van Nictiz en het 
Capaciteitsorgaan.  Voor genoemde leden is het van belang dat de activiteiten die nu door deze 
organisaties gedaan worden – al is het dan maar in een andere rechtsvorm of een dienst van 
algemeen economisch belang – ook in de toekomst door deze organisaties verricht blijven worden 
en straks niet aanbesteed worden. Zij krijgen immers een duidelijke opdracht, wat volgens deze 
leden geen staatsubsidie is. De leden van de CDA-fractie vragen of de minister dit kan bevestigen? 
 
Antwoord:  
Bij Stichting Nictiz is een Dienst van Algemeen Economisch Belang gevestigd voor de specifieke 
activiteiten als National Release Centrum SNOMED. Bij het Capaciteitsorgaan is een Dienst van 
Algemeen Economisch Belang gevestigd voor het opstellen van Capaciteitsplannen voor 
verschillende medische (vervolg)opleidingen. Hiermee wordt voldaan aan de Europese 
staatssteunregels.                 
 
Vraag 181 
De bewindspersonen hebben extra financiële middelen uitgetrokken voor de uitvoering van de 
Jeugdwet. Voor 2019 was dit € 420 miljoen. De leden van de CDA-fractie vragen of dit bedrag 
helemaal gebruikt is in 2019 en hoe dit geld over de verschillende begrotingsposten is verdeeld. 
 
Antwoord:  
Gemeenten ontvangen de extra financiële middelen zoals gebruikelijk via het gemeentefonds. 
Gemeenten zijn op basis van de Financiële-verhoudingswet vrij om te bepalen waaraan ze deze 
middelen uitgeven en gemeenteraden bepalen dit op basis van de lokale situatie. Dat is een logisch 
gevolg van de decentralisatie.                 
 
Vraag 182 
Een expertiseteam van de VNG zou dit voorjaar advies uitbrengen over de mogelijkheden die 
gemeenten nu al binnen de Jeugdwet hebben om de vraag naar jeugdhulp waar nodig te 
begrenzen en/of passend aanbod te bieden aan kinderen en gezinnen, en over de wijze waarop de 
gewenste duidelijkheid over de jeugdhulpplicht het beste bereikt kan worden. De leden van de 
CDA-fractie vragen of dit advies inmiddels is uitgebracht. Zo niet, wanneer komt dat advies? 
 
Antwoord:  
Het door de VNG ingestelde expertiseteam voor de reikwijdte van de jeugdhulpplicht heeft eind 
april advies uitgebracht aan de VNG. Eind mei heeft de VNG een reactie op dit advies gepubliceerd. 
In de voortgangsbrief die ik uw Kamer zal doen toekomen voor het komende Nota-overleg jeugd 
zal ik nader ingaan op het advies van het expertiseteam en de reactie van de VNG.                   
 
Vraag 183 
Mede met de input van het expertiseteam van de VNG wordt onderzoek gedaan naar de vraag hoe 
de jeugdhulpplicht beter wettelijk af te bakenen is. De leden van de CDA-fractie vragen wat de 
stand van zaken is van het onderzoek hiernaar. Wanneer wordt de Kamer over de resultaten 
geïnformeerd? 
 
 
 
 59 

 
Antwoord:  
Nee, niet het gehele budget voor inclusief sporten is besteed aan de buurtsportcoachregeling. De 
buurtsportcoach regeling is in de begroting ondergebracht onder inclusief sporten, maar dient alle 
ambities uit het sportakkoord. 24,6% van de totaal beschikbare uren van buurtsportcoaches 
worden besteed aan het in beweging krijgen van mensen met afstand tot sport. Het gaat dan om 
mensen met een beperking, ouderen, mensen met een migratie achtergrond en/of lage 
sociaaleconomische status. 
Naast de buurtsportcoachregeling financieren zowel het Rijk als gemeenten projecten binnen 
inclusief sporten. Daarbij valt onder meer te denken aan bijdragen aan het Jeugdfonds Sport en 
Cultuur of de vervoersregeling voor sporters met een beperking.                
 
Vraag 188 
de leden van de CDA-fractie vragen waarom de realisatie van het percentage eerste aanvragen dat 
binnen de (verlengde) wettelijke termijn is afgehandeld in 2019 gedaald is naar 96%.   
 
Antwoord:  
De realisatie van het percentage eerste aanvragen dat binnen termijn is afgehandeld, is in 2019 
gedaald van 97% naar 96%. Dit valt binnen de norm van 95%. Doordat het totaal aantal 
aanvragen per jaar steeds verder afneemt, wordt de invloed van een aanvraag die langer duurt op 
het percentage steeds groter. De behandeltijd is mede afhankelijk van informatie-uitvraag bij 
externen (bijvoorbeeld opvragen medische gegevens). Er wordt door de SVB gestreefd naar 
minimale doorlooptijden. Om die reden worden de processen continu verbeterd om de termijnen te 
halen.                  
 
Vraag 189 
De leden van de CDA-fractie lezen dat het totaal aan fouten op de verplichtingen over 2019 circa € 
101 miljoen bedraagt en het totaal aan onzekerheden circa € 696 miljoen. Graag ontvangen 
genoemde leden een specificering op welke punten fouten en onzekerheden zijn geconstateerd. 
 
Antwoord:  
De fouten en onzekerheden betreffen met name onzekerheden als gevolg van niet-volledige 
staatssteuntoetsing. In het verantwoordingsdebat van 26 mei jl. is de Kamer een overzicht 
toegezegd over staatssteuntoetsing per regeling. Ik zal dat rond de zomer naar de Kamer sturen.                 
 
Vraag 190 
De Algemene Rekenkamer constateert dat de tolerantiegrens voor fouten en onzekerheden met 
betrekking tot de rechtmatigheid voor het derde jaar op rij is overschreden. Voor de verplichtingen 
is het rechtmatigheidspercentage slechts 96,2%. Op een verplichtingen totaal van bijna € 21 
miljard is dat ruim € 800 miljoen, daarvan kunnen enkele regionale ziekenhuizen worden gebouwd. 
De leden van de CDA-fractie vragen welke stappen er gezet gaan worden om een overschrijding 
voor het vierde jaar te voorkomen. 
 
Antwoord:  
Ik tref voor subsidieregelingen en voor nieuwe activiteiten bij bestaande instellingssubsidies 
maatregelen om het staatssteunrisico verder te beheersen. 
De praktijk om nieuwe subsidieregelingen voor publicatie op staatssteun te toetsen blijft 
gehandhaafd. Mocht blijken dat het juridisch mogelijk en 
uitvoerbaar is, dan zal ik bestaande regelingen aanpassen voordat ze aflopen, rekening houdend 
met de beginselen van behoorlijk bestuur. Ik zal uw Kamer daar rond de zomer informeren over 
staatssteuntoetsing per regeling. 
De in gang gezette verbeteringen van het M&O-beleid zet ik voort met het doel deze te 
verduurzamen in de organisatie. De maatregelen die in 2019 zijn genomen, hebben ook in 2020 
hun effect. Bij de voortzetting van de verbetering neem ik de aanbevelingen van de Rekenkamer 
ten aanzien van het M&O-beleid over.                  
 
Vraag 191 
De tolerantiegrens voor fouten en onzekerheden met betrekking tot de rechtmatigheid van de 
samenvattende verantwoordingsstaat agentschappen is overschreden. De tolerantiegrens wordt 
 61 

 
procesgang van het Subsidieplein, het systeem dat het Ministerie van VWS gebruikt bij nieuwe 
subsidies. Kan de minister aangeven wanneer deze wel volledig zijn doorgevoerd? 
 
Antwoord:  
De procesgang is in 2019 aangepast met een gewijzigde risicoanalyse en wordt in 2020 verder 
verbeterd. Tegelijkertijd werkt VWS aan een nieuwe versie van het Subsidieplein maar die zal niet 
in 2020 al volledig operationeel zijn.                 
 
Vraag 195 
Het Ministerie van VWS houdt een misbruikregister bij van subsidieontvangers aan wie een sanctie 
is opgelegd. De Algemene Rekenkamer constateert dat het register niet afdwingt dat het wordt 
gebruikt en dat niet wordt vastgesteld of het geraadpleegd is. Dat lijkt op complete 
vrijblijvendheid. De leden van de CDA-fractie vragen waarom deze maatregel te weinig wordt 
ingezet en hoe ervoor gezorgd kan worden dat dit altijd gebruikt wordt en de raadpleging wordt 
vastgelegd. 
 
Antwoord:  
Het gebruik van het register is onderdeel van de werkinstructie voor alle subsidiemedewerkers en 
wordt als zodanig gebruikt. Het geraadpleegd zijn van het register kan verder inzichtelijk worden 
gemaakt in het subsidiedossier bijvoorbeeld door een gerichte toets voor subsidiemedewerkers op 
te nemen.                 
 
Vraag 196 
De leden van de CDA-fractie vragen hoe de resultaten uit de evaluaties worden meegenomen bij 
het verbeteren van het subsidieproces.  
 
Antwoord:  
De evaluaties worden binnen VWS besproken in een expertisecentrum en gebruikt om de 
uitvoering te verbeteren.                 
 
Vraag 197 
De minister van VWS heeft in 2018 de Tweede Kamer per brief toegezegd de subsidieregeling 
Kwaliteitsimpuls Personeel Ziekenhuiszorg (KIPZ) voor te leggen aan de Europese Commissie. 
Volgens de Algemene Rekenkamer is dit nog niet gebeurd. De leden de CDA-fractie vragen de 
minister waarom dit nog niet gedaan is. 
 
Antwoord:  
In mijn brief met de conceptregeling voor de Kwaliteitsimpuls Personeel Ziekenhuiszorg (KIPZ) 
2019 (Kamerstuk 29 282, nr. 314) heb ik aangegeven dat op basis van de beschikbare 
jurisprudentie niet eenduidig vast te stellen was of er sprake was van staatssteun. Om hierover 
meer duidelijkheid te krijgen wilde ik deze vraag voorleggen aan de Europese Commissie. Met de 
Europese Commissie is hierover van gedachten gewisseld. 
 
We hebben de regeling daarna nogmaals aan een uitgebreide staatssteuntoets onderworpen, 
waarbij alle relevante en recente jurisprudentie is meegenomen. Uit de staatssteuntoets blijkt dat 
deze regeling past binnen de staatssteunregels. Er zijn vijf cumulatieve criteria waarop moet 
worden getoetst bij staatssteun, waarvan één criterium is dat de maatregel selectief is. Voor de 
KIPZ-subsidieregeling is geconcludeerd dat de maatregel niet selectief is. Daarbij is relevant dat de 
ontvangers van de subsidie (ziekenhuizen en klinieken) zich in een juridische en feitelijk andere 
situatie bevinden dan andere ondernemingen, waaronder andere ondernemingen in de zorg. Omdat 
de subsidieregeling beschikbaar is voor alle ondernemingen die zich feitelijk en juridisch in dezelfde 
situatie bevinden, geldt op grond van de meest recente jurisprudentie dat de subsidieregeling KIPZ 
niet selectief is. Daardoor kom ik tot de conclusie dat er geen sprake is van staatssteun.   
Alleen maatregelen die staatssteun behelzen moeten worden gemeld aan de Europese Commissie. 
Daarom zie ik geen aanleiding de regeling op dit moment ook formeel aan de Europese Commissie 
voor te leggen, waarmee overigens vaker (informeel) overleg plaatsvindt. Wanneer bij een 
eventuele herziening van de regeling vraagstukken naar boven komen die we zelf niet kunnen 
oplossen, zijn er mogelijkheden om vragen aan de Europese Commissie voor te leggen.                    
 
 63 

 
incidenten. De Rekenkamer constateert dat er een centraal overzicht ontbreekt van de 
belangrijkste incidenten in 2019. VWS zal in samenwerking met de dienstonderdelen een centraal 
incidentenregister inrichten.                
 
Vraag 202 
Voorts vragen de leden van de CDA-fractie welke stappen de ministier gaat ondernemen om het 
incidentmanagementproces te verbeteren. Moet niet ieder incident onmiddellijk gemeld worden?  
 
Antwoord:  
Zie het antwoord op vraag 103.                
 
Vraag 203 
De Algemene Rekenkamer constateert dat het overzicht van de belangrijkste te beveiligen 
systemen niet volledig is. De leden van de CDA-fractie vragen om welke systemen dit gaat en 
welke risico's er op dit moment zijn nu dit overzicht incompleet is. Genoemde leden vragen tevens 
welke stappen gezet worden om de informatiebeveiliging naar het gewenste veilige niveau te 
brengen met het bijbehorende tijdspad. 
 
Antwoord:  
In de risicokaart van VWS zijn alle systemen opgenomen die momenteel als “belangrijk” zijn 
aangemerkt (VWS heeft geen kritieke systemen). De Rekenkamer geeft aan dat soms informatie 
ontbreekt zoals de laatst uitgevoerde risicoanalyses en penetratietesten op de belangrijkste 
systemen. VWS zal de ontbrekende informatie opnemen in de risicokaart.                
 
Vraag 204 
De leden van de CDA-fractie vragen hoe de minister de centrale CIO adequaat inzicht en grip wil 
laten krijgen op het ICT-landschap van het ministerie en de daaronder hangende organisaties zoals 
het RIVM. Deze leden vragen of de minister een overzicht naar de Kamer kan sturen van de kosten 
en de levensfase van alle huidige applicaties op het ministerie van VWS en de daaronder hangende 
organisaties.   
 
Antwoord:  
VWS acht het van belang dat binnen het getrapte CIO-stelsel van VWS, waarin veel taken en 
verantwoordelijkheden op het gebied van lifecycle management zijn belegd bij de decentrale CIO’s, 
de CIO van VWS kan sturen op de invulling en uitvoering ervan in het gehele ministerie zodat het 
ICT-landschap van VWS toekomstbestendig is. De aanbevelingen van de Rekenkamer neemt VWS 
dan ook ter harte om afspraken te maken over het uniform organiseren van het ICT lifecycle 
management binnen VWS. Een overzicht van de kosten en de levensfase is nu nog niet op centraal 
niveau beschikbaar. Met het opvolgen van de aanbevelingen verwachten we dit overzicht volgend 
jaar wel beschikbaar te hebben.            
 
Vraag 205 
De Algemene Rekenkamer geeft aan dat inkoop een aandachtspunt is. De leden van de CDA-fractie 
vragen of de minister een overzicht kan verstrekken van uitgaven die volgens de Algemene 
Rekenkamer de kenmerken hebben van een subsidie die als inkopen zijn aanbesteed op basis van 
de totale inkoop van € 387 miljoen. Kan de minister tevens aangeven voor hoeveel de Haagse 
Inkoop Samenwerking inkoopt en wie de andere inkooporganisaties zijn.   
 
Antwoord:  
De Algemene Rekenkamer heeft aanbevolen om geen opdrachten in de markt te zetten die een 
karakter hebben van een subsidie. Daarbij gaat het om het realiseren van complexe en 
maatschappelijke doelstellingen die soms vragen om nieuwe samenwerkingsvormen en innovatieve 
oplossingen. Uiteraard geldt dat deze innovatieve oplossingen en nieuwe inkoopinstrumenten een 
juridisch kader hebben en op de juiste manier worden ingezet. Bij de uitvoering van de inkoop van 
VWS zijn twee inkoopuitvoeringscentra (IUC’s) betrokken: de Haagse Inkoopsamenwerking (HIS) 
en het IUC van het RIVM.                 
 
 65 

 
Zowel in de begroting als het jaarverslag wordt in de paragraaf ‘wat betalen burgers en bedrijven 
aan zorg’ inzichtelijk gemaakt wat de werkelijke kosten zijn van onder andere de langdurige zorg. 
Hierbij wordt onderscheid gemaakt tussen Wlz-premie, eigen betalingen en belastingen. 
                  
Vraag 210 
De leden van de CDA-fractie vragen aan de minister welke oplossingen hij ziet om de stijgende 
kosten van de Wlz in de hand te houden. Is de minister bereid om over te gaan tot een ander 
systeem van financieren van de Wlz?   
 
Antwoord:  
De aard en hoogte van de Wlz-uitgaven in de langdurige zorg worden door in de wet- en 
regelgeving vastgelegde aanspraken bepaald. De groei in de Wlz-uitgaven kan indien gewenst 
worden beperkt door de aanspraken te beperken of door de prikkelwerking aan te passen door 
bijvoorbeeld de eigen bijdragen te verhogen. Het aanpassen van de financiering van de Wlz (deels 
uit premies, deels uit rijksbijdrage) heeft geen wezenlijke betekenis voor de groei van de uitgaven.                 
 
Vraag 211 
Het parlement kan in het rapport Uitvoering Wlz van de NZa zien waaraan de zorgmiddelen zijn 
uitgegeven. De Kamer kan deze echter niet beïnvloeden via het budgetrecht. De leden van de CDA-
fractie vragen aan de minister of hij bereid is te onderzoeken of een wetswijziging hierover 
mogelijk is. Hoe staat de minister hiertegenover?   
 
Antwoord:  
De aard en hoogte van de Wlz-uitgaven in de langdurige zorg worden door in de wet en 
regelgeving vastgelegde aanspraken bepaald. Het parlement kan invloed uitoefenen op de aard en 
hoogte van de Wlz-uitgaven door de onderliggende wetgeving te wijzigen.  
Indien het parlement via het budgetrecht de hoogte van de Wlz-uitgaven zou willen bepalen, dan 
vergt dat een stelselwijzing. Er zijn op dit moment geen plannen om een dergelijke mogelijkheid te 
onderzoeken. 
 
Vraag 212 
Voor de BIKK geldt hetzelfde als de rijksbijdrage Wlz. De minister van Sociale Zaken en 
Werkgelegenheid heeft naar aanleiding van het ARK-rapport Ouderdomsregelingen Ontleed 
toegezegd te verkennen of afschaffing van de BIKK mogelijk is. De leden van de CDA-fractie 
vragen of de minister van VWS bereid is om zich bij deze verkenning aan te sluiten en de BIKK 
voor de Wlz tegen het licht te houden?  
 
Antwoord:  
Ik heb de aanbeveling van de Algemene Rekenkamer overgenomen om aan te sluiten bij de 
verkenning van de minister van SZW naar de afschaffing van de BIKK.                 
 
Vraag 213 
De leden van de D66-fractie ondersteunen de stelling van de minister in het jaarverslag dat de 
zorg in Nederland op een hoog niveau staat. Deze leden vragen echter wel op welke internationale 
vergelijkingen hier gedoeld wordt en waarom de minister  specifiek benoemt dat er beleid gevoerd 
wordt om dit te behouden.  
 
Antwoord:  
Ik doel met name op het Landenprofiel Gezondheid dat elk oneven najaar wordt gepubliceerd door 
16
de OECD, European Observatory on Health Systems and Policies en de Europese Commissie ; en 
het jaarlijkse OECD Health at a Glance rapport. Deze internationale vergelijkingen zie ik als 
belangrijke informatievoorziening voor het beleid waarin het streven altijd is om de zorg verder te 
verbeteren, omdat ze aangeven op welke punten er de meeste verbetering mogelijk is.                 
 
                                                 
16
 https://www.oecd-ilibrary.org/docserver/b941695b-
nl.pdf?expires=1591102394&id=id&accname=ocid49027884&checksum=553AD54305EDE8D85DCD3E9C348FB
DCF  
 67 

 
Vraag 217 
De leden van de D66-fractie vragen of de 4000 bezoekers per maand aan de website van de Juiste 
Zorg op de Juiste Plek volgens de minister een goede indicatie zijn van het succes van het traject. 
Betreft dit unieke bezoekers aan de website? Deze leden vragen ook om eventueel beschikbare 
gegevens over het aantal succesvolle initiatieven dat als gevolg hiervan zijn geïmplementeerd.   
 
Antwoord:   
Ja, de 4000 bezoekers per maand zijn unieke bezoekers en inmiddels is dit al gegroeid tot 6500 
per maand (maart 2020). Dit zijn voornamelijk professionals werkzaam in zorg en welzijn. Dit 
aantal geeft aan dat De Juiste Zorg op de Juiste Plek actueel is in het zorgveld en dat er actief 
gezocht wordt naar kennis. Op de website staan inmiddels ruim 120 praktijkvoorbeelden en we 
krijgen wekelijks verzoeken van partijen die contact zoeken met één van de initiatiefnemers om te 
leren hoe je zelf met De Juiste Zorg op de Juiste Plek aan de slag kunt. Daarnaast is de community 
of practice op Linkedin, om kennis en ervaringen te delen, enorm actief. Deze community heeft al 
ruim 4500 leden. Dit alles geeft weer dat er binnen het zorgveld aandacht is voor, kennis gedeeld 
wordt over en gewerkt aan De Juiste Zorg op de Juiste Plek.                
 
Vraag 218 
De leden van de D66-fractie vinden het van groot belang dat mensen met complexe zorgvragen 
passende zorg weten te vinden, en niet verdwalen in het systeem. Hoe verhoudt het aantal 
mensen dat zich bij Het Juiste Loket heeft gemeld zich bijvoorbeeld tot het aantal mensen dat 
gebruik heeft gemaakt van zorgbemiddeling door de zorgverzekeraar? Acht de minister de 
bekendheid van Het Juiste Loket al groot genoeg, of worden er verdere stappen gezet om Het 
Juiste Loket beter onder de aandacht van mensen te brengen?   
 
Antwoord:  
Op dit moment heb ik geen zicht op het aantal mensen dat zich bij een zorgkantoor of 
zorgverzekeraar heeft gemeld voor zorgbemiddeling. Bij het Juiste Loket zijn er in 2019 zo’n 4.000 
meldingen binnengekomen. Het is mogelijk dat mensen zich, ergens in het traject op zoek naar 
passende zorg, zowel voor zorgbemiddeling als bij het Juiste Loket melden. Er kan dus sprake zijn 
van overlap. Zoals ik in mijn brief van 17 februari jl. over complexe zorgvragen aangaf kunnen 
mensen die vastlopen in het systeem in de eerste plaats zo snel mogelijk contact opnemen met de 
betreffende verstrekker van zorg (de zorgverzekeraar, het zorgkantoor of de gemeente). Daarbij 
kan ondersteuning vanuit de cliëntondersteuner worden ingezet. Wanneer iemand advies nodig 
heeft of er met de verstrekker niet uitkomt kan er altijd contact worden opgenomen met het Juiste 
Loket. Wanneer er in het traject nog geen cliëntondersteuner of zorgbemiddelaar is ingezet zal het 
Juiste Loket hier naar verwijzen. 
We weten dat de bekendheid van het Juiste Loket nog steeds beter kan, hier wordt hard aan 
gewerkt. Eén van de acties is het verspreiden van informatie over het Juiste Loket via cliënt- en 
beroepsorganisaties en koepels van uitvoeringsorganisaties. Daarbij wordt het Juiste Loket meer 
zichtbaar en meer inzichtelijk gemaakt via de website www.informatielangdurigezorg.nl. 
Zorgverzekeraars Nederland streeft ernaar om de zorgadvies-afdelingen van zorgkantoren en 
zorgverzekeraars – via het platform ‘’MijnZorgverzekeraar.nl – beter bekend te maken.                
 
Vraag 219 
De leden van de D66-fractie lezen in het beleidsverslag de stelling dat de minister zich in 2019 
heeft ingespannen om de zorg betaalbaar te houden. Kan hij enkele concrete voorbeelden geven 
van dergelijke inspanningen die ook zijn afgerond in 2019?  
 
Antwoord:  
De belangrijkste wijze waarop de minister in 2019 de zorguitgaven betaalbaar heeft gehouden is 
door middel van de bestuurlijke akkoorden in de curatieve zorg. Ondanks dat deze in 2018 zijn 
afgesloten en een langere looptijd hebben (en dus niet in 2019 zijn afgerond) hebben deze ook 
afgelopen jaar een positieve bijdrage geleverd aan het betaalbaar houden van de curatieve zorg. In 
paragraaf 3.1.3 van het Financieel Beeld Zorg vind u een overzicht van de budgettaire resultaten. 
Een beheerste macro-ontwikkeling is immers een noodzakelijke voorwaarde om de zorg houdbaar 
te maken. 
 69 

 
Antwoord:  
De ‘brede definitie’ van de zorguitgaven is voor het eerst gebruikt rond de presentatie van de 
begroting voor het jaar 2019, dus in september 2018. Aanleiding was de overheveling per 2019 
van de uitgaven aan Jeugdzorg en Wmo-zorg (met uitzondering van de uitgaven voor Beschermd 
wonen) van de zorguitgaven onder het UPZ naar de algemene uitkering van het gemeentefonds, 
onder het uitgavenplafond voor de Rijksbegroting. Door die definitiewijziging lieten de zorguitgaven 
onder het UPZ slechts een marginale stijging zien tussen 2018 en 2019, terwijl onderliggend de 
uitgaven met zo’n € 5 miljard toenamen. Om die stijging zichtbaar te maken is toen de brede 
definitie van de zorguitgaven gehanteerd. Hiermee wordt ook de stelselverantwoordelijkheid van 
de minister van VWS voor de beleidsterreinen Wmo en jeugdzorg benadrukt. In de definitie van het 
CBS en de internationale definitie (System of Health Accounts) worden deze uitgaven ook 
meegenomen in de bepaling van de hoogte van de zorguitgaven.   
Omwille van de vergelijkbaarheid zal ook in de begroting 2021 nog gebruik gemaakt worden van 
de brede definitie.           
 
Vraag 222 
Kan de minister tevens een onderbouwing geven welke begrotingsgefinancierde zorguitgaven hierin 
wel en niet worden meegenomen, zoals bijvoorbeeld subsidies voor sport en herinnering Tweede 
Wereldoorlog? 
 
Antwoord: 
In de brede definitie zijn alle begrotingsgefinancierde uitgaven meegenomen, met uitzondering van 
posten die bedoeld zijn om uitgaven te bekostigen die al onder de UPZ-definitie van netto 
zorguitgaven vallen. Dit betreffen de posten rijksbijdrage voor de financiering van verzekerden 18-, 
de rijksbijdrage in de kosten van kortingen (BIKK), de zorgtoeslag en de rijksbijdrage Wlz. Alle 
andere posten in de begroting vallen wel onder de brede definitie, dus ook de subsidies voor sport 
en herinnering Tweede Wereldoorlog. 
 
Vraag 223 
Tenslotte vragen deze leden of kan worden aangegeven welke gemeentelijke zorguitgaven hier wel 
en niet in worden meegenomen en waarop deze keuze is gebaseerd. 
 
Antwoord: 
Voor wat betreft de gemeentelijke zorguitgaven vormen de middelen die per 2019 zijn 
overgeheveld naar de algemene uitkering van het Gemeentefonds de basis. Daaraan zijn 
toegevoegd de middelen om dit budget te indexeren voor zowel volumegroei als loon- en 
prijsstijgingen en de beleidsmatige mutaties die sindsdien op dit onderdeel van het gemeentefonds 
hebben plaatsgevonden zoals de € 1 miljard die (verspreid over de kabinetsperiode) vorig voorjaar 
is geïnvesteerd in de jeugdzorg. 
 
Vraag 224 
Kan de minister een overzicht geven van de ontwikkeling van de Wlz-uitgaven met een 
onderscheid tussen extra uitgaven als gevolg van het Kwaliteitskader en overige oorzaken, in totaal 
en per cliënt?  
 
Antwoord:  
Onderstaande tabel geeft een overzicht van de ontwikkeling van de Wlz-uitgaven met een 
onderscheid tussen extra uitgaven als gevolg van het Kwaliteitskader en overige oorzaken, in totaal 
en per cliënt. De ontwikkeling van de bruto Wlz-uitgaven per cliënt is niet hetzelfde als de 
ontwikkeling van een gemiddeld tarief dat zorgaanbieders ontvangen, omdat de bruto Wlz-uitgaven 
ook andere uitgaven omvatten. 
 
 71 

 
Totaal wachtenden   15721 20059 20166  20494  21106 
Bron: Zorginstituut Nederland, www.istandaarden.nl. (Betreft VV4 t/m 10). 
 
Tabel 2: Wachtlijstcijfers Wlz V&V-sector naar zorgprofiel (april 2020) 
Zorgprofiel aantal 
  
VV4 6.229 
VV5 11.911 
VV6 2.616 
VV7 156 
VV8 84 
VV9 110 
VV10 0 
  
TOTAAL 21.106 
 
Uit tabel 1 blijkt dat in 2019 een sterke toename van het aantal wachtenden heeft plaatsgevonden. 
In 2020 vlakt de toename van het aantal wachtenden af. De toename in 2020 concentreert zich op 
de niet-actief wachtenden. Hierbij kan ook een relatie worden gelegd met de coronacrisis. Bij niet 
actief wachtenden betreft het vooral cliënten die reeds Wlz-zorg ontvangen maar een voorkeur 
hebben voor een specifieke andere locatie. Door de huidige bezoekregeling en het feit dat in 40% 
van de verpleeghuislocaties sprake is van een coronabesmetting, (Bron RIVM, mei 2020) zien Wlz-
geïndiceerden af van plaats in het verpleeghuis.  
 
De toename van het aantal wachtenden wordt vooral veroorzaakt door de toename van het aantal 
indicaties, de toegenomen verblijfsduur en de beperkte capaciteit. In de voortgangsrapportage 
“capaciteit/wachtlijsten verpleeghuizen”, die ik medio juni naar uw kamer stuur, zal ik hier dieper 
op in gaan en ook op reflecteren. Ook zal ik een voorstel doen om de rubricering van de 
wachtlijsten aan te passen.   
 
Vraag 227 
De leden van de D66-fractie vragen of in de genoemde stijging van de cliënttevredenheid in de 
verpleeghuiszorg ook de tevredenheid is meegenomen van ouderen die een indicatie hebben voor 
verpleeghuiszorg maar nog op een wachtlijst staan.   
 
Antwoord:  
De cliënttevredenheid is gemeten onder alle personen die woonachtig zijn in een verpleeghuis. 
Voor zover cliënten op de wachtlijst nu woonachtig zijn in een verpleeghuis is ook hun mening 
opgenomen in het cliënttevredenheidscijfer.                 
 
Vraag 228 
Deze leden zouden ook graag een uitleg ontvangen over de relatie tussen deze veelvuldige 
ophogingen van het Wlz-kader en het programma Langer Thuis. Zijn deze extra uitgaven reden 
voor de minister om de inspanningen te vergroten om mensen te faciliteren in het langer thuis 
wonen?   
 
Antwoord:  
Mijn doel is toegankelijke, betaalbare en kwalitatief goede zorg mogelijk te maken. De opwaartse 
bijstellingen van het Wlz-kader in 2019 waren nodig om een toereikend budgettair kader 
beschikbaar te stellen, waarmee de zorgkantoren kunnen voldoen aan hun wettelijke zorgplicht en 
de zorg voldoende toegankelijk blijft voor cliënten. Over deze ontwikkelingen ben ik geïnformeerd 
door de NZa in het addendum op het augustusadvies 2019. Over de aanpassingen in het Wlz-
kader, die ik naar aanleiding van dit advies heb doorgevoerd, heb ik uw Kamer op de hoogte 
gesteld.  
 
 73 

 
doorontwikkeling plaats: men kijkt vanuit relationele stakeholdermodellen welke aanbieders en 
locaties met welke intensiteit bezocht moeten worden. Door COVID-19 zullen doelstellingen 
mogelijk niet gehaald worden. Zorgkantoren onderzoeken nu alternatieven voor het locatiebezoek.  
Ook organiseren alle zorgkantoren bijeenkomsten voor cliëntenraden (in 2020 samen met het LOC 
(wel afhankelijk van de ontwikkeling omtrent COVID-19). Elk zorgkantoor heeft met de afdeling die 
verantwoordelijk is voor klantcontacten afspraken gemaakt over de wijze waarop verkregen 
informatie beschikbaar wordt gesteld aan zorginkoopteams.  
Voor het verwerken van signalen op zorgaanbiedersniveau of regioniveau heeft elk zorgkantoor zijn 
eigen methodiek, die komend jaar verder wordt ontwikkeld. Dit wordt in 2020 doorgetrokken naar 
signalering op landelijk niveau.                  
 
Vraag 231 
De leden van de D66-fractie ondersteunen de gedane inspanningen om de zorgval vanuit de Zvw 
en/of de Wet maatschappelijke ondersteuning (Wmo 2015) naar de Wlz te verminderen. Deze 
leden constateren ook dat op de regeling meerzorg in 2019 80% meer is gedeclareerd dan in 2018. 
Hoeveel is dat meer dan de beschikbaar gestelde € 20 miljoen?  Wordt verwacht dat de kosten 
hiervoor in de komende jaren nog verder stijgen en zullen hiervoor voldoende middelen 
beschikbaar zijn? Kan de minister tevens cijfermatig onderbouwd aangeven of hiermee de gevolgen 
van de zorgval volgens hem voldoende zijn verminderd?   
 
Antwoord:  
Op de regeling meerzorg is in 2019 een bedrag gedeclareerd van € 346 miljoen. Dat ligt bijna € 80 
miljoen hoger dan het bedrag voor meerzorg in 2018 (€ 269 miljoen). Hiervan was een oploop van 
€ 10 miljoen voorzien bij de begroting 2018 en is de resterende € 70 miljoen structureel 
beschikbaar gekomen via de tussentijdse verhoging van het Wlz-kader in 2019. Voor de 
overgangsproblematiek naar de Wlz (zorgval) zijn bij de begroting 2018 extra middelen 
beschikbaar gesteld die toenemen van € 10 miljoen in 2018 naar € 20 miljoen in 2019 en daarna 
geleidelijk verder oplopen tot € 40 miljoen structureel vanaf 2022. De verwachting is dat dit 
voldoende is en dat daarmee de gevolgen van de zorgval structureel voldoende zijn verminderd.                
 
Vraag 232 
De leden van de D66-fractie merken dat in veel sectoren waar een hoofdlijnenakkoord gesloten is, 
onderbesteding plaatsvindt. Bij deze onderbesteding treedt vaak herhaling op, bijvoorbeeld in de 
wijkverpleging. Hoe neemt de minister deze onderbesteding structureel mee?   
 
Antwoord:  
In de hoofdlijnenakkoorden in de curatieve zorg zijn afspraken gemaakt over de beschikbare 
kaders voor de jaren 2019-2022. Deze kaders blijven leidend. In het geval van de wijkverpleging is 
er al meerdere jaren een onderschrijding zichtbaar. Voor de sector wijkverpleging is daarom in 
overleg met de partijen van het hoofdlijnenakkoord het kader vanaf 2020 structureel verlaagd.  
Van jaar op jaar stijgt het kader wijkverpleging overigens nog steeds: conform de afspraken in het 
hoofdlijnenakkoord gaat dit voor de duur van het akkoord om 2,4% volumegroei per jaar; 
daarnaast worden elk jaar bedragen voor loon- en prijsbijstellingen toegekend. Hierdoor blijft er 
ruimte om te blijven investeren in (de groei van) de wijkverpleging.                 
 
Vraag 233 
Hoe voorkomt de minister dat er structureel ongebruikte ruimte in de begroting van VWS zit?   
 
Antwoord:  
Op basis van gerealiseerde uitgaven en ramingen van de zorgverzekeraars worden de 
begrotingsstanden over het actuele jaar en voorgaande jaren aangepast.  
Deze aanpassingen nemen wij in principe ook over voor toekomstige jaren, behalve wanneer er 
redenen zijn om aan te nemen dat een mutatie niet structureel is of wanneer andersoortige 
afspraken zijn gemaakt met het veld.  
Op deze manier beogen we de VWS begroting zo realistisch mogelijk te houden.                 
 
 75 

 
deze resultaten zal bezien worden hoe (de verscheidenheid van) het polisaanbod zich ontwikkelt en 
of aanvullende maatregelen nodig zijn.                 
 
Vraag 238 
Voorts vragen genoemde leden hoe het huidige polis aanbod zich volgens de bewindspersonen 
verhoudt tot het indirect sturen op bepaalde groepen gezonde verzekerden door verzekeraars, 
hetgeen volgens onderzoeken nog altijd lijkt te lonen als gevolg van een suboptimale 
risicoverevening.   
 
Antwoord:  
Ten eerste merk ik graag op dat zorgverzekeraars voor de basisverzekering gebonden zijn aan een 
acceptatieplicht en verbod op premiedifferentiatie. Eerder heeft de NZa geconcludeerd dat sprake is 
van segmentatie van het polisaanbod (zie bijvoorbeeld Kamerstuk 29689, nummer 769). Deze 
segmentatie ontstaat omdat concerns streven naar een verzekeringsportefeuille die een 
representatieve afspiegeling van de bevolking vormt. Op concernniveau is dan vervolgens vaak 
sprake van herallocatie van middelen: zorgverzekeraars zetten een deel van hun winstgevende 
polissen in om premiestijgingen van verliesgevende polissen te beperken. Dit leidt tot 
18
risicosolidariteit op concernniveau. In 2019 zag de NZa een lichte afname van deze solidariteit.  
In de afgelopen jaren is het systeem van risicoverevening steeds verder verbeterd en verfijnd. 
Desondanks zijn er vermoedens dat bepaalde groepen verzekerden structureel onder- of 
overgecompenseerd worden. Als dat het geval is zou het lonen om te sturen op gezonde 
verzekerden of zouden verzekeraars zich belemmerd voelen om zich volledig te richten op de beste 
en meest doelmatige zorg voor chronisch zieken. Of dit in dit geval zo is weten we niet. Adequate 
compensatie heeft voortdurend mijn aandacht. Daarom blijf ik continue onderzoeken uitvoeren en 
aanpassingen maken om het model te onderhouden en compensatie te blijven verbeteren. Zo 
zullen er ook voor het model 2021 wijzigingen aangebracht worden bijv. voor 
diagnosekostengroepen (DKGs), die onder- en overcompensaties reduceren. Daarnaast heb ik 
toegezegd in 2020 een diagnostisch onderzoek uit te voeren óf er sprake is van structurele onder- 
en overcompensaties en zo ja wat hiervan de oorzaken zijn. Die oorzaken kunnen ook buiten de 
risicoverevening liggen, zoals inkoopbeleid van verzekeraars of praktijkvariantie tussen 
zorgaanbieders. De eerste fase van dit onderzoek is afgerond en in het vervolg op deze eerste fase 
wordt gekeken naar twee grote groepen verzekerden – chronisch zieken en gezonden – en naar 
oorzaken van structurele onder- en overcompensaties. Zoals elk jaar zal uw Kamer volgend jaar 
juni geïnformeerd worden over de resultaten van de verrichte onderzoeken, waaronder ook dit 
onderzoek.                
 
Vraag 239 
De leden van de D66-fractie vragen welk verwacht effect op de nominale premie en 
inkomensafhankelijke bijdrage Zvw van 2021 uitgaat van het vermogenssaldo van het 
Zorgverzekeringsfonds (Zvf) per ultimo 2019 à € 1,1 miljard en hoe zich dat verhoudt tot andere 
verwachte effecten voor de nominale premie en inkomensafhankelijke bijdrage Zvw. 
 
Antwoord:  
In de begroting 2020 werd al voorzien dat er per ultimo 2019 sprake zou zijn van een overschot in 
het Zorgverzekeringsfonds. In die begroting werd gerekend met een overschot van € 0,9 miljard, 
dat via neerwaartse aanpassing van de nominale premie en de inkomensafhankelijke bijdrage is 
weggewerkt. In de begroting is in tabel 13 op pagina 220 gemeld dat de nominale premie hierdoor 
17 euro lager is uitgekomen en de inkomensafhankelijke bijdrage 0,06%-punt. 
Het gerealiseerde vermogenssaldo is € 0,2 miljard hoger uitgekomen. Dit zal bij de premiestelling 
2021 worden weggewerkt. Op basis van het jaarverslag zijn er geen andere verwachte effecten die 
van invloed zijn op de premie.                
 
Vraag 240 
De leden van de D66-fractie zijn bekend met het feit dat de NZa monitort in hoeverre de afspraken 
die in het hoofdlijnenakkoord huisartsenzorg zijn gemaakt daadwerkelijk in de contracten landen. 
Zij zijn teleurgesteld dat uit de monitoring blijkt dat de extra investeringen in meer tijd voor de 
                                                 
18
 NZa. 2019. Monitor zorgverzekeringen 2019.  
 77 

 
Antwoord:  
Het programma Uitkomstgerichte zorg wordt in nauwe samenwerking met alle betrokken partijen 
in de medisch-specialistische zorg uitgevoerd. Binnen het programma zijn diverse acties uitgevoerd 
onder meer ter voorbereiding van het definiëren van sets van uitkomstindicatoren, het 
voorbereiden van een publiekscampagne rondom samen beslissen en een inventarisatie van 
bestaande praktijken rondom het meer uitkomstgericht organiseren en belonen. Door de COVID-19 
crisis treedt echter wel vertraging in het programma op. De partijen in de medisch-specialistische 
zorg partijen hebben de afgelopen maanden ontzettend veel energie gestopt in het bestrijden van 
de COVID-19 crisis. En doen dat nog steeds. Daarnaast wordt door diezelfde partijen nu en de 
komende maanden hard gewerkt aan het (her)opstarten van de reguliere zorg. Het is nu nog niet 
goed in te schatten wat dat precies gaat betekenen voor de vertraging van het programma. Ik 
streef ernaar uw Kamer na de zomer (uiterlijk vierde kwartaal 2020) nader te informeren over de 
voortgang van het programma.  
Het effect van het programma zal uiteindelijk worden getoetst aan de hand van het aantal 
ontwikkelde uitkomstensets (ambitie 50% van de ziektelast) en de transparantiemonitor die 
21
jaarlijks door het NIVEL wordt uitgevoerd .                
 
Vraag 244 
De leden van de D66-fractie zijn bekend met het feit dat de e-healthmonitor de beschikbaarheid en 
het gebruik van e-health onder burgers, patiënten, verpleegkundigen en artsen meet aan de hand 
van drie e-healthdoelstellingen. Uit de monitor blijkt dat alle drie de doelstellingen niet zijn 
gehaald. Kunnen de bewindspersonen nogmaals per doelstelling toelichten waarom deze niet zijn 
gehaald? Welke stappen worden gezet om mogelijk te maken dat dit in de komende jaren wel lukt?   
 
Antwoord:  
In de kamerbrief van 1 november 2019 is de Tweede Kamer geïnformeerd over de resultaten van 
de e-healthmonitor 2019. De monitor 2019 liet zien dat de drie e-healthdoelstellingen niet gehaald 
zijn. Zo steeg het aanbod van online inzage weliswaar (doelstelling 1), maar bleef het nog achter 
bij de beoogde 80%. Het aanbod in de ziekenhuissector is het afgelopen jaar toegenomen van 38% 
naar 56%. De huisartsenzorg loopt verder achter: van 24 naar 39%. Als het gaat om het uitvoeren 
van zelfmetingen (doelstelling 2), dan geeft 39% van de chronisch zieken aan dat zij deze niet wil 
uitvoeren. 40% van de chronisch zieken voert deze metingen wel uit. Daarmee kan geconcludeerd 
worden dat de doelstelling wel is gehaald, zij het dat een aanzienlijk deel van de patiënten er (nog) 
geen behoefte aan heeft. De onderzoekers constateren een daling van het gebruik van beeldbellen 
(doelstelling 3): van 21% naar 14% in de ziekenhuiszorg en van 23% naar 15% in de 
ouderenzorg. De onderzoekers geven wel aan dat er inmiddels andere vormen van contact via een 
beeldscherm op afstand (zoals bijvoorbeeld app contact) hun intrede hebben gedaan in de 
ziekenhuiszorg. Deze vormen van contact worden als laagdrempelig ervaren (patiënt en 
zorgverlener hoeven immers niet tegelijkertijd beschikbaar te zijn). In de ouderenzorg wordt het 
gebruik van beeldbellen als te omslachtig ervaren. Toezichthoudende technieken (domotica) 
worden daar weer wel als een zinvolle toepassing gezien (84% in de ouderenzorg). Ook in de 
ziekenhuiszorg worden deze meer toegepast (58%).  
De belangrijkste drempels voor het werken met e-health zijn volgens de onderzoekers slecht 
werkende ICT systemen en het onvoldoende aanpassen van zorgprocessen zodat e-health bovenop 
bestaande werkzaamheden komt. Goede en tijdige gegevensuitwisseling tussen zorgverleners en 
met patiënten/cliënten is een belangrijke voorwaarde voor de juiste zorg op de juiste plek en om 
patiënten/cliënten meer regie te geven over hun eigen gezondheid. Om deze ontwikkelingen te 
ondersteunen lopen er versnellingsprogramma’s (VIPP’s)in verschillende sectoren. Daarnaast is het 
werken met digitale zorg niet altijd 1-op 1 inpasbaar in de bestaande zorgorganisatie. Daarvoor 
zijn soms een andere manier van organiseren, een andere cultuur en ook andere vaardigheden 
nodig. Via Zorg voor innoveren kunnen partijen die innovaties willen implementeren een 
implementatiecoach inhuren die hen helpt bij dit soort vraagstukken. Ook denkt Zorg voor 
innoveren mee als partijen in de praktijk vast komen te zitten en kan daarin helpen om partijen 
weer op het juiste spoor te brengen. Via Zorg van Nu worden patienten en professionals 
geinformeerd en geïnspireerd door goede voorbeelden, die vaak leiden tot de eerste voorzichtige 
stappen naar anders werken. Ook geven professionals soms aan het onduidelijk te vinden wie 
                                                 
21
 https://www.nivel.nl/nl/transparantiemonitor  
 79 

 
(totaal €213.000 in 2019). De totale uitgaven in 2019 komen daarmee uit op ongeveer 
€3.920.000. Er was €5.437.000 begroot. In de loop van 2019 werd al duidelijk dat het 
ketenprogramma en enkele projectsubsidies in 2020 zouden doorlopen. Daarom is een deel van de 
middelen die begroot waren voor 2019 met behulp van een kasschuif doorgeschoven naar 2020.  
Aanvullend op bovenstaande ondersteuning, bevatte de instellingssubsidies 2019 aan de PVP en 
LSFVP middelen voor de implementatie van de Wvggz (zie ‘vertrouwenspersonen in de ggz’).  
 
Vraag 247 
Zijn zij van mening dat al het mogelijke is gedaan en alle beschikbare middelen zijn aangewend om 
de implementatie van de Wvggz zo soepel mogelijk te laten verlopen?  
 
Antwoord:  
Met onder meer het inrichten van het ketenprogramma en subsidies aan individuele ketenpartners, 
is de implementatie van de Wvggz zo goed mogelijk ondersteund. Dit is steeds in nauw overleg 
met de sector gebeurd. In de eerste maanden dat de Wvggz in werking is, hebben zich ook geen 
grote uitvoeringsproblemen voorgedaan. Sinds 1 januari wordt de wet uitgevoerd en worden 
crisismaatregelen en zorgmachtigingen verleend aan diegenen die dat nodig hebben. De 
voorbereidingen die zijn getroffen door het ketenprogramma en de ketenpartners hebben ervoor 
gezorgd dat er werkafspraken en procedures klaar lagen, men in de regio’s heeft geoefend en dat 
men elkaar snel wist te vinden als er vragen waren over de uitvoering. Dat neemt niet weg dat er 
zorgen zijn over de uitvoerbaarheid van de Wvggz. Daar ga ik in het antwoord op vraag 248 op in. 
 
Vraag 248 
Kunnen de bewindspersonen in hun antwoord ook de signalen uit de sector meenemen dat zij niet 
goed zijn voorbereid op de implementatie van deze wet?   
 
Antwoord:  
De signalen van de sector over de Wvggz hebben met name betrekking op de uitvoerbaarheid van 
de wet en de administratieve lasten die eruit voortvloeien. De zorg is dat psychiaters en andere 
betrokkenen meer tijd kwijt zijn aan de procedures in de wet dan onder de Wet Bopz. Deze 
signalen zijn aanleiding geweest om op een aantal manieren te werken aan het verminderen van 
deze administratieve lasten. Ten eerste is onlangs besloten om een doorstart te maken met het 
23
ketenprogramma Wvggz. Een belangrijke rol van het programma is het realiseren van het digitaal 
en gestructureerd uitwisselen van informatie binnen de keten, onder meer door het koppelen van 
ICT-systemen en het gebruik van een informatiestandaard. Op dit moment wordt op basis van 
opgestelde informatieproducten al veel informatie uitgewisseld in de keten, maar met de stap naar 
gestructureerde informatie-uitwisseling worden de administratieve lasten substantieel verminderd. 
Ten tweede werken ketenpartijen zelf, met ondersteuning van het ketenprogramma, aan het 
wijzigen en vereenvoudigen van eerder gemaakte uitvoeringsafspraken met als doel om de 
administratieve lasten te verminderen. Als laatste worden op dit moment twee wetsvoorstellen 
voorbereid om de uitvoerbaarheid van de Wvggz te verbeteren. Het spoedreparatiewetsvoorstel 
Wvggz en Wzd is op 11 mei 2020 aan de Tweede Kamer aangeboden en een tweede wetsvoorstel 
ter verdere vereenvoudiging van de uitvoerbaarheid van de Wvggz en de Wzd gaat op korte 
termijn in internetconsultatie. Het voornemen is om dit wetsvoorstel rond de jaarwisseling aan uw 
Kamer aan te bieden. Voor het afronden van de implementatie en het verbeteren van de 
uitvoerbaarheid van de Wvggz zijn ook de komende jaren nog middelen beschikbaar.                 
 
Vraag 249 
De leden van de D66-fractie vragen welke ontwikkelingen ten grondslag liggen aan de stijging van 
de personele uitgaven voor externe inhuur op het kerndepartement van VWS met bijna 50% ten 
opzichte van 2018. Is dit een bewuste keuze geweest van de minister en zo ja, waarom? Op welke 
specifieke projecten of onderwerpen heeft de stijging van deze uitgaven betrekking? Is de 
verwachting dat in de komende jaren de personele uitgaven voor externe inhuur groot zullen 
blijven? Welke inspanningen onderneemt de minister om de personele uitgaven voor externe 
inhuur zo snel mogelijk weer onder de norm te brengen?   
 
                                                 
23
 Kamerstuk 35 370, nr. 4 
 81 

 
 
Antwoord:  
Ik tref voor subsidieregelingen en voor nieuwe activiteiten bij bestaande instellingssubsidies 
maatregelen om het staatssteunrisico verder te beheersen. 
De praktijk om nieuwe subsidieregelingen voor publicatie op staatssteun te toetsen blijft 
gehandhaafd. Mocht blijken dat het juridisch mogelijk en uitvoerbaar is, dan zal ik bestaande 
regelingen aanpassen voordat ze aflopen, rekening houdend met de beginselen van behoorlijk 
bestuur. In het verantwoordingsdebat van 26 mei jl. is de Kamer een overzicht toegezegd over 
staatssteuntoetsing per regeling. Ik zal dat rond de zomer naar de Kamer sturen.      
 
Vraag 253 
Specifiek voor het begrotingsartikel over Jeugd vragen de leden van de D66-fractie een reactie van 
de minister over het feit dat de tolerantiegrens voor fouten en onzekerheden alhier is 
overschreden. Welke verklaring heeft hij ervoor dat bij het begrotingsartikel over Jeugd een relatief 
grotere overschrijding is van deze tolerantiegrens. Welke sectoren binnen de categorie jeugd 
betreft het met name bij deze overschrijding? 
 
Antwoord: 
De overschrijding van de tolerantiegrens heeft overwegend te maken met de doorwerking van een 
aflopende onrechtmatige subsidieregeling en daarnaast mogelijk inadequate staatssteuntoetsen. 
Het gaat hierbij voornamelijk om subsidies aan kennisinstellingen en instellingen binnen de 
gesloten jeugdhulp. 
         
Vraag 254 
De leden van de GroenLinks-fractie hebben daarom een overkoepelende vraag aan de 
bewindspersonen. In hoeverre kunnen de ambities en de doelstellingen van de begroting 2020 
gerealiseerd worden? Genoemde leden ontvangen graag een brede reflectie hierop.    
 
Antwoord:  
Vooralsnog hebben wij geen aanleiding gezien om de ambities en doelstellingen zoals opgenomen 
in de begroting 2020 bij te stellen. Uiteraard zorgt de coronacrisis voor aanvullende uitdagingen 
waarbij de inspanningen van het ministerie erop gericht is om uitbraken van het virus zoveel als 
mogelijk te beheersen. U wordt hier verder over geïnformeerd in de beleidsagenda 2021 en het 
beleidsverslag 2020.                  
 
Vraag 255 
Wat zijn de bewindspersonen van plan om de veiligheid van gevoelige informatie te verbeteren? 
Hoe kijken zij aan tegen de aanbeveling van de Algemene Rekenkamer om op centraal niveau een 
incidentmanagementproces in te richten?   
 
Antwoord:  
In september 2019 heeft VWS een Draaiboek incidenten & datalekken v1.0 vastgesteld. Naast de 
afspraken met de dienstonderdelen voor het melden van beveiligingsincidenten en risico’s staan 
daarin ook de taken, verantwoordelijkheden en bevoegdheden van de leden van het 
calamiteitenteam. Naar het oordeel van de Rekenkamer beschrijft dat draaiboek de omgang met 
datalekken, maar niet de omgang met informatiebeveiligingsincidenten. 
VWS heeft in januari 2020 het draaiboek op punten verbeterd en zal dit blijven verbeteren in lijn 
met de groeiambitie in volwassenheid voor informatiebeveiliging. Daarvoor wordt een meerjarig 
Plan van Aanpak vastgesteld. VWS wil in dialoog met de Rekenkamer de gewenste verbeteringen 
vaststellen voor informatiebeveiliging. 
VWS heeft vastgesteld dat elk dienstonderdeel zelf een incidentenprocedure heeft ingericht die 
optimaal is afgestemd op de eigen processen. Het centrale Draaiboek incidenten & datalekken 
bevat de afspraken op basis waarvan de dienstonderdelen incidenten en risico’s centraal moet 
melden. Een uniforme, centrale incidentenprocedure opleggen is daarom suboptimaal.                
 
Vraag 256 
De leden van de GroenLinks-fractie verbazen zich over het feit dat de minister de KIPZ-regeling 
nog niet heeft voorgelegd aan de Europese Commissie ondanks een eerdere formele toezegging 
 83 

 
toepassingen in de ouderenzorg ontbreken. In de compatibiliteitswet is opgenomen dat 
overheidsbeleid heldere doelstellingen moet bevatten en een toelichting overdoeltreffendheid en de 
doelmatigheid die wordt nagestreefd. Genoemde leden vragen de bewindspersonen of zij 
operationele doelstellingen kunnen formuleren voor de opschaling van e-health in de ouderenzorg. 
 
Antwoord:  
Met de kamerbrief van 12 mei 2020 is de Tweede Kamer geïnformeerd over het advies van het 
RIVM met betrekking tot de opzet en uitvraag van een nieuwe e-healthmonitor. Het RIVM gaat op 
mijn verzoek de nieuwe e-healthmonitor uitvoeren. Het RIVM werkt daarbij samen met partners uit 
het zorgveld en is gestart met operationalisering van indicatoren en passende operationele 
doelstellingen voor de zorg. Ik hoop uw Kamer begin 2021 te informeren over de precieze opzet 
van de monitor.                  
 
Vraag 260 
De leden van de GroenLinks-fractie merken op dat de bewindspersonen circa € 700 miljoen denken 
uit te geven aan de inkoop van medische hulpmiddelen, tegenover ontvangsten van circa € 296 
miljoen uit verkoop van medische hulpmiddelen aan zorgaanbieders. In het jaarverslag wordt 
toegelicht dat de oorzaak hiervan is dat medische hulpmiddelen tegen reguliere prijzen aan 
zorgaanbieders worden geleverd. Op basis waarvan is de ‘reguliere’ prijs bepaald?   
 
Antwoord:  
Met een aantal Nederlandse leveranciers is bij de oprichting van het LCH besproken wat de prijs 
was voorafgaand aan de uitbraak van het Coronacrisis, voor dit betreffende artikel. De prijzen die 
het LCH hanteert, zijn uiteindelijk gebaseerd op een representatief artikel binnen een bepaalde 
productcategorie.                  
 
Vraag 261 
De leden van de GroenLinks-fractie constateren dat op verscheidene posten de uitgaven in de 
begroting toenemen, vanwege de maatregelen rondom COVID-19. Op welke manier worden deze 
extra uitgaven gedekt en waar leidt dit tot ombuigingen in de begroting? Als op posten moet 
worden bezuinigd, wat zijn daarvan de consequenties voor zorginstellingen en de patiëntenzorg?    
 
Antwoord:  
Het klopt dat op verschillende posten op de begroting van VWS additionele uitgaven worden 
gedaan vanwege de maatregelen rondom corona. Van het bezuinigen op posten vanwege corona-
gerelateerde initiatieven is echter geen sprake. Kosten die direct voortvloeien uit de bestrijding van 
corona worden namelijk bekostigd uit de algemene middelen. Deze mogelijkheid biedt VWS en het 
veld voldoende comfort om de volledige focus te houden op bestrijden, beheersen en controleren 
van het virus zonder dat hier bezuinigingen tegenover staan. De ontwikkelingen rondom de corona-
gerelateerde uitgaven op de begroting van VWS zijn bij Voorjaarsnota gemeld en worden in een 
volgend stadium met een incidentele suppletoire begroting aan uw Kamer voorgelegd.                
 
Vraag 262 
De leden van de GroenLinks-fractie constateren dat de medische zorg in verband met COVID-19 in 
Caribisch Nederland wordt versterkt. Deze kosten zijn geraamd op € 31,7 miljoen. Kunnen de 
bewindspersonen toelichten of dit voldoende is? Genoemde leden vragen voorts of de 
bewindspersonen bereid zijn toe te zeggen om meer middelen beschikbaar te stellen, mocht in de 
toekomst een uitbraak in Caribisch Nederland daarom vragen. 
 
Antwoord: 
Het budget voor het Caribisch deel van het Koninkrijk ten behoeve COVID-19 crisis is toereikend 
tot medio augustus. Mocht na deze periode additioneel budget nodig zijn voor de medisch zorg op 
Caribisch Nederland in verband met COVID-19, dan is het Kabinet bereid om aansluitend meer 
budget ter beschikking te stellen. Om de zorgcapaciteit voor een langere periode op niveau te 
hebben voor de COVID-19 crisis is verregaande samenwerking tussen de ziekenhuizen binnen het 
Koninkrijk noodzakelijk. Er wordt door de ziekenhuizen in overleg met het ministerie van VWS 
gewerkt aan een plan. 
 
 85 

 
Vraag 266 
Voorts vragen de leden van de GroenLinks-fractie welke maatregelen de minister treft met het oog 
op de door zowel vanuit het veld geuite grote zorgen over de uitgestelde zorg huishoudelijke hulp, 
dagbesteding en begeleiding?  
 
Antwoord:  
Een deel van de zorg en ondersteuning die niet kan plaatsvinden als gevolg van de RIVM-
maatregelen zal op een later moment mogelijk ingehaald moeten worden. De mate waarin dit zich 
zal voordoen zal per voorziening verschillen en is op dit moment nog onduidelijk.  
Het Rijk heeft op 25 maart jl. financiële afspraken gemaakt met de VNG over de financiële 
gevolgen van de coronacrisis. Deze afspraken hebben ook betrekking op de extra uitgaven voor de 
Wmo en Jeugd over het geheel van 2020 voor zover die gerelateerd kunnen worden aan een 
evident uitstel van noodzakelijke zorg. De nadere uitwerking van deze afspraken heeft inmiddels 
tot een voorschot voor gemeenten geleid, waarover de Tweede Kamer is geïnformeerd in de brief 
van de minister van Binnenlandse Zaken en Koninkrijksrelaties van 28 mei jl. (Kamerstuk 35420, 
nr. 42). In de komende periode werken Rijk en VNG samen om tot een inzicht in de kosten en 
definitieve afspraken te komen.                
 
Vraag 267 
De gedurende de afgelopen jaren steeds verminderde indicatie-uren, wijst wat hen betreft op een 
zorgwekkende trend. Welke maatregelen treft de minister om te garanderen dat gemeenten 
hulpvragers de benodigde hulp, ook in aantal uren, ook kunnen leveren?  
  
Antwoord:  
Uit de vraag wordt mij niet duidelijk welke vermindering bedoeld wordt. De wetgeving biedt 
ingezetenen de noodzakelijke waarborgen; in geval van een melding van een behoefte aan 
ondersteuning is de gemeente gehouden het in de Wmo 2015 gespecificeerde onderzoek uit te 
voeren naar de ondersteuningsbehoefte van betrokkene, rekening houdend met de kenmerken van 
hem en zijn situatie. Een beslissing over de verstrekking van ondersteuning, de vorm en de mate 
waarin, dient vanuit dit onderzoek onderbouwd te worden. Betrokkene heeft de mogelijkheid van 
bezwaar en zo nodig beroep.                  
 
Vraag 268 
Tevens vragen deze leden of de minister kan schetsen wat dit betekent voor geraamde begrotingen 
het komende jaar, waarin nog eens een forse toename van tot nog toe uitgestelde zorg door 
COVID-19 wordt verwacht?    
 
Antwoord:  
Een deel van de zorg en ondersteuning die niet kan plaatsvinden als gevolg van de RIVM-
maatregelen zal op een later moment mogelijk ingehaald moeten worden. De mate waarin dit zich 
zal voordoen zal per type zorg en ondersteuning verschillen en is op dit moment nog onduidelijk. 
Het Rijk heeft op 25 maart jl. financiële afspraken gemaakt met de VNG over de financiële 
gevolgen van de coronacrisis. Deze afspraken hebben ook betrekking op de extra uitgaven voor de 
Wmo en Jeugd over het geheel van 2020 voor zover die gerelateerd kunnen worden aan een 
evident uitstel van noodzakelijke zorg. De nadere uitwerking van deze afspraken heeft inmiddels 
tot een voorschot voor gemeenten geleid, waarover de Tweede Kamer is geïnformeerd in de brief 
van de minister van Binnenlandse Zaken en Koninkrijksrelaties van 28 mei jl.. In de komende 
periode werken Rijk en VNG samen om van inschatting van de kosten tot inzicht en definitieve 
afspraken te komen. Er is derhalve op dit moment nog geen zicht op de gevolgen voor de 
begroting van het komende jaar.                
 
Vraag 269 
De leden van de GroenLinks-fractie wensen nog enkele vragen te stellen over zorgen die zij delen 
met onder andere Alzheimer Nederland. Kunnen de bewindspersonen aangeven wat de laatste 
stand van zaken is van de regionale samenwerkingsafspraken over ouderenzorg, preventie en ggz 
tussen gemeenten en zorgverzekeraars?   
 
 
 87 

 
Vraag 273 
Ziet de minister een samenhang tussen de onderbesteding in de wijkverpleging van € 441 miljoen 
in 2019 en de structurele wachtlijsten voor casemanagement dementie? Zo ja, wat is die 
samenhang?   
 
Antwoord:  
Als ik specifiek kijk naar casemanagement dementie, is het personeelstekort een factor bij het 
ontstaan van wachtlijsten, zo weten we uit onderzoek dat in 2018 is gedaan. Daar zie ik mogelijke 
samenhang. Tegelijkertijd bestaat het beeld dat regionale verschillen bestaan in wachtlijsten en dat 
het belangrijk is per regio te bekijken waar de oorzaken liggen en deze op regionaal niveau aan te 
pakken. Om tot betrouwbaar inzicht in wachttijden per regio te komen, heeft recent een evaluatie 
van de NZa Regeling transparantie zorgaanbieders casemanagement dementie plaatsgevonden. 
Deze wordt op dit moment afgerond en ik maak vervolgens met partijen afspraken om de 
gevonden knelpunten in deze regeling aan te pakken. In de tussentijd houdt de NZa op basis van 
de cijfers die intern beschikbaar zijn al regionaal toezicht op wachttijden en gaat de NZa in de 
regio’s waar wachtlijsten hoog zijn het gesprek aan met betrokken partijen.                 
        
Vraag 274 
Wat is de reden dat de ramingsbijstelling van de Wlz-uitgaven van € 37,3 miljoen op basis van 
actualisatiegegevens is genoteerd als beleidsmatige mutatie, en niet als autonome mutatie?   
 
Antwoord:  
De ramingsbijstelling van 37,3 miljoen op basis van actualisatiegegevens is abusievelijk vermeld 
als beleidsmatige mutatie. Het betreft een autonome mutatie op basis van uitvoeringsgegevens die 
voor een belangrijk deel wordt veroorzaakt omdat er minder dan eerder geraamd een beroep wordt 
gedaan op aanspraken voor dagbesteding, vervoer en huishoudelijke hulp.                
 
Vraag 275 
Kan de minister verklaren waarom er minder beroep gedaan wordt vanuit de Wlz op aanspraken 
voor dagbesteding, vervoer en huishoudelijke hulp?  
 
Antwoord:  
In verband met de herijking van de tarieven voor vervoer naar de dagbesteding is het Wlz-kader 
per 2019 met € 75 miljoen verhoogd. Met de verhoging van de vergoeding kon de keuzevrijheid 
van de cliënt worden vergroot, omdat een ontoereikende vergoeding voor de vervoerskosten nu 
geen belemmering meer vormt. Zorgaanbieders hebben deze middelen in 2019 niet volledig 
ingezet.                
 
Vraag 276 
Tenslotte hebben de leden van de GroenLinks-fractie vragen over de ggz. Genoemde leden 
vernemen dat ggz-behandelaar PsyQ de therapie van duizenden cliënten de komende weken zal 
beëindigen omdat zij in zwaar weer zit. Deze leden vinden dit volstrekt onacceptabel. Delen de 
bewindspersonen de mening van deze leden dat het leveren van goede geestelijke 
gezondheidszorg op de eerste plek moet staan en dat vervolgens het financieringssysteem dit 
aanbod moet faciliteren?   
 
Antwoord:  
Ik onderschrijf dat het leveren van goede geestelijke gezondheidszorg op de eerste plek moet 
staan en dat het bekostigingssysteem en financiële afspraken dat moeten ondersteunen.  
Vanuit de Parnassia Groep, het concern waar de betreffende PsyQ-vestigingen onderdeel van zijn, 
is weersproken dat ggz-behandelingen zullen worden beëindigd omdat de instelling in zwaar weer 
zit. Hierover is het volgende bericht verschenen op de website van Parnassia: 
https://www.parnassiagroep.nl/wie-we-zijn/nieuws/-/rectificatie-artikel-algemeen-dagblad-28-mei.  
Parnassisa benadrukt dat de beslissing om een behandeling te beëindigen zorgvuldig plaatsvindt, 
waarbij het belang van de patiënt en de zorginhoud altijd voorop staan. De continuïteit van zorg 
wordt zeer serieus genomen.  
De Parnassia Groep verkeert in 2019 niet in zwaar weer. Er is over 2019 een minimaal positief 
resultaat in tegenstelling tot 2018.                 
 89 

 
Vraag 280 
De leden van de SP-fractie lezen dat is ingezet om de mensen zelf kosteloos hun eigen PGO's 
kunnen inzien. Kunnen de bewindspersonen aangeven hoeveel van deze PGO's er inmiddels dan 
wel op korte termijn in werking zijn? Klopt het dat mensen daarvan in 2019 nog geen gebruik 
konden maken en wanneer kan dit naar verwachting wel?  
 
Antwoord:  
Om uitwisseling tussen zorgverleners en de PGO’s van patiënten mogelijk te maken is het 
noodzakelijk dat zowel PGO leveranciers als de systemen van zorgaanbieders het MedMij-label 
behalen. Aan de kant van de PGO leveranciers zijn er inmiddels 29 MedMij-labels behaald.  
Om PGO-gebruik te stimuleren is er een gebruikersregeling vanuit VWS, die ervoor zorgt dat iedere 
Nederlander die dat wil kosteloos een PGO kan kiezen en gebruiken mits het PGO aan MedMij 
voldoet. PGO-leveranciers krijgen 7,50 euro per jaar voor elke PGO-gebruiker, die tenminste één 
keer actief gegevens heeft opgehaald of gedeeld. 
Om het bovengenoemde ‘actief’ ophalen en delen van gegevens mogelijk te maken, is het 
noodzakelijk dat er aan de kant van de zorgaanbieders ook MedMij labels gehaald worden. Om 
deze ontwikkelingen te ondersteunen lopen er vanuit VWS diverse stimuleringsregelingen (de 
zogenaamde VIPP regelingen) die ervoor zorgen dat instellingen worden gestimuleerd om 
informatie richting PGO’s te ontsluiten door het MedMij-label te halen. 
Via een beperkt aantal pilots heeft er op kleine schaal reeds uitwisseling tussen PGO’s en 
zorgverleners plaats kunnen vinden. Echter, om uitwisseling met PGO’s op grote schaal mogelijk te 
maken is het noodzakelijk dat (ICT leveranciers van) zorgaanbieders het MedMij label halen. Dit zal 
naar verwachting samenhangen met de doorlooptijden van de verschillende VIPP regelingen.   
Het klopt echter dat mensen in 2019 nog nauwelijks gebruik konden maken van uitwisseling via 
PGO’s. Mede vanwege de uitbraak van het Coronavirus zal uitwisseling met PGO’s op zijn vroegst 
eind 2020 op beperkte schaal kunnen plaatsvinden.                  
 
Vraag 281 
Genoemde leden zouden allereerst graag een nadere toelichting ontvangen op de voortgang van de 
lokale preventieakkoorden.  
 
Antwoord:  
In juni ontvangt u namens staatssecretaris Blokhuis de voortgangsbrief van het Nationaal 
Preventieakkoord. In deze brief wordt de voortgang van de lokale preventieakkoorden beschreven. 
Ik verwijs u ook naar het antwoord op vraag 169.                 
 
Vraag 282 
Op basis van het Nationaal Preventieakkoord zijn verschillende onderzoeken gestart en 
instrumenten ontwikkeld. Deze leden zijn benieuwd naar de resultaten van de onderzoeken naar 
het minimum unit pricing van alcohol, hoe het beleid voor alcohol en studie eruit zou kunnen zien 
en hoeveel fysieke en online verkooppunten Nederland telt. Wanneer kunnen de leden van de SP-
fractie de resultaten van deze onderzoeken precies verwachten?    
 
Antwoord:  
Met mijn brief van 11 mei 2020 (Kamerstuk 32 793, nr. 479) ontving uw Kamer de resultaten van 
de onderzoeken naar minimum unit pricing van alcohol, het aantal verkooppunten en een 
verkenning naar effectief alcoholbeleid bij hogere onderwijsinstellingen. In deze brief heb ik de 
Kamer toegezegd om mijn beleidsreactie op deze rapporten met de voortgangsbrief over het 
Nationaal Preventieakkoord mee te sturen. Deze brief ontvangt u naar verwachting eind juni.                  
 
Vraag 283 
Hoe kan, tenslotte, het percentage van mensen met overgewicht zijn gestegen tussen de 
nulmeting en de actuele stand van zaken, zo vragen genoemde leden.   
 
Antwoord:  
Het percentage mensen met overgewicht tijdens de nulmeting in 2017 was 49%. Het huidige 
percentage zoals vermeld in het jaarverslag is 50% (meetjaar 2018). Het Nationaal 
Preventieakkoord is eind 2018 gesloten. In 2019 zijn betrokken partijen gestart met de activiteiten 
 91 

 
 
Antwoord:  
Het ministerie van VWS is opdrachtgever van verschillende campagnes voor onder andere alcohol 
en tabak. Het grootste deel van het budget daarvoor wordt ingezet via de Directie Communicatie 
(DCO) ten behoeve van de uitvoering van diverse communicatieactiviteiten op het gebied van 
alcohol en tabak. Communicatie over de verhoging leeftijdsgrenzen is hier een onderdeel van. De 
rest van het beschikbare budget voor communicatie op het gebied van tabak en alcohol is ingezet 
via diverse opdrachten en gerealiseerd onder het overige opdrachten budget.                  
 
Vraag 288 
Het moge duidelijk zijn dat de leden van de SP-fractie geen voorstander zijn van de verschillende 
afgesloten hoofdlijnenakkoorden. Zij vragen dan ook of gezien de huidige coronacrisis deze 
hoofdlijnenakkoorden zullen worden herzien.   
 
Antwoord:  
In de hoofdlijnenakkoorden 2019-2022 zijn inhoudelijke afspraken gemaakt in combinatie met 
afspraken over de beschikbare financiële kaders. Voor zowel de inhoudelijke als de financiële 
afspraken geldt dat nog niet duidelijk is wat de precieze gevolgen van de coronacrisis zijn op deze 
afspraken. De partijen van de hoofdlijnenakkoorden zullen hierover met elkaar in gesprek gaan.  
Ten aanzien van de financiële afspraken is overigens bepaald dat voor de uitgaven op grond van de 
nieuwe Zvw-prestaties continuïteitsbijdragen en meerkosten corona (die in verband met de 
coronacrisis mogelijk zijn gemaakt) het macrobeheersinstrument niet van toepassing is.                  
 
Vraag 289 
Twee zorgverzekeraars hebben gereageerd op een oproep van de minister om te snijden in het 
polis aanbod om het aanbod overzichtelijker te maken. De leden van de SP-fractie vragen welke 
verzekeraars dit zijn en wat hun verdere motivatie was om te snijden in het polis aanbod. 
 
Antwoord:  
Twee concerns die hun polisaanbod flink hebben verminderd zijn Zilveren Kruis en VGZ. Ik 
beschouw dit als positieve ontwikkelingen. Een goed beeld van de ontwikkeling in het aantal 
polissen en of de polissen meer van elkaar verschillen wordt gegeven in de monitor polisaanbod. Ik 
streef ernaar die voor het zomerreces naar uw Kamer te sturen.                 
 
Vraag 290 
De leden van de SP-fractie lezen dat er een meting plaatsvindt naar de stand van zaken van de 
halvering van de toegestane collectiviteitskorting. Zij vragen wat precies gemeten wordt en wat de 
bevindingen moeten zijn om over te gaan op een complete afschaffing van de collectiviteitskorting 
en een vervanging met adequate maatregelen om de betaalbaarheid van de zorgkosten op peil te 
houden. 
 
Antwoord:  
Er loopt momenteel – naar aanleiding van een motie van het lid Van den Berg (zie Kamerstuk 
35000 XVI, nummer 32) – een onderzoek naar het polisaanbod. In dit onderzoek worden ook de 
collectiviteiten meegenomen. Er wordt nagegaan in hoeverre de inzet van de collectiviteitskorting 
gelegitimeerd is: in hoeverre leiden de gemaakte afspraken tot voldoende voordelen om de 
collectiviteitskorting op de basisverzekering te legitimeren? Ik streef ernaar de resultaten van dit 
onderzoek vóór het komende zomerreces naar uw Kamer te sturen.                  
 
Vraag 291 
Er zijn, zo lezen de leden van de SP-fractie, allerlei acties opgezet om personen met verward 
gedrag beter te kunnen helpen. Al deze initiatieven worden geschetst, maar het wordt deze leden 
niet duidelijk wat het precieze resultaat is geweest voor de  mensen met verward gedrag. Zij 
ontvangen dan ook graag een nadere toelichting hierop.   
 
 
 
 
 93 

 
Vraag 295 
In het jaarverslag wordt aangegeven dat er in de verpleeghuiszorg 13.000 zorgverleners zijn 
bijgekomen in het eerste half jaar van 2019. De leden van de SP-fractie vinden dat heugelijk 
nieuws. Kan de minister aangeven hoe groot de uitstroom van zorgverleners in de 
verpleeghuiszorg was in de eerste helft van 2019?   
 
Antwoord:  
Zie mijn antwoord op vraag 30.                 
 
Vraag 296 
Kan meer duidelijkheid gegeven worden over de actuele in- en uitstroom van zorgverleners die 
werkzaam zijn in de verpleeghuiszorg?  
 
Antwoord:  
Zie mijn antwoord op vraag 30. Daarin wordt ingegaan op de in- en uitstroom in geheel 2019. 
Deze cijfers worden geactualiseerd in de voortgangsrapportages van Thuis in het Verpleeghuis.                
 
Vraag 297 
Voorts wordt in het jaarverslag aangegeven dat sprake is van een licht dalende deeltijdfactor. Kan 
dit nader toegelicht worden?   
 
Antwoord:  
Deze dalende trend was oorspronkelijk opgenomen in de derde voortgangsrapportage van Thuis in 
het Verpleeghuis. De cijfers waren gebaseerd op voorlopige gegevens van het pensioenfonds 
PFZW. Inmiddels heb ik bijgestelde gegevens van het pensioenfonds ontvangen over de jaren 2017 
tot en met 2019. Uit de bijgestelde cijfers blijkt dat de deeltijdfactor in de verpleeghuiszorg in de 
jaren 2017, 2018 en 2019 constant is gebleven.                  
 
Vraag 298 
Tenslotte vragen de leden van de SP-fractie of daadwerkelijke wijzigingen hebben plaatsgevonden 
in goed werkgeverschap in de verpleeghuissector die ten goede komen aan het personeel of dat 
hierin nog stappen te zetten zijn. Indien dat laatste het geval is, horen deze leden graag wat 
verbeterd kan worden.   
 
Antwoord:  
Goed werkgeverschap heeft volop de aandacht van de zorgaanbieders. Verschillende indicatoren 
laten tot en met 2019 een positieve ontwikkeling zien (aantal leerlingen, aandeel werknemers dat 
cursus volgt, tevredenheid met het werk, aandeel werknemers dat onder hoge tijdsdruk werkt, 
tevredenheid met de organisatie, aandeel werknemers dat te maken heeft met fysieke of verbale 
agressie). In de vierde Voortgangsrapportage Thuis in het Verpleeghuis is tabel 2 en 3 opgenomen, 
waarin dit ook is opgenomen. Er blijken, ook opgenomen in deze tabel, dat een aantal indicatoren 
een minder positief beeld geeft, met name het ziekteverzuim en de uitstroom van personeel. In 
mijn antwoord op vraag 31 ben ik ingegaan op de stappen die op deze onderwerpen worden gezet.                
 
Vraag 299 
De leden van de SP-fractie vragen of nader toegelicht kan worden hoe het komt dat bij het 
Programma Onbeperkt meedoen er bij een aantal thema's een stijgende lijn te zien is en bij andere 
thema's een stabiel beeld blijft. Kan nader verklaard worden hoe dit komt? 
 
Antwoord:  
December 2019 heeft u de meest recente indicatorenoverzicht van het programma Onbeperkt 
meedoen! ontvangen (Kamerstukken II 2019/20, 24170, nr. 201). In de brief bij deze indicatoren 
is toegelicht dat een stijgende lijn bijvoorbeeld terug te zien is op thema’s als de werkgelegenheid, 
de toegankelijkheid van het openbaar vervoer en het aantal gemeenten en bedrijfssectoren met 
een plan van aanpak. Dit zijn thema’s waarop een aantal specifieke achterliggende maatregelen de 
context vormen bij de stijgende lijn die in de indicatoren is waargenomen. Wat betreft 
werkgelegenheid geldt dat het kabinet in het kader van de Banenafspraak specifieke afspraken 
heeft gemaakt met organisaties voor werkgevers en werknemers. De vervoerssector werkt aan de 
 95 

 
Vraag 302 
De leden van de SP-fractie vragen om een uiteenzetting van de aanvullende middelen die aan het 
Zorginstituut zijn toegekend voor de totstandkoming van pakketadviezen.   
 
Antwoord:  
De onderzoekskosten die het Zorginstituut in 2019 heeft ontvangen zijn niet zozeer ‘aanvullende 
middelen’, maar er is in 2019 voor gekozen om de middelen die gebruikt worden om onderzoek bij 
externe partijen uit te zetten uit de begroting te houden omdat op voorhand lastig in te schatten is 
hoeveel geld het Zorginstituut binnen een jaar uitgeeft aan onderzoeken (voor een nadere 
toelichting daarop verwijs ik u graag naar het antwoord op vraag 62). In totaal heeft het 
Zorginstituut in 2019 33 rapporten gepubliceerd die betrekking hadden op het pakket. Daarvan 
waren er 15 adviezen die gingen over de opname van extramurale geneesmiddelen in het 
geneesmiddelenvergoedingssysteem. Daarnaast waren er 9 adviezen die betrekking hadden op 
dure geneesmiddelen die in ‘de sluis’ staan en waren er 7 standpunten om bijvoorbeeld 
hulpmiddelen, zoals de flash glucose monitor, op te nemen in het pakket. Tot slot zijn er twee 
verbetersignalementen uitgebracht in het kader van Zinnige Zorg.                 
 
Vraag 303 
Het aantal wanbetalers blijft dalen en de leden van de SP-fractie horen graag welke aanpassingen 
in de wanbetalersregeling zijn doorgevoerd. Tevens vernemen zij of en zo ja, op welke manier de 
schaal waarop betalingsregelingen worden aangeboden is vergroot. 
 
Antwoord:  
Het aantal verzekerden dat de bestuursrechtelijke premie wordt opgelegd, is de laatste jaren met 
40% gedaald: van 325.000 personen in 2015 tot 197.000 personen in mei 2020. De belangrijkste 
oorzaak van de uitstroom is het afspreken van een betalingsregeling, waardoor een verzekerde 
direct weer de normale premie betaalt. Verzekerden worden door de zorgverzekeraar, het CAK, 
Zorgverzekeringslijn, gemeenten en schuldhulp laagdrempelig aangespoord contact op te nemen 
met zorgverzekeraars. Ook benaderen zorgverzekeraars verzekerden actief en bieden zij maatwerk 
waar nodig.  
De laatste jaren zijn er verschillende verbetermaatregelen genomen, zoals het direct kunnen 
uitstromen bij het aangaan van een betalingsregeling, uitstroomregelingen voor 
bijstandsgerechtigden en onder bewind-gestelden, het achterwege laten van de eindafrekening 
bestuursrechtelijke premie en het beschikbaar stellen van de lijst wanbetalers aan gemeenten. De 
lijst wanbetalers blijkt een waardevolle bron voor schuldhulp. Naar aanleiding van de evaluatie van 
de wanbetalersregeling heeft de minister voor Medische Zorg uw Kamer op 13 december 2019 
[1]
geïnformeerd over de uitkomsten en vervolgstappen.                  
 
Vraag 304 
In 2019 heeft de regering € 1 miljard uitgetrokken voor de jeugdzorg. De leden van de SP-fractie 
vragen of uiteengezet kan worden hoe de gemeenten dit budget hebben besteed. Is dit budget 
opgegaan aan de zorg voor de jeugd of bijvoorbeeld om tekorten op het jeugdzorgbudget te 
dichten?   
 
Antwoord:  
Gemeenten ontvangen de extra financiële middelen zoals gebruikelijk via het gemeentefonds. 
Gemeenten zijn op basis van de Financiële-verhoudingswet vrij om te bepalen waaraan ze deze 
middelen uitgeven en gemeenteraden bepalen dit op basis van de lokale situatie. Dat is een logisch 
gevolg van de decentralisatie.                 
 
Vraag 305 
In 2018 is het Nationaal Sportakkoord gesloten met sportorganisaties, gemeenten, het 
bedrijfsleven en maatschappelijke organisaties. De leden van de SP-fractie vragen wat tot nu toe is 
bereikt met het Nationaal Sportakkoord en wat op dit moment de stand van zaken is betreffende 
de uitvoering van dit akkoord. 
 
                                                 
[1]
 Kamerstukken II 2018-2019, 33077 nr. 23 
 97 

 
hoger was dan de verwachte uitgaven. In de loop van het jaar bleken nog relatief beperkte nadere 
bijstellingen nodig (waarmee totaal op € 188,1 miljoen kwam). De onderschrijding wordt 
waarschijnlijk het meest veroorzaakt doordat de ontwikkelingen in het geneesmiddelengebruik 
lager uitvallen dan de vooraf ingeschatte groei (op basis van ontwikkelingen in het verleden en 
demografie) en hogere opbrengsten van de financiële arrangementen. 
 
Vraag 309 
Er is een onderschrijding van € 22,4 miljoen op de post paramedische zorg. De leden van de SP-
fractie vragen hoe dit gerijmd kan worden met het feit dat voor vele fysiotherapeuten de tarieven 
niet toereikend zijn. Waarom komt dit geld niet bij hen terecht? 
 
Antwoord:  
In de ontwerpbegroting van VWS wordt een inschatting gemaakt van de uitgaven die ten laste van 
de Zvw komen. Voor 2019 zijn de werkelijke uitgaven in de paramedische sector lager geweest dan 
deze inschatting. Hier kunnen meerdere redenen voor zijn. Eén daarvan kan zijn dat tarieven lager 
worden afgesproken. In de paramedische zorg, waaronder de fysiotherapie, gelden vrije tarieven. 
Tariefafspraken worden gemaakt tussen zorgverzekeraars en zorgaanbieders.  
In de bestuurlijke afspraken paramedische zorg 2019-2022 hebben partijen afgesproken een 
kostenonderzoek uit te voeren. Dit onderzoek moet een basis vormen om afspraken tussen 
zorgverzekeraars en zorgaanbieders te maken over de tarieven en de betaalbaarheid van de 
paramedische zorg. Het kostenonderzoek is inmiddels afgerond. Hierover is uw Kamer reeds 
geïnformeerd (Kamerstuk 33 578, nr. 79).                   
 
Vraag 310 
Er wordt minder beroep gedaan dan geraamd op aanspraken voor dagbesteding, vervoer en 
huishoudelijke verzorging. De leden van de SP-fractie vragen hoe het komt dat op deze 
zorgaanspraken minder een beroep wordt gedaan.    
 
Antwoord:  
In verband met de herijking van de tarieven voor vervoer naar de dagbesteding is het Wlz-kader 
per 2019 met € 75 miljoen verhoogd. Met de verhoging van de vergoeding kon de keuzevrijheid 
van de cliënt worden vergroot, omdat een ontoereikende vergoeding voor de vervoerskosten nu 
geen belemmering meer vormt. Zorgaanbieders hebben deze middelen in 2019 niet volledig 
ingezet.                 
 
Vraag 311 
Met het bestuurlijk akkoord ggz 2019-2022 wordt binnen het ggz-domein ingezet op 
ambulantisering van de zorg. Dit leidt tot meer zorg en ondersteuning in het gemeentelijk domein, 
zowel voor beschermd wonen als voor begeleiding. De leden van de SP-fractie vragen of inzicht 
gegeven kan worden in de toename in ambulante zorg en hoeveel extra mensen daar gebruik van 
hebben gemaakt.    
 
Antwoord:  
U bent bij brief van 20 december 2019 (Kamerstukken II, 25424, nr. 505) geïnformeerd over de 
uitkomsten van de monitor Ambulantisering (Trimbos-instituut). Deze monitor geeft inzicht in de 
ontwikkeling van de uitgaven van de middelen voor de intramurale ggz, beschermd wonen en 
middelen ten behoeve van de ambulante ggz. De monitor geeft echter onvoldoende inzicht in de 
ondersteuning en zorg die vanuit het gemeentelijk domein wordt aangeboden. Ik vind het van 
belang om een breder inzicht te krijgen in de wijze waarop ondersteuning en zorg geboden wordt 
aan mensen met psychische problematiek en wat hierin relevante ontwikkelingen zijn.. Daarom 
heb ik inmiddels gezamenlijk met de VNG opdracht verleend voor de ontwikkeling van relevante 
indicatoren op dit terrein met het oog op de uitvoering van een bredere monitor. Mijn streven is 
dat de monitor relevante ontwikkelingen vanaf begin 2021 in kaart brengt. 
                 
Vraag 312 
Uit de voorlopige cijfers blijkt dat de eigen betalingen Wlz € 22,7 miljoen lager uitvallen, maar hier 
is geen verklaring voor te geven. De leden van de SP-fractie vragen waarom hier geen verklaring 
voor gegeven kan worden.    
 99 

