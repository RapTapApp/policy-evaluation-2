Vraag 1 
Kunt u de volgende passage op pagina 18 van de Voorjaarsnota 2020 1 uitleggen: 
“Ter dekking van problematiek op de VWS-begroting wordt, vooruitlopend op de 
jaarlijkse onderuitputting, reeds een korting verwerkt op diverse beleidsartikelen. 
Daarmee wordt beoogd om gedurende het jaar minder onderuitputting op te laten 
treden?” 
 
Antwoord:  
Met betrekking tot onder- of overuitputting geldt in zijn algemeenheid dat pas 
wanneer het uitvoeringsjaar vergevorderd is, duidelijk wordt op welke plaatsen 
binnen de begroting dat zich daadwerkelijk voordoet. Het is over het algemeen 
niet meer mogelijk om de ruimte die dan is ontstaan in de resterende maanden 
van het kalenderjaar doelmatig en doeltreffend in te zetten voor een ander 
bestedingsdoel. Evenwel is gebleken in 2019 dat de onderuitputting aan het eind 
van het jaar ruimte biedt om op artikelniveau beleidsmatig wenselijke 
intensiveringen mogelijk te maken door elders een korting te verwerken. Dit is 
afgelopen voorjaar gedaan met als doel het budget op de VWS-begroting zo goed 
mogelijk te alloceren en onderuitputting aan het eind van het jaar te beperken. Er 
is gekozen voor maatwerk per artikel. Uw Kamer wordt in de reguliere 
begrotingsstukken bij Najaarsnota en Financieel Jaarverslag Rijk over de 
uitputting van de begroting geïnformeerd.  
 
Vraag 2 
Waarom werd het tekort van € 550 miljoen op de uitgaven in de Wet langdurige 
zorg (Wlz) niet eerder voorzien in de ontwerpbegroting 2020? Wat is sinds de 
begroting 2020 op dit punt veranderd in de zorgvraag? 
 
Antwoord:  
De ontwerpbegroting 2020 sluit aan bij de voorlopige kaderbrief Wlz 2020, zoals ik 
2
deze op 24 juni 2019 naar de Tweede Kamer heb gestuurd . Daarbij heb ik me 
gebaseerd op het mei-advies van de NZa waarin op dat moment de meest actuele 
inzichten omtrent de toereikendheid van het budgettaire kader Wlz waren 
verwerkt.  
 
Sinds de begroting 2020 is de zorgvraag sterker toegenomen dan in het mei-
advies werd voorzien. De NZa heeft in dat kader haar augustusadvies over de 
toereikendheid van het Wlz-kader 2019 in oktober aangevuld met een addendum. 
De reden voor het addendum was dat de NZa signaleerde dat de declaratiecijfers 
sinds het augustusadvies een extra stijging lieten zien. Hierover heb ik u 
3
geïnformeerd via de definitieve kaderbrief Wlz 2020 , waarbij ik het budgettaire 
kader voor 2019 met een extra bedrag van € 250 miljoen verhoogd. Hiervan is € 
190 miljoen structureel en € 60 miljoen incidenteel beschikbaar gesteld. De 
structurele doorwerking van € 190 miljoen is voor € 130 miljoen gedekt uit de 
groeiruimte 2020. Door deze bijstellingen resteerde voor 2020 een beperkte 
groeiruimte van 1,3%.  
 
  
                                                 
1
 Kamerstuk 35 450 
2
 Kamerstuk 34 104, nr. 253. 
Pagina 1 van 46 
3
 Kamerstuk 34 104, nr. 265. 
 

Diagnosegroep Totale wachttijden 
in weken 
Aandachtstekort- en 15 
gedragsstoornissen 
Alcohol gebonden stoornissen 12 
Angststoornissen 14 
Bipolair en overige 12 
stemmingsstoornissen 
Delirium, dementie en overige 8 
cognitieve stoornissen 
Depressieve stoornissen 12 
Eetstoornissen  14 
Overige aan middel gebonden 13 
stoornissen 
Overige stoornissen in de 13 
kindertijd 
Persoonlijkheidsstoornissen 18 
Pervasieve stoornissen 21 
Restgroep diagnoses 15 
Schizofrenie en andere 10 
psychotische stoornissen 
Somatoforme stoornissen 10 
Basis-ggz  8 
 
De aantallen wachtenden worden in de ggz nog niet structureel verzameld. Vorig 
voorjaar hebben GGZ Nederland en MeerGGZ voor het eerst een uitvraag naar 
aantallen wachtenden gedaan bij de instellingen uit hun achterban. Het beeld dat 
uit die uitvraag kwam, is dat er op dat moment in de gespecialiseerde ggz 
ongeveer 37750 mensen op een wachtlijst stonden. Dit is inclusief het deel dat 
binnen de Treeknorm geholpen wordt, wat volgens de bevraagde aanbieders 73% 
van de wachtenden in de gespecialiseerde ggz betreft. De uitvraag van GGZ 
Nederland en MeerGGZ wordt op dit moment herhaald, de uitkomsten daarvan 
zullen landen in de tussenevaluatie van de stuurgroep wachttijden die de 
staatssecretaris nog voor het zomerreces naar uw Kamer hoopt te sturen. De NZa 
werkt momenteel met partijen uit de stuurgroep wachttijden uit hoe we 
structureel inzicht in de aantallen wachtenden in de ggz kunnen krijgen.  
 
Vraag 6 
Overweegt u om indien een grote stijging van de inkomensafhankelijke bijdragen 
en nominale premies (Zorgverzekeringswet) voor 2021 dreigt als gevolg van extra 
kosten door de bestrijding van het coronavirus, dit te voorkomen door middel van 
een tijdelijke verhoging van de rijksbijdrage aan het Zorgverzekeringsfonds? 
 
Antwoord:  
Er is nu nog geen zicht op de gevolgen van het coronavirus voor de Zvw-uitgaven. 
Er worden enerzijds natuurlijk extra kosten gemaakt. Daartegenover staat dat er 
ook zorg is uitgevallen. Om de gevolgen van dat laatste voor zorgaanbieders op te 
vangen hebben zorgverzekeraars een zogenaamde continuïteitsbijdrage-regeling 
in het leven geroepen. Over de financiële omvang van geen van de hiervoor 
genoemde posten (extra kosten corona, uitval van zorg, kosten 
continuïteitsbijdrage-regeling) is op dit ogenblik helderheid. Daarnaast beschikken 
zorgverzekeraars over reserves bedoeld om tegenvaller op te vangen. Al met al is 
het nu te vroeg om een beleidsreactie te overwegen. 
 
Pagina 3 van 46 
 

Vraag 9 
Welke uitgaven vallen onder de post 'Vangnet cruciale jeugdhulp'? 
 
Antwoord:  
Dit betreft de subsidieregeling ‘Continuïteit cruciale jeugdzorg’ die per 1 januari 
2020 van kracht is gegaan. Voor deze regeling is € 20 miljoen voor mogelijke 
leningen beschikbaar. Met deze regeling kan worden gewaarborgd dat cruciale 
jeugdzorg gecontinueerd kan worden in gevallen waarin acute 
liquiditeitsproblemen zijn ontstaan en waar tegelijkertijd aan een structureel 
herstelplan wordt gewerkt. 
 
Vraag 10 
De desaldering Intravacc bedraagt € 3.494.000,-, waaruit is dit bedrag precies 
opgebouwd? 
 
Antwoord:  
Het betreft hier de ontvangsten van diverse (internationale) klanten / debiteuren, 
waaronder CDBIO (€ 1,3 miljoen), Provide (€ 1 miljoen), BCHT (€ 0,6 miljoen) en 
LG Life Sciences (€ 0,2 miljoen). 
 
Vraag 11 
Hoeveel onderuitputting is in 2019 op de totale VWS-begroting ontstaan en op 
welke artikelen? 
 
Antwoord:  
De per saldo onderuitputting aan uitgaven en ontvangsten bedroeg op de VWS-
begroting in 2019 circa € 187 miljoen. De onderuitputting is verspreid over de 
gehele begroting en vindt plaats op elk artikel. Zo was er op artikel 1 
(Volksgezondheid) in 2019 circa € 37 miljoen aan onderuitputting en op artikel 5 
(Jeugd) in 2019 circa € 8 miljoen aan onderuitputting.  
 
Vraag 12 
Heeft u op uw begroting inderdaad € 58,2 miljoen ontvangen als eindejaarsmarge, 
zoals vermeld is in de bijlage van de Voorjaarsnota? Zo ja, waar is dat bedrag 
naar toe gegaan en waar in de eerste suppletoire begroting kan de Kamer dit 
terugvinden? Zo nee, om welke bedrag gaat het dan en waar wordt dat toegelicht 
in de suppletoire begroting? 
 
Antwoord:  
De eindejaarsmarge op de VWS-begroting bedraagt inderdaad € 58,2 miljoen. De 
eindejaarsmarge is bedoeld voor overlopende verplichtingen uit het begrotingsjaar 
2019 die een kasbeslag hebben in 2020. De eindejaarsmarge is o.a. ingezet voor 
de stimulering van Bouw en behoud van sportaccommodaties (BOSA) (€ 25 
miljoen), het beschikbaar houden van de regeerakkoordmiddelen voor het 
bestrijden van onbedoelde zwangerschappen (€ 7,9 miljoen), acties voor het 
nationaal preventieakkoord (€ 2 miljoen) en een groot aantal mutaties die kleiner 
zijn dan € 2,5 miljoen.  
 
Vraag 13 
Hoe is de hoogte van de bijdrage van Nederland van € 50 miljoen aan Coalition for 
Preparedness Innovations (CEPI) bepaald? Hoe verhoudt dit zich tot de bijdrage 
van andere deelnemers en is al bepaald aan welke projecten deze middelen zullen 
worden besteed? Wie draagt nog meer bij aan dit initiatief en met welke 
bedragen? 
 
  
Pagina 5 van 46 
 

Multilateral EC* 96.0 55.0 Multi-year 
Sovereign New Zealand*** 0 9*** TBD 
Foundations 
Foundation Wellcome   100.0 0.0 Multi-year 
Foundation BMGF 100.0 0.0 Multi-year  
Wellcome/DFID 
Foundation (MUSD 8,7)** 9.0 0.0 One off 
Ongoing 
Foundation UN Foundation 0.0 10.0 fundraising 
     
Private sector contributions 
Private sector Vulcan**  5.0 0.0 One off 
Private sector Citadel 0.0 2.00 One off 
Private sector Ndemic 0.0 0.15 One off 
Private sector Lululemon 0.0 0.10 One off 
Private sector ADX Foundation 0.0 0.10 One off 
Private sector Alphadyne 0.0 0.0 One off 
Private sector Citi Bank 0.05 0.05 One off 
Private sector TPG Global 0.10 0.10 One off 
Danske Bank 
Private sector Foundation 0.03 0.03 One off 
Private sector A Collected Man 0.04 0.04 One off 
Private sector Avast 0.0 8.0 One off 
Private sector Derwent 0.03 0.03 One off 
Duff & Phelps 
Charitable 
Private sector Foundation 0.25 0.25 One off 
Private sector General Catalyst 0.1 0.10 One off 
Goldman Sachs 
Private sector Gives 0.25 0.25 One off 
Private sector Nigel Blackwell 0.2 0.20 One off 
TOTAL  808   1,335  
  
*Dedicated co-funding for CHIKV and RVF **Ebola support *** To be confirmed  
Bron; CEPI / Updated: 04.06.2020 
 
Vraag 14 
Welke invloed hebben de ontwikkelingen en maatregelen rondom het coronavirus 
op de reguliere begrotingsuitgaven voor dit jaar en de komende jaren? 
Pagina 7 van 46 
 

 
Vraag 19 
Hoe is binnen de VWS-begroting bepaald wat precies corona-gerelateerde kosten 
zijn en welk deel als reguliere begrotingsuitgaven kan worden gezien? Hoe wordt 
daarbij omgegaan met grensgevallen? 
 
Antwoord:  
De extra kosten zijn gedekt uit de gereserveerde loon- en prijsbijstelling op artikel 
11 van de VWS-begroting. Daarnaast is voor de uitgaven aan de Stichting 
waarborgfonds voor sportverenigingen specifieke dekking gevonden binnen het 
artikel van Sport.  
 
Vraag 20 
Kan aangegeven worden of en zo ja, hoeveel extra corona-gerelateerde kosten 
nog te verwachten zijn in dit jaar? 
 
Antwoord:  
Gezien de onvoorspelbaarheid van de ontwikkeling van het virus is het lastig om 
op dit moment een inschatting te maken van alle extra corona gerelateerde 
uitgaven op de VWS-begroting. Het kabinet zal uw Kamer tussentijds zo goed 
mogelijk blijven informeren over laatste inzichten in de uitgavenramingen door 
middel van bijvoorbeeld incidentele suppletoire begrotingen, waarbij het kabinet 
streeft om op Prinsjesdag inzicht te hebben in de uitgaven voor 2020 en waar 
mogelijk ook voor de latere jaren.   
 
Vraag 21 
Kan aangegeven worden of en zo ja, hoeveel extra corona-gerelateerde kosten 
nog te verwachten zijn voor de komende jaren? 
 
Antwoord:  
Zie het antwoord op vraag 20. 
 
Vraag 22 
Waarop is de raming gebaseerd van € 700 miljoen aankoopkosten uit hoofde van 
medische hulpmiddelen, respectievelijk waarop is de veronderstelling gebaseerd 
dat hier € 240 miljoen aan verkoopopbrengsten uit voortvloeien? 
 
Antwoord:  
Bij het opstellen van de eerste suppletoire wet was door VWS reeds voor circa € 
200 miljoen aan medische hulpmiddelen ingekocht en werden voor het LCH de 
inkopen op € 500 miljoen geraamd. De kostenraming van het LCH is gebaseerd op 
de optelsom van reeds ingekochte hulpmiddelen en de verwachting voor de weken 
die daarop volgen, ervan uitgaande dat het LCH tot en met week 26 zou blijven 
inkopen. 
 
De mutatie in de ontvangstenraming bedraagt € 290 miljoen. Dit bedrag is 
gebaseerd op de aanname dat alle ingekochte hulpmiddelen tegen circa 40% van 
de inkoopprijs wordt uitgeleverd en verkocht aan zorgaanbieders. 
 
Vraag 23 
Kunt u een meer gedetailleerde onderbouwing geven over de aankoopkosten van 
medische hulpmiddelen waarin duidelijk wordt om welke hulpmiddelen, welke 
hoeveelheden en welke aan- en verkoopprijzen het gaat? 
  
Pagina 9 van 46 
 

Ik heb geen informatie beschikbaar hoe deze verhoudingen in andere Europese 
lidstaten liggen.  
 
Vraag 26 
Waarom heeft u ervoor gekozen om uitgaven ten behoeve van  de 
coronamaatregelen net als andere bewindspersonen al in een incidentele 
suppletoire begroting aan de Kamer voor te leggen, maar pas mee te nemen in de 
reguliere eerste suppletoire begroting? 
 
Antwoord:  
Omdat het kabinet besloten heeft de Voorjaarsnota en de eerste suppletoire 
begroting eerder naar de Kamer te sturen dan gebruikelijk, was het opstellen van 
een incidentele suppletoire begroting door VWS niet meer opportuun. Uw Kamer is 
uiteraard geïnformeerd over deze beleidsmatige besluiten door middel van de 
kamerbrieven omtrent corona. 
 
Vraag 27 
In welke mate waren er in maart jl., toen de Kamer de eerste incidentele 
suppletoire begrotingen van verschillende ministeries ontving, bij u ook al 
uitgaven gedaan in het kader van de coronacrisis? 
 
Antwoord:  
In maart werd geïnventariseerd waar de behoefte en zorg het grootst was. Daarbij 
was een belangrijk uitgangspunt om de IC’s te ontlasten en om te zorgen dat er 
voldoende medische hulpmiddelen en beademingsapparaten waren. Hier zijn in 
maart jl. dan ook reeds uitgaven voor gedaan door het ministerie. Vanwege de 
mondiale tekorten is er vanaf medio maart een landelijke aanpak geweest van de 
aanschaf van beademingsapparatuur voor de IC’s en medische hulpmiddelen. Ook 
de toegankelijkheid van patiëntgegevens voor de landelijke huisartsenpost zorgde 
voor uitgaven medio maart. Uw Kamer is uiteraard geïnformeerd over deze 
beleidsmatige besluiten door middel van de kamerbrieven omtrent corona. 
Vanwege de eerdere aanlevering van de Voorjaarsnota en eerste suppletoire 
begroting is besloten om de corona gerelateerde uitgaven op de VWS-begroting 
hierin op te nemen.  
 
Vraag 28 
Waarom is het budget voor de aanpak van gezondheidsachterstanden neerwaarts 
bijgesteld met € 122.000,- tot slechts € 15.000,- ? 
 
Antwoord:  
Het budget voor de aanpak van gezondheidsachterstanden is met € 122.000 
neerwaarts bijgesteld door een overboeking naar het Ministerie van LNV voor de 
bijdrage 2020 aan het College voor de Toetsing van Bestrijdingsmiddelen. 
 
Vraag 29 
Is een overzicht op hoofdlijnen beschikbaar hoe de € 20 miljoen voor onderzoek 
naar COVID-19 is of wordt ingezet? Welke onderzoeken zijn afgerond, lopen nu of 
worden met dit bedrag nog opgestart? 
 
Antwoord:  
Van de € 20 miljoen is € 5,5 miljoen ingezet voor de zogenoemde first wave 
COVID-19 urgente onderzoeken die eind maart zijn gehonoreerd. De overige 
€ 14,5 miljoen is onderdeel van de second wave, het COVID-19  
  
Pagina 11 van 46 
 

Etnische ongelijkheid bij COVID-19 - In deze studie wordt informatie 
verzameld over hoe informatie over de maatregelen tegen verspreiding deze 
migrantengroepen bereikt en of zij de adviezen ook opvolgen. Daarnaast wordt 
nagegaan wat de impact is van deze maatregelen op individuele levens, in het 
bijzonder op welzijn en gebruik van niet-COVID gezondheidszorg. 
 
Vraag 30 
Bestaat de kans dat de € 20 miljoen die voor onderzoek naar COVID-19 is of 
wordt ingezet nog verhoogd wordt? Zo ja, hoe reëel is deze kans? 
 
Antwoord:  
7
Ja, dat is inmiddels al gebeurd. In mijn brief van 19 mei jl. heb ik het bedrag met 
€ 3 miljoen verhoogd. Dit bedrag kan verder oplopen afhankelijk van de urgentie 
en noodzaak van de onderzoeken om COVID-19 in te dammen. 
 
Vraag 31 
Hoe is de hoogte van de bijdrage van Nederland van € 50 miljoen aan de CEPI 
bepaald? Wie dragen nog meer bij aan dit initiatief en met welke bedragen? 
 
Antwoord:  
Zie het antwoord op vraag 13. 
 
Vraag 32 
Wat is tot op heden gedaan met het CEPI-budget? Zijn er al eerste resultaten te 
melden? Zo nee, wanneer kunnen de eerste resultaten verwacht worden? 
 
Antwoord:  
CEPI heeft tot nu toe met 9 onderzoekspartijen en/of farmaceutische bedrijven 
partnerschappen ondertekend, gericht op het ontwikkelen van een Covid-19-
vaccin. Vier van deze trajecten bevinden zich in klinische fase 1. 
 
Op 11 mei jl. is door CEPI bekend gemaakt dat er een investering is gedaan van 
388 miljoen USD, voor de versnelling van de ontwikkeling en productie van een 
Novavax’s NVX-CoV2373 kandidaat-vaccin, voor zowel klinisch onderzoek, als wel 
8
de opbouw van productiecapaciteit . Dit kandidaatvaccin is het vierde CEPI-funded 
vaccin, naast het kandidaatvaccin van Inovio’s INO-4800 DNA-vaccin, het  
Moderna’s mRNA-1273 kandidaatvaccin en het kandidaat-vaccin van University of 
Oxford’s (ChAdOx1 nCoV-19). 
 
Tevens heeft CEPI onlangs een nieuwe call-for-proposals gelanceerd met als 
9
deadline eind juni. 
 
Vraag 33 
Zijn naast de genoemde bijdragen van € 20 miljoen en € 50 miljoen voor de CEPI, 
elders binnen of buiten de VWS-begroting nog onderzoeksbudgetten beschikbaar 
voor nieuw onderzoek naar de gevolgen van de verspreiding van het coronavirus?  
  
                                                 
7
 Kamerstuk 25 295, nr. 351. 
8
 https://cepi.net/news_cepi/cepi-extends-collaboration-with-novavax-to-advance-
development-and-manufacture-of-covid-19-vaccine/ 
9
  https://cepi.net/get_involved/cfps/  
Pagina 13 van 46 
 

Bij de eerste suppletoire wet is voor extra kosten bij het RIVM en de GGD voor het 
uitvoeren van tests, contactonderzoek en voor een track en trace systeem een 
budget van € 12,65 miljoen verwerkt op Artikel 1 Volksgezondheid, onderdeel 
Ziektepreventie. 
 
Vraag 37 
Op welke plek in de suppletoire begroting VWS zijn de kosten voor testen en 
traceren terug te vinden? 
 
Antwoord:  
De uitgaven voor testen en traceren zijn terug te vinden onder punt 2 in tabel 3 
‘onderzoek en testen COVID-19 RIVM en GGD’ en verwerkt op artikel 1 
Volksgezondheid. 
 
Vraag 38 
Welke partijen, naast GGD's, zijn betrokken bij het beleid van traceren en testen 
en wie betalen uiteindelijk deze kosten? In hoeverre en op welke plek slaan deze 
kosten ook neer in de VWS-begroting? 
 
Antwoord:  
Vanaf 1 juni kan iedereen, ook met milde klachten die mogelijk duiden op het 
coronavirus, getest worden. Dit gebeurt bij de GGD. Daarnaast worden mensen 
getest bij de huisarts, in ziekenhuizen en in andere zorginstellingen, bijvoorbeeld 
verpleeghuizen. Daarnaast zijn de laboratoria waar de test wordt uitgevoerd 
betrokken bij het testbeleid.  
Testen die worden afgenomen door de GGD of na afstemming met de GGD, 
bijvoorbeeld door huisartsen, worden betaald uit het Openbare 
Gezondheidszorgbudget (OGZ). Deze bestaande financieringsstroom gaat via de 
het RIVM naar de GGD. De kosten slaan neer in de VWS begroting onder Artikel 1 
Volksgezondheid, onderdeel Ziektepreventie. 
Ziekenhuizen voeren de testen uit voor hun eigen medewerkers en financieren dit 
uit het personeelsbudget. De kosten voor het testen van patiënten in het 
ziekenhuis worden door de verzekering gedragen, de kosten voor het testen in 
Wlz instellingen komen voor rekening van de Wlz.  
 
De overige kosten die de GGD maakt voor de organisatie van het testen, 
de  afname van de testen en het uitvoeren van bron- en contactopsporing worden 
door VWS rechtstreeks vergoed aan de GGD. Deze kosten slaan neer in de VWS 
begroting onder Artikel 1 Volksgezondheid, onderdeel Ziektepreventie.  
 
Vraag 39 
Kan een inschatting gemaakt worden hoe lang andere partijen dan de GGD's 
betrokken zijn bij het beleid van het traceren en testen? 
 
Antwoord:  
Laboratoriumtesten worden gedaan in een laboratorium. Daar zijn dus altijd 
andere partijen bij betrokken dan de GGD’s. De verantwoordelijkheid voor het 
uitvoeren van bron- en contactopsporing ligt bij de GGD’s. Indien nodig huren de 
GGD’s voor werkzaamheden die niet binnen de normale formatie uitgevoerd 
kunnen worden, al dan niet gezamenlijk, externe partijen in. Het aantal 
luchtwegklachten bij mensen zal in najaar naar verwachting toenemen (griep- en 
verkoudsheidsseizoen) waarmee ook het aantal uit te voeren testen zal toenemen 
en blijven voortduren.  
 
Pagina 15 van 46 
 

Antwoord:  
Vanwege de mondiale tekorten is er vanaf medio maart 2020 een landelijke 
aanpak geweest van de aanschaf van beademingsapparatuur voor de IC’s. In 
nauwe samenspraak met een expertteam (bestaande uit intensivisten, klinisch 
fysici en medisch technologen) zijn enkele duizenden apparaten aangeschaft bij 
meerdere leveranciers in binnen- en buitenland. Dit aankoopbeleid heeft er toe 
geleid dat er ook toen het grootste aantal mensen op de IC lag er voldoende 
apparatuur beschikbaar is geweest voor de IC’s. Er is binnen enkele weken 
voldoende apparatuur voor opschaling van de IC-bedden tot 1700 plaatsen, en 
ook voor een eventuele verdere opschaling. 
 
Vraag 45 
Kunt u een meer gedetailleerde onderbouwing geven van de voorgestelde mutatie 
van € 1.012,1 miljoen van het subsidiebudget voor medische producten? 
 
Antwoord: 
Dit bedrag bestaat overwegend uit middelen die nodig zijn voor de inkoop van 
medische hulpmiddelen in verband met COVID-19. Abusievelijk zijn deze in zijn 
geheel op het subsidiebudget geboekt. Bij de eerstvolgende suppletoire wet 
worden deze middelen grotendeels naar het opdrachtenbudget geboekt. 
 
Vraag 46 
Welke producten worden, naast hulpmiddelen en beademingsapparatuur die op € 
950 miljoen worden becijferd, voor de overige € 62 miljoen aangeschaft? 
 
Antwoord:  
De corona gerelateerde uitgaven op artikel 2 subsidies medische producten zijn in 
totaal € 970 miljoen. De overige middelen maken onderdeel uit van het reguliere 
budget. Naast de uitgaven aan hulpmiddelen en beademingsapparaten bestaan 
deze uitgaven ook voor een deel uit distributie en opslag van de medische 
hulpmiddelen en het opstarten van de productie van testcapaciteit, medische 
hulpmiddelen en opleidingsfaciliteit geneesmiddelen. Zie het antwoord op vraag 8 
(posten 1 t/m 6).   
 
Vraag 47 
Waarom worden deze gelden verstrekt via het instrument subsidies en niet als 
opdrachten? 
 
Antwoord:  
De gelden zijn per abuis op het instrument ‘subsidies’ in plaats van op het 
instrument ‘opdrachten’ geboekt. Dit wordt in het eerstvolgende moment 
aangepast. 
 
Vraag 48 
Zijn met de mutatie van € 5 miljoen op de post 'Opdrachten' van artikel 2 
Curatieve zorg alle kosten voor het Landelijk Coördinatiecentrum Patiënten 
Spreiding (LCPS) en het extra patiëntenvervoer gedekt? 
 
Antwoord:  
In de opdrachtbrief van VWS aan het Landelijk Netwerk Acute Zorg (LNAZ) voor 
het oprichten van het LCPS staat opgenomen dat VWS de kosten van het LCPS zal 
vergoeden. Door het LNAZ is een inschatting gemaakt van de kosten die zij in 
totaal zullen maken voor het LCPS. Op basis van deze inschatting is in de 
dienstverleningsovereenkomst tussen het LNAZ en VWS ten behoeve van het 
LCPS afgesproken dat het LNAZ een voorschot krijgt van €4 miljoen. In overleg 
kan een aanvullend voorschot worden verleend. In de eerste suppletoire begroting 
Pagina 17 van 46 
 

 
Vraag 53 
Waar is de korting van € 133 miljoen op de VWS-begroting die in tabel 6.2 van de 
Voorjaarsnota wordt genoemd terug te vinden in de eerste suppletoire begroting  
VWS? 
 
Antwoord:  
De korting is verdeeld over meerdere beleidsartikelen op de begroting. In de 
eerste suppletoire begroting wordt uw Kamer op artikelniveau met een ondergrens 
van € 2,5 miljoen geïnformeerd. De € 133 miljoen uit de Voorjaarsnota is 
verspreid over alle artikelen op de VWS-begroting.  
 
Vraag 54 
Ten koste van welke voorgenomen uitgaven is de Voorjaarsnota-korting op de 
VWS-begroting van € 133 miljoen ingeboekt? 
 
Antwoord:  
De korting is ingeboekt met als doel het budget op de VWS-begroting zo goed 
mogelijk te alloceren en onderuitputting aan het eind van het jaar zoveel mogelijk 
te beperken. Er is gekozen voor maatwerk per artikel. Uw Kamer wordt in de 
reguliere begrotingsstukken bij Najaarsnota en Financieel Jaarverslag Rijk over de 
uitputting van de begroting geïnformeerd.  
 
Vraag 55 
Naar welke zorglocaties zijn hoeveel beademingsapparaten gestuurd? Kunt u een 
overzicht aangeven? 
 
Antwoord:  
In overleg met het LCPS is steeds geïnventariseerd waar de behoefte het grootst 
is en aan die locaties (zowel in Nederland als in Caribisch Nederland) zijn de 
apparaten op dat moment ook beschikbaar gesteld. Een stabiel eindplaatje is nog 
niet te geven omdat er nog wordt geschoven met de apparatuur, zowel tussen als 
binnen ziekenhuizen. Afhankelijk van de precieze invulling van de 
opschalingsplannen van de IC-capaciteit zal mogelijk ook nog een herverdeling 
van beademingsapparatuur plaatsvinden. 
 
Vraag 56 
Kunt u toelichten waar de problematiek op de VWS-begroting bij het artikel 
'Medisch specialistische zorg' uit ontstaan is? 
 
Antwoord:  
Ter dekking van problematiek op de VWS-begroting is in de eerste suppletoire 
begroting een korting op artikelniveau verwerkt. Uw vraag ziet toe op de 
toelichting onder artikel 2 van de eerste suppletoire begroting. De problematiek 
waar de korting voor ingezet is betreft o.a. een intensivering voor 
medicatieveiligheid. In het landelijke programma Medicatieoverdracht ondersteunt 
het ministerie van VWS partijen bij het implementeren van de richtlijn 
Medicatieoverdracht en de bijbehorende informatiestandaarden. De 
medicatieveiligheid wordt sterk verbeterd door een goede elektronische 
overdracht van medicatiegegevens door zorgverleners in de keten 
 
Vraag 57 
Kunt u aangeven welke maatregelen tot nu toe genomen zijn om onverzekerde 
verzekeringsplichtigen alsnog te verzekeren? 
 
Pagina 19 van 46 
 

 
Tabel De totalen van maart 2011 tot en met 2018 (bron: CAK)  
Reden uitschrijving Totaal 
Ingeschreven bij zorgverzekeraar 315.852 
Ambtshalve verzekerd 33.785 
Niet (meer) Wlz-verzekerd 224.881 
Overig* 4.245 
Totaal 578.763 
 
Uit het totaal aantal meldingen van verleende medisch noodzakelijke zorg aan 
onverzekerde personen aan het meldpunt onverzekerden blijkt dat de aantallen 
maandelijks fluctueren maar wel stijgen. Die stijging is het gevolg van de 
versoepeling van de regeling, de grotere bekendheid van zorgverleners met deze 
regeling en toename van het aantal dak- en thuislozen.  
 
Tabel Aantal meldingen per jaar (bron: GGDGHOR) 
Jaar Aantal meldingen 
2017 2.270 
2018 5.962 
2019 14.599 
2020 6.885 (t/m april)  
 
Vraag 60 
Hoe wordt besloten of en hoe de meerkosten in de acute zorg als gevolg van de 
coronacrisis worden vergoed? Wanneer loopt dit via de VWS-begroting en hoe 
verhoudt dit zich tot de overige extra kosten in de zorg als gevolg van de 
coronacrisis? 
 
Antwoord:  
Zie het antwoord op vraag 3 en 15. 
 
Vraag 61 
Waarom is het budget voor bovenregionaal gehandicaptenvervoer neerwaarts 
bijgesteld met € 3,5 miljoen? 
 
Antwoord:  
Het budget voor het bovenregionaal sociaal recreatief vervoer voor mensen met 
een mobiliteitsbeperking (Valys) is op grond van een voorlopige raming naar 
beneden bijgesteld. Dit doet overigens niets af van de hoogte van het persoonlijk 
kilometerbudget van pashouders in het betreffende jaar. 
 
Vraag 62 
Welk percentage van de € 19 miljoen die toegevoegd wordt aan de 
Stimuleringsregeling E-health Thuis (SET) is bestemd voor visievorming, welk deel 
voor opschaling en welk deel voor onderzoek? 
 
Antwoord:  
De € 19 miljoen is ingezet voor de tijdelijke SET Covid-19 (en niet voor de 
reguliere SET).  Om aanbieders van ondersteuning, zorg of jeugdhulp te helpen 
zorg op afstand te kunnen leveren gedurende de coronacrisis is de SET Covid-19 
opengesteld (de huidige SET blijft ook beschikbaar). Deze tijdelijke uitbreiding van 
de SET stelt per aanvraag een vast subsidiebedrag van € 50.000 beschikbaar voor 
de aanschaf, lease en implementatie van e-health toepassingen die bijdragen aan 
de continuïteit van ondersteuning of zorg op afstand voor thuiswonende cliënten 
Pagina 21 van 46 
 

Antwoord:  
Vanwege de coronacrisis is de indicatiestelling voor de Wet langdurige zorg (Wlz) 
door het CIZ op enkele punten aangepast. Om de reguliere instroom in de Wlz 
zoveel mogelijk door te laten lopen was er een tijdelijke registratieve werkwijze 
ingericht voor opname in het verpleeghuis. Bij aanvragen die via deze route 
binnenkwamen heeft het CIZ geen onderzoek naar de zorginhoudelijke 
toegangscriteria uitgevoerd, waardoor ziekenhuizen en zorgaanbieders in de Wlz 
zijn ontlast en zij alle energie en tijd op het leveren van zorg konden richten. De 
werkwijze is op 1 juni jl. stopgezet omdat het aantal aanvragen fors bleek af te 
nemen.  
 
Daarnaast zijn de huisbezoeken die het CIZ normaal uitvoert als onderdeel van 
het onderzoek tijdelijk helemaal stilgelegd. Inmiddels worden de huisbezoeken 
langzaam weer opgestart bij zorginstellingen, waarbij het CIZ steeds bekijkt of de 
huisbezoeken ook op andere plekken weer uitgebreid kunnen worden. Wanneer dit 
nog niet kan wordt er in overleg met de betrokkenen naar een passende oplossing 
gezocht, zoals een afspraak via videobellen. In de meeste situaties heeft het CIZ 
dan ook gewoon een besluit kunnen nemen, het indicatieproces is niet stil komen 
te liggen. Het is wel voorgekomen dat aanvragen tijdelijk zijn opgeschort, omdat 
een huisbezoek noodzakelijk was voor het afgeven van een indicatie. Hierbij 
betreft het vooral aanvragen vanuit de Wet zorg en dwang (Wzd), met name als 
het gaat om cliënten die nog thuis wonen. Om deze reden ligt de prioriteit van de 
versoepelingen van de huisbezoeken dan ook bij de Wzd-aanvragen. Het aantal 
opschortingen in het algemeen is enigszins beperkt gebleven, omdat het CIZ het 
aantal aanvragen geleidelijk heeft zien dalen. Dit is deels een seizoenseffect (het 
aantal aanvragen in Q2 is altijd lager dan in Q1), maar komt deels ook door de 
crisis. Door het geleidelijk opstarten van de huisbezoeken zullen de aanvragen 
gereguleerd weer op gang worden gebracht.  
 
Vraag 68 
Hoeveel extra (voormalige) zorgprofessionals kunnen in de zorg worden ingezet 
met behulp van onder andere korte trainingen tegen de bestrijding van het 
coronavirus nu daar € 24,8 miljoen voor wordt ingezet? 
 
Antwoord:  
Met de subsidie SectorplanPlus wordt in het vierde tijdvak de mogelijkheid 
geboden extra opleidingsactiviteiten uit te voeren vanwege de te leveren zorg in 
verband met COVID-19. Ongeveer 40.000 zorgprofessionals kunnen extra 
bijscholing krijgen.  
 
Vraag 69 
Hoe hoog is de tegemoetkoming voor zorgverleners die te maken hebben gehad 
met COVID-19 en aan de gevolgen zijn overleden of na een IC-behandeling 
dusdanige schade hebben overgehouden dat arbeidsongeschiktheid is ontstaan? 
Hoeveel zorgverleners betreft di 
 
Antwoord:  
Zorgverleners die op de IC hebben gelegen en nabestaanden van zorgverleners 
die zijn overleden kunnen aanspraak maken op het steunfonds voor zorgverleners 
met corona van het private initiatief van de Stichting Zorg na Werk in Coronazorg 
(ZWIC). Arbeidsongeschiktheid wordt door dit fonds niet gedekt. 
 
  
Pagina 23 van 46 
 

Vraag 72 
Kunt u aangeven wat het gemiddelde brutosalaris en het nettosalaris is van een 
helpende, verzorgende, verzorgende IG, mbo-verpleegkundige, hbo- 
verpleegkundige en gespecialiseerde verpleegkundige? 
 
Antwoord:  
Ik beschik niet over registratiedata met betrekking tot de bruto- en 
nettosalarissen van de genoemde beroepen. Op basis van salarisschalen in cao’s 
en informatie over inschaling kan iets gezegd worden over het (start)salaris van 
een bepaald beroep. Bij de genoemde beroepen gaat het echter om veel 
verschillende cao’s en ontbreekt informatie over de verdeling van werknemers 
over schalen en tredes, waardoor geen inschatting kan worden gemaakt van het 
gemiddelde salaris. Wel is er registratiedata beschikbaar over het gemiddelde 
salaris van verpleegkundigen. Verpleegkundigen verdienden bij een full-time 
dienstverband in 2015 gemiddeld 51.300 bruto per jaar inclusief bijzondere 
beloning (bron: cbs statline). In dit cijfer zijn mbo-verpleegkundigen, hbo-
verpleegkundigen, gespecialiseerde verpleegkundigen en verpleegkundig 
specialisten meegenomen. 
 
Vraag 73 
Wat zijn de gemiddelde opleidingskosten voor een helpende,  verzorgende, 
verzorgende IG, mbo-verpleegkundigen, hbo- verpleegkundige en 
gespecialiseerde verpleegkundige? 
 
Antwoord:  
De opleidingen voor helpende, verzorgende, verzorgende IG, mbo-
verpleegkundige en hbo- verpleegkundige vallen onder de verantwoordelijkheid 
van de minister van OCW, die ook voorziet in de bekostiging van deze 
opleidingen. De opleidingen tot gespecialiseerd verpleegkundige worden niet uit 
de begroting van VWS, maar door middel van de beschikbaarheidsbijdrage 
kostendekkend gefinancierd door het ministerie van VWS en worden betaald uit 
het Zorgverzekeringsfonds. Hiervoor is jaarlijks tussen de 150 en 200 miljoen 
euro beschikbaar, afhankelijk van hoeveel er wordt opgeleid door de ziekenhuizen. 
De kosten per opleidingsplek verschillen per specialisatie en liggen tussen de 
€42.600 en €79.000. 
 
Vraag 74 
Wat zijn de gemiddelde werkgeverslasten voor een helpende, verzorgende, 
verzorgende IG, mbo-verpleegkundigen, hbo- verpleegkundige en 
gespecialiseerde verpleegkundige en medisch specialist? 
 
Antwoord:  
Zoals aangegeven in het antwoord op vraag 72, beschik ik niet over 
registratiedata met betrekking tot de brutosalarissen van de genoemde beroepen. 
Hierdoor kan ook geen inschatting worden gemaakt van de gemiddelde 
werkgeverslasten.  
 
Vraag 75 
Wat is het gemiddelde bruto maandsalaris van een verzorgende in de 
verschillende zorgbranches? In welke salarisschaal zitten zij? 
 
  
Pagina 25 van 46 
 

Instroom in de sector zorg en welzijn  
Perioden 2015  2016  2017  2018  2019  
Universitair medische centra 5.820 6.110 7.080 7.230 7.480 
Ziekenhuizen en overige med. spec. zorg 18.370 15.500 16.700 17.600 18.580 
Geestelijke gezondheidszorg 7.700 7.820 9.320 10.320 9.440 
Huisartsen en gezondheidscentra 2.460 2.550 2.780 2.970 3.120 
Overige zorg en welzijn 17.370 17.860 18.560 18.210 18.760 
Verpleging, verzorging en thuiszorg 36.570 39.970 46.980 55.110 63.220 
Gehandicaptenzorg 15.660 17.060 19.420 19.770 20.020 
Jeugdzorg 2.800 3.560 4.420 4.560 4.760 
Sociaal werk 9.110 10.360 10.560 10.920 11.420 
Bron: CBS, AZW StatLineUitstroom uit de sector zorg en welzijn  
 
Perioden 2015  2016  2017  2018 2019  
Universitair medische centra 5.570 5.580 5.550 6.100 6.400 
Ziekenhuizen en overige med. spec. zorg 15.080 14.400 15.510 16.860 15.450 
Geestelijke gezondheidszorg 8.810 7.900 7.960 7.660 8.120 
Huisartsen en gezondheidscentra 2.390 1.900 1.860 2.340 2.220 
Overige zorg en welzijn 16.730 16.070 17.040 15.030 15.140 
Verpleging, verzorging en thuiszorg 53.750 45.420 38.410 37.950 38.870 
Gehandicaptenzorg 15.840 14.550 13.520 14.280 14.030 
Jeugdzorg 4.280 3.830 3.290 4.170 3.910 
Sociaal werk 8.780 8.880 9.290 10.320 9.130 
Bron: CBS, AZW StatLine 
 
Vraag 78 
Hoe groot is de benodigde (extra) capaciteit aan zorgverleners de komende jaren 
(t/m 2030)? Kunt u dit aangeven per zorgberoep? 
 
Antwoord:  
Data over de benodigde capaciteit aan zorgverleners tot en met 2030 komen na 
de zomer beschikbaar. Op dit moment zijn er geen actuele prognoses. 
 
Vraag 79 
Circa 1,2 miljoen mensen werken in de zorg, maar waar bestaan deze 
beroepsgroepen precies uit? Hoe groot is het aantal verpleegkundigen en hoe zijn 
deze verdeeld onder de verschillende branches (ziekenhuis, huisartsen, ggz, 
gehandicaptenzorg, etc)? Hoeveel verzorgenden werken in totaal in de zorg en 
hoe is dit verdeeld over de verschillende branches? Hoeveel verzorgenden werken 
bijvoorbeeld in de thuiszorg, wijkverpleging, ouderenzorg en gehandicaptenzorg? 
 
Antwoord:  
In onderstaande tabel is het aantal verpleegkundigen, verzorgenden (niveau 3), 
helpenden en zorghulpen per branche weergegeven. De data zijn gebaseerd op de 
AZW Werknemersenquête uit de eerste helft van 2019. De data zijn indicatief en 
afgerond op honderden werknemers (als er een punt in plaats van een waarde 
staat, waren er voor die groep onvoldoende respondenten in de enquête om een 
betrouwbare uitspraak te doen). Zzp’ers vallen buiten deze cijfers. 
  
Pagina 27 van 46 
 

Voor het opvraagbaar maken van deze huisartsinformatie, voor nog onbekend 
later gebruik ten behoeve van waarneming en spoed, is uitdrukkelijke 
toestemming noodzakelijk. In dat geval is namelijk de Wet aanvullende 
bepalingen verwerking persoonsgegevens in de zorg (Wabvpz) van toepassing.  
 
Op dit moment hebben 7,6 miljoen Nederlanders aangegeven dat zij hier 
toestemming voor geven. Slechts een klein deel heeft deze toestemming expliciet 
geweigerd. De overige Nederlanders hebben nog geen keuze omtrent 
toestemming kenbaar gemaakt. Op verzoek van zorgverleners en de 
Patiëntenfederatie en met instemming met Autoriteit Persoonsgegevens (AP), 
Inspectie Gezondheidszorg en Jeugd (IGJ) en Openbaar Ministerie (OM) is een 
beleidslijn opgesteld waarbij voor deze groep die nog geen keuze kenbaar heeft 
gemaakt, deze gegevens onder voorwaarden tijdelijk wel beschikbaar gesteld 
kunnen worden voor de triage en behandeling van COVID-19 (verdachte) 
patiënten.  
 
De patiënt wordt mondeling om instemming gevraagd wanneer de noodzakelijke 
medische informatie dient te worden geraadpleegd. Als de patiënt geen 
toestemming geeft, dan worden zijn gegevens niet geraadpleegd. Als de patiënt 
niet meer in staat is zijn wil te uiten mag de zorgverlener toestemming voor de 
raadpleging veronderstellen als dat voor de zorgverlening noodzakelijk is. Niet 
raadpleegbaar blijven de gegevens van patiënten die uitdrukkelijk geen 
toestemming hebben verleend of zullen verlenen. 
 
Vraag 83 
Welk bedrag wordt er in 2020 in totaal uitgegeven aan KIK-V (Keteninformatie 
Kwaliteit Verpleeghuiszorg)? Hoe hoog is dit bedrag tot nu toe in totaal, ongeacht 
in welk jaar? 
 
Antwoord:  
De voorziene uitgaven aan KIK-V in 2020 bedragen € 4,8 miljoen. De totale 
financiering over de periode 2018-2020 bedraagt daarmee € 11.770.000. 
 
Vraag 84 
Wat is de reden van de onderbesteding bij artikel 5 Jeugd op de post 
'Jeugdstelsel'? In hoeverre wordt het bedrag later alsnog uitgegeven? 
 
Antwoord:  
Het betreft een onderbesteding op de jaarlijkse instellingssubsidies voor 
Schippersinternaten. Deze instellingen hebben minder subsidie aangevraagd dan 
begroot. Voor volgend jaar is er wederom budget gereserveerd om de 
aangevraagde subsidies te kunnen verlenen.  
 
Vraag 85 
Hoe komt het dat meer aanvragen worden gedaan voor tegemoetkomingen 
specifieke zorgkosten en dat de Belastingdienst ze sneller afhandelt? 
 
Antwoord:  
Een tegemoetkoming specifieke zorgkosten (TSZ) wordt niet op aanvraag 
verleend, maar volgt rechtstreeks uit de aangifte Inkomstenbelasting, in een 
separate beschikking. Er is sprake van twee effecten. Ten eerste blijkt dat meer 
mensen zorgkosten hebben gehad die zij wel in de aangifte konden aftrekken 
maar waarbij geen betaalde belasting tegenover de aftrek stond. De 
tegemoetkoming specifieke zorgkosten en de belastingdruk zijn voor deze 
doelgroep vaak communicerende vaten, waardoor een lagere absolute 
Pagina 29 van 46 
 

 
Vraag 90 
Hoe wordt jaarlijks de benodigde formatie voor het Ministerie van VWS bepaald? 
Waarom was deze budgetverhoging van 12% niet voorzien in de ontwerpbegroting 
2020? 
 
Antwoord:  
De eerste suppletoire begroting is het eerste moment, na het opstellen van de 
ontwerpbegroting, waarbij het budget voor eigen personeel kan worden bijgesteld. 
Tussen het opstellen van de ontwerpbegroting en de eerste suppletoire begroting 
zit een relatief groot tijdsbestek van circa 7 maanden. Om invulling te geven aan 
de uitvoering van beleidsprioriteiten en krapte in de bestaande formatie in relatie 
tot de beleidsplannen, wordt bij een aantal directies het budget verhoogd.  
 
Vraag 91 
In hoeverre leidt de coronacrisis tot uitbreiding van personele capaciteit op het 
Ministerie van VWS van eigen personeel of externen? Is dat ook (deels) al 
meegenomen in de personele mutaties in deze suppletoire begroting? 
 
Antwoord:  
Een uitbreiding van personele capaciteit veroorzaakt door de Coronacrisis is 
vooralsnog niet aan de orde geweest. 
 
Vraag 92 
Kan er een uitsplitsing komen in aantallen vaste-, tijdelijke- en flexcontracten 
betreffende de uitbreiding van de personele capaciteit op het Ministerie van VWS? 
 
Antwoord:  
In de eerste vijf maanden van 2020 is VWS gegroeid met 110,7 fte. Daarvan is 
het aandeel vaste contracten toegenomen met 99,2 fte en het aandeel tijdelijke 
contracten met 11,5 fte. Dat wil zeggen, na instroom, uitstroom en doorstroom 
van medewerkers is bij VWS-concern het aantal fte met een vast contract 
toegenomen met 99,2 fte en het aantal fte met een tijdelijk contract met 11,5 fte.  
 
Voor het kerndepartement geldt dat het aandeel vaste contracten met 34,5 fte is 
gegroeid en het aandeel tijdelijke contracten met 14,6 fte is gegroeid. Door krimp 
in het aantal fte voor tijdelijke contracten bij andere dienstonderdelen valt het 
aandeel voor VWS-concern (11,5 fte) lager uit dan die van het kerndepartement 
(14,6 fte).  
 
Vraag 93 
Waaruit bestaan de kosten genoemd onder ‘Materiele uitgaven’, waarvan overige 
materiele uitgaven à raison de € 12.626 (x1.000)? 
 
Antwoord: 
De post overige materiële uitgaven bevat in ieder geval alle materiele kosten die 
niet via de uitgaven aan shared serviceorganisaties (SSO’s) en ICT lopen. De 
mutatie hangt grotendeels samen met de uitgaven welke verband houden met 
uitvoering onderzoek door PD-Alt (zie ook vraag 10), inclusief een overheveling 
vanaf artikel 1.  Verder bevat deze post ook de doorbelasting van facilitaire kosten 
aan de EMA. Vanwege de oprichting van de programmadirectie ZJCN heeft een 
herschikking van budgetten plaatsgevonden wat leidt tot een mutatie op overige 
materiele uitgaven. Tenslotte vallen ook de hogere RTE locatiekosten onder 
overige materiële uitgaven. Dit houdt onder meer verband met de kosten voor (de 
verhuizing naar) nieuwe locaties als gevolg van een reorganisatie.  
 
Pagina 31 van 46 
 

nieuwe locatie Utrecht en aanpassingen bij een aantal overige locaties, rekening 
gehouden met een uitgave van € 1,1 miljoen. 
 
Vraag 97 
Kunt u al een eerste inschatting geven per sector in welke mate en orde van 
grootte er mee- en tegenvallers als gevolg van COVID-19 worden verwacht? 
 
Antwoord:  
Zie het antwoord op vraag 3.  
 
Vraag 98 
Kunt u per sector een eerste inschatting maken welke mee- en tegenvallers als 
gevolg van de coronacrisis van invloed zijn op (familie van) patiënten, cliënten, 
zorgverleners en mantelzorgers? 
 
Antwoord:  
Dat is op dit moment niet vast te stellen. De extra uitgaven in de eerste 
suppletoire begroting betreft een raming voor de coronagerelateerde uitgaven op 
de VWS-begroting tot 1 juni. Dit zijn uitgaven aan o.a. beademingsapparatuur en 
medische beschermingsmaterialen. De gevolgen van de meeruitgaven op de 
Zorgverzekeringswet en de Wet langdurige zorg zijn nog niet in beeld gebracht. 
Het kabinet streeft er naar om in de ontwerpbegroting op Prinsjesdag meer inzicht 
te verschaffen over de hoogte van de kosten in 2020 en waar mogelijk voor 2021 
e.v., met de bijbehorende effecten op de staatsschuld, premie en reserves van 
verzekeraars.  
 
Vraag 99 
Zijn er al cijfers of ramingen beschikbaar van de omzetderving als gevolg van 
COVID-19 waar zorgaanbieders mee te maken hebben? 
 
Antwoord:  
Zie het antwoord op vraag 98. 
 
Vraag 100 
Hoe wordt bepaald of meerkosten als gevolg van de coronacrisis worden betaald 
via de rijksbegroting (noodmaatregelen, extra rijksbijdragen Zorgverzekeringswet 
(Zvw) en/of Wlz) of ten laste komen van de vermogens van zorgaanbieders en/of 
verzekeraars? 
 
Antwoord:  
De extra uitgaven in de eerste suppletoire begroting betreft een raming voor de 
corona gerelateerde uitgaven op de VWS-begroting tot 1 juni. Dit zijn uitgaven 
aan o.a. beademingsapparatuur en mondkapjes. Het gaat om kosten die 
normaliter in eerste instantie worden gemaakt door zorgaanbieders en 
gefinancierd door zorgverzekeraars en zorgkantoren. In de uitzonderlijke 
omstandigheden die COVID-19 met zich bracht, heeft het ministerie van VWS 
dergelijke uitgaven voor zijn rekening genomen. De gevolgen van de 
meeruitgaven op de Zorgverzekeringswet en de Wet langdurige zorg zijn nog niet 
in beeld te brengen. Het kabinet streeft er naar om in de ontwerpbegroting op 
Prinsjesdag meer inzicht te verschaffen over de hoogte van de kosten in 2020 en 
waar mogelijk voor 2021 e.v., met de bijbehorende effecten op de staatsschuld, 
premie en reserves van verzekeraars.  
 
  
Pagina 33 van 46 
 

mogelijk te beheersen, bijvoorbeeld door voor zorgverleners voldoende medische 
beschermingsmaterialen beschikbaar te stellen.  
 
Vraag 104 
Waarom treedt er sinds 2013 jaarlijks een onderschrijding van het 
Uitgavenplafond Zorg op en daarnaast vrijwel altijd een overschrijding van het 
Uitgavenplafond Rijksbegroting? 
 
Antwoord:  
De belangrijkste reden dat er sinds 2013 jaarlijks een onderschrijding van het UPZ 
optreedt is dat de zorguitgaven sinds het kabinet Rutte II minder hard groeien 
dan in de jaren daarvoor. Omdat het plafond grotendeels is gebaseerd op de 
ontwikkeling in voorgaande jaren resulteert een onderschrijding. De exacte reden 
voor de minder sterke stijging van de zorguitgaven is niet eenduidig, maar de 
focus op de betaalbaarheid van de zorg, resulterend in onder andere bestuurlijke 
akkoorden in de curatieve zorg spelen daar een belangrijke rol in. Dat er 
tegelijkertijd een overschrijding op het uitgavenplafond Rijksbegroting optrad is 
gegeven de budgettaire spelregels niet onlogisch. De onderschrijdingen in de zorg 
boden, gegeven de regel dat het totaalkader moet sluiten, ruimte om een aantal 
van de meest prioritaire beleidsmatige wensen op andere terrein van de 
noodzakelijke financiële middelen te voorzien. 
 
Vraag 105 
In hoeverre zullen (meer)kosten van de coronacrisis in de Zvw- en Wlz-uitgaven 
worden verwerkt door het plafond Zorg ervoor te corrigeren? Hoe wordt die 
afweging gemaakt? 
 
Antwoord:  
Zie het antwoord op vraag 3.  
 
Vraag 106 
Kan de Kamer haar budgetrecht en recht van amendement ook uitoefenen door 
een rijksbijdrage te amenderen om daarmee middelen vanuit de begroting aan te 
wenden voor doelen in de premiegefinancierde zorgsectoren? 
 
Antwoord:  
Nee de middelen van de rijksbijdrage kunnen wel geamendeerd worden 
(begrotingsgefinancierd), maar doordat er geen budgetrecht geldt voor de 
premiemiddelen kunnen deze niet via een amendement naar de premie 
gefinancierde zorgsectoren worden herschikt. Het specifiek amenderen van de 
rijksbijdrage Wlz betekent overigens dat dat het verwachte saldo van het Fonds 
langdurige zorg (Flz) niet langer op nul sluit, maar dat er een tekort in het Flz 
ontstaat. In materiele zin zal het daardoor geen vrije ruimte opleveren.  
 
Vraag 107 
Andersom, kan de Kamer haar budgetrecht en recht van amendement ook 
uitoefenen door een rijksbijdrage te amenderen om daarmee eventuele 
budgettaire ruimte vanuit de premiegefinancierde zorgsectoren aan te wenden 
voor doelen op de VWS-begroting? 
 
Antwoord:  
Nee, de middelen die beschikbaar worden gesteld uit de begroting dan wel premie 
betreffen twee verschillende geldstromen die niet via een amendement onderling 
uitgewisseld kunnen worden. Het amenderen van bijvoorbeeld de rijksbijdrage Wlz 
betekent dat het verwachte saldo van het Flz niet langer 0 is.  
Pagina 35 van 46 
 

 
Vraag 110 
Waarom kan op basis van de cijfers over 2019 het budget voor wijkverpleging in 
2020 structureel met € 341 miljoen omlaag? Is dit een budgetverlaging ter 
compensatie van het stijgende Wlz-kader, zoals vermeld op pagina 48? 
 
Antwoord:  
We zien in de afgelopen jaren een toenemende onderschrijding in het financieel 
kader wijkverpleging; (€ 132 miljoen in 2017, € 235 miljoen in 2018 en € 441 
miljoen in 2019). Deze trend lijkt zich in 2020 voort te zetten; naar verwachting 
zal de onderschrijding ten opzichte van het beschikbare kader oplopen tot boven 
de € 500 miljoen.  
 
Ik heb onderzoek laten doen naar de steeds verder oplopende onderschrijding in 
de afgelopen jaren in de wijkverpleging, zie het antwoord op vraag 108.  
Mede naar aanleiding van de uitkomsten van dit onderzoek is na overleg met de 
partijen van het hoofdlijnenakkoord het kader structureel verlaagd en wordt € 341 
miljoen van deze onderschrijding structureel ingezet voor (grotendeels) de hogere 
uitgaven aan de Wlz. Van jaar op jaar stijgt het kader wijkverpleging overigens 
nog steeds omdat de in de HLA overeengekomen volumegroei van de uitgaven 
onverkort van kracht blijft (jaarlijks 2,4% ofwel circa € 100 miljoen), evenals de 
toedeling van de loon- en prijsbijstelling van ongeveer € 100 miljoen per jaar. 
Hierdoor blijft er ruimte om te blijven investeren in (de groei van) de 
wijkverpleging. 
 
Vraag 111 
Hoe verhoudt zich de structurele verlaging met € 341 miljoen van de uitgaven 
betreffende de raming voor de wijkverpleging met de toename van het aantal 
cliënten? Hoe is in deze structurele verlaging de toename meegenomen van het 
aantal mensen dat wijkverpleging nodig heeft na te zijn getroffen door het 
coronavirus? Hoe wordt voorkomen dat de extra vraag in dit segment zich zal 
vertalen in een extra aanspraak op Wmo-budgetten van gemeentes? 
 
Antwoord:  
Zoals aangegeven in mijn Kamerbrieven van 6 mei16 en 4 juni17 jl. over de 
coronacrisis loopt er een aantal trajecten als het gaat om de nazorg en revalidatie 
van (ex-)COVID-19-patiënten. Deze trajecten richten zich op zorginhoud en 
expertise (opdracht aan ZonMw), aanspraak (verzoek aan Zorginstituut) en 
capaciteit en bekostiging (onderzoek door de NZa). Het is nog te vroeg om te 
weten of en zo ja hoeveel extra cliënten er als gevolg van COVID-19 een beroep 
zullen doen op wijkverpleging. De in het hoofdlijnakkoord wijkverpleging 
afgesproken groei van jaarlijks 2,4% blijft overigens bestaan, het kader 2020 
neemt als gevolg van deze groei met circa € 100 miljoen toe. Daarnaast is niet de 
gehele onderschrijding 2019 structureel afgeroomd. 
Vooralsnog verwacht ik dat het kader 2020 voldoende ruimte zal bieden om de 
zorg voor cliënten die dat nodig hebben te kunnen leveren. Verschuiving van zorg 
naar de Wmo kan worden voorkomen als zorgverzekeraars en gemeenten 
onderling goed blijven samenwerken. Op 10 juni is de voortgangsrapportage van 
het project wachtlijsten en capaciteit wachtlijsten aan uw Kamer aangeboden. 
 
  
                                                 
16
 Kamerstuk 25 295 nr. 315 
17
 Kamerstuk 25 295 nr. 386 
Pagina 37 van 46 
 

lucht te geven zodat zij maatregelen konden nemen om goed voorbereid te zijn op 
mogelijke tekorten, zoals het vergroten van voorraden.   
 
Ik werk daarnaast ook verder aan de voorgenomen modernisering van het 
Geneesmiddelenvergoedingssysteem (GVS) en informeer u daarover, zoals 
toegezegd, voor de zomer. Zoals aangekondigd in de Kamerbrief van 27 januari jl. 
betrek ik partijen bij de verdere uitwerking van de modernisering en heb ik daarin 
ook aandacht voor de beschikbaarheid van geneesmiddelen.  
 
Vraag 116 
Op welke wijze wordt een deel van de misgelopen besparing vanwege uitstel van 
de Wgp binnen het bestaande financiële kader voor extramurale geneesmiddelen 
opgevangen? 
 
Antwoord:  
In 2020 is naar verwachting niet alle (groei)ruimte die beschikbaar is voor 
extramurale hulpmiddelen nodig om de uitgaven hieraan te dekken. Daardoor is 
€ 40 miljoen overgeboekt van het hulpmiddelenkader naar het 
geneesmiddelenkader. De rest van het besparingsverlies Wgp kon binnen het 
bestaande financiële kader worden opgevangen. 
 
Vraag 117 
Op basis van welke verwachtingen wordt de raming van uitgaven aan 
geneesmiddelen met € 128 miljoen in 2020 en vanaf 2021 met € 100 miljoen 
verlaagd? Kan dit nader worden toegelicht? 
 
Antwoord:  
Zie ook antwoord op vraag 113. Dit is met name op basis van de jaarlijkse 
geneesmiddelenraming vanuit het Zorginstituut. Daarin wordt een groei van 2,2% 
verwacht voor 2020 en 2021. De beschikbare (groei)ruimte in de VWS-begroting 
was hoger en maakt dat een ramingsbijstelling mogelijk werd geacht.  
 
Vraag 118 
Waar baseert u de bedragen van 2 x 25 miljoen euro op?  In november 2019 
maakte de minister voor Medische Zorg in de Kamer nog melding van geschatte 
kosten van € 100 miljoen. 
 
Antwoord:  
Het aanleggen en aanhouden van een ijzeren voorraad brengt kosten met zich 
mee. Op basis van het rapport van Gupta Strategists bedragen de kosten van een 
voorraadverhoging naar vijf maanden voor firma’s en groothandels rond de € 100 
miljoen per jaar. De kosten voor het aanhouden van voorraden zullen 
waarschijnlijk uiteindelijk verdisconteerd worden in de prijs, mits de prijs van het 
geneesmiddelen de wettelijke maximumprijs niet overschrijdt (conform de Wet 
geneesmiddelenprijzen). Rekening houdend met de wettelijke maximumprijzen 
kunnen de prijzen rond de € 45 miljoen stijgen. 
 
Er zijn ook opbrengsten: het niet meer gebruiken van duurdere substituten van 
rond de € 20 miljoen per jaar. De uitgaven aan zorg zullen netto naar schatting 
dus rond de € 25 miljoen stijgen (€ 45 miljoen minus € 20 miljoen). 
 
Met betrekking tot de in de vraag genoemde ‘2 x 25 miljoen euro’ nog het 
volgende. Er is een reeks van structureel € 25 miljoen per jaar opgenomen in de 
begroting. De opbouw van de ijzeren voorraad duurt naar verwachting twee jaar, 
echter de kosten van het aanhouden van die voorraad zijn structureel van aard. 
 
Pagina 39 van 46 
 

Vraag 121 
Wat is de reden dat op basis van de cijfers 2019 het budget voor wijkverpleging in 
2020 structureel met € 341 miljoen omlaag kan? Is dit een budgetverlaging ter 
compensatie van het stijgende Wlz-kader? 
 
Antwoord:  
Zie antwoord vraag 110. 
 
Vraag 122 
Waarom is in 2019 aan wijkverpleging € 441 minder uitgegeven dan was 
geraamd? 
 
Antwoord:  
Zie antwoord vraag 109. 
 
Vraag 123 
Hoe is de verdergaande vergrijzing in de meerjarenbegroting opgenomen? Hoe 
wordt voorkomen dat dit najaar wederom een bijstelling van het Wlz-kader aan de 
orde is? 
 
Antwoord:  
De verdergaande vergrijzing is door het CPB meegenomen in de 
middellangetermijnraming voor de zorguitgaven (MLT-zorg) van het CBP. Deze 
maakt daarmee onderdeel van de basis voor het huidige meerjarenkader Wlz 
(2018-2021). Op grond van de MLT-zorg en de adviezen van de NZa over de 
toereikendheid van het budgettair kader stel ik jaarlijks het Wlz-kader vast. Het 
budgettair kader, dat toereikend dient te zijn om te borgen dat de cliënten die 
recht hebben op zorg hier ook in kunnen worden voorzien, ademt mee met 
volumeontwikkelingen.  
 
De bijstelling van het Wlz-kader vloeide voor een deel voort uit het feit dat de 
groeiruimte voor 2020 bij de definitieve kaderbrief Wlz 2020 in het licht van de 
demografische ontwikkelingen relatief beperkt was, namelijk 1,3%. De oorzaak 
daarvan was dat een deel van de groeiruimte 2020 al werd ingezet om de 
20
doorwerking van een tekort over het jaar 2019 structureel te kunnen dekken . 
Dat is ook de reden waarom ik mij al in januari en maart heb laten informeren 
over de toereikendheid van het Wlz-kader, in plaats van in mei. Met de toevoeging 
van het bedrag van € 480 miljoen is in 2020 een totale groeiruimte beschikbaar 
van 3,4%. Voorts heb ik de NZa gevraagd te onderzoeken welke mogelijkheden er 
21
zijn om de ramingsmethodiek te verbeteren.  
 
Vraag 124 
Wat is de consequentie van het met € 20 miljoen naar beneden bijstellen van de 
raming voor zorginfrastructuur? 
 
Antwoord:  
De middelen op de post zorginfrastructuur zijn voor de periode t/m 2021 
gereserveerd voor diverse subsidieregelingen. Deze ramingsbijstelling heeft 
betrekking op de periode vanaf 2022 en heeft daardoor geen gevolgen voor 
bestaande subsidieregelingen.  
 
  
                                                 
20
 TK 2018-2019, 34104, nr. 265 
21
 TK 2019-2020, 31765 nr. 453 
Pagina 41 van 46 
 

Antwoord:  
Als onderdeel van de noodmaatregelen voor de beheersing van COVID-19 is en 
wordt met de garantieregeling m.b.t. de Nederlandse Vereniging van 
Ziekenhuisapothekers (NVZA) / Landelijk Coördinatiecentrum Geneesmiddelen 
(LCG) beoogd om de aankoop van geneesmiddelen, grondstoffen en andere 
geneeskundige middelen voor de gezondheidszorg gerelateerd aan de behandeling 
van COVID-19 patiënten te borgen. De garantieovereenkomst is onder 
uitzonderlijke omstandigheden en met veel spoed tot stand gekomen, waardoor 
het parlement niet voorafgaand aan de besluitvorming is geïnformeerd. 
 
Vraag 128 
Welke (dreigende) geneesmiddelentekorten zijn er geweest sinds de start van de 
crisis of worden nog verwacht? 
 
Antwoord:  
Leveringsproblemen moeten door firma’s zo snel mogelijk gemeld worden bij het 
Meldpunt tekorten. Tijdens de coronacrisis is het van belang dat eventuele 
tekorten, die door leveringsproblemen kunnen ontstaan, vroegtijdig worden 
gesignaleerd, zodat preventieve maatregelen kunnen worden genomen. Om die 
reden is met partijen in het Coronaberaad leveranciers afgesproken om op basis 
van een lijst een monitor in te stellen met een overzicht van de voorraden in de 
hele keten in relatie tot de actuele vraag. 
Voor geneesmiddelen die specifiek gebruikt worden op de intensive care bij de 
behandeling van COVID-19 patiënten is het Landelijk Coördinatiecentrum 
Geneesmiddelen (LCG) opgericht. Het LCG houdt nauwkeurig bij welke en hoeveel 
geneesmiddelen beschikbaar zijn. In de afgelopen weken heb ik uw Kamer in de 
‘Covid-19: update stand van zaken’ brieven geïnformeerd over dreigende tekorten 
van noradrenaline, propofol, midazolam en rocuronium, maar ook dat deze zijn 
opgelost door extra inkoop (o.a. vanuit het buitenland) of een eigen bereiding.  
In India en China is de lockdown ondertussen opgeheven, maar er was sprake van 
een ernstige verstoring van de logistieke keten. Geneesmiddelen worden maanden 
van tevoren besteld en het is nog niet duidelijk wat de gevolgen voor de 
voorraden in Nederland op termijn zullen zijn. Dit wordt nauwlettend in de gaten 
gehouden, zodat ook tijdig gezocht kan worden naar alternatieven. De 
eerdergenoemde monitoring van voorraden in relatie tot actuele vraag heeft mede 
als doel vroegtijdig gevolgen voor de Nederlandse markt te signaleren.  
 
Vraag 129 
Kunt u aangeven of, en zo ja, hoe het parlement in de gelegenheid wordt gesteld 
om adequaat te reageren op het ingevulde afwegingskader wanneer dit een 
globaal karakter heeft? 
 
Antwoord:  
Alhoewel het afwegingskader een globaal karakter heeft, ben ik van mening dat 
de weergegeven informatie een toereikend beeld geeft van de garantieregeling en 
dat het parlement daarmee in de gelegenheid is gesteld om adequaat te reageren. 
 
Vraag 130 
Wat is de status van de ‘Bijlage Garantieregeling’ en de daarin genoemde 
bedragen en het garantieplafond? Zijn deze ter informatie opgenomen, of dient de 
Kamer deze ook te autoriseren? Zo ja, hoe? Zo nee, hoe verhoudt het verstrekken 
van deze garanties zich tot het budgetrecht? 
 
  
Pagina 43 van 46 
 

Vraag 133 
Wat is de inschatting van de kosten van deze garantieregelingen voor de nog 
resterende looptijd? Is uw inschatting dat verlenging of aanpassing van de nu 
verstrekte garanties nog aan de orde zijn? 
 
Antwoord:  
Het is niet mogelijk op dit moment een goede inschatting te maken van de kosten. 
Voor de overeenkomst die tussen VWS en LCH/Mediq is gesloten, geldt het 
volgende. Voor wat betreft het risico door het prijsverschil tussen inkoop en 
verkoop van beschermingsmiddelen is zeker dat de kosten als gevolg van 
gestegen marktprijzen verder zullen oplopen als gevolg van het besluit om de 
prijsstijging per product niet aan de zorgaanbieders door te berekenen, maar als 
rijksoverheid te dragen. Een eerste raming van de kosten voor de periode tot en 
e
met juni 2020 is verwerkt in de 1 suppletoire begrotingswet 2020 van het 
ministerie van VWS. Nadere ramingen worden verwerkt in de reguliere en 
eventueel incidentele suppletoire begrotingen. De garantstelling voor LCH/Mediq is 
geldig tot en met 23 juni 2020.  
De NVZA heeft tot en met 1 juli 2020 volmacht om namens de Minister 
garantstellingsverklaringen uit te brengen waarin de Staat der Nederlanden zich 
ten behoeve van de marktpartij garant stelt voor de in de overeenkomst 
genoemde risico’s met betrekking tot de inkoop, verkoop en distributie van 
kritische IC-geneesmiddelen.  
Op korte termijn zal dus een besluit moeten worden genomen over eventuele 
verlenging van de afspraken in de genoemde overeenkomsten.  
Overigens blijven de overeenkomsten die door Mediq zijn gesloten, maar ook de 
volmachten die de NVZA heeft afgegeven, na ommekomst van de genoemde 
termijnen gegarandeerd.  
Vraag 134 
Kunt u aangeven waarom het ingevulde afwegingskader met betrekking tot de 
garantieovereenkomst voor de inkoop van noodzakelijke beschermingsmiddelen, 
niet voorafgaand aan de besluitvorming met het parlement gedeeld kan worden? 
 
Antwoord: 
Als onderdeel van de noodmaatregelen voor de beheersing van COVID-19 is en 
wordt met de garantstelling Landelijk Consortium Hulpmiddelen (Mediq) beoogd 
om de aankoop van beschermingsmiddelen en een aantal andere producten voor 
de gezondheidszorg gerelateerd aan de behandeling van COVID-19 patiënten te 
borgen. De garantieovereenkomst is onder uitzonderlijke omstandigheden en met 
veel spoed tot stand gekomen, waardoor het parlement niet voorafgaand aan de 
besluitvorming is geïnformeerd. 
 
Vraag 135 
Waarom is er niet voor gekozen om als overheid de risico's te beheersen van het 
zelf aankopen, distribueren en factureren van geneesmiddelen? 
 
Antwoord:  
Marktpartijen hebben de contacten en ervaring om inkoop en distributie van 
geneesmiddelen het beste te doen, ik ben er niet van overtuigd dat de overheid 
dit beter zou kunnen doen. Ik heb er wel voor gekozen om –waar nodig- het 
financiële risico af te dekken door middel van een garantstelling (zie ook vragen 
125 en 126). 
 
Vraag 136 
Waarom is Mediq aangewezen als zowel inkopende als leverende partij? 
 
  
Pagina 45 van 46 
 

