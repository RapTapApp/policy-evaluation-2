 
 
 
 
Stand van de uitvoering 
 
 
 
 
datum 11 december 2020 
Pagina 1 van 57 

 
Stand van de uitvoering sociale zekerheid | 11 december 2020 
  
Pagina 3 van 57 
 

 
Stand van de uitvoering sociale zekerheid | 11 december 2020 
van de Tijdelijke commissie Uitvoeringsorganisaties van belang. Deze is ingesteld 
om onderzoek te doen naar de oorzaken van terugkerende problemen bij 
uitvoeringsorganisaties en het verlies van de menselijke maat. 
 
Goede dienstverlening aan burgers en bedrijven is van belang. In de uitvoering 
wordt ingezet op het verbeteren van de dienstverlening. Daarnaast zijn we met de 
uitvoering in gesprek over waar wet- en regelgeving knelt. Daarbij luisteren we 
goed naar de signalen van de werkvloer en bekijken we op welke manier we deze 
knelpunten kunnen wegnemen. Hierover informeren we uw Kamer periodiek in de 
Stand van de uitvoering.  
 
In deze Stand van de uitvoering nemen we u in de volgende hoofdstukken mee in 
de actualiteiten en dilemma’s die spelen binnen de sociale zekerheid en in de 
ontwikkelingen die zich specifiek afspelen binnen UWV en de SVB. We besteden 
aandacht aan de effecten van de coronacrisis en de gevolgen en risico’s van de 
tijdelijke aanpassingen bij de uitvoeringsorganisaties. Bij deze Stand van de 
uitvoering bieden wij uw Kamer ook de jaarplannen 2021 van UWV en de SVB, het 
Informatieplan van UWV en de IV-strategie van de SVB aan. Daarnaast bieden wij 
uw Kamer de twee opgeleverde onderzoeken naar misbruikrisico’s in de ZW en WIA 
aan. 
 
 
  
Pagina 5 van 57 
 

 
Stand van de uitvoering sociale zekerheid | 11 december 2020 
1 Gevolgen van corona voor de uitvoering van de sociale 
zekerheid 
De aanhoudende coronacrisis raakt ook UWV en SVB. Ondanks de implementatie 
van nieuwe, omvangrijke regelingen en het werken vanuit huis slagen beide 
uitvoeringsorganisaties er nog steeds in om de dienstverlening op peil te houden en 
hogere volumes weg te werken. Mensen konden en kunnen nog steeds rekenen op 
tijdige ondersteuning en dienstverlening. Dit was niet mogelijk geweest zonder het 
treffen van maatregelen in de uitvoering. Hierover hebben wij uw Kamer in de 
2
vorige Stand van de uitvoering geïnformeerd. In dit hoofdstuk lichten we de laatste 
stand van zaken toe. 
 
De overgang naar thuiswerken en de anderhalvemetersamenleving heeft impact op 
de medewerkers van UWV en de SVB en zal dit naar verwachting ook in 2021 
hebben. Zowel UWV als de SVB stimuleren personeel vitaal te blijven door toch vrije 
dagen op te nemen en op een gezonde manier thuis te werken.  
1.1 Aanpassingen in de uitvoering en bedrijfsvoering door UWV 
UWV levert een knappe prestatie in het opzetten en uitvoeren van de tijdelijke 
noodmaatregelen en laat zien dat het onder exceptionele omstandigheden alle zeilen 
bij weet te zetten om de dienstverlening op peil te houden. In de vorige Stand van 
de uitvoering informeerden wij uw Kamer al over de enorme druk op de capaciteit 
die bij UWV is ontstaan door de toename in WW-aanvragen, de uitvoering van de 
Noodmaatregel Overbrugging Werkgelegenheid 1.0 en de beperkingen als gevolg 
van coronamaatregelen. De omstandigheden als gevolg van het coronavirus zullen 
zich naar verwachting nog geruime tijd blijven voordoen. Dit zorgt begrijpelijkerwijs 
voor extra druk op het realiseren van de voor 2020 gestelde normen en afspraken. 
Er is geen ruimte om achterstanden in te lopen. Dit zal ook de prestaties in 2021 
flink gaan beïnvloeden.   
 
Om de groeiende volumes op te kunnen vangen, schaalt UWV zijn capaciteit verder 
op en om de reguliere dienstverlening te kunnen blijven leveren, heeft UWV 
maatregelen moeten treffen. Wij informeerden uw Kamer in de vorige Stand van de 
uitvoering al over de gemaakte keuzes die gevolgen hebben voor de 
dienstverlening, de handhaving en de bedrijfsvoering. Aan deze keuzes liggen 
overwegingen ten aanzien van de capaciteit, de veiligheid en beperkte 
bewegingsvrijheid van uitkeringsgerechtigden, onvoorziene situaties voor 
werkgevers en uitkeringsgerechtigden en de veiligheid van de eigen medewerkers 
ten grondslag. Hieronder informeren wij u verder over de effecten van de 
coronacrisis en de laatste stand van zaken van de genomen maatregelen. 
 
NOW 
Vanuit de intentie om zo veel mogelijk werkgelegenheid te behouden, heeft het 
kabinet op 17 maart 2020 de tijdelijke Noodmaatregel Overbrugging voor 
Werkgelegenheid (NOW) aangekondigd. De cijfers tot nu toe: voor de NOW 1.0 zijn 
er bijna 140.000 toekenningen geweest, waarmee voor ruim 2,6 miljoen 
werknemers het loon is doorbetaald. Voor de NOW 2.0 gaat het om 63.654 
toekenningen, met 1,3 miljoen werknemers. Voor de NOW 3.0 zijn er tot 26 
november 27.603 aanvragen ingediend. Sinds 7 oktober jl. kunnen werkgevers een 
                                                
2
 Kamerstukken II 2019/2020, 26448, nr. 634 
Pagina 7 van 57 
 

 
Stand van de uitvoering sociale zekerheid | 11 december 2020 
gezamenlijke afstemming bepaald kan worden hoe de risico’s kunnen 
worden gemitigeerd.  
 
TOFA 
De Tijdelijke Overbruggingsregeling voor Flexibele Arbeidskrachten (TOFA) gaf 
flexibele arbeidskrachten voor de maanden maart, april en mei recht op een 
tegemoetkoming van €550 per maand, mits ze konden aantonen dat ze in februari 
2020 minimaal €400 aan brutoloon hadden verdiend en in maart minimaal €1. Het 
inkomen in april moest minimaal 50% lager zijn dan in februari en mocht niet meer 
dan bruto €550 bedragen.  
 
In juni informeerden we uw Kamer over de uitvoerbaarheidsaspecten en risico’s van 
3
de TOFA . De uitvoering van de TOFA door UWV is evenwel goed verlopen. Tot 
medio september is er €18,1 miljoen uitbetaald. Daarbij zijn circa 23.300 aanvragen 
verwerkt, waarvan 53% heeft geleid tot een afwijzing. Bij 12,5% van de afgewezen 
aanvragen was er geen sprake van een minimaal inkomstenverlies van 50%, bij 
ruim 56% van de afgewezen aanvragen heeft de aanvrager te weinig salaris 
ontvangen in februari of te veel in april om in aanmerking te komen voor een 
tegemoetkoming.  
 
Mobiliteitsteams werk-naar-werk-dienstverlening 
Om werkgevers te ondersteunen bij het vinden van nieuw werk voor hun 
werknemers zal UWV in 2021 in alle 35 arbeidsmarktregio’s in mobiliteitsteams 
deelnemen plus een landelijk ondersteunend team inrichten. Dit gebeurt in nauwe 
samenwerking met (centrum)gemeenten, sociale partners en onderwijs. De teams 
zullen zowel aan werkzoekenden, werknemers als ZZP’ers ondersteuning bieden in 
het vinden van nieuw werk en (om)scholing. Er is gestart met het inrichten van drie 
mobiliteitsteams in de arbeidsmarktregio’s Groot-Amsterdam, Midden-Utrecht en 
Midden-Brabant. Deze van-werk-naar-werkdienstverlening wordt vervolgens 
geleidelijk uitgebreid naar de overige arbeidsmarktregio’s.  
 
Uitvoering WW 
UWV heeft te maken met een substantieel hogere WW-instroom door de 
coronamaatregelen. Ter illustratie: UWV handelde in de eerste acht maanden van 
2020 wel 60% meer WW-aanvragen af dan in dezelfde periode in 2019, namelijk 
444.600 tegenover 278.700. Logischerwijs heeft dit effecten gehad voor de divisie 
Uitkeren en de dienstverlening door UWV WERKbedrijf. 
 
Beëindiging maatregelen buiten wet- en regelgeving 
4
Zoals wij aan uw Kamer hebben gemeld in de vorige Stand van de uitvoering heeft 
de hogere WW-instroom geleid tot capaciteitstekorten bij UWV. Dankzij ingrijpende 
maatregelen heeft UWV desondanks 98% van de WW-betalingen op tijd kunnen 
verstrekken, ruim boven de norm van 90%. Om deze prestatie te bereiken heeft 
UWV allerlei interne maatregelen getroffen en is er hard gewerkt aan de opschaling 
van capaciteit bij de divisie Uitkeren. Daarnaast zijn er negen noodzakelijke 
maatregelen getroffen die buiten wet- en regelgeving vallen, waarvan het 
merendeel nog loopt. In de vorige Stand van de uitvoering hebben wij uw Kamer 
over deze maatregelen reeds op de hoogte gesteld. In deze brief informeren we uw 
Kamer over het vervolg van deze maatregelen na 1 januari 2021. Belangrijke 
maatstaf daarvoor is de nieuwe raming van het CPB van de werkloosheid in de 
middellangetermijnverkenning (MLT).  
 
                                                
3
 Kamerstukken II 2019/2020, 35420, nr. 73 
4
 Kamerstukken II 2019/2020, 26448, nr. 634 
Pagina 9 van 57 
 

 
Stand van de uitvoering sociale zekerheid | 11 december 2020 
arbeidsintensiever dan die van overige beoordelingen. Dit legt extra druk op de al 
toenemende voorraden. We zijn hierover dan ook intensief met onder andere UWV 
in gesprek, zoals later in deze brief toegelicht in het hoofdstuk over dienstverlening. 
Bij uitstel van beoordelingen volgt UWV regulier beleid als het gaat om het 
5
verstrekken van voorschotten, zoals aan uw Kamer toegelicht op 14 mei 2020 . 
 
Handhaving 
Als gevolg van de coronamaatregelen is het aantal interne fraudemeldingen bij UWV 
sinds half maart aanzienlijk gedaald. Dat komt ook doordat bedrijfsonderdelen 
onder druk van de huidige omstandigheden besloten hebben om minder prioriteit 
aan de meldingen te geven. Normaal gesproken voert UWV telefonische controles 
uit die bedoeld zijn om de controlebeleving te verhogen. Doordat deze tijdelijk zijn 
stopgezet, komt het aantal controles op jaarbasis lager uit dan verwacht. Ook het 
aantal externe meldingen is gedaald. Inmiddels is besloten dat UWV alle meldingen 
over vermoedelijke regelovertreding weer gaat onderzoeken en dat de voorraad aan 
meldingen die sinds medio 2019 is ontstaan, wordt weggewerkt. Face-to-face 
gesprekken op de kantoren kunnen sinds juni weer worden ingepland. Daarbij 
hebben strafrechtelijke zaken de hoogste prioriteit. Ook de uitvoering van de WW-
fraudemaatregelen wordt door de coronacrisis geraakt. Hier gaan we in hoofdstuk 3 
nader op in. 
 
UWV trekt samen met ketenpartners - de Inspectie SZW (ISZW), de Belastingdienst 
en de Fiscale Inlichtingen- en Opsporingsdienst (FIOD) - op in onderzoek naar 
misbruik en oneigenlijk gebruik van de NOW. Een speciale NOW-taskforce binnen 
UWV brengt de risico’s verder in kaart en onderzoekt de gevolgen van deze risico’s. 
Waar mogelijk stelt de taskforce mitigerende maatregelen voor. 
 
Aanpassingen in internationale dienstverlening 
6
In de vorige Stand van de uitvoering hebben wij uw Kamer bericht dat er bij de 
internationale dienstverlening een aantal aanpassingen in de werkwijze of coulance 
werden toegepast. Er is geen sprake meer van coulance bij de exportregeling WW. 
Deze werd alleen toegepast aan het begin van de coronacrisis, toen 
uitkeringsgerechtigden niet van tevoren konden weten dat zij bij het verstrijken van 
de exporttermijn vanwege corona niet tijdig konden terugkeren naar Nederland.  
De aangepaste werkprocessen in geval van ZW-aanvragen in het buitenland en waar 
postbezorging in het buitenland niet mogelijk is, zijn nog steeds van kracht. Waar 
sprake is van code geel worden ZW-uitkeringsgerechtigden wel uitgenodigd voor 
fysieke spreekuren.  
 
Gevolgen voor de organisatie van UWV 
De coronacrisis heeft ook gevolgen voor de organisatie van UWV. De organisatie 
moest snel aangepast worden aan het thuiswerken, maar ook om de groeiende 
klantvolumes aan te kunnen. Dit vereist onder meer een flinke opschaling van de 
capaciteit. In 2020 heeft UWV circa 1000 fte extra aangetrokken en naar 
verwachting zullen er in 2021 nog circa 2000 fte verder worden aangetrokken. Dit is 
een grote operatie welke veel vraagt van de organisatie met betrekking tot het 
inwerken van alle extra medewerkers. Daarnaast legt de crisis ook druk op de IV-
ontwikkeling van UWV. Een aantal projecten is hierdoor vertraagd wat verder zijn 
beslag legt op de al beperkte verandercapaciteit in 2021 als gevolg van de wet- en 
regelgeving die komend jaar geïmplementeerd dient te worden. Hier zullen we in 
hoofdstuk 5 nader op ingaan. Gezien de uitzonderlijke omstandigheden is er - naast 
specifieke budgetten voor de uitvoering van de NOW en de TOFA - voor 2020 €105 
                                                
5
 Kamerstukken II 2019/2020, Aanhangsel van de handelingen, nr. 2778 
6
 Kamerstukken II 2019/2020, 26448, nr. 634 
Pagina 11 van 57 
 

 
Stand van de uitvoering sociale zekerheid | 11 december 2020 
Huisbezoeken in Nederland in het kader van handhaving zijn per 1 september 
beperkt hervat. Vanwege de verscherping van de maatregelen zijn deze in oktober 
echter weer stilgelegd. De huisbezoeken in het kader van signaal- of risicogericht 
onderzoek buiten Nederland liggen sinds half maart stil. De voorbereidingen waren 
getroffen voor een eerste onderzoek in Duitsland half september. Gezien de 
aangescherpte maatregelen in oktober en november is besloten om voorlopig 
dergelijke onderzoeken niet meer uit te voeren in het buitenland. Van de voor 2020 
geplande 1.000 onderzoeken in het buitenland zullen er circa 300 worden afgerond 
(exclusief de vermogensonderzoeken buitenland). 
 
De SVB handhaaft zoveel mogelijk met alternatieve maatregelen. Op dit moment 
wordt gewerkt via deskresearch, vooronderzoek en ontwikkeling van protocollen die 
het mogelijk maken om huisbezoeken te verrichten indien de situatie dat weer 
toelaat. Daarnaast wordt gewerkt aan het ontwikkelen van workarounds en 
alternatieven, zoals bellen en beeldbellen met burgers in het buitenland. Voor het 
eind van 2020 doet de SVB een proef met beeldbellen, gericht op burgers in 
Duitsland. De uitkomsten van deze proef moeten een beeld geven over de 
bruikbaarheid van dit alternatief. Per saldo loopt de werkvoorraad bij de afdeling 
Handhaving op. De SVB heeft beleid ontwikkeld om de werkvoorraad te 
verminderen.  
 
In november is het levensbewijzenproces voor burgers in het buitenland weer 
opgestart. De SVB voert een coulancebeleid indien het vanwege coronamaatregelen 
onmogelijk is het levensbewijs te laten valideren door een bevoegde autoriteit. Dan 
wordt voorlopig volstaan met een vergelijking van de handtekening van de 
rechthebbende op het levensbewijs. 
 
Gevolgen voor de organisatie van de SVB 
Ook bij de SVB heeft de coronacrisis effect op de werkzaamheden in het ICT-
portfolio. Hier zullen we in hoofdstuk 5 nader op ingaan. Uit de 
medewerkersbarometer blijkt dat een groot deel van de medewerkers fysieke 
klachten ervaart tijdens het werk. Ook dit vraagt aandacht en investeringen. De 
coronacrisis heeft ook financiële gevolgen voor de SVB. Het gaat bijvoorbeeld om 
kosten voor de voorzieningen voor verlofdagenverplichtingen en het geschikt maken 
van de SVB-kantoren voor de 1,5-meter-afstandsregel. Tegenover hogere kosten 
staan echter ook kostenmeevallers zoals de posten reiskosten woon-werkverkeer en 
opleidingskosten. 
 
  
Pagina 13 van 57 
 

 
Stand van de uitvoering sociale zekerheid | 11 december 2020 
2 Dienstverlening die om mensen draait  
2.1 Dienstverlening UWV 
Ontwikkelingen in dienstverlening WW 
Door de aanzienlijk hogere instroom in de WW is de dienstverlening voor WW-
gerechtigden onder druk komen te staan. UWV heeft in nauw overleg met SZW een 
aantal acties ondernomen om de dienstverlening op peil te kunnen houden. Het 
aantal adviseurs is aanzienlijk opgeschaald om de hogere instroom zo veel mogelijk 
op te kunnen vangen. Verder is de online dienstverlening versterkt en zijn er voor 
de persoonlijke dienstverlening ook digitale en telefonische alternatieven: webinars, 
online selfservice instrumenten, online trainingen en beeldbellen. 
 
Om de uitvoeringscapaciteit nog verder te vergroten zijn ook tijdelijke maatregelen 
7
ingezet. Zoals wij u in de vorige Stand van de uitvoering hebben gemeld , heeft 
UWV de afgelopen periode geen actief handhavingsbeleid gevoerd omtrent de 
sollicitatieplicht. UWV is wel werkzoekenden blijven stimuleren om te solliciteren, 
binnen de geldende beperkingen. Ook is de handhaving omtrent passend 
werkaanbod versoberd, waarbij er geen maatregelen zijn opgelegd bij mogelijk 
verwijtbaar gedrag. Het versoberen van de handhaving omtrent de sollicitatieplicht 
en passend werkaanbod zijn maatregelen die hebben geleid tot een besparing in de 
uitvoeringscapaciteit bij UWV. Zoals wij in hoofdstuk 1 aangaven, hebben wij met 
UWV afgesproken dat deze maatregelen vanaf 15 januari 2021 worden 
teruggedraaid. Dit vanwege de wenselijkheid om weer volledig te handhaven en de 
verwachting dat de lopende ophoging van het aantal adviseurs de eerdere tekorten 
grotendeels op kan vangen. 
 
Met de hierboven genoemde acties en grote inspanning van de adviseurs is UWV in 
staat geweest om de persoonlijke dienstverlening voor WW-gerechtigden met een 
kwetsbare arbeidsmarktpositie zo veel mogelijk op peil te houden. De uitdaging is 
echter nog niet voorbij, aangezien de verwachting blijft dat de WW-instroom ook in 
2021 aanzienlijk hoger zal zijn dan initieel geraamd. Ook in 2021 zal UWV de 
capaciteit qua adviseurs verder uitbreiden. Werven, opleiden en volledig inwerken 
van nieuwe medewerkers kost echter de nodige tijd. Dat betekent dat er toch een 
tekort aan uitvoeringscapaciteit kan ontstaan bij pieken in de instroom of als de 
instroom harder toeneemt dan verwacht. Dan zijn extra maatregelen nodig. 
 
SZW en UWV zijn de afgelopen periode tot afspraken gekomen over additionele 
tijdelijke maatregelen die kunnen worden ingezet om in de komende periode de 
dienstverlening op niveau te houden. UWV zal een mobiel team adviseurs gericht 
inzetten in regio’s waar de pieken het hoogst zijn en zal ook waar nodig en mogelijk 
tijdelijk trainers inhuren om bepaalde vormen van groepsgewijze dienstverlening uit 
te voeren.  
 
Wanneer deze acties niet afdoende blijken moet worden overgegaan op andere 
maatregelen die ten koste zullen gaan van de dienstverlening. Uitgangspunt bij deze 
verdergaande maatregelen is om de dienstverlening voor de meest kwetsbare 
werkzoekenden te ontzien om langdurige werkloosheid zo veel mogelijk te 
voorkomen. UWV zal indien nodig eerst de handhavingsactiviteiten gericht afschalen 
voor groepen waar deze het minst effectief worden geacht, zoals werkenden met 
een aanvullende WW-uitkering. Pas daarna zal worden overwogen om de 
                                                
7
 Kamerstukken II 2019/2020, 26448, nr. 634 
Pagina 15 van 57 
 

 
Stand van de uitvoering sociale zekerheid | 11 december 2020 
externe afnemer graag inzage wilde in de loonaangiftegegevens van een 
bepaalde groep, was die informatie vaak niet genoeg op maat en duurde de 
levering lang. Met het ontwikkelen van de configureerbare webservices, is 
deze informatie nu realtime opvraagbaar én kan deze op maat worden 
geschreven. Dat scheelt afnemers veel tijd en werk: UWV bedient hen op 
deze manier beter én sneller. 
● Internationale dienstverlening. Komend half jaar worden de vertalingen van 
UWV-sites gelinkt aan NederlandWereldwijd (project Loket Buitenland) en 
aan YourEurope (project Single Digital Gateway). Hierdoor komt ook meer 
vertaalde content over producten en diensten van het UWV beschikbaar. 
Naar verwachting kan UWV in 2021 een uitvoeringstoets uitvoeren voor de 
Single Digital Gateway fase 2. In deze fase kunnen procedures worden 
aangevraagd en afgehandeld in het Engels. UWV en SZW gaan in gesprek 
hoe de uitkomsten van de uitvoeringstoets kunnen worden gewogen gelet 
op de veranderopgave waar UWV in 2021 reeds voor staat. Overigens heeft 
UWV ook de rechten en plichten van de WW, ZW en WIA vertaald in 
meerdere talen. Daar wordt apart op ingegaan in het hoofdstuk over 
handhaving. 
 
Toekomst sociaal-medisch beoordelen en uitkomst experiment WGA 80-100 medisch 
8
In de vorige Stand van de uitvoering schreven wij u over het gesprek met 
betrekking tot de toekomst van het sociaal-medisch beoordelen. Het goede en 
intensieve overleg met betrokkenen, met name UWV en de Nederlandse Vereniging 
voor Verzekeringsgeneeskunde (NVVG), hierover loopt nog. In het voorjaar van 
2021 informeren wij u over de voortgang en over de mogelijkheden die wij zien om 
de toekomst van het sociaal-medisch beoordelen op de korte en de langere termijn 
veilig te stellen, zeker nu we zien dat de voorraad sociaal-medische beoordelingen 
steeds verder oploopt. Ook afspraken over het werken met taakdelegatie, het 
gemotiveerd aanvragen van herbeoordelingen, het leveren van maatwerk aan WIA-
gerechtigden in de categorie WGA 80-100 medisch en een andere invulling van de 
eerstejaarsziektewetbeoordeling komen hierbij aan bod. 
 
Claimbeoordeling- en borgingssysteem 
9
In de Stand van de uitvoering van juni 2019 informeerden wij u over de 
verbeteringen in de matchingssystematiek van het claimbeoordeling- en 
borgingssysteem. Uit onderzoek is gebleken dat er op drie vlakken verbeteringen 
mogelijk zijn: geautomatiseerde matching, vulling van het functiebestand en het 
handelen van professionals. UWV heeft in de afgelopen periode haar 
implementatietraject ter verdere verbetering van het bestaande proces CBBS 
succesvol afgerond. De doorgevoerde aangepaste werkwijze omvat in de kern een 
vrij technische exercitie. In het implementatietraject stelde UWV vast dat de 
uitkomsten van de claimbeoordeling van verzekerden op basis van de aangepaste 
werkwijze in lijn zijn met de uitkomsten van de claimbeoordelingen uit de vorige 
versie van CBBS. 
 
De coronamaatregelen hebben gezorgd voor een tijdelijke wijziging van het 
Schattingsbesluit in verband met de gevolgen voor de actualisering van het CBBS-
functiebestand. Doordat UWV vanaf maart 2020 tijdelijk geen bedrijfsbezoeken kon 
afleggen, kwam de vulling van het functiebestand in het geding. Om de vaststelling 
van de mate van arbeidsongeschiktheid te kunnen voortzetten conform de situatie 
vóór corona, is de geldigheidsduur van de functies in CBBS tijdelijk verlengd van 24 
maanden naar 36 maanden tot 1 juli 2021.  
                                                
8
 Kamerstukken II 2019/2020, 26448, nr. 634 
9
 Kamerstukken II 2018/2019, 26448, nr. 625 
Pagina 17 van 57 
 

 
Stand van de uitvoering sociale zekerheid | 11 december 2020 
afgewezen en bij uitkeringsgerechtigden voor de Ziektewet, de IOW en de 
WAO/WAZ. De stijging van de tevredenheid is bij uitkeringsgerechtigden voor de 
WW (+0,2) en de WIA (+0,1) minder groot. Vooral UWV Telefoon en ‘gebeld worden 
door UWV’ worden beter beoordeeld. Wanneer een afhandeling langer duurt of een 
beslissing nadeliger uitpakt, gaat de communicatie nog niet helemaal goed. Dit 
beoordelen uitkeringsgerechtigden nog steeds met een (krappe) onvoldoende. 
2.2 Dienstverlening SVB 
De afgelopen jaren heeft de dienstverlening van de SVB steeds een tijdelijke 
financiële impuls gekregen. Deze tijdelijke impulsen worden structureel zodat de 
SVB met deze extra middelen meer mogelijkheden heeft te voldoen aan de met 
SZW afgesproken normen. Op dit moment staat de tijdigheid van de regelingen 
AKW internationaal, AKW nationaal, AOW internationaal en de AIO onder druk, 
daarentegen zijn de cijfers in het tweede tertaal van 2020 al wel gestegen. Bovenop 
de middelen voor het bestendigen van de bestaande dienstverlening worden er 
vanaf 2022 ook aanvullende middelen beschikbaar gesteld voor extra ruimte voor 
maatwerk in dienstverlening.  
 
Werken aan een proactieve dienstverlening 
De SVB werkt op verschillende manieren aan het verbeteren van de proactieve 
dienstverlening. Bijvoorbeeld door de dienstverleningsprocessen te verbeteren. In 
het terug- en invorderingsproces wordt voorafgaande aan (het versturen van) een 
aanmaning of een incasso-opdracht, telefonisch contact gezocht met de burger. Op 
deze wijze kan de SVB bij het terug- en invorderen rekening houden met de 
persoonlijke omstandigheden van de burger. 
 
Verkenning leefvormen in de AOW 
In de beleidsdoorlichting van artikel 8 van de begroting van SZW (AOW) is 
geconstateerd dat er op het terrein van leefvormen binnen de AOW knelpunten 
optreden. Naar aanleiding hiervan is een verkenning aangekondigd naar de 
mogelijkheden die er zijn om het stelsel van leefvormen in de AOW fundamenteel te 
vereenvoudigen en te moderniseren. Toegezegd is dat de verkenning leefvormen 
aan het eind van het jaar aan uw Kamer zou worden aangeboden. Er is echter meer 
tijd nodig om het onderzoek af te ronden. De oplevering van de verkenning 
leefvormen zal in het eerste kwartaal van 2021 worden aangeboden. 
 
Uw Kamer heeft naar aanleiding van uitzendingen van omroep Max meermaals 
vragen gesteld over duurzaam gescheiden (Van Brenk, Slootweg, Omtzigt). Dit is 
voor de SVB aanleiding geweest om, vooruitlopend op de verkenning, het bestaande 
beleid op onderdelen te verduidelijken. Om te bepalen of er sprake is van duurzaam 
gescheiden leven, beoordeelt de SVB of gehuwden leven als ware ze ongehuwd. De 
SVB kijkt daarbij of er sprake is van wederzijdse zorg, de frequentie van sociale 
contacten en naar de financiële verstrengeling. Binnen het bestaande juridische 
kader is de ruimte voor de SVB beperkt, maar in individuele gevallen kan de SVB 
eerder tot het oordeel komen dat er sprake is van duurzaam gescheiden leven. Zo 
wordt het verlenen van mantelzorg aan de partner van wie men gescheiden leeft 
niet langer meegewogen in de beoordeling van de zorgrelatie. Wel dient de SVB ook 
in die situaties de frequentie van de sociale contacten en financiële verstrengeling in 
de beoordeling mee te nemen. Voorts is besloten om familiebezoek niet langer mee 
te wegen in de beoordeling van de leefsituatie. En ten derde, zal de SVB duurzaam 
gescheiden leven aannemen vanaf het moment dat een scheiding formeel wordt 
aangevraagd. De SVB past instructies voor medewerkers aan, net als de 
vragenlijsten die gebruikt worden bij huisbezoeken en zal de informatie op de 
website hierop aanpassen. Zonder verdergaande wijzigingen in het beleid zullen zich 
Pagina 19 van 57 
 

 
Stand van de uitvoering sociale zekerheid | 11 december 2020 
de AOW, en AIO-rechten. In dat licht heeft de SVB een traject met de naam 
‘AIOpeners’ lopen. In dat traject heeft de SVB het onderzoek naar mogelijke 
interventies afgerond en worden nu op verschillende vlakken verbeteringen 
doorgevoerd. De verbeteringen met betrekking tot de communicatie zijn vooral 
gericht op het verbeteren van de informatie aan de potentiële klant in aanloop naar 
de AOW-leeftijd. Enkele voorbeelden van verbeteringen zijn: 
• Bij een digitale AOW-aanvraag wordt men uitgebreider op de AIO gewezen.  
• Bij de toekenning van de AOW wordt een aparte bijlage over de AIO 
toegevoegd voor alle AOW-gerechtigden met onvolledige AOW en/of een 
jongere partner.  
• Twee maanden voor ingang van de AOW ontvangen burgers een herinnering 
om hen aan te sporen om in actie te komen.  
Bij al deze informatiemomenten wordt gewezen op de AIO-check op internet en 
kunnen burgers de SVB bellen. De AIO-check is daarbij aangepast om een zo goed 
mogelijke indicatie te geven van een mogelijk recht op AIO.  
 
Met behulp van uitvoerig klantonderzoek is verder gekeken naar het verbeteren van 
het aanvraagproces. Dit resulteerde onder meer in de volgende ontwikkelingen: 
• De ontwikkeling van een digitaal aanvraagformulier in plaats van het 
papieren aanvraagformulier. 
• Uit klantonderzoek bleek verder dat burgers ten onrechte in de 
veronderstelling verkeerden dat, als ze een keer afgewezen waren voor de 
AIO, ze nooit meer een nieuwe aanvraag konden doen. Hierop is de 
informatievoorziening aangepast. 
• Voor gemeenten is een nieuwe folder ontwikkeld die zij aan burgers kunnen 
geven met daarin relevante informatie over de AIO. En er worden, wanneer 
dat weer kan, voorlichtingsbijeenkomsten georganiseerd. 
 
Het derde spoor is de ontwikkeling van een persoonsgerichte benadering op basis 
van signalen van niet-gebruik uit gegevensuitwisseling. Daarbij gaat het om 
uitwisseling van inkomensgegevens uit de Polisadministratie. Dit sluit aan bij de 
16
motie Peters c.s. over het gericht informeren van potentieel rechthebbenden over 
de mogelijkheden om AIO aan te vragen. Daarnaast pleit deze motie er voor het 
daarheen te leiden zodat de daartoe benodigde gegevensuitwisseling geen 
belemmering vormt. Dat wil zeggen dat juridische en technische barrières voor 
gegevensuitwisseling die nodig is voor die gerichte benadering, geslecht moeten 
worden. Realisatie hiervan is een ingewikkelde operatie die tijd kost. Op dit moment 
werkt het innovatielab van de SVB, Novum, samen met UWV, TNO en het ministerie 
aan een technologische en innovatieve oplossing. Tegelijkertijd werkt het ministerie 
aan een ministeriële regeling die het mogelijk maakt om die oplossing in pilotvorm 
in praktijk te brengen. Mede afhankelijk van de verdere uitwerking kunnen die pilots 
in de loop van 2021 in praktijk worden gebracht. Afhankelijk van de resultaten van 
de pilots kan een meer structurele inbedding van gegevensuitwisseling bij de 
uitvoering worden overwogen, inclusief de daarvoor benodigde wetsaanpassing. Het 
spanningsveld tussen privacywetgeving en datagebruik ten behoeve van de 
doelgroep is hierbij een complicerende factor. 
 
In Amsterdam is de ‘Warme overdracht’ AIO door middel van driegesprekken 
(tussen potentiele rechthebbende, gemeente en de SVB) een regulier proces in alle 
stadsdelen. Vanwege coronamaatregelen zijn deze gesprekken niet fysiek, maar 
worden burgers telefonisch benaderd. Er wordt gekeken naar alternatieven door 
bijvoorbeeld het voeren van een driegesprek via beeldbellen. Er zijn gesprekken met 
meerdere gemeenten om het niet-gebruik AIO terug te dringen. 
                                                
16
 Kamerstukken II 2019/2020, 24515, nr. 545 
Pagina 21 van 57 
 

 
Stand van de uitvoering sociale zekerheid | 11 december 2020 
bespreken, expliciteren en af te wegen. De SVB is niet bang voor professionele 
buikpijn. Problemen en uitdagingen worden niet uit de weg gegaan, maar actief 
opgezocht en aangepakt’. Daarnaast roemde de jury de focus op innovatie en 
verbetering van de klantervaring. Dit combineert de SVB met ‘indrukwekkende 
productiecijfers en klanttevredenheid’.  
   
Pagina 23 van 57 
 

 
Stand van de uitvoering sociale zekerheid | 11 december 2020 
3 Aandacht voor handhaving 
Voor het maatschappelijk draagvlak van de sociale zekerheid is het van belang om 
oneigenlijk gebruik, onbedoelde fouten en misbruik te voorkomen en te bestrijden. 
Daarom heeft handhaving onze aandacht en is dit volop in ontwikkeling. In dit 
hoofdstuk gaan wij in op de voortgang en vertraging van handhavingsmaatregelen 
en -activiteiten in de sociale zekerheid en daarnaast op de risico’s die wij signaleren.  
3.1 Voortgang maatregelen na WW-fraude 
18
In de vorige Stand van de uitvoering gaven wij aan dat de uitvoering van een 
aantal maatregelen in het kader van WW-fraude vertraagde of stilgelegd werd in de 
afgelopen periode als gevolg van de coronacrisis. Enerzijds doordat capaciteit moest 
worden ingezet op de werkzaamheden voor de uitvoering van de NOW en de 
toename in WW-aanvragen, anderzijds door het ontbreken van face-to-face 
contacten. Een aantal van deze vertragingen en opschortingen is nog steeds aan de 
orde. Het gaat daarbij onder meer om het tijdelijk opheffen van het vakteam – en 
daarmee het risicomodel - verwijtbare werkloosheid, geen 100% controle op 
papieren aanvragen en registratie van tussenpersonen.  
 
Aan andere zaken kon wel worden doorgewerkt. De ZW en de WIA zijn door KPMG 
in samenwerking met UWV en SZW doorgelicht op misbruikrisico’s. Daarnaast is een 
aantal maatregelen afgerond of inmiddels gereed voor besluitvorming en in 
voorbereiding van landelijke implementatie. Het aanstellen van verbindingsofficieren 
voor de regiokantoren met het oog op het stimuleren en verbeteren van 
fraudemeldingen was enkele maanden vertraagd en heeft inmiddels 
plaatsgevonden. Als gevolg van de capaciteitsrestricties kan de landelijke 
implementatie niet in alle gevallen ongehinderd doorgaan. Zo kunnen activiteiten in 
het kader van het risicomodel sollicitatieactiviteiten en de invoering van een 
gewijzigde vakantieregeling bijvoorbeeld pas in een later stadium plaatsvinden. 
 
Hieronder wordt de voortgang op en plannen voor een groot aantal maatregelen 
beschreven, waarbij aangegeven wordt waar vertragende invloeden van corona aan 
de orde zijn.  
 
Aanpak adresfraude UWV 
Naar aanleiding van de WW-fraude door arbeidsmigranten heeft de Kamer met de 
motie van het lid Van Dijk (SP) verzocht om de BRP leidend te maken. In de vorige 
19
Stand van de uitvoering is aangegeven dat in samenwerking met UWV en BZK 
onderzocht zou worden of UWV meer wettelijke bevoegdheden voor het schorsen 
van uitkeringen kan worden gegeven als betrokkenen niet als ingezetene in de BRP 
zijn geregistreerd. Inmiddels is duidelijk geworden dat dit op significante juridische 
bezwaren stuit. Bezien is of deze bezwaren kunnen worden weggenomen. Daarvoor 
is van belang of de wijziging in regelgeving zou beantwoorden aan een 
daadwerkelijke behoefte, dat wil zeggen noodzakelijk en nuttig voor de handhaving. 
Echter, een dergelijke maatregel lijkt onvoldoende bij te dragen aan het opsporen 
van fraude. Het feit dat een persoon ingeschreven is als ingezetene in de BRP, is 
nog steeds geen garantie dat deze ook echt in Nederland verblijft. Zodoende biedt 
de maatregel geen nieuwe handvatten voor handhaving en blijft controle op feitelijk 
verblijf in Nederland noodzakelijk.   
                                                
18
 Kamerstukken II 2019/2020, 26448, nr. 634 
19
 Kamerstukken II 2019/2020, 26448, nr. 634 
Pagina 25 van 57 
 

 
Stand van de uitvoering sociale zekerheid | 11 december 2020 
steun, gekozen heeft voor de verdere ontwikkeling en brede uitrol van het 
risicomodel. In diezelfde brief hebben wij uw Kamer ook geïnformeerd over de 
impact van de coronacrisis op de verschillende maatregelen op het gebied van 
verwijtbare werkloosheid. De werkzaamheden van het vakteam dat werkte aan de 
ontwikkeling van het risicomodel verwijtbare werkloosheid, zijn tijdelijk gestaakt. 
Ook de reeds verscherpte controles op papieren WW-aanvragen zijn tijdelijk 
stopgezet. Sindsdien vindt de controle op verwijtbare werkloosheid op reguliere 
wijze plaats. Afhankelijk van de ontwikkelingen rondom het coronavirus en de 
effecten daarvan op de capaciteit van UWV, zal UWV beginnen aan de landelijke 
implementatie na de zomer van 2021. De verwachting is dat UWV de resultaten van 
het vervolgonderzoek naar de effectiviteit van controle op verwijtbare werkloosheid, 
(zoals toegelicht in de vorige Stand van de uitvoering), dan kan leveren aan het 
einde van 2023.   
 
Risicomodel verblijf buiten Nederland 
UWV heeft het risicomodel Verblijf buiten Nederland ontwikkeld om te kunnen 
handhaven op ongeoorloofd verblijf in het buitenland. Het model is aan het einde 
van de ontwikkelfase en laat goede resultaten zien. Voordat het model 
geïmplementeerd kan worden, is het belangrijk om het gegevensbeheer en de 
gegevensbescherming van de uitkeringsgerechtigden zorgvuldig te toetsen. Om die 
reden ligt het model momenteel stil en ter beoordeling bij de Functionaris 
Gegevensbescherming van UWV. De verwachting is dat het risicomodel vanaf 
januari 2021 operationeel is. De controle op ongeoorloofd verblijf buiten Nederland 
vindt nu daarom op reguliere wijze plaats. Daarnaast hebben wij eerder in deze 
brief aangegeven welke maatregelen er op het vlak van adressenbeleid zijn, waarbij 
gemeenten controleren of mensen op de opgegeven adressen verblijven. 
 
Risicomodel sollicitatie activiteiten 
Dit risicomodel heeft als doel om ineffectieve sollicitatieactiviteiten op te sporen. 
Naast het controleren op het aantal sollicitatieactiviteiten, onderzoekt UWV in deze 
ontwikkelfase of het mogelijk is om kenmerken te definiëren die een indicatie geven 
over mogelijk (on)bewust ineffectief solliciteren. Aan de hand daarvan kan UWV (na 
nader dossieronderzoek) gericht nagaan of er sprake is van ineffectief 
sollicitatiegedrag en het gesprek aangaan met de WW-gerechtigde. De validatie van 
het model is afgerond. 
 
23
In de vorige Stand van de uitvoering meldden wij uw Kamer dat 
uitkeringsgerechtigden vanwege de coronamaatregelen niet opgeroepen werden 
voor een gesprek op kantoor. Inmiddels is fysieke dienstverlening weer deels 
mogelijk en is dit weer opgestart. Desondanks wordt het merendeel van de 
gesprekken nog telefonisch gedaan. Ondanks deze hervatting van de 
werkzaamheden heeft het traject vertraging opgelopen. De komende tijd worden 
verdere resultaten verzameld. Naar verwachting vindt de brede uitrol van dit 
risicomodel plaats in 2022. 
 
Vervolg pilot export WW 
24
In de vorige Stand van de uitvoering hebben wij uw Kamer geïnformeerd over de 
resultaten van de pilot export WW. In deze pilot – die liep van 1 juli 2019 tot 1 
januari 2020 – is op twee UWV-vestigingen onderzocht of intensieve dienstverlening 
ertoe leidt dat WW-gerechtigden die hun uitkering mogelijk willen exporteren de 
                                                
23
 Kamerstukken II 2019/2020, 26448, nr. 634 
24
 Kamerstukken II 2019/2020, 26448, nr. 634 
Pagina 27 van 57 
 

 
Stand van de uitvoering sociale zekerheid | 11 december 2020 
 
Voor het opzetten van deze verkenning heeft UWV gesprekken gevoerd met de SVB, 
de Algemene Bond Uitzendondernemingen en de Belastingdienst om te leren van 
hun aanpak. Daarna heeft UWV meerdere bijeenkomsten georganiseerd en 
tussenpersonen uitgenodigd. Een klein deel van de tussenpersonen is op de 
uitnodiging ingegaan. Desondanks waren het constructieve bijeenkomsten waar 
UWV lessen uit heeft kunnen trekken.  
 
Naast waardering van de tussenpersonen en een beeld van hoe tussenpersonen 
UWV ervaren, kon UWV concluderen dat een samenwerking niet zal leiden tot het 
behalen van het beoogde resultaat. De lage opkomst en lage organisatiegraad van 
deze diverse groep maken dat er onvoldoende draagvlak is voor het effectief 
inzetten op intentieverklaringen of zelfcertificering. Daarom ondersteunen wij de 
keuze van UWV om deze verkenning geen vervolg te geven.       
 
Voortgang talenbeleid  
28
In de vorige Stand van de uitvoering hebben wij aangegeven dat UWV voor zowel 
de WW als de ZW de rechten en plichten in zeven talen heeft vertaald. Inmiddels 
zijn de rechten en plichten met betrekking tot de WIA ook vertaald en zijn alle 
teksten beschikbaar op de website van UWV. Binnenkort start UWV met de evaluatie 
van deze vertalingen. Deze maatregel is ook in lijn met de uitvoering door het 
kabinet van de aanbeveling van het Aanjaagteam Bescherming Arbeidsmigranten 
om informatievoorziening zoveel mogelijk beschikbaar te stellen in de taal van de 
arbeidsmigrant. Het kabinet heeft in november het Centraal Informatieknooppunt 
gelanceerd dat uiteindelijk ook in zeven talen beschikbaar is en doorverwijst naar de 
corresponderende pagina’s van UWV. 
 
Aanpassing vakantieregeling 
29
In onze brief van 2 april 2019 hebben wij een set van maatregelen aangekondigd 
om misbruik bij de export van WW-uitkeringen tegen te gaan. In onze brief van 14 
30
oktober 2019 informeerden wij uw Kamer daarna over aanvullende maatregelen 
die wij willen nemen, waaronder een aanscherping van de Vakantieregeling WW en 
IOW. We willen de Vakantieregeling WW en IOW zo wijzigen, dat het aantal 
vakantiedagen op basis van de maximale uitkeringsduur wordt berekend. Daarmee 
komt het aantal vakantiedagen van alle WW-gerechtigden beter in verhouding te 
staan tot de maximale duur van de WW-uitkering. Deze wijziging is inmiddels 
voorbereid. Door werkzaamheden als gevolg van de coronacrisis ligt het traject 
momenteel stil. Zodra UWV hier voldoende ruimte voor heeft, wordt het voortgezet. 
 
Terugbetalingstermijn bij het schenden van de inlichtingenplicht 
Op 29 september jl. hebben wij vragen van het lid Tielen (VVD) beantwoord over 
31
terugvordering door het UWV. Hierin hebben wij gemeld dat de maximale 
wettelijke terugbetalingstermijn voor een vordering drie jaar is. In geval van 
schenden van de inlichtingenplicht is deze termijn in beginsel een jaar. Indien 
sprake is van een hoog bedrag dat teruggevorderd wordt, is dat een korte termijn. 
Wij hebben daarom bezien of deze termijn verlengd kan worden. De Regeling 
tenuitvoerlegging bestuurlijke boeten en terugvordering onverschuldigde betalingen 
biedt hiertoe een beperkte mogelijkheid. Indien een schuldenaar niet kan voldoen 
aan terugbetaling binnen 12 maanden, is er een mogelijkheid om een 
terugbetalingstermijn van langer dan 12 maanden te stellen. Hierbij wordt evenwel 
                                                
28
 Kamerstukken II 2019/2020, 26448, nr. 634 
29
 Kamerstukken II 2018/2019, 21501-20, nr. 1430 
30
 Kamerstukken II 2019/2020, 21501-31, nr. 540 
31
 Kamerstukken II 2020/2021, Aanhangsel van de Handelingen, nr. 219 
Pagina 29 van 57 
 

 
Stand van de uitvoering sociale zekerheid | 11 december 2020 
Er zijn meer verbeteringen in de uitvoering van de Toeslagenwet mogelijk. SZW en 
UWV werken daarom aan verschillende voorstellen om de uitvoering van de 
Toeslagenwet te vereenvoudigen, waarvan de kostendelersnorm het belangrijkste 
onderdeel is. We bekijken tegelijkertijd ook welke eventuele vereenvoudigingen 
mogelijk zijn in lagere regelgeving. We informeren uw Kamer in de volgende Stand 
van de uitvoering over de voortgang hiervan. 
 
Voortgang inventarisatie nationaliteit 
35
In de vorige Stand van de uitvoering gaven wij aan dat er tezamen met UWV en 
de SVB een inventarisatie plaats gaat vinden over de wijze waarop binnen de sociale 
zekerheid gebruik wordt gemaakt van nationaliteit in wetten, regelingen, procedures 
en risicomodellen. Eenzelfde verzoek is besproken met de Inspectie SZW en de 
VNG, bij die laatste rekening houdend met het decentrale karakter van de 
Participatiewet. De inventarisaties zijn inmiddels vrijwel gereed. Binnenkort wordt 
begonnen met de analyse en beoordeling op toelaatbaarheid en wenselijkheid. 
Zodoende kunnen wij daar in de volgende Stand van de uitvoering verder op 
ingaan. De Inspectie SZW informeert uw Kamer eigenstandig over dit onderwerp.  
 
Inventarisatie registratie fraudemeldingen bij UWV  
Uw Kamer heeft met de motie van de leden Van Dijk en Leijten verzocht om uit te 
zoeken of UWV gebruikt maakt van ‘zwarte lijsten’ en vooringenomen 
36
risicoselectie. Uw Kamer verzocht ook om een overzicht te geven van de soort en 
aard van de door de Belastingdienst aan het UWV verstrekte gegevens teneinde te 
voorkomen dat mensen onterecht als fraudeur bekendstaan. 
 
Voor het registreren van interne en externe fraudemeldingen maakt UWV gebruik 
van zaaksysteem Phoeniks. Een binnenkomende melding wordt in het zaaksysteem 
geregistreerd en onderzocht op behandelbaarheid en onderzoekwaardigheid. 
Wanneer een melding niet behandel- of onderzoekwaardig blijkt, wordt deze terzijde 
gelegd en conform het UWV retentiebeleid geschoond. Wanneer de melding wel 
onderzoekwaardig is, wordt een fraudeonderzoek gestart. Een klant blijft dan 
opgenomen in het zaaksysteem gedurende de behandeling van het 
fraudeonderzoek. Na het verstrijken van de retentietermijn worden de gegevens 
geschoond. Om de mogelijkheid uit te sluiten dat ergens binnen UWV ‘zwarte lijsten’ 
in omloop zijn, bijvoorbeeld doordat medewerkers van UWV aparte registraties 
bijhouden, is er een uitvraag gedaan binnen de organisatie. Hieruit zijn geen 
resultaten naar voren gekomen. UWV maakt naar het zich laat aanzien dus geen 
gebruik van andere registratiesystemen of lijsten die door kunnen gaan als ‘zwarte 
lijsten’.  
 
UWV maakt gebruik van risicomodellen om de frauderisico’s binnen de eigen 
klantenpopulatie te signaleren. UWV treft diverse maatregelen om stigmatiserende 
vooringenomenheid te minimaliseren. UWV ontwikkelt de risicomodellen zorgvuldig 
en voegt bijvoorbeeld willekeurig geselecteerde gevallen toe aan de risicoselecties. 
Hiermee wordt een betere afspiegeling van de populatie in het risicomodel gevormd. 
Voorts geldt dat er binnen UWV nooit sprake is van een geautomatiseerd oordeel 
over een regelovertreding. Dat oordeel hangt altijd samen met nader onderzoek 
door een medewerker. Het voorkomen van vooringenomenheid vindt bij UWV dus 
plaats bij zowel het ontwikkelen van risicomodellen als bij de risicobeoordeling.  
 
UWV heeft onderzocht of zij meldingen direct uit de Fraude Signalering Voorziening 
(FSV) van de Belastingdienst heeft ontvangen. Dit blijkt niet het geval te zijn. Wel 
                                                
35
 Kamerstukken II 2019/2020, 26448, nr. 634 
36
 Kamerstukken II 2019/2020, 26448, nr. 636 
Pagina 31 van 57 
 

 
Stand van de uitvoering sociale zekerheid | 11 december 2020 
Beëindiging inzet Fraudescorekaart 
Via deze weg informeren we uw Kamer dat op 28 augustus 2020 de 
beschikbaarstelling van de Fraudescorekaart (hierna FSK) door BKWI aan 
gemeenten is beëindigd. De FSK is in opdracht van gemeenten ontwikkeld door een 
extern bureau en BKWI stelde deze beschikbaar via de Suwinet-Inkijk applicatie. De 
FSK is een rekenmodel dat op basis van algemene kenmerken in combinatie met 
statistische gegevens over fraudegedrag het risico op fraude bij bijstandsaanvragen 
inschat. De ingevulde waarden voor ruim 20 variabelen worden vertaald in 
risicoscores. Voorbeelden van deze variabelen zijn beroep (bv. horeca, 
schildersbedrijf, kapper), woonsituatie (bv. eigenaar, inwonend bij ouders, 
woonwagen, dakloos, kraakpand), woonwijk (laag risico, neutraal risico, hoog risico) 
of opleiding (laag, midden, hoog). De totaalscore is een aanwijzing voor het 
frauderisico. Wanneer dit risico hoog is, kan een gemeente besluiten om tot nader 
onderzoek over te gaan.  
 
In juni van dit jaar werd duidelijk dat de werking van het algoritme van de FSK en 
de motivering voor de gekozen variabelen niet is gedocumenteerd. Hierdoor voldoet 
de FSK onder andere niet aan het transparantiebeginsel van de AVG. Met 
inachtneming van het advies van de Functionaris gegevensbescherming hebben 
BKWI en de VNG daarom besloten om de FSK per 28 augustus jl. volledig te 
verwijderen uit de Suwinet-Inkijk applicatie. 
 
Het stopzetten van de Fraudescorekaart heeft beperkte gevolgen voor de 
handhaving van fraude bij bijstandsaanvragen. Uit een analyse over de periode 
december 2019 tot en met juni 2020 blijkt dat 158 gemeenten gebruikmaakten van 
de FSK. 25 gemeenten hebben de FSK maandelijks gebruikt, maar bij een beperkt 
aantal casussen. De VNG geeft aan dat zij na beëindiging van de FSK slechts door 
drie gemeenten is benaderd over de mogelijkheden voor een alternatief van de FSK. 
 
Huisbezoeken in de EU 
De SVB verricht voorlopig geen huisbezoeken meer in het buitenland. Overleg 
vanuit SZW en de SVB met Zwitserland, Polen en België over het verrichten van 
huisbezoeken in die landen, loopt nog altijd. Ook UWV zal voorlopig geen 
huisbezoeken meer verrichten in het buitenland in het kader van handhaving.  
 
Tijdelijke opschorting levensbewijs 
De SVB heeft het proces Onderzoek levensbewijs dat sinds april jl. stillag, in de 
maand november weer opgestart. Om de achterstand in te lopen stuurt de SVB 
maandelijks de formulieren levensbewijs van de reguliere maand en van een 
achterstallige maand naar burgers. Na circa een half jaar is de achterstand naar 
verwachting weer ingehaald. De SVB heeft daarbij de mogelijkheid opgenomen om 
maatwerk te verlenen aan burgers die niet in staat zijn om het levensbewijs te laten 
ondertekenen door een buitenlandse autoriteit of door een niet functionerende post 
hun levensbewijs niet in kunnen sturen. Bijvoorbeeld door te bellen met de burger 
en door middel van een aantal controlevragen zijn ‘in leven zijn’ vast te stellen. Bij 
het verlenen van maatwerk zoekt de SVB naar een goed evenwicht tussen het 
bieden van financiële bestaanszekerheid voor burgers en het mitigeren van de 
handhavingsrisico’s.  
 
De SVB wil in de loop van 2021 de Waldo app gaan implementeren. Deze biedt voor 
de AOW/Anw-gerechtigden woonachtig in het buitenland de mogelijkheid om langs 
de digitale weg het in leven zijn aan de SVB aan te tonen. Voor burgers die dit liever 
op de traditionele wijze (dus middels een papieren levensbewijs) willen blijven doen, 
blijft die mogelijkheid bestaan. Voorts zet de SVB in op de gegevensuitwisseling ‘in 
Pagina 33 van 57 
 

 
Stand van de uitvoering sociale zekerheid | 11 december 2020 
  
Pagina 35 van 57 
 

 
Stand van de uitvoering sociale zekerheid | 11 december 2020 
 
4.2 SONAR 
SONAR is een centrale applicatie van het UWV Werkbedrijf. In SONAR worden 
werkzoekenden geregistreerd. Het systeem is de basis voor arbeidsbemiddeling aan 
de WW- en de AG-populatie. Zowel UWV als diverse gemeenten hebben toegang tot 
dit systeem. Naar aanleiding van een externe privacy audit op SONAR is in een 
38
Kamerbrief van 5 oktober 2020 uiteengezet wat de tekortkomingen zijn op het 
gebied van informatiebeveiliging en privacy (IB&P) voor SONAR. In deze brief is ook 
vermeld welke maatregelen UWV neemt om de tekortkomingen op te lossen. UWV 
treft via het project SONAR IB&P verschillende korte en middellange termijn 
maatregelen binnen het huidige systeem. Op de lange termijn wordt SONAR 
vervangen. Deze vervanging verloopt in fasen en is noodzakelijk, omdat naast de 
tekortkomingen op het gebied van IB&P, het systeem ook verouderd is en 
functionele beperkingen kent. De in kaart gebrachte tekortkomingen op het gebied 
van IB&P kunnen niet allemaal verholpen worden via de korte en middellange 
termijn maatregelen. Sommige risico’s zullen pas verholpen zijn wanneer het 
systeem volledig is vervangen en dat zal niet voor 2025 zijn. In de voornoemde 
Kamerbrief is aangegeven dat de Tweede Kamer via de Stand van de uitvoering 
nader wordt geïnformeerd over de verscheidene maatregelen en de restrisico’s. Om 
de hierna uitgewerkte maatregelen en risico’s binnen de volledige context te kunnen 
plaatsen, zullen wij de vier deelrapporten vertrouwelijk bij uw Kamer ter inzage 
leggen conform de Regeling vertrouwelijke stukken. 
 
Tot slot melden wij hier voor de volledigheid dat UWV op 18 oktober 2020 een 
WOB-verzoek heeft ontvangen waarbij één van de deelrapporten van de audit op 
SONAR is opgevraagd. Dit betreft het deelrapport met de titel ‘Privacy’. UWV heeft 
op 11 december op het WOB-verzoek beslist en de uitkomst is te vinden op de 
website van UWV. 
 
De kortetermijnmaatregelen rondom SONAR: uiterlijk maart 2021 afgerond 
Op de korte termijn zijn er al maatregelen opgestart. Deze maatregelen zijn 
benoemd in de eerdergenoemde brief. De reset van de wachtwoorden is november 
2020 afgerond. De andere kortetermijnmaatregelen, namelijk het systeem van 
logging en monitoring invoeren, het opschonen van het systeem door 
persoonsgegevens te verwijderen waarvoor de bewaartermijnen verstreken zijn, en 
maatregelen ter bevordering van het internaliseren van het privacybelang bij 
medewerkers, worden in maart 2021 afgerond.  
 
De middellangetermijnmaatregelen rondom SONAR: uiterlijk eind 2022 afgerond 
Op de middellange termijn vormt een belangrijke maatregel het aanscherpen en 
beter documenteren van autorisaties in SONAR. Het doel van deze maatregel is om 
de autorisaties zodanig in te richten dat een gebruiker alleen die gegevens kan 
inzien die nodig zijn voor de uitvoering van diens wettelijke taken. Om dit te 
bereiken wordt eerst de documentatie met betrekking tot de huidige autorisaties 
geactualiseerd en compleet gemaakt. Deze actie wordt in het eerste kwartaal van 
2021 afgerond. Per huidige autorisatie wordt volledig gedocumenteerd welke 
gegevens noodzakelijk zijn voor welke functies en welke aanpassingen nodig zijn 
ten opzichte van de huidige autorisaties. Vervolgens worden de nieuwe, meer 
fijnmazige autorisaties duidelijk belegd bij alle relevante organisatieonderdelen, 
zodat helder is wie binnen de organisatie verantwoordelijk is voor welke 
autorisaties. Tenslotte wordt dit autorisatiemodel geïmplementeerd en worden de 
autorisaties technisch doorgevoerd. De implementatie is eind 2022 gereed. Een 
hieraan gerelateerde middellangetermijnmaatregel maakt het technisch mogelijk om 
                                                
38
 Kamerstukken II 2020/2021, 26643, nr. 714 
Pagina 37 van 57 
 

 
Stand van de uitvoering sociale zekerheid | 11 december 2020 
 
De maatregelen op het gebied van bewustwording, maar ook de verbeterde logging 
en monitoring, maken het mogelijk om bewust en verantwoord om te gaan met een 
aantal van de genoemde risico’s. Echter, de logging en monitoring kent zelf ook 
technische beperkingen. Het is bijvoorbeeld niet mogelijk om op basis van 
gedragspatronen automatisch afwijkingen te signaleren. Het blijft noodzakelijk om 
hier handmatig toezicht op te houden. De verbeterde logging en monitoring 
ondersteunt dit wel door geautomatiseerde signalen te genereren wanneer een 
onrechtmatige gegevensverwerking heeft plaatsgevonden en door wie. 
 
Doorkijk naar de lange termijn rondom SONAR 
Zoals in de Kamerbrief van 5 oktober jl. vermeld, blijven er ook na het treffen van 
voornoemde maatregelen restrisico’s over. Dit is onvermijdelijk, gezien de 
technische beperkingen in SONAR. De restrisico’s zijn pas verholpen, wanneer het 
systeem is uitgefaseerd en vervangen. Momenteel worden al stappen gezet ter 
voorbereiding van het uitfaseren en vervangen van SONAR. Zo wordt er gedurende 
2020 en 2021 gewerkt aan de analyse en het ontwerp van nieuwe ICT-componenten 
volgens de principes van privacy-by-design. Wij informeren uw Kamer in de 
volgende Stand van de uitvoering en in het Informatieplan UWV over de voortgang 
van alle maatregelen.  
4.3 Samenloop van detentie en uitkering  
 
39
Zoals in juni 2019 aan uw Kamer gemeld is, kwam bij UWV aan het licht dat het 
proces van het vergelijken van de gegevens van DJI met de WW en de Ziektewet 
respectievelijk twee en vier jaar niet goed gefunctioneerd heeft waardoor er ten 
onrechte uitkeringen zijn verstrekt aan gedetineerden. Naar aanleiding van deze 
constatering zijn er diverse verbetermaatregelen en herstelacties in gang gezet. De 
coronacrisis heeft grote gevolgen gehad voor de uitvoering, vanwege de enorme 
toename van de WW- en ZW-aanvragen. Hierdoor was UWV genoodzaakt om de 
herstelacties voor de WW en de ZW tijdelijk op te schorten. Daarnaast zijn 
stafmedewerkers, die betrokken waren bij de taskforce detentie, ingezet op urgente 
dossiers zoals de NOW en TOFA regelingen. 
 
Terugvorderingen gedetineerden  
Zoals hiervoor gemeld zijn op 16 maart 2020 de herstelacties voor de WW en ZW 
tijdelijk stilgezet vanwege de coronacrisis. De AW-herstelactie is volledig afgerond. 
Dit geldt inmiddels ook voor de ZW herstelactie, die in juni 2020 afgerond is. De 
hervatting van de herstelactie voor de WW is voorbereid en is eind oktober 2020 
van start gegaan. Het betreft dan nog ruim 350 gevallen die beoordeeld en waar 
nodig herzien en teruggevorderd moeten worden. Deze herstelactie wordt nog in 
2020 afgerond. In onderstaande tabel vindt u de stand van zaken rondom de 
terugvorderingen (peildatum 15 november). 
 
Wet Aantal Aantal Herzien Totaal Gemiddeld 
gevallen afgehandeld bedrag bedrag 
AW 680 680 296 € 1,5 € 5.000 
miljoen 
ZW 272 272 205 € 456.000 € 2.200 
WW 689 278 194 € 157.000 € 800 
 
De genoemde bedragen zijn de terugvorderingsbedragen, wat hiervan daadwerkelijk 
geïnd wordt, is pas na langere tijd zichtbaar. 
 
                                                
39
 Kamerstukken II 2018/2019, 17050, nr. 579 
Pagina 39 van 57 
 

 
Stand van de uitvoering sociale zekerheid | 11 december 2020 
Ten aanzien van de maatregelen ter bestrijding van misbruik en oneigenlijk gebruik, 
gegevenskwaliteit en misbruikrisico’s en specifieke actielijnen van het UWV wordt 
door de betrokken organisaties en samen met de Staatssecretaris van Financiën 
(Fiscaliteit en Belastingdienst) bezien welke onderdelen van de maatregelen daarvan 
kansrijk zijn. Dit proces is werkenderwijs in gang gezet en hieronder geven wij de 
stand van zaken weer met betrekking tot deze maatregelen. Wij geven u alvast mee 
dat de uitwerking van de mogelijke maatregelen tevens een toets op maakbaarheid, 
haalbaarheid en mogelijk inpassing in planningen en portfolio noodzaakt voordat 
definitieve politiek-bestuurlijke besluitvorming plaatsvindt. 
 
Ter bestrijding van misbruik en oneigenlijk gebruik is het Analyseteam 
Gegevenskwaliteit LAK, onder verantwoordelijkheid van de keteneigenaren UWV en 
de Belastingdienst, gestart met de verkenning om misbruikrisico te detecteren die 
gerelateerd zijn aan de gegevens in de loonaangifte. Het gaat om risico’s met 
betrekking tot correctieberichten met terugwerkende kracht, gefingeerde 
dienstverbanden en nul-aangiften. De eerste stap is inmiddels gezet. Dit betreft een 
beschrijving van situaties waarin met behulp van oneigenlijk aanlever- en 
correctiegedrag, manipulaties op gegevens in de polisadministratie uitgevoerd 
worden die kunnen leiden tot onterechte vaststellingen van uitkeringen en 
teruggaven. De volgende stappen richten zich op het oneigenlijke aangifte- en 
correctiegedrag van inhoudingsplichtigen en of dit herkenbaar aangetroffen wordt in 
de polisadministratie. Wij verwachten u volgend jaar de bevindingen van de 
verkenning te kunnen melden. 
 
Met betrekking tot gegevenskwaliteit en misbruikrisico’s is onder regie van het 
Afnemersoverleg een werkgroep ingesteld die zich richt op het in beeld brengen van 
de aard van fraude- en misbruikrisico’s. Het Ketenbureau beziet daarnaast welke 
verbeteringen er mogelijk zijn om fouten in de aanlevering te verminderen door 
middel van een BSN-verificatiepunt. Om dit te bewerkstelligen is besloten om samen 
met de Rijksdienst voor Identiteitsgegevens (RIVG) een onderzoek uit te voeren 
naar een mogelijkheid om inhoudingsplichtigen aan te sluiten op het BSN-
nummerregister. Hiertoe is een overleg tussen de ministeries van BZK, Financiën en 
het Ketenbureau in voorbereiding. De acties ten aanzien van het versneld digitaal 
terugkoppelen zijn ingepland voor 2022. 
 
Ook is voortgang te melden over de specifieke actielijnen van UWV. Het gaat hier 
om het doorvoeren van een risicoassessment, positioneren van het strategisch 
frauderisicomanagement en juist weergeven van het beëindigen van het 
dienstverband.  
• Inmiddels voert UWV op een cyclische manier een jaarlijks risicoassessment uit 
op de loonaangifteketen. Naar aanleiding van onderzoek naar 
handhavingsrisico’s zijn niet acceptabele risico’s geïnventariseerd en gewogen, 
en hierop worden maatregelen getroffen. Deze maatregelen worden gemonitord 
en de kennis die wordt opgedaan in nieuwe onderzoeken voedt op zijn beurt het 
volgende risicoassessment. 
• UWV heeft besloten om, gezien de onlosmakelijke samenhang tussen 
frauderisico’s en de uitvoeringsprocessen, het frauderisicomanagement op te 
nemen in de managementcontracten tussen de Raad van Bestuur en de 
divisiedirecteuren. Op deze manier worden ingrepen in de informatievoorziening 
die samenhangen met frauderisicomanagement in het UWV Informatieplan 
opgenomen.  
• Ten aanzien van het invullen van de code ‘reden beëindigen van het 
dienstverband’ door werkgevers zijn geen nadere acties nodig. Onderzoek 
binnen de loonaangifteketen wijst uit dat het aantal gemaakte fouten beperkt is 
Pagina 41 van 57 
 

 
Stand van de uitvoering sociale zekerheid | 11 december 2020 
 
  
Pagina 43 van 57 
 

 
Stand van de uitvoering sociale zekerheid | 11 december 2020 
  
Pagina 45 van 57 
 

 
Stand van de uitvoering sociale zekerheid | 11 december 2020 
46
Zoals toegezegd in de Kamerbrief van 7 maart 2019 zijn andere delen van de 
Evaluatie Wet SUWI over sturing en toezicht eerder al uitgevoerd en afgelopen juni 
met de Stand van de uitvoering met uw Kamer gedeeld. In paragraaf 5.3 geven wij 
aan tot welke vervolgacties deze al hebben geleid. 
 
Maatwerk in dienstverlening 
Het kabinet heeft in de kabinetsreactie Regels en ruimte – Verkenning Maatwerk in 
dienstverlening en discretionaire ruimte zich ten doel gesteld een betere 
dienstverlening aan burgers te realiseren door het leveren van meer maatwerk dat 
is afgestemd op de individuele situatie van de burger. Dit voornemen wordt 
overgenomen in de Werkagenda voor de uitvoering. De SVB besteedt al langere tijd 
aandacht aan de bedoeling van wet- en regelgeving. In aanvulling daarop zijn wij 
afgelopen jaar samen met UWV en de SVB gestart met een maatwerkaanpak en de 
oprichting van maatwerkplaatsen. Beide organisaties zetten hiermee in op het 
verbeteren van de dienstverlening vanuit de menselijke maat met één 
organiseermodel voor maatwerk. De maatwerkplaatsen zijn bedoeld om snel 
oplossend te kunnen handelen wanneer een burger of organisatie in bestaande 
dienstverlening klem raakt. In complexe zaken wordt dan gericht op wat wél kan. 
De regelgeving binnen het sociaal domein wordt nagelopen op een eventueel gebrek 
aan discretionaire ruimte. Daar waar te weinig ruimte is voor de uitvoering om 
conform de bedoeling van het beleid te handelen, ook in relatie tot capaciteit en 
toerusting van medewerkers, gaat SZW oplossingsgericht in gesprek met UWV en 
SVB. Daarbij wordt bestaand onderzoek over maatwerk betrokken. 
 
Om gezamenlijk leren en verbeteren te organiseren sluiten deze maatwerkplaatsen 
aan op de Rijksbrede maatwerkplaats, waar initiatieven en werkwijzen rondom 
maatwerk samen komen, zodat de kennis en oplossingsrichtingen gedeeld kunnen 
worden. Vanuit het lerende principe worden hier de belemmerende en bevorderende 
elementen binnen wet- en regelgeving, uitvoering en sturing geanalyseerd. 
Daarnaast wordt met de inzet van maatwerkplaatsen een cultuur van veiligheid en 
leren gestimuleerd om ruimte te geven voor het delen van dilemma’s en zodoende 
burgers adequaat te kunnen bedienen. UWV en SVB kunnen waar nodig gebruik 
maken van het Landelijke Escalatie Team.  
 
Knelpunten in wet- en regelgeving 
UWV en de SVB ondervinden bij de uitvoering soms hinder van wet- en regelgeving. 
Medewerkers van UWV en de SVB ervaren in de praktijk soms dilemma’s die 
samenhangen met hoe regelgeving uitpakt voor burgers. Dit kan voortkomen uit het 
feit dat ondanks geschetste risico’s in uitvoeringstoetsen toch voor invoering 
besloten wordt of door verandering van context waardoor de wet- en regelgeving in 
de praktijk gaat knellen. We zijn al langer met de uitvoering in gesprek over waar 
wet- en regelgeving knelt. We zijn voornemens om uw Kamer vanaf 2021 meer 
systematisch via de Stand van de uitvoering mee te nemen in dilemma’s die spelen 
bij deze knelpunten. Voorbeelden van knelpunten waarover wij reeds in gesprek zijn 
met UWV en de SVB of die in 2021 onderwerp van gesprek zullen worden, zijn:  
• UWV ervaart knelpunten in wet- en regelgeving onder meer bij het 
toepassen van maatwerk bij handhaving, bij terugvordering van te veel 
betaalde uitkeringen, bij de wettelijke schorsingsmogelijkheden in het geval 
van een onbereikbare burger voor controles en bij de sollicitatieplicht in de 
WW.  
• De SVB ervaart knelpunten in wet- en regelgeving bij de leefvormdefinitie in 
de AOW, bij de kindregelingen en ten aanzien van gegevensuitwisseling.  In 
                                                
46
 Kamerstukken II 2019/2020, 26448, nr. 610 
Pagina 47 van 57 
 

 
Stand van de uitvoering sociale zekerheid | 11 december 2020 
werking van de driehoek. In deze gesprekken worden de aanbevelingen uit het 
traject Werk aan uitvoering met betrekking tot de werking van de driehoek, zoals 
het hanteren van een stewardshipmodel, meegenomen. Onze ambitie is om met 
deze gesprekken medio 2021 een herijking van de huidige sturingsvisie en een 
nieuw meerjarig toezichtkader te realiseren.  
 
Verschillende acties die volgen uit de aanbevelingen in het rapport worden intussen 
nu al ter hand genomen. Zo wordt nader verkend hoe de uitvoeringsorganisaties 
beter betrokken kunnen worden bij Europese wet- en regelgeving, zijn hernieuwde 
afspraken gemaakt over informatie-uitwisseling en wordt versterking van het 
risicomanagement actief ter hand genomen om uitvoeringsdilemma’s beter 
inzichtelijk en bespreekbaar te maken. Daarnaast vindt een herijking plaats van de 
KPI’s ten behoeve van een verbetering van de sturing op uitkomst en wordt verkend 
hoe het gedachtegoed van sturing op publieke waarden de sturing kan verrijken.  
 
Kritische Prestatie Indicatoren 
Met UWV zijn we begin 2020 gestart met de gefaseerde herijking van de set van 
KPI’s. Doel is om na te gaan of de huidige set van KPI’s nog voldoet en te 
onderzoeken hoe de sturing op realisatie van publieke waarden via de KPI’s verder 
versterkt kan worden. Via een gefaseerde aanpak worden daarvoor steeds drie 
trajecten aangepakt. Er is begonnen met activering WW, ZW-arbo dienstverlening 
en rechtmatigheid. In 2021 wordt er met drie nieuwe trajecten gestart. De KPI 
klantgerichtheid werkgevers maakt onderdeel uit van deze trajecten, zoals uw 
Kamer is toegezegd tijdens het Algemeen Overleg Uitvoering Sociale Zekerheid van 
12 maart 2020. 
 
Tijdigheid is een onderdeel van de KPI’s naast onderwerpen als rechtmatigheid en 
klanttevredenheid. Deze zijn een belangrijk element in de sturingsrelatie tussen 
SZW en de SVB. Een doel voor 2021 is om tot een nieuwe set te komen zodat de 
SVB deze in 2022 kan toepassen. De uitgangspunten hierbij zijn dat KPI’s de basis 
zijn voor ‘het goede gesprek’, we zoeken naar een balans tussen dienstverlening, 
handhaving en efficiency, en bekijken op welke manier publieke waarden een 
explicieter onderdeel van de sturing kunnen worden.  
 
Risicomanagement 
Zowel UWV als de SVB heeft zich de afgelopen periode weer ingezet om 
risicomanagement te versterken. Wij hebben veel waardering voor de vooruitgang 
die de uitvoeringsorganisaties ondanks moeilijke omstandigheden hebben 
gerealiseerd. Naast de interne versterking van risicomanagement werken wij samen 
met de uitvoeringsorganisaties aan structurele verbetering van de informatie-
uitwisseling met het ministerie, om zo ‘het gesprek’ over beleid, uitvoering en 
relevante dilemma’s te bevorderen. Het belang hiervan komt ook nadrukkelijk naar 
voren in de door Berenschot uitgevoerde Evaluatie van de sturing van en het 
toezicht op de SVB en UWV:  
 
De onderzoekers concluderen dat sinds de vorige SUWI-evaluatie de werkbaarheid 
en effectiviteit van de sturing sterk vergroot zijn en een steeds beter niveau 
hebben, maar dat deze tegelijkertijd ook nog verder kunnen en moeten 
ontwikkelen. De uitkomsten van het onderzoek bevestigen het gemeenschappelijke 
beeld dat de versterking van het risicomanagement en de daaruit volgende 
informatie-uitwisseling, met name rond het beter in beeld krijgen en bespreken van 
de dilemma’s van de uitvoering, verder aandacht behoeft. 
 
Pagina 49 van 57 
 

 
Stand van de uitvoering sociale zekerheid | 11 december 2020 
SVB 
De SVB besteedt de nodige aandacht aan risicomanagement en explicitering van de 
uitvoeringsrisico's, evenals aan het optimaliseren van de verantwoording hierover. 
Het risicomanagement is groeiende, maar het aantoonbaar en gestructureerd 
inbedden hiervan vraagt om intensievere aandacht van het management. Een 
eerste stap hiertoe is het opnemen van risicoleiderschap in het 
leiderschapsprogramma van de SVB. Om het risico gestuurd werken te 
ondersteunen en zorg te dragen voor een goede governance is daarnaast het 
streven om dit jaar de functie van decentraal risicomanager binnen alle directies 
volwaardig te hebben ingevuld. Ook worden de taken en verantwoordelijkheden van 
alle betrokkenen binnen het risicomanagementproces nader geëxpliciteerd in het 
vast te stellen risicomanagementbeleid (gebaseerd op COSO ERM). Andere stappen 
die de SVB zet voor een goede inbedding van risicomanagement binnen de 
organisatie zijn:  
• De jaarlijkse herijking van de top-ketenrisico’s wordt uitgevoerd onder 
coördinatie van de decentrale risicomanagers. Hierbij beoordelen de directies de 
hun toebedeelde top-ketenrisico’s (inclusief beheersing) opnieuw. 
• Het risk appetite framework wordt momenteel herijkt, waarbij ook de 
risicobereidheid tot de financiële doelstellingen wordt toegevoegd. 
• Het scherper formuleren van risico’s in uitvoeringstoetsen maakt onderdeel uit 
van een bredere actie gericht op het verstevigen van het lerend vermogen op 
het doen van uitvoeringstoetsen. 
 
Review ADR  
Wij hebben de Auditdienst Rijk verzocht een review uit te voeren op de 
werkzaamheden van de Accountantsdienst UWV en de Auditdienst SVB ten behoeve 
van de verantwoording over 2018. Een review is een instrument om te toetsen of de 
eigenaar zich terecht kan baseren op de ontvangen verantwoordingsinformatie van 
de uitvoeringsorganisatie. Wij hebben uw Kamer eerder toegezegd over de 
resultaten te informeren in deze Stand van de uitvoering. De reviews hebben zich 
gericht op zowel de begrotingsgefinancierde als op de premiegefinancierde wetten 
en regelingen van SZW. De Auditdienst Rijk heeft geconstateerd dat de uitvoering 
van de controle en de vastlegging daarvan voldoet aan de daaraan te stellen eisen. 
5.4 ICT-ontwikkelingen 
Als bijlagen bij deze brief bieden wij uw Kamer het UWV Informatieplan (UIP) en de 
IV-strategie van de SVB aan. 
 
UWV 
ICT is een essentieel onderdeel van de dienstverlening van UWV. Het UWV 
Informatieplan (UIP) 2021-2025 geeft de ambities en activiteiten voor de komende 
jaren op het gebied van informatievoorziening bij UWV weer. Dit plan is als bijlage 
bij deze brief gevoegd. Daarbij wordt ingegaan op de complexe uitdagingen op ICT-
gebied en op welke manier UWV dit oppakt. 
 
In de afgelopen jaren heeft UWV de continuïteit en stabiliteit van het ICT-landschap 
verbeterd. In 2021 is de prioriteit om verder te werken aan noodzakelijke 
vereenvoudiging en vernieuwing om ook in de toekomst goede, betrouwbare en 
moderne dienstverlening te kunnen bieden. Met daarin meer wendbaarheid en meer 
ruimte voor personalisatie en maatwerk. Hiervoor lopen enkele meerjarige 
vernieuwingstrajecten. 
 
Pagina 51 van 57 
 

 
Stand van de uitvoering sociale zekerheid | 11 december 2020 
ondersteuning van de mobiliteitsteams in het kader van de van-werk-naar-werk 
dienstverlening. Door een jaar langer de tijd te nemen voor de implementatie 
verlagen we de totale veranderopgave voor UWV in 2021. 
 
In het UIP is meer te lezen over de resultaten die UWV in 2021 wil realiseren. We 
lichten een aantal beoogde resultaten toe:  
• Eenmalig inloggen op uwv.nl en werk.nl wordt mogelijk. De burger hoeft 
slechts één keer in te loggen om beide websites te gebruiken.  
• UWV werk.nl wordt aangesloten op de overheidsvoorziening eHerkenning. 
Hiermee kunnen werkgevers veiliger toegang verkrijgen tot de 
dienstverlening van UWV.  
• Het softwareplatform waar de uitkeringssystemen op draaien en waarvan de 
ondersteuning afloopt is toe aan vernieuwing. In 2021 wordt een 
voorziening ontwikkeld om de bestaande software geautomatiseerd over te 
zetten naar een nieuw platform. 
• In 2021 werkt UWV aan de implementatie van een generieke dienst voor 
Elektronische Afspraken Service. Eind 2021 kunnen afspraken met 
verzekeringsartsen, arbeidsdeskundigen en adviseurs dienstverlening 
hiermee digitaal gemaakt worden.  
• In 2021 werkt UWV samen met DUO aan de implementatie van het STAP-
budget. Voor de uitvoering van het STAP-budget worden twee systemen 
ingericht. Enerzijds komt er een STAP-portaal van UWV, waarmee 
individuele burgers de subsidie kunnen aanvragen. Deze wordt gekoppeld 
met een door DUO te ontwikkelen scholingsregister waarin de 
scholingsactiviteiten zijn opgenomen waarvoor subsidie kan worden 
aangevraagd. De implementatie van STAP is vanwege de afhankelijkheden 
in de keten een uitdagend project. De implementatie loopt op schema en we 
zetten alles in om de planning van het project te realiseren, maar er is niet 
veel ruimte voor vertragingen in de keten. De beoogde inwerkingtreding is 1 
januari 2022. 
 
De afgelopen maanden is binnen UWV veel aandacht gegaan naar de gevolgen van 
en maatregelen omtrent de uitbraak van het coronavirus. Binnen ICT ging het 
specifiek om een heel snelle implementatie van de tijdelijke steunmaatregelen en 
het faciliteren van werken op afstand voor de medewerkers. Dat is alleen mogelijk 
door capaciteit vrij te maken. De NOW-regelingen zijn als tijdelijke regelingen 
ontworpen. De ICT-oplossing hiervoor is voldoende robuust gemaakt om de 
definitieve afrekeningen uit te kunnen voeren.  
 
Werkzaamheden voor wet- en regelgevingtrajecten, inclusief de tijdelijke 
steunregelingen, vragen inzet van schaarse specialisten. Dit heeft op een aantal 
andere plaatsen consequenties voor de planning van al lopende projecten. Het 
project Herontwerp WW-processen, Digitalisering werkprocessen bij het 
bedrijfsonderdeel Bezwaar en Beroep, de aansluiting op NHR (Basisregistratie 
Handelsregister) en de vakantieregeling WW lopen vertraging op. Voor enkele 
projecten verwacht UWV een achterstand die in 2020 niet meer in te halen is. 
Wanneer projecten doorschuiven naar 2021 en verder wordt de druk op de ICT-
portfolio de komende jaren nog groter. Dat betekent dat UWV in de komende 
kabinetsperiode een beperkte capaciteit heeft voor grote veranderopgaven. 
 
Blijvende aandacht voor informatiebeveiliging en privacy 
Informatiebeveiliging en Privacy (IB&P) heeft altijd al aandacht gehad binnen UWV. 
Privacy en beveiliging van gegevens en systemen vormen een wezenlijk onderdeel 
van de bedrijfsvoering. Belangrijk is het beschermen van gegevens van burgers en 
Pagina 53 van 57 
 

 
Stand van de uitvoering sociale zekerheid | 11 december 2020 
IV-strategie 2021-2025  
De informatievoorziening (IV) van de SVB is onlosmakelijk verbonden met de 
dienstverlening aan burgers, medewerkers en andere stakeholders. Van een 
ondersteunende functie is informatievoorziening en Informatietechnologie (IT) 
gegroeid naar een bepalende functie voor het in stand houden en verder brengen 
van de dienstverlening van de SVB. In 2020 is de nieuwe IV-strategie van de SVB 
opgesteld. Deze IV-strategie geeft richting en kaders ten aanzien van de 
informatievoorziening en doorontwikkeling daarvan gedurende de komende 5 jaar. 
De IV-strategie is afgeleid van, en ondersteunend aan, SVB-strategie, en draagt op 
deze wijze bij aan de bedrijfsdoelen.  
 
De visie van de SVB op de informatievoorziening 2021-2025 is als volgt: In 
partnership met de business zijn wij gericht op het moderniseren van ons IV-
landschap waardoor complexiteit gereduceerd wordt. Wij doen dit met de beste 
mensen en zijn gericht op het behalen van concrete resultaten. We creëren een 
toekomst vaste werkomgeving voor onze medewerkers en een IV-landschap dat 
dusdanig flexibel is dat nieuwe vragen kunnen worden geabsorbeerd. Op deze wijze 
dragen we bij aan moderne digitale dienstverlening aan onze klanten (altijd 
persoonlijk, maatwerk waar nodig en digitaal waar mogelijk) en aan de versnelling 
van ‘één overheid’ waarbij de burger centraal staat. 
 
De volgende drie strategische IV-doelen zijn benoemd:  
1. De informatievoorziening stelt de SVB in staat om te vernieuwen vanuit 
continuïteit. 
2. De informatievoorziening stelt de SVB in staat om ketenintegratie en/of 
samenwerking in de dienstverlening te versterken.  
3. De informatievoorziening stelt de SVB in staat om goede persoonlijke 
dienstverlening te leveren (altijd persoonlijk, maatwerk waar nodig, en 
digitaal waar mogelijk). 
 
Het hoofdaccent in de uitvoering van de IV-strategie ligt de eerste drie jaar op het 
intensiveren van technische vernieuwing, beheer, en onderhoud. In de jaren daarna 
verschuiven de inspanningen richting functionele vernieuwing.  
 
In de eerste drie jaar beoogt de SVB vooral de kernapplicaties gecontroleerd 
technisch te vernieuwen om ook op lange termijn beheersbaarheid en 
onderhoudbaarheid te garanderen. De aanpak verschilt per domein. Het gaat dan 
bijvoorbeeld om modernisering van het AA-systeem, het meewerken aan de 
overgang naar een nieuw PGB2.0-systeem (in opdracht en onder regie van het 
ministerie van VWS), de uitvoering van de sourcingstrategie en –roadmap, en het 
toepassen van Lifecyclemanagement (LCM). Door LCM neemt de continuïteit en 
stabiliteit van het IV-landschap verder toe en voorkomt dat nieuwe technische 
achterstand ontstaat. Daarnaast ontwikkelt de SVB haar werkomgeving door, 
intensiveert zij op het gebied van onze cyberweerbaarheid, en legt de SVB de basis 
voor datagedreven sturen.  
 
In de jaren daarna verschuift het accent meer richting een functionele vernieuwing 
ten behoeve van goede persoonlijke dienstverlening en bedrijfsvoering. Ook geeft 
de SVB invulling aan vernieuwing in relatie tot verdere 
ketenintegratie/samenwerking (afhankelijk van opdrachten).  
 
Bovenstaande is gebaseerd op wat de SVB nu weet met een blik op de komende vijf 
jaar. Gedurende deze periode zullen zich vrijwel zeker nieuwe omstandigheden 
voordoen, waaronder nieuwe wet- en regelgeving of onverwachte externe 
Pagina 55 van 57 
 

 
Stand van de uitvoering sociale zekerheid | 11 december 2020 
architectuurwijziging wordt doorgezet en er wordt uitgezocht of gebruikte delen van 
RINA vervangen moeten worden door een eigen module.  
 
EURES 
In het tweede kwartaal van 2020 heeft UWV de implementatie van de EURES-
verordening voor het onderdeel vacatures en CV’s afgerond. De implementatie van 
de EURES-verordening omvat ook de implementatie van de ESCO-
uitvoeringsbesluiten in EURES. UWV dient de ESCO-uitvoeringsbesluiten per 7 
augustus 2021 geïmplementeerd te hebben. 
Pagina 57 van 57 
 

