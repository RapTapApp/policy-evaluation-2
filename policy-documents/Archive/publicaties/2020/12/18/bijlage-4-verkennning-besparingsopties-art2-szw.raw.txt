Beleidsdoorlichting artikel 2 SZW  
Bijlage 4 Verkenning besparingsopties  
 
Inleiding  
De Regeling Periodiek Evaluatieonderzoek (RPE) schrijft voor dat in een beleidsdoorlichting een 
verkenning wordt gemaakt van beleidsopties die gekozen kunnen worden indien er significant minder 
middelen (-/- 20%) beschikbaar zijn voor het beleidsterrein (art.3, lid 4 g). Er dient, budgettair 
onderbouwd, in beeld gebracht te worden welke keuzes dit impliceert en welke afwegingen daarbij een 
rol spelen. Per beleidsoptie wordt zo goed mogelijk aangegeven met welke maatschappelijke effecten 
dat naar verwachting gepaard gaat en welke neveneffecten er zijn.  
 
Hieronder wordt eerst ingegaan op de grondslag en afbakening van de verkenning. Daaruit volgen 
tevens de aangrijpingspunten voor de verschillende beleidsopties. Alle beleidsopties worden beschouwd 
in het licht van de doelstelling van artikel 2, ‘De overheid ondersteunt bij het vinden van werk en biedt 
inkomensondersteuning en aangepaste arbeid aan hen die dat nodig hebben.’ Daarnaast is het VN-
verdrag inzake de rechten van personen met een handicap een relevant normatief kader. Maatregelen 
die de mogelijkheden van mensen met een handicap om mee te doen in de samenleving onevenredig 
verzwakken verhouden zich niet met de doelstelling van het verdrag.   
 
Grondslag en afbakening  
De totaal geraamde uitgaven op artikel 2 van de begroting 2021 bedragen € 8 miljard. Vrijwel het gehele 
bedrag (99%) wordt ingezet ten behoeve van inkomensoverdrachten met daarbinnen het macrobudget 
voor de Participatiewet-uitkeringen als grootste post. De verkenning van besparingsopties richt zich dan 
ook vooral op beïnvloeding van de omvang van deze begrotingspost. Uit het macrobudget worden de 
bijstandsgerelateerde uitkeringen van ongeveer 450 duizend mensen bekostigd, daarnaast wordt de 
loonkostensubsidie voor mensen met een arbeidsbeperking hierin gefinancierd. Onderstaande tabel 
toont de geraamde uitgaven op artikel 2 voor de periode 2021 – 2025. 
 
2021 2022 2023 2024 2025 
  
Macrobudget participatiewetuitkeringen en intertemporele 
6.845.226 7.245.067 7.176.450 7.100.839 7.028.259 
tegemoetkoming 
6.424.094 6.836.550 6.772.650 6.713.643 6.678.818 
     wv. Pwet-bijstand en loonkostensubsidies 
316.248 323.192 316.971 299.169 260.871 
     wv. IOAW 
 
30.999 32.478 33.982 35.180 35.723 
     wv. IOAZ 
  
73.885 52.847 52.847 52.847 52.847 
     wv. BBZ 
  
496.673 504.476 499.309 492.811 487.587 
TW 
  
365.962 389.494 408.996 429.661 461.835 
AIO 
  
365.029 17.640 16.784 16.784 16.784 
Bijstand zelfstandigen 
960 910 860 820 780 
Bijstand overig 
 
6.298 6.468 6.629 6.777 6.862 
Onderstand en re-integratie (Caribisch Nederland) 
24.489 20.660 14.522 13.424 13.361 
Subsidies 
  
32.482 20.660 20.771 21.980 26.980 
Opdrachten 
 
1.297 1.297 1.297 1.297 1.297 
Bekostiging 
 
172 172 172 172 172 
Bijdrage aan ZBO’s/RWT’s 
10.000 10.000 10.000 10.000 10.000 
Bijdrage aan sociale fondsen 
8.148.597 8.216.853 8.155.799 8.094.574 8.053.926 
Totaal 
  
1.629.719 1.643.371 1.631.160 1.618.915 1.610.785 
20% 
  
1 
 

neergaande conjunctuur of economische crisis effectieve beleidsopties en hervormingen, bestaand uit 
zowel plussen als minnen, in kaart te brengen(…).” Artikel 2 van de SZW begroting valt binnen de 
afbakening van het thema naar een inclusieve samenleving en is daarbinnen met het macrobudget de 
omvangrijkste component. Gezien de synergie tussen de BMH-opdracht en de opdracht om binnen de 
beleidsdoorlichting besparingsmogelijkheden te verkennen, zijn er ook diverse raakvlakken en 
overeenkomsten in de beleidsopties die gepresenteerd worden. Waar van toepassing, wordt hieronder 
aangegeven als in de BMH een vergelijkbare of aanverwante maatregel is verkend. Deze verkenning 
sluit af met enkele opties om arbeidsparticipatie te stimuleren. Het gaat daarbij om aanpassing in het 
activerend beleid. De opties worden hier kort beschreven en zijn niet financieel doorgerekend. In BMH 
hoofdstuk 6 ‘Naar een inclusieve samenleving’ zijn nadere beschrijving en uitwerking van deze opties te 
raadplegen.   
 
 
BEZUINIGEN BINNEN INKOMENSONDERSTEUNING 
Er zijn vier maatregelen doorgerekend die zich vooral richten op de hoogte en het aantal uitkeringen, 
in meerdere of mindere mate hebben de maatregelen ook een effect op arbeidsparticipatie. Deze worden 
hieronder een voor een behandeld.  
 
 
1 Loonprijsontwikkeling loslaten 
Bevriezen van de hoogte van bijstandsuitkeringen kan door de halfjaarlijkse aanpassing van de 
bijstandsnormen aan de contractloonontwikkeling los te laten. Deze optie houdt een aanpassing in van 
het koppelingsmechanismen tussen de bijstandsnormen (sociaal minimum) en het wettelijk 
minimumloon. De Wet Koppeling met afwijkingsmogelijkheid (WKA) geeft de situaties waaronder kan 
worden afgeweken van de standaardregel van koppeling, bij een bovenmatige loonontwikkeling dat 
koppeling schadelijk is voor de werkgelegenheidsontwikkeling, en bij een te hoge verhouding niet-
2
werkenden ten op zichten van werkenden (norm I/A ratio = 82,6%). 
 
Het bevriezen van de uitkeringshoogte maakt de stap naar werk lonender: het verschil in inkomen uit 
werk en inkomen uit uitkering wordt immers groter. Echter voor degenen die deze stap niet kunnen 
maken, verslechtert de inkomenspositie en koopkracht geleidelijk en verhoogt het risico op armoede of 
schuldenproblematiek. De uitwerking hieronder gaat slechts in op de gevolgen van uitsluitend niet 
indexeren van de bijstandsnormen. In het BMH-traject zijn tevens maatregelen (bijvoorbeeld maatregel 
5) meegenomen die bijstandsnormen en het koppelingsmechanisme tussen WML en het sociaal 
minimum herzien.  
 
Consequenties 
 Het inkomen van bijstandsgerechtigden wordt bevroren. Hun koopkracht daalt geleidelijk. Dit effect 
treft ook alle andere huishoudens met bijstandsgerelateerde uitkeringen. 
 Een lagere bijstandsuitkering is een stimulans voor mensen die kunnen werken om te gaan werken 
en daarmee het inkomen te vergroten. De uitkeringsafhankelijkheid daalt en financiële 
zelfstandigheid neemt toe voor deze groep. Het hebben van werk levert persoonlijke, 
maatschappelijke en economische baten op.  
 Het risico op armoede en schulden neemt toe voor huishoudens die langdurig afhankelijk van 
bijstand zijn. Zo’n 70 procent van alle bijstandsgerechtigden ontvangt langer dan 2 jaar aansluitend 
bijstand. 
 Toename inkomensverschillen en scheefgroei in welvaartverdeling tussen werkenden en 
bijstandsontvangers. Dit geldt ook voor mensen met een uitkering op basis van IOAW, IOAZ, Bbz, 
AIO en TW die niet kunnen werken. 
 
Financiële effecten overheidsfinanciën 
Budgettaire gevolgen zijn doorgerekend voor het 4 jaar lang stopzetten van de indexering van de 
bijstandsnormen voor de bijstand, IOAW en IOAZ, Bbz, AIO en de TW. 
Het huidige normbedrag voor een bijstandsuitkering bedraagt inclusief vakantietoeslag per maand 
3
€1.059 voor alleenstaanden en voor paren €1.513,-. 
                                                           
2
 Zie voor geschiedenis koppeling sociale uitkeringen aan loonontwikkeling: 
https://zoek.officielebekendmakingen.nl/kst-24515-183.html  
3
 https://www.rijksoverheid.nl/documenten/publicaties/2020/06/30/uitkeringsbedragen-per-1-juli-2020  
3 
 

3. Afschaffen IOAW, IOAZ en Bbz 
De IOAW en IOAZ kennen ruimere criteria qua vrijlating van vermogen dan de Participatiewet. Bij 
afschaffen van de regelingen en gelijktrekken van het recht op bijstand, vervalt voor een deel van de 
huidige ontvangers het recht op een uitkering. Een deel zal instromen in de Participatiewet, een ander 
deel zal van het vermogen moeten leven. 
 
Het Bbz is daarbij anders van aard omdat het om zelfstandigen gaat. Voor starters geldt dat zij in 
beginsel uit de bijstand komen, zij zullen dus in de bijstand blijven. Voor gevestigde zelfstandigen geldt 
dat een deel hun bedrijf zal beëindigen en de bijstand instroomt en een deel zal zelfstandig het bedrijf 
succesvol kunnen voortzetten. Voor deze optie geldt dezelfde link met het BMH-traject. Verschillende 
maatschappelijke effecten binnen en buiten Artikel 2 kunnen worden verwacht. Deze zijn niet in de 
berekening meegenomen. 
 
Consequenties 
 Bijstand wordt voor oudere en gedeeltelijk arbeidsongeschikte werknemers en zelfstandigen minder 
toegankelijk. Voorafgaand aan de bijstand zullen betrokkenen met vermogen dit eerst voor 
levensonderhoud moeten aanspreken tot de lagere grenswaarde van de bijstand. 
 De (geestelijke) gezondheid en veerkracht van de hoofdzakelijk oudere betrokkenen wordt op de 
proef gesteld; dit brengt mogelijk op andere terreinen maatschappelijke kosten met zich mee.  
 Mogelijk klein positieve werkgelegenheidseffecten doordat niet langer rechthebbenden IOAW’ers en 
IOAZ’ers meer prikkels hebben om te gaan werken en zodoende het eigen vermogen in mindere 
mate of niet aan hoeven spreken.  
 Meer faillissementen door langer doorwerken in niet levensvatbaar zelfstandig bedrijf.  
 
Financiële effecten overheidsfinanciën  
De omvang van de besparing van het afschaffen van de IOAW, IOAZ en het Bbz is beperkt.  
Een deel van de uitkeringsontvangers zal alsnog de bijstand instromen. Er is rekening gehouden met 
50% weglek naar de bijstand vanuit de IOAW, IOAZ en Bbz (gevestigde zelfstandigen). Bbz-
levensonderhoud voor starters wijkt hiervan af, aangezien deze mensen in beginsel uit de bijstand 
komen, voor deze mensen is 100% weglek aangenomen. 
 
x € 1.000.000 2021 2022 2023 2024 2025 structureel 
Afschaffen IOAW, 
IOAZ, Bbz -200 -200 -200 -180 -30  (-0%) 
 
 
In 2025 zal dit bijna 3% besparing opleveren. Structureel is de besparing lager doordat de IOAW 
langzaam afloopt, afgerond bedraagt de besparing dan 0% van de art 2 grondslag.  
 
 
4. Langdurigheidskorting 
De voorgaande opties zijn generiek van aard en raken alle mensen onder betreffende regelingen. Deze 
maatregelen richten zich daarnaast primair op het aantal en de omvang van uitkeringen. Er worden ook 
(gunstige) effecten verwacht qua uitstroom naar werk. Met een langdurigheidskorting wordt onderscheid 
gemaakt naar de periode dat iemand een beroep doet op bijstand en de bijstandsnorm daar afhankelijk 
van gemaakt, om de uitstroom naar werk verder te stimuleren. Uit in- en uitstroomcijfers van de 
afgelopen jaren (voorafgaand aan de coronacrisis) blijkt dat meer dan de helft van de instroom binnen 
twee jaar weer uit de bijstand is. Binnen een jaar stroomt ongeveer één op de vier mensen uit. Aan de 
andere kant ontvangt 70% van alle bijstandsontvangers al meer dan twee jaar een uitkering. 
 
In onderstaande doorrekening van deze beleidsoptie wordt uitgegaan van een langdurigheidskorting 
van 5% voor mensen die langer dan twee jaar bijstand ontvangen. Variaties in het kortingspercentage 
en verblijfsduur zijn mogelijk, maar hier niet verder uitgewerkt. De aanname van 5% 
langdurigheidskorting is aanzienlijk op een bijstandsinkomen, voor paren komt het neer op €75,65 en 
voor alleenstaande €52,95. Toepassing van een langdurigheidskorting leunt zwaar op de veronderstelde 
activerende werking van financiële prikkels maar of het beoogde effect van uitstroom naar werk en 
voorzien in eigen inkomen bereikt wordt, is mede afhankelijk van de situatie op de (regionale) 
arbeidsmarkt en de conjunctuur in het algemeen. De beleidsdoorlichting en andere onderzoeken laten 
daarnaast ook zien dat een groot deel van de bijstandsgerechtigden vaak op meerdere levensgebieden 
5 
 

met onzekerheid omgeven. Men wordt geconfronteerd met hogere kosten en belastingen terwijl 
gemeentelijke inkomensondersteunende maatregelen wegvallen en toeslagen verlaagd en 
teruggevorderd worden. Deze ‘armoedeval’ die ook in de BMH geadresseerd wordt, kan de uitstroom 
naar werk belemmeren. In het BMH-traject zijn uiteenlopende maatregelen beschreven om werk meer 
lonend te maken. Een aantal daarvan zijn hiervoor aangestipt. Hieronder worden kort nog enkele BMH 
maatregelen aangehaald, die mogelijkheden schetsen om te investeren in arbeidsparticipatie waarvan 
wordt verondersteld dat deze op lange termijn besparingen opleveren (opties onder 7). De effecten 
daarvan op de overheidsfinanciën kunnen niet worden doorgerekend en financiële en maatschappelijke 
effecten hebben bovendien niet alleen weerslag op Artikel 2. Hieronder volgen eerst twee opties over 
vrijlatingen in de bijstand, die wel binnen de contouren van artikel 2 blijven en waarvan het effect op 
de overheidsfinanciën is doorgerekend: optie 5 waarin de vrijlating van inkomen uit werk naast de 
uitkering geschrapt wordt en optie 6 waarin de vrijlating van inkomen uit arbeid naast de uitkering 
structureel voor alle bijstandsgerechtigden geldt.  
 
 
5. Vrijlatingen (waarmee werken naast een uitkering wordt beloond) schrappen 
Naast lokale armoederegelingen en de toeslagen speelt de vrijlatingsregeling, waarmee werken naast 
een uitkering wordt beloond, mee in de inkomensverschillen tussen bijstand en werk. Wanneer de 
vrijlating wordt geschrapt, worden inkomsten die bijstandsgerechtigden uit werk hebben volledig 
ingehouden op de uitkering. Dit levert een besparing op de uitkeringskosten. Het kan voor betrokkenen 
een stimulans geven om door te ontwikkelen naar een baan waarbij geen bijstand nodig is. Schrappen 
van de vrijlatingen kan ook  tot gevolg hebben dat uitkeringsgerechtigden minder snel gaan werken en 
niet parttime gaan werken, waardoor de bezuiniging lager uitvalt of omslaat in een intensivering. Met 
deze gedragseffecten is geen rekening gehouden in de doorrekening van financiële gevolgen hieronder. 
 
Consequenties 
 Voor mensen die een beperkt aantal uren werken en afhankelijk blijven van een uitkering, loont het 
werk niet. Werken neemt extra kosten met zich mee (vervoer, voedsel) die mogelijk niet (langdurig) 
opwegen tegen de persoonlijke meerwaarde van het werk. Dit kan zowel een stimulerend als 
ontmoedigend effect hebben.   
 De stap om uit de bijstand te komen wordt lastiger voor mensen die alleen parttime tegen een lager 
uurloon kunnen werken of bij wie de positieve financiële prikkel van de vrijlating van betekenis is in 
het re-integratietraject. 
 De Participatiewet kent verschillende vrijlatingen voor verschillende doelgroepen, waaronder 
mensen met een arbeidsbeperking. Afschaffen van de vrijlating veroorzaakt verslechtering van hun 
positie.  
 
Financiële effecten overheidsfinanciën  
Het schrappen van de vrijlatingen levert structureel 70 miljoen op, wat gelijk is aan ca 1% van artikel 
2. 
 
x € 1.000.000 2021 2022 2023 2024 2025 structureel 
Vrijlatingen schrappen -20 -20 -20 -20 -70  (-1%) 
 
 
 
6. Invoeren van een uniformere structurele vrijlating 
In de bijstand gelden op dit moment drie vrijlatingsregelingen voor inkomen uit arbeid naast de 
uitkering: een tijdelijke vrijlating, een vrijlating voor alleenstaande ouders en een vrijlating voor mensen 
met een medische urenbeperking. Het wetsvoorstel Breed Offensief regelt aanvullend  een vrijlating 
voor mensen die met een loonkostensubsidie werken.  
Er kan ook voor worden gekozen om een uniforme vrijlating in te stellen voor iedereen die naast de 
uitkering inkomsten uit werk heeft.  
Het invoeren van een uniforme structurele vrijlating kan eraan bijdragen dat uitkeringsgerechtigden 
meer ‘werkfit’ worden en (op termijn) meer gaan werken. Hierdoor kan de eventuele intensivering die 
met deze optie gemoeid is lager uitvallen of op termijn een besparing opleveren. Met deze 
gedragseffecten is geen rekening gehouden in de doorrekening van de financiële gevolgen. De 
geharmoniseerde vrijlating zou ook op een gemiddeld lager niveau dan nu kunnen worden 
vormgegeven. In BMH maatregel 15 staan enkele varianten uitgewerkt. 
7 
 

te leren en ‘best practices’ sneller met elkaar te delen. Maatregel 7, het uitvoeren van MKBA’s in het 
sociaal domein zou hier een goede start voor kunnen zijn. Met een MKBA kunnen de brede 
maatschappelijke baten beter in beeld worden gebracht waardoor ook een betere afweging over de inzet 
van middelen kan plaatsvinden. 
 
Bieden van opstap naar werk 
In het BMH-traject worden onder maatregel 18 basisbanen en/of detacheringsfaciliteiten genoemd om 
de opstap naar werk te vergemakkelijken en de uitkeringsafhankelijkheid te verlagen. De budgettaire 
gevolgen zijn echter afhankelijk van de invulling, dus worden ook daar niet verder gekwantificeerd. 
Maartregel 19 gaat in op het ontzorgen van werkzoekenden met een beperking en hun (potentiele) 
werkgevers door het ontwikkelen van een ondersteuningsgids. Dit vergroot de kans op werk voor 
mensen met een arbeidsbeperking. 
 
9 
 

