Vraag 1 
Is het mogelijk een infographic beschikbaar te maken zoals deze van de miljoenennota in totaal 
beschikbaar is voor de deelbegroting SZW? 
 
Antwoord 1 
Het is helaas niet duidelijk welke infographic er wordt bedoeld. 
Op www.rijksfinancien.nl is het mogelijk om de inkomsten en uitgaven op elke deelbegroting in 
grafiekvorm weer te geven. Een overzicht van de begroting van SZW is te vinden op 
https://rijksfinancien.nl/visuele-begroting/2021/owb/u/sociale-zaken-en-werkgelegenheid.  
 
Vraag 2 
Hoeveel bedrijven in Nederland hebben een winstdelingsregeling? 
 
Antwoord 2 
Wij hebben geen cijfers over hoeveel bedrijven een winstdelingsregeling hebben. Er is wel 
onderzoek gedaan naar het voorkomen van winstdelingsregelingen in cao’s. Van de onderzochte 
grote cao’s (bedrijfstak-cao’s van toepassing op 8.000 of meer werknemers, en ondernemings-
cao’s van toepassing op 2.500 of meer werknemers) hebben er 3 een winstdelingsregeling. Deze 3 
cao’s vertegenwoordigen 1% van de werknemers in de steekproef. Daarnaast zijn 40 kleinere 
ondernemings-cao’s onderzocht. Daarvan hebben er 7 een winstdelingsregeling.  
Bron: Cao-afspraken 2019 (Tweede Kamer, 29 544, nr. 1016). 
 
Vraag 3 
1
Wat is de stand van zaken rond het wetsvoorstel inzake moderniseren NV -recht en vergroten 
genderdiversiteit in de top van grote bedrijven? Wordt het ingroeiquotum dat moet ingaan per 
2021 gehaald? Wat is de voortgang omtrent het aangepaste voorstel?  
 
Antwoord 3 
Het wetsvoorstel ‘Wijziging Boek 2 van het Burgerlijk Wetboek in verband met het evenwichtiger 
maken van de verhouding tussen het aantal mannen en vrouwen in het bestuur en de raad van 
commissarissen van grote naamloze en besloten vennootschappen’ is door de minister voor 
Rechtsbescherming en de minister van Onderwijs, Cultuur en Wetenschap ter advisering aan de 
afdeling advisering van de Raad van State aangeboden. Het advies is op 23 september 2020 
vastgesteld. Na bestudering en verwerking van het advies zal het wetsvoorstel aan de Kamer 
worden gezonden. Ingangsdatum van de wet en dus ook van het ingroeiquotum zal afhangen van 
het moment van aanvaarding van het wetsvoorstel. 
 
Vraag 4 
2
Kan er een overzicht worden gegeven van het aantal werklozen tussen de 60 en de AOW -leeftijd 
in de afgelopen tien jaar, uitgesplitst per leeftijd (hoeveelheid 60-jarigen, 61-jarigen, enz.)? 
 
Antwoord 4 
Het CBS publiceert dergelijke gegevens op “Statline”. Onderstaand overzicht toont een tabel, met 
daarin de aantallen werklozen naar leeftijd, over de tien jaren 2010-2019. Het gaat om het 
gemiddeld aantal werklozen per jaar, afgerond, met een leeftijd tussen 60-67. Het CBS registreert 
voor deze gegevens niet de individuele AOW-datum van de geënquêteerde. 
 
Tabel: Arbeidsdeelname ouderen, totaal mannen en vrouwen 
 
 2010 2011 2012 2013 2014 2015 2016 2017 2018 2019 
Werkloze 60 jaar x 1 000 
6 7 7 11 13 15 12 10 8 5 
beroeps-
61 jaar x 1 000 4 5 6 9 11 13 13 9 7 6 
bevolking 
62 jaar x 1 000 4 4 5 8 10 11 10 9 8 4 
63 jaar x 1 000 3 3 4 5 7 10 10 8 7 6 
64 jaar x 1 000 1 2 2 3 5 7 9 7 7 5 
65 jaar x 1 000 0 1 2 2 3 2 3 4 4 4 
66 jaar x 1 000 1 1 1 2 2 1 1 1 2 2 
67 jaar x 1 000 1 1 1 1 3 1 1 1 1 1 
Bron: CBS, Statline, geraadpleegd 14-10-2020 
                                                
1
 NV: naamloze vennootschap 
2
 AOW: Algemene Ouderdomswet 
1 
 

€ 450 miljoen per jaar voor kleine werkgevers (Tweede Kamer, 35 556, nr. 3) geldt dat er een 
beperkt effect op de administratieve lasten voor werkgevers is. Door het wetsvoorstel is een 
wijziging van de salarissoftware noodzakelijk. De eenmalige kennisnemingskosten van deze 
wetswijziging worden voor werkgevers op € 2 miljoen geschat. In deze kennisnemingskosten zit 
ook een (kleine) aanpassing in de toepassing van voortschrijdend cumulatief rekenen door private 
uitvoerders verwerkt. 
 
Vraag 7  
Op welke manier(en) wordt digitalisering ingezet om regeldruk te verminderen, bijvoorbeeld door 
regels hanteerbaar te maken via digitale hulpmiddelen? 
 
Antwoord 7 
Het ministerie van SZW zet op verschillende terreinen digitalisering in om regeldruk te 
verminderen. Enkele voorbeelden zijn de volgende. 
 
Het Programma Toekomst Gegevensuitwisseling Werk & Inkomen is erop gericht dat burgers meer 
regie krijgen over hun gegevens. Dit betekent in de eerste plaats dat burgers beter worden 
toegerust om zelfstandig, met behulp van gegevens over henzelf en over hun persoonlijke 
leefsituatie, verantwoordelijkheid te nemen voor (belangrijke) keuzes waar zij voor staan. 
Onderdeel hiervan is dat burgers de beschikking krijgen over digitale gegevens over henzelf 
waarover de overheid beschikt, en deze gegevens kunnen hergebruiken bij diensten die zij 
inroepen van publieke en private partijen. Hierdoor zullen zij minder regeldruk ervaren. Omdat 
burgers beter worden toegerust, zijn publieke en private partijen die diensten verlenen aan burgers 
minder tijd kwijt aan het begeleiden van deze burgers en voor herstelwerkzaamheden in het geval 
zij verkeerde informatie aanleveren of een verkeerde keuze maken. 
 
In de ‘Werkagenda voor de uitvoering’ van de Ministeriële Commissie Uitvoering wordt aandacht 
besteed aan verbeterde digitale toegang tot dienstverlening. 
 
Als onderdeel van het Meerjarenplan verbetering naleving Risico-inventarisatie en Evaluatie (RI&E) 
2020-2023 worden knelpunten weggenomen die bedrijven ervaren rondom de 
informatievoorziening en beschikbare ondersteunende instrumenten, onder meer door het 
verbeteren van de digitale RI&E hulpmiddelen. Op deze manier wordt het uitvoeren van de 
verplichting eenvoudiger en minder tijdrovend, maar zal ook de kwaliteit van de RI&E in praktijk 
verbeteren.  
 
Vraag 8 
Kan op korte termijn inzichtelijk worden gemaakt wat de afwegingen achter, en de grondslagen 
4
voor de vaststelling van de publieke Ziektewetpremies voor 2021 zijn? Hoe kan het dat UWV zijn 
premies vaststelt op basis van een analyse en conclusies over de ontwikkelingen in de Ziektewet, 
die afwijken van die van het ministerie van SZW? Waarom worden de juniramingen gebruikt in 
plaats van de augustusramingen? 
 
Antwoord 8 
De Ziektewet (ZW) wordt zowel uit de Werkhervattingskas als uit het arbeidsongeschiktheidsfonds 
gefinancierd. We gaan er bij de beantwoording vanuit dat de vraagsteller met de publieke 
Ziektewetpremies de premie Werkhervattingskas (Whk) bedoelt. De gevraagde afwegingen en 
grondslagen waarmee de parameters van de publieke ZW worden vastgesteld, worden jaarlijks 
door UWV gepubliceerd in de premienota Gedifferentieerde premies WGA en Ziektewet. Op basis 
van artikel 38 Wet financiering sociale verzekeringen (Wfsv) heeft UWV de taak om zelfstandig de 
premie voor de Whk te bepalen. Daarbij is UWV wettelijk verplicht om de regels in het Besluit Wfsv 
te volgen.  
 
UWV baseert zich bij de ramingen ten behoeve van de premievaststelling voornamelijk op de 
Juniraming 2020, die het Centraal Planbureau (CPB) op 16 juni 2020 publiceerde. UWV publiceert 
op de eerste werkdag van september de parameters voor de premievaststelling, zodat werkgevers 
tijdig geïnformeerd zijn. Werkgevers die eigenrisicodrager willen worden moeten, op basis van 
artikel 40 lid 9 Wfsv, hun keuze uiterlijk 13 weken voor 1 januari (of 1 juli) kenbaar maken bij de 
Belastingdienst. De augustusraming komt te laat (17 augustus 2020) om de benodigde 
berekeningen tijdig af te ronden. In de begroting van SZW is ook de septemberraming (MEV) van 
het CPB meegenomen in de raming van het aantal ZW-uitkeringen.  
  
                                                
4
 UWV: Uitvoeringsinstituut Werknemersverzekeringen 
3 
 

slechts een tussenstand en is het lastig hieruit conclusies te trekken. Er is geen streefcijfer over de 
opname van aanvullend geboorteverlof geformuleerd. Bij de raming van de uitkeringslasten is 
ervan uitgegaan dat bijna driekwart van de rechthebbenden gebruik maakt van aanvullend 
geboorteverlof (96.000 personen).   
 
Vraag 13 
Wat is het percentage van de partners dat het voormalige extra geboorteverlof van vijf dagen heeft 
opgenomen vanaf 1 januari 2019? 
 
Antwoord 13 
De monitor Arbeid, zorg en kinderopvang 2019 (bron: www.cbs.nl/nl-
nl/maatwerk/2020/18/monitor-arbeid-zorg-en-kinderopvang-2019) geeft het meest actuele inzicht 
in het gebruik van verlofregelingen. Van de mannelijke werknemers met een kind jonger dan 1 jaar 
geeft 84% aan gebruik te hebben gemaakt van verlof in verband met de geboorte. Volgens de 
monitor heeft 62% van de werkende vaders gebruikgemaakt van geboorteverlof of het voormalige 
kraamverlof (dat per 1 januari 2019 is vervangen door geboorteverlof). Mogelijk geeft dit een 
vertekend beeld omdat de respondenten van wie het kind vóór 1 januari 2019 was geboren alleen 
recht had op het minder omvangrijke kraamverlof. Er zijn geen cijfers beschikbaar over het 
aandeel vrouwelijke partners dat geboorteverlof heeft opgenomen. 
 
Vraag 14 
Hoeveel mensen werken er op dit moment via de Regeling Dienstverlening aan Huis? 
 
Antwoord 14 
Zoals eerder geschetst in het rapport van de commissie Kalsbeek uit 2014 (Tweede Kamer,  
29 544, nr. 507) zijn er weinig kwantitatieve gegevens beschikbaar over het aantal werkenden via 
de Regeling Dienstverlening aan Huis. Een deel van deze groep is niet geregistreerd. Derhalve is 
het moeilijk in te schatten hoeveel mensen er werken via de Regeling Dienstverlening aan huis. De 
laatste schatting betreft 435.000 werkers, vermeld in het genoemde rapport.  
 
Vraag 15 
Hoe zorgt het u ervoor dat huishoudelijk werkers geholpen worden in de COVID-19 crisis, 
aangezien zij vallen onder de Regeling Dienstverlening aan Huis? 
 
Antwoord 15 
De groep huishoudelijk werkers onder de Regeling Dienstverlening aan Huis is niet homogeen. 
Zodoende kunnen aanspraken op sociale zekerheid verschillend zijn. Werkenden onder de Regeling 
Dienstverlening aan Huis zijn in zijn algemeenheid niet verplicht verzekerd ingevolge de 
werknemersverzekeringen, en zullen - tenzij vrijwillig verzekerd – geen aanspraak kunnen maken 
op de WW. In Nederland rechtmatig verblijvende personen kunnen, als zij aan de criteria van de 
regeling voldoen, wel aanspraak maken op algemene bijstand.  
 
Vraag 16 
Welke maatregelen worden gericht genomen, en welke bedrag wordt er uitgetrokken in het 
aanvullend sociaal pakket van € 1,4 miljard voor begeleiding en omscholing van ouderen? 
 
Antwoord 16 
Als onderdeel van het steun- en herstelpakket zet het kabinet in op investeringen om 
werkgelegenheid te behouden en creëren. Het kabinet trekt € 1,4 miljard uit voor een sociaal 
pakket. Onderdeel van dit pakket zijn maatregelen gericht op scholing en ontwikkeling voor behoud 
van werk en ondersteuning en begeleiding naar nieuw. Uitgangspunt is dat iedereen, afhankelijk 
van hun positie en behoefte, ondersteuning kan krijgen op het gebied van scholing en begeleiding. 
De afstand tot de arbeidsmarkt bepaalt of en welke begeleiding en/of scholing nodig is. Oudere 
werkenden en werkzoekenden hebben helaas vaker een kwetsbare positie op de arbeidsmarkt en 
zullen om die reden vaker in aanmerking komen voor de intensievere dienstverlening, die met het 
aanvullend sociaal pakket mogelijk wordt gemaakt. Voor de precieze uitwerking van het aanvullend 
pakket kan verwezen worden naar de brief die hierover op 23 september jl. naar uw Kamer is 
gezonden. 
 
Vraag 17 
Tot wanneer loopt dit sociaal pakket en hoeveel geld van dit pakket is beschikbaar voor armoede 
en schuldhulpverlening?  
 
 
5 
 

Van februari op september (de meest recente beschikbare cijfers) zien we een vergelijkbaar beeld. 
Het aantal werkenden vrouwen nam in die periode af met 57.000 en het aantal werkloze vrouwen 
steeg met 76.000. Voor mannen was dit respectievelijk 94.000 en 76.000.  
 
Vraag 21 
Welke sectoren zijn het zwaarst getroffen door de crisis, aangezien de pijn van de COVID-19 crisis 
niet gelijk is verdeeld over sectoren? Welke sectoren zijn het meest ondersteund vanuit de 
overheid? In welke sectoren zijn de meeste vrouwen werkzaam en in welke de meeste mannen? 
 
Antwoord 21 
De sectoren die het hardst geraakt zijn, op basis van de bbp-krimp van het vierde kwartaal van 
2019 op het tweede kwartaal van 2020 zijn: 1. Cultuur, recreatie, overige diensten (-37,3%), 2. 
7
Handel, vervoer en horeca (-17,2%) en 3. Zakelijke dienstverlening (-12,5%) . 
 
Het CBS heeft sinds de uitbraak van COVID-19 in maart tot en met juli in kaart gebracht hoeveel 
gebruik wordt gemaakt van steunmaatregelen van de overheid. De sectoren waarin bedrijven het 
meest gebruik maken van één of meerdere steunmaatregelen van de overheid zijn als volgt: 1. 
Handel, vervoer en horeca (35,5%), 2. Cultuur, recreatie en overige dienstverlening (23,7%) en 3. 
8,9
Nijverheid (geen bouw) (20,4%). In de sector Zakelijke dienstverlening die relatief sterk in bbp 
gekrompen is, ligt het gebruik van één of meerdere steunmaatregelen op 11,2%. De relatief zwaar 
geraakte sectoren gebruiken dus ook relatief vaak overheidssteun. 
 
De meest recente cijfers over de verdeling van vrouwen en mannen over de verschillende sectoren 
10
zijn uit het vierde kwartaal van 2018. Hieruit blijkt dat vrouwen relatief het meest werken in de 
sectoren: 1. Overheid en zorg (69,6%), 2. Cultuur, recreatie, overige diensten (61,1%) 3. Verhuur 
en handel van onroerend goed (45,5%). Mannen werken relatief het meest in de sectoren: 1. 
Bouwnijverheid (91,6%), 2. Nijverheid (geen bouw) (77,4%) en 3. Informatie en communicatie 
(75,5%). 
 
Vraag 22 
11
Welke maatregelen worden, indachtig het niet-verlengen van de TOFA , genomen om het 
inkomensverlies van flexwerkers (vanwege corona) te compenseren? 
 
Antwoord 22 
In de brief van de minister over de zoektocht naar een vangnet voor flexwerkers van mei 
jongstleden is aangegeven dat naar schatting ruim twee derde van de flexwerkers recht heeft op 
WW. Om de eerste schok van de coronacrisis op te vangen heeft de minister op verzoek van de 
Tweede Kamer de TOFA ingevoerd. De TOFA was een regeling die veel haken en ogen kende en die 
een extra beslag legde op capaciteit van UWV. Het loket is inmiddels gesloten en sommige 
aanvragen moeten nog worden verwerkt omdat er nog bezwaar of beroep loopt, maar op 16 
oktober hadden 11.364 mensen de TOFA toegekend gekregen. Het kabinet wil, gegeven het relatief 
beperkte gebruik van de TOFA en het beslag daarvan op de capaciteit van UWV, vol inzetten op 
van werk-naar werk en op de dienstverlening van UWV en gemeenten voor mensen die werkloos 
zijn geworden.  
 
Vraag 23 
Is het werkloosheidscijfer voor 2021 - verwachte oploop naar 5,9 procent - nog actueel? 
 
Antwoord 23 
Zie het antwoord op vraag 11. 
 
Vraag 24 
Kan in een overzicht worden weergegeven wat de effecten zijn op de economie en de arbeidsmarkt 
12
in Europese landen aangezien volgens het CPB de effecten op de economie en de arbeidsmarkt 
mede door het steunpakket wel duidelijk beperkter zijn dan in andere Europese landen? 
                                                
7
 Bron: CBS, Statline, geraadpleegd 16-10-2020 
8
 Bron: CBS, bewerkt: https://www.cbs.nl/nl-nl/maatwerk/2020/34/gebruik-van-financiele-corona-
noodregelingen-per-31-juli  
9
 Met uitzondering van de tegemoetkoming fritesaardappeltelers en sierteeltsector zijn deze cijfers 
exclusief eventuele specifieke sectorale of bedrijfssteun vanuit de overheid.  
10
 Bron: CBS, Statline, geraadpleegd 16-10-2020 
11
 TOFA: Tijdelijke Overbruggingsregeling voor Flexibele Arbeidskrachten 
7 
 

Antwoord 25 
UWV heeft 23.563 TOFA-aanvragen ontvangen. Tot nu toe (peildatum 16 oktober 2020) zijn 
11.364 aanvragen toegewezen en 12.076 aanvragen afgewezen en enkele bezwaren zijn nog in 
behandeling. Hoeveel mensen er volgens de voorwaarden gebruik van konden maken is lastig te 
zeggen. Een van de voorwaarden was namelijk dat mensen de TOFA nodig hadden voor kosten 
voor levensonderhoud. Dat zal niet bij alle mensen die op grond van de polisadministratie voldeden 
aan de overige voorwaarden het geval zijn geweest. Bijvoorbeeld omdat men nog thuis woonde of 
omdat men een partner heeft die voldoende inkomen had. Destijds werd ingeschat dat aan circa 
100 duizend personen een TOFA-uitkering zou worden toegekend. Zoals vermeld in de brief van de 
minister over de zoektocht naar een vangnet voor flexwerkers van mei jongstleden, betrof dit een 
grove inschatting omdat er geen goede empirische gegevens beschikbaar waren over de omvang 
van de groep die in aanmerking komt. 
 
Vraag 26 
Hoeveel flexwerkers zijn in de financiële problemen gekomen omdat ze niet in aanmerking kwamen 
voor de TOFA? 
 
Antwoord 26 
Uit de meest recente cijfers blijkt dat 12.076 TOFA-aanvragen zijn afgewezen. Mogelijk hebben zij 
wel recht op WW. Of de aanvragers hierdoor in de financiële problemen zijn gekomen is niet 
bekend. Mensen die minder inkomsten hebben dan het sociaal minimum kunnen in aanmerking 
komen voor de bijstand.  
 
Vraag 27 
Hoeveel daklozen zijn er momenteel en hoe heeft dit cijfer zich de afgelopen tien jaar ontwikkeld? 
 
Antwoord 27 
Het CBS brengt periodiek het aantal daklozen in beeld. Sinds de eerste schatting in 2009, is het 
aantal dakloze 18- tot 65-jarigen in Nederland toegenomen van 17,8 duizend naar 39,3 duizend in 
2018. Dit zijn de meest recente cijfers die bij het CBS beschikbaar zijn. Begin 2021 worden deze 
cijfers door het CBS geactualiseerd. 
 
Vraag 28 
Hoeveel dakloze jongeren zijn er momenteel en hoe heeft dit cijfers zich de afgelopen tien jaar 
ontwikkeld?  
 
Antwoord 28 
Het CBS brengt periodiek het aantal daklozen in beeld. Van de daklozen in 2018 waren er 12,6 
duizend (bijna een derde) tussen de 18 en 30 jaar, ruim drie keer zoveel als in 2009. 
 
In het Vervolgonderzoek daklozenstatistiek 2009-2018 in opdracht van VWS, is voor de jongste 
categorie een aangepaste leeftijdsafbakening toegepast van 18 tot 27 jaar. Te zien is dat het 
aantal dakloze jongeren in 2018 met 9,4 duizend lager ligt dan in 2016 (10,7 duizend).  
Het aandeel jongeren binnen de groep daklozen is eveneens afgenomen, van 35% in 2016 naar 
24% in 2018. 
 
Vraag 29 
Hoeveel extra gebruikers heeft de voedselbank in 2020 gehad?  
Is deze toename direct te herleiden tot corona of is er al langer sprake van toename van 
gebruikers en gebrek aan fondsen voor de voedselbank? 
Is de toezegde € 4 miljoen voldoende voor de voedselbanken?  
 
Antwoord 29 
Volgens Voedselbanken Nederland werden op peildatum 31-12 van 2018, 83.500 klanten geholpen 
per week (+6% t.o.v. 2017), in 2019 88.000 personen (+5% t.o.v. 2018). Per 1 juli jl. werden 
88.000 personen structureel per week geholpen. Er was op dat moment dus nog geen stijging 
zichtbaar in het aantal personen dat per week door de voedselbanken geholpen wordt. 
 
Kijken we naar het gehele jaar, dan ontvingen in 2018 140.000 unieke personen op enig moment 
voedselhulp (+6% t.o.v. 2017), in 2019 waren dit er 151.000 (+8% t.o.v. 2018). In de eerste helft 
van 2020 werden in totaal reeds 120.000 unieke personen geholpen. Een gemiddelde groei van 
8,7% t.o.v. dezelfde periode vorig jaar. 
 
9 
 

scholingsmogelijkheden. Werkenden en werkzoekenden die aanvullend of aansluitend hierop meer 
ondersteuning nodig hebben kunnen voor meer intensieve ondersteuning terecht bij een regionaal 
mobiliteitsteam, waarbinnen sociale partners, UWV en gemeenten samenwerken aan gerichte inzet 
van integrale dienstverlening. Hiermee willen we voor iedereen passende dienstverlening voor 
werk(loosheid) naar werk realiseren. Deze aanpak wordt geëvalueerd en de bevindingen zullen met 
uw Kamer worden gedeeld.  
 
Vraag 32 
15
Hoeveel extra cursussen of scholingsdagen heeft de SLIM -regeling voor werknemers 
gerealiseerd? Kan van deze SLIM-regeling een kosten-batenanalyse worden gemaakt? 
 
Antwoord 32 
De initiatieven waarvoor in 2020 subsidie is aangevraagd op grond van de Stimuleringsregeling 
voor leren en ontwikkelen in mkb-ondernemingen en specifiek voor grootbedrijven in de landbouw, 
horeca- of recreatiesector (SLIM-regeling) zijn ofwel vrij recent gestart ofwel moeten nog starten. 
Op dit moment is het daarom nog te vroeg om resultaten te zien dan wel een kosten-batenanalyse 
te maken. Daarbij komt dat met het stimuleren van de leercultuur via de SLIM-regeling niet alleen 
het volgen van formele en non-formele scholing wordt bevorderd, maar ook wordt bijgedragen aan 
het stimuleren van informele scholing door te leren op het werk en bijvoorbeeld door bewustzijn te 
creëren over vervolgstappen in de eigen loopbaan. Overigens is scholing zelf niet subsidiabel op 
grond van de SLIM-regeling. 
In 2021 vindt een procesevaluatie plaats van de SLIM-regeling om te bezien hoe het eerste jaar 
van de regeling is verlopen en of er eventuele wijzigingen of aanpassingen van de regeling nodig 
zijn om het gebruik en/of de effectiviteit te bevorderen. In 2023 vindt er een tussenevaluatie plaats 
en in 2025 een eindevaluatie. Beide zijn gericht op de doelmatigheid en doeltreffendheid van de 
regeling. De tussenevaluatie en eindevaluatie worden gedeeld met uw Kamer.  
 
Vraag 33 
Kan onderbouwd worden, dat het nieuwe pensioenstelsel inderdaad perspectief biedt op een 
koopkrachtig pensioen? Is het nieuwe stelsel op dit punt aanwijsbaar beter dan het bestaande 
stelsel, of is dit volledig afhankelijk van de vraag op welke wijze het pensioen gaat meebewegen 
met de economie? 
 
Antwoord 33 
Onder regie van de Pensioenfederatie zijn door 13 pensioenfondsen berekeningen gemaakt van de 
overgang naar het nieuwe contract. Uit deze berekeningen blijkt dat huidige deelnemers er door de 
overgang op het nieuwe contract in het verwachte scenario er naar verwachting op vooruitgaan. 
Op hoofdlijnen geldt dat de uitkeringen in het nieuwe contract sneller meebewegen met de 
economische ontwikkelingen, waardoor deze bij positieve rendementen sneller en meer worden 
verhoogd en bij negatieve rendementen sneller worden verlaagd. Uiteraard zullen de werkelijke 
uitkomsten afhankelijk zijn van de bestandssamenstelling en het beleggingsbeleid van het fonds. 
Uit de berekeningen blijkt dat huidige deelnemers in een gemiddeld en een goedweerscenario 
profiteren van de overgang naar een nieuw pensioencontract, terwijl in een slechtweerscenario de 
uitkeringen iets achterblijven.  
 
Vraag 34 
In welke mate heeft het overheidsbeleid (zoals de verhoging van de AOW-leeftijd) geleid tot een 
hogere werkloosheid als gevolg van een toename van het arbeidsaanbod? 
 
Antwoord 34 
Hoewel het aantal werklozen in absolute zin kan toenemen door de verhoging van de AOW-leeftijd, 
is het niet zeker dat ook het werkloosheidpercentage zal toenemen. Bij dit laatste geldt immers dat 
een hogere AOW-leeftijd zowel invloed heeft op het totaal aantal werklozen als de 
beroepsbevolking (werkzame en werkloze beroepsbevolking). Een hoger werkloosheidpercentage 
valt vooral te verwachten als het werkloosheidspercentage van de cohorten die door maatregelen 
zoals de verhoging van de pensioenleeftijd later AOW ontvangen substantieel hoger ligt. Dit lijkt 
echter niet het geval. Zo is volgens CBS-cijfers het werkloosheidpercentage van de groep 60-65 
jaar in het tweede kwartaal van 2020 circa 2,9%, en 3,8% in dezelfde periode voor de groep 15-75 
jaar. 
 
  
                                                
15
 SLIM: Stimuleringsregeling leven lang ontwikkelen voor mkb-bedrijven 
11 
 

doorwerking van de lagere arbeidsparticipatie. Dit leidt tot minder economische groei en daarmee 
minder belastinginkomsten, wat tevens een negatief effect heeft op de houdbaarheid van de 
overheidsfinanciën op de lange termijn.   
 
Vraag 37 
Kan er een overzicht worden gegeven van de inkomsten van de afgelopen jaren uit de RVU-
heffing? Vanuit welk bedrijf of instantie kwamen deze? 
 
Antwoord 37 
In onderstaande tabel is voor de afgelopen vijf jaar het aantal inhoudingsplichtige werkgevers 
weergegeven die in dat jaar aangifte voor de eindheffing RVU hebben gedaan. Ook laat de tabel de 
totale opbrengst per jaar zien. Informatie over individuele belastingplichtigen wordt niet verstrekt. 
 
Jaar Aantal inhoudingsplichtigen  Totaal bedrag  
(gemiddeld per maand) (miljoen € per jaar) 
2015 176 263 
2016 165 252 
2017 165 264 
2018 157 254 
2019 137 244 
Bron: Loonaangiften Belastingdienst 
 
Vraag 38 
Kan in cijfers/percentages worden aangegeven dat het werken in (kleine) deeltijdbanen door 
vrouwen ertoe leidt dat zij minder verdienen dan mannen en minder ontwikkelkansen op de 
arbeidsmarkt hebben? 
 
Antwoord 38 
17
Onderzoek van het CBS wijst uit dat een deeltijdbaan gemiddeld genomen per uur minder 
oplevert dan een voltijdbaan. Uitzondering hierop is de overheid, waar in 2016 vrouwen met een 
deeltijdbaan van meer dan 12 uur per week gemiddeld evenveel per uur verdienen als vrouwen 
met een voltijdbaan (26 euro per uur) en mannen gemiddeld een euro per uur meer verdienen dan 
hun fulltime collega’s. Vrouwen met een deeltijdbaan van minder dan 12 uur verdienen echter 
gemiddeld 3 euro per uur minder. In het bedrijfsleven is het verschil tussen een voltijdbaan en een 
deeltijdbaan van meer dan 12 uur voor vrouwen 3 euro per uur en voor deeltijdbanen van minder 
dan 12 uur gemiddeld 7 euro per uur. Mannen die voltijd werken verdienen gemiddeld drie procent 
meer ten opzichte van mannen die in deeltijd werken. Vrouwen die voltijd werken verdienen 
gemiddeld twee procent meer ten opzichte van vrouwen die in deeltijd werken, echter vrouwen 
ondervinden iets minder nadeel van een grotere deeltijdbaan dan mannen. Sectoren waar veel 
werknemers in deeltijd werken zijn relatief vaak sectoren met relatief lage uurlonen. In de handel 
en de horeca wordt veel in deeltijd gewerkt maar is er ook laag gemiddeld uurloon. Ook werken in 
deze sectoren veel vrouwen. Eind dit jaar verschijnt de volgende CBS-monitor.  
 
18
Wat betreft de ontwikkelkansen, wijst onderzoek van het CPB uit dat de carrièrekansen van 
moeders na de geboorte van het eerste kind significant dalen. Dit doordat zij of stoppen met 
werken of minder gaan werken, terwijl vaders relatief weinig veranderen aan hun arbeidspositie bij 
het krijgen van een kind. De relatieve ‘child penalty’, het verlies in inkomen van vrouwen ten 
opzichte van mannen, is 8 jaar na geboorte van het eerste kind gemiddeld 39%. 
 
19
Daarnaast stelt het IBO Deeltijdwerk dat jonge mannen en jonge vrouwen anders tegen hun 
carrièrekansen aankijken. Jonge vrouwen zijn overwegend minder positief over het 
20
carrièreperspectief binnen hun huidige functie dan jonge mannen. Hoe minder uren men werkt, 
hoe negatiever men is over de carrièreperspectieven.  
 
21
Deeltijdwerkers hebben minder vaak een managementfunctie dan voltijdwerkers. Dat zal voor 
een deel komen doordat het vanuit deeltijdwerk moeilijker kan zijn om carrière te maken, en deels 
                                                
17
 CBS ‘monitor loonverschillen mannen en vrouwen 2016’, november 2018. 
18
 CPB, 2019. Arbeidsparticipatie, gewerkte uren en economische zelfstandigheid van vrouwen. 
19
 IBO Deeltijdwerk: De(el)tijd zal het leren, 2019. 
20
 Merens, A. en F. Bucx, 2018, Werken aan de start, Den Haag: SCP.; Merens, A., F. Bucx en C. 
Meng, 2017, Eerste treden op de arbeidsmarkt, Den Haag: SCP. 
21
 Portegijs, W. en M. van den Brakel, 2018, Emancipatiemonitor 2018, Den Haag: SCP en CBS. 
13 
 

Vraag 40 
Wanneer kan de Kamer de Scenariostudie Vormgeving Kindvoorzieningen tegemoet zien? 
 
Antwoord 40 
Verwachting is dat het eindrapport van de Scenariostudie Vormgeving Kindvoorziening eind dit jaar 
naar de Kamer wordt verzonden.  
 
Vraag 41 
Hoeveel personen hadden in 2019 gezondheidsschade (vermoedelijk) als gevolg van 
arbeidsomstandigheden? 
 
Antwoord 41 
In 2019 waren er naar schatting 1 miljoen werkenden die (deels) als gevolg van het werk hebben 
verzuimd. Daaronder waren 129.000 personen met een arbeidsongeval. Voorts hadden 288.000 
personen een door een arts vastgestelde beroepsziekte, waarbij de klachten in de laatste 12 
24
maanden voor bevraging eind 2019 zijn begonnen .  
Jaarlijks overlijden er circa 4.100 personen als gevolg van opgelopen gezondheidsschade tijdens 
het werk. In 2018 waren dat naar schatting ruim 800 personen in de werkzame beroepsbevolking 
25
en 3.300 gepensioneerde werknemers.  
 
Vraag 42 
Waarom heeft de regering gekozen voor een vergoeding van 50 procent, aangezien uit onderzoek 
blijkt dat ouderschapsverlof door vaders het meest opgenomen vanaf 80 procent vergoeding van 
het loon? 
 
Antwoord 42 
Richtlijn (EU) 2019/1158, waarin het betaald ouderschapsverlof is opgenomen, bepaalt dat het aan 
de lidstaten is om het niveau van betaling of uitkering voor de twee maanden ouderschapsverlof te 
bepalen. Voorwaarde daarbij is dat de opname van het ouderschapsverlof door beide ouders wordt 
vergemakkelijkt. Het kabinet is van mening dat met de invoering van een betaling van het 
ouderschapsverlof van 50% van het dagloon gedurende negen weken voldaan wordt aan deze 
voorwaarde. Dat geldt zeker omdat in de huidige situatie het ouderschapsverlof wettelijk onbetaald 
is. Een aantal cao’s bevat weliswaar afspraken over (gedeeltelijke) doorbetaling tijdens 
ouderschapverlof, maar deze hebben betrekking op een minderheid van de werknemers (circa 
25%). Voor de meeste werknemers is dus sprake van een aanzienlijke verbetering waarvan, naar 
aangenomen mag worden, een stimulerende werking uitgaat.  
 
Vraag 43 
26
Wat is de voortgang van het ratificatieproces van Nederland van het ILO Verdrag nr. 190 'Geweld 
en intimidatie in de wereld van werk', waarin aandacht is voor veilige werkomstandigheden en 
specifieke aandacht voor gender-gerelateerd geweld en de impact van huiselijk geweld op werk? 
Wanneer verwacht u over de voortgang te kunnen rapporteren aan de Kamer? 
  
Antwoord 43 
IAO-Verdrag 190 (Verdrag inzake het uitbannen van geweld en intimidatie op de werkvloer) is 
vorig jaar door de Internationale Arbeidsconferentie aangenomen en treedt in juni 2021 in werking. 
Het verdrag is op dat moment alleen bindend voor de landen die het ratificatieproces hebben 
voltooid. In Nederland wordt nog gewerkt aan de analyse van de verdragsbepalingen en de 
verhouding van deze met de nationale regelingen op het terrein van geweld en intimidatie op de 
werkvloer. Dat gebeurt in samenwerking met de verschillende betrokken departementen en in 
overleg met de sociale partners. Het kabinet streeft ernaar om voor het eind van dit kalenderjaar 
nadere informatie hierover aan uw Kamer te sturen. 
 
Vraag 44  
Wat houdt de 'maatschappelijke beweging aanpak burn-out' in? 
 
Antwoord 44 
Het aantal mensen met burn-outklachten is de laatste jaren flink gestegen. Burn-outklachten 
kennen vaak meerdere oorzaken (denk bijvoorbeeld aan veranderende taakeisen, weinig 
autonomie, het combineren van werk en privé taken en meer technologie), waar betrokkenen lastig 
                                                
24
 Diverse bronnen TNO/CBS, NEA 2019 en ZEA 2019 
25
 RIVM 
26
 ILO: Internationale Arbeidsorganisatie 
15 
 

Antwoord 48 
Juist in deze onzekere tijden waarin voor werkgevers de uitdaging om de streefaantallen te halen 
groter is geworden, vindt het kabinet het belangrijk om het doel van een inclusieve arbeidsmarkt 
na te blijven streven. Het kabinet blijft daarom werkgevers faciliteren om mensen met een 
arbeidsbeperking aan te nemen. Vooruitlopend op de eerste indicatie van het corona-effect op de 
resultaten heeft het kabinet al een aantal maatregelen in gang gezet. Het kabinet stelt in het kader 
van de crisisdienstverlening € 36 miljoen beschikbaar voor mensen met een arbeidsbeperking die 
onder de banenafspraak vallen. Het gaat om de mensen die met werkloosheid worden bedreigd of 
hun baan zijn verloren, met als doel om hen bij de arbeidsmarkt betrokken te houden. Door deze 
tijdelijke impuls zullen deze mensen als de arbeidsmarkt weer aantrekt weer sneller regulier werk 
kunnen vinden. De invulling van de extra maatregelen werkt het kabinet op dit moment uit met de 
meest betrokken stakeholders. 
 
Vraag 49 
In hoeverre zijn de bezuinigingen op arbeidsbemiddeling en persoonlijke begeleiding van de 
afgelopen jaren teruggedraaid? Kan hiervan een overzicht gegeven worden over de afgelopen tien 
jaar? Hoeveel middelen waren er per cliënt beschikbaar en hoeveel is dat nu? Kan dit overzicht 
27 28 29
voor WW , WGA , Wajong en bijstand worden gegeven? 
 
Antwoord 49 
 
Beschikbare middelen dienstverlening WW, WGA en Wajong: 
Onderstaande tabellen geven het overzicht weer van de taakstellingen die in de afgelopen 
kabinetten door UWV zijn ingevuld op de dienstverlening van het werkbedrijf en wat er afgelopen 
jaren is geïntensiveerd op dienstverlening. UWV heeft de onderstaande taakstellingen ingevuld. 
Deze hebben te maken met een efficiencytaakstelling (fusietaak CWI/UWV), vermindering van de 
arbeidsbemiddeling door UWV (gerichte bemiddeling) en de generieke taakstelling die bij Rutte I is 
opgelegd aan UWV die bij het werkbedrijf is neergelegd.  
 
Taakstellingen 
dienstverlening UWV 
(in mln. €) 2010 2011 2012 2013 2014 2015 2016 2017 2018 2019 2020 
Fusietaak CWI/UWV 70 100 127 127 127 127 127 127 127 127 127 
Gerichte bemiddeling     30 50 80 100 100 100 100 100 100 
Generieke taakstelling        40 44 44 44 44 44 44 44 
Totaal 70 100 157 217 251 271 271 271 271 271 271 
 
In kabinetten Rutte II en Rutte III is besloten tot de onderstaande intensiveringen op de 
dienstverlening voor WW, WGA en Wajong. Het verschilt per persoon hoeveel dienstverlening 
wordt ingezet. Dit hangt af van wat nodig is. Daarom kan niet worden weergegeven hoeveel 
dienstverlening per persoon beschikbaar is.  
De dienstverlening veert mee met de volumeontwikkeling van de wetten. Bij hogere volumes stijgt 
het budget om de dienstverlening op peil te houden. De recente stijging van de volumes van de 
WW heeft geresulteerd in een forse stijging van het beschikbare budget voor dienstverlening bij 
UWV. Dit effect is niet terug te zien in de tabel. Zie ook antwoord op vraag 267 voor een uitleg van 
de systematiek. 
  
                                                
27
 WW: Werkloosheidswet 
28
 WGA: Werkhervatting Gedeeltelijk Arbeidsgeschikten 
29
 Wajong: Wet arbeidsongeschiktheidsvoorziening jonggehandicapten 
17 
 

en biedt het meer mogelijkheden voor ondersteuning op maat. Hiermee kunnen daadwerkelijk 
stappen worden gezet richting een inclusieve arbeidsmarkt. Deze aanpak is tevens zeer urgent met 
het oog op de gevolgen van de coronacrisis op de werkgelegenheid van mensen met een 
arbeidsbeperking. 
 
De staatssecretaris hecht aan zorgvuldig en goed overleg met het veld. De voorgestelde 
maatregelen zijn dan ook voorbereid na consultatie van betrokken partijen (werkgevers, 
vakbonden, cliëntenorganisaties, gemeenten, UWV). Dat overleg stopt niet met de indiening van 
dit wetsvoorstel, omdat ook de implementatie van dit wetsvoorstel aandacht vraagt. Betrokken 
partijen vinden de meeste maatregelen uit het wetsvoorstel belangrijke en noodzakelijke 
verbeteringen, zoals de vereenvoudiging van loonkostensubsidie, het wegnemen van knelpunten 
bij de no-riskpolis en de uitzondering op de vierwekenzoektermijn. Niet met alle stakeholders 
bestaat volledige overeenstemming over alle onderdelen van het wetsvoorstel. Dit is ook steeds 
gecommuniceerd in voortgangsbrieven aan de Kamer. Zo vinden gemeenten dat zij te weinig 
financiële middelen hebben voor de ondersteuning van mensen met beperkingen. 
 
Wat betreft de beschikbare middelen Breed Offensief wordt opgemerkt dat gemeenten met de 
invoering van de Participatiewet middelen ontvangen voor de ondersteuning van mensen met een 
beperking. Deze reeks loopt jaarlijks op en in de pas met de geraamde groei van deze doelgroep. 
Gemeenten hebben reeds de taak om mensen met een beperking ondersteuning op maat te 
bieden. Voor 2020 en 2021 heeft de regering in totaal € 53 miljoen vrijgemaakt. Deze middelen 
zijn bedoeld voor de implementatie van alle maatregelen uit het Breed Offensief. In antwoord 153 
wordt nader ingegaan op de besteding van de middelen. Ook is er € 40 miljoen structureel 
beschikbaar gesteld voor de nieuwe vrijlating van arbeidsinkomsten voor mensen die in deeltijd 
met loonkostensubsidie werken.  
 
Tot slot is ook binnen het derde steun- en herstelpakket nadrukkelijk aandacht voor ondersteuning 
van mensen met een beperking.  
 
Vraag 51 
Op basis waarvan verwacht u dat er, ondanks minder beschikbaar budget per ingevulde beschutte 
werkplek, meer beschutte werkplekken worden gerealiseerd en de achterstand wordt ingelopen? 
 
Antwoord 51 
We zien dat gemeenten steeds meer beschut werkplekken realiseren, met name sinds de 
wetswijziging van 2017. Die regelde dat burgers voortaan ook zelf een indicatie kunnen aanvragen 
bij UWV en dat gemeenten verplicht zijn een beschut werkplek te realiseren na een positief advies, 
tot aan het aantal dat jaarlijks per gemeente is vastgesteld in de ministeriële regeling. Inmiddels is 
het aantal mensen met een beschut werkplek gestegen van 270 eind 2016 tot 4.000 eind 2019. 
Zie ook het antwoord op vraag 55. 
 
Er is geen sprake van dat er minder middelen beschikbaar zijn voor het realiseren van beschutte 
werkplekken. De daling van het bedrag per plek houdt verband met een budgetneutrale 
verschuiving van de verantwoordelijkheid voor de financiering van de no riskpolis in geval van 
ziekte van gemeenten naar UWV. Tegenover een lager bedrag per plek staan dus vergelijkbare 
lagere kosten. Uit de evaluatie beschut werk (Tweede Kamer, 34 352 nr. 189) is geen eenduidig 
beeld gekomen van de kosten die gemoeid zijn met één beschut werkplek. Mede omdat de 
middelen niet geoormerkt zijn en gemeenten ieder op hun eigen manier de kosten administreren 
kon de Inspectie SZW geen eenduidige conclusie trekken over de toereikendheid van het budget. 
In de beleidsreactie is dan ook een verdiepend onderzoek aangekondigd naar de uitgaven van 
gemeenten voor beschut werk. Zie ook het antwoord op vraag 52.  
 
Vraag 52 
Kunt u de informatie aanreiken op basis waarvan de Kamer kan beoordelen of het beschikbare 
budget dat gemeenten per beschutte werkplek ontvangen voldoende is om de plek te financieren? 
 
Antwoord 52 
Uit de evaluatie beschut werk is geen eenduidig beeld gekomen van de kosten die gemoeid zijn 
met één beschut werkplek. Daardoor kon de Inspectie geen eenduidige conclusie trekken over de 
vraag of gemeenten uitkomen met het budget dat zij krijgen voor één plek. De meeste gemeenten 
geven aan dat zij rondkomen. Dat komt mede doordat er op dit moment minder beschut 
werkplekken worden gerealiseerd dan waarmee in de financiering rekening wordt gehouden. 
Sommige gemeenten geven aan dat het budget voor één beschut werkplek voor nu toereikend is 
maar als de tijdelijke bonus vervalt, zij verlies zullen maken. Er zijn ook gemeenten die aangeven 
19 
 

banenafspraak zal pas duidelijk zijn bij de meting over 2020. Deze komt half 2021 beschikbaar. De 
uitdaging voor werkgevers zal naar verwachting groter worden. Het kabinet blijft daarom 
werkgevers faciliteren om mensen met een arbeidsbeperking aan te nemen. Vooruitlopend op de 
eerste indicatie van het coronaeffect op de resultaten heeft het kabinet al een aantal maatregelen 
in gang gezet (zie het antwoord op vraag 48). 
 
Het realiseren van de 125.000 banen is een opdracht aan reguliere werkgevers. De 30.000 banen 
beschut werk vallen onder de verantwoordelijkheid van de gemeenten. Het aantal van 30.000 
beschut werkplekken betreft geen doelstelling, maar een raming van de verwachte behoefte. We 
zien dat gemeenten steeds meer beschut werkplekken realiseren, met name sinds de wetswijziging 
van 2017. Die regelde dat burgers voortaan ook zelf een indicatie kunnen aanvragen bij UWV en 
dat gemeenten verplicht zijn een beschut werkplek te realiseren na een positief advies, tot aan het 
aantal dat jaarlijks per gemeente is vastgesteld in de ministeriële regeling. Deze aantallen zullen 
uiteindelijk in 2048 bij elkaar opgeteld naar verwachting overeenkomen met de aantallen in de 
raming. Inmiddels is het aantal mensen met een beschut werkplek gestegen van 270 eind 2016 tot 
4.000 eind 2019. 
 
Vraag 56 
Kan puntsgewijs worden aangeven hoe belangrijke knelpunten en aandachtspunten die aan het 
licht zijn gekomen in de evaluatie van de Participatiewet worden aangepakt? 
 
Antwoord 56 
Zoals aangegeven in de brief van de staatssecretaris in reactie op de evaluatie van de 
Participatiewet (Tweede Kamer, 34 352 nr. 187) van 20 november 2019 komen er uit de 
eindevaluatie van de Participatiewet zes belangrijke aandachtspunten naar voren: 
a) inkomenspositie van jonggehandicapten; 
b) potentieel aan werkgevers; 
c) voormalig Wsw-ers en de rol van SW-bedrijven; 
d) de duurzaamheid van het werk; 
e) perspectief voor alle mensen in de bijstand; 
f) financiële kaders. 
 
In de reactie op de evaluatie van de Participatiewet is uitgebreid ingegaan op wat er wordt gedaan 
om deze aandachtspunten te adresseren. Daarbij wordt onder andere verwezen naar lopende 
initiatieven als het Breed Offensief, Perspectief op Werk en het Programma Sociaal Domein. Het 
wetsvoorstel Breed Offensief is op dit moment in behandeling bij uw Kamer. Voor een uitgebreider 
overzicht van lopende acties verwijst de staatssecretaris naar de brief van 20 november. In de 
kabinetsreactie op de beleidsdoorlichting artikel 2, waarvoor de evaluatie van de Participatiewet 
een belangrijke bouwsteen vormt, zal ook nader worden ingegaan op de lopende 
beleidsinitiatieven. De staatssecretaris is voornemens om deze beleidsdoorlichting met zijn reactie 
voor het eind van dit jaar naar de Kamer te sturen.  
 
Vraag 57 
Zijn er al concrete afspraken met gemeenten gemaakt op welke wijze bijstandsgerechtigden met 
een passend aanbod op maat kunnen worden ondersteund in hun ontwikkeling en naar vermogen 
kunnen bijdragen aan de maatschappij? Zo ja, welke afspraken? Zo nee, wanneer verwacht u deze 
afspraken gemaakt te hebben? 
  
Antwoord 57 
Naar aanleiding van de motie Raemakers c.s. van september 2019 is een wetsvoorstel Passend 
aanbod voorbereid. Met de coronacrisis is het perspectief op de arbeidsmarkt drastisch veranderd. 
Het is onverminderd van belang dat gemeenten met zoveel mogelijk mensen in de bijstand in 
contact blijven, en vooral met de meest kwetsbaren onder hen. Met het 3e steun- en herstelpakket 
wordt de extra instroom in de bijstand zoveel mogelijk opgevangen. Uitdaging is om mensen die al 
in de bijstand zitten en mensen die daarin komen en het niet redden om snel terug te keren op de 
arbeidsmarkt, betrokken te houden bij de arbeidsmarkt respectievelijk de samenleving. 
 
Vraag 58 
Maakt de regering, naast de inspanningen om de armoede onder kinderen te bestrijden, ook 
middelen vrij voor de bestrijding van armoede onder 90-plussers, waar de armoede naast die van 
31
kinderen (acht procent) ook prominent is, namelijk elf procent ?  
 
                                                
31
 SCP, Armoede in Kaart 2019 
21 
 

laag inkomen vroegtijdig en op de juiste wijze worden ondersteund (Tweede Kamer, 24 515, nr. 
569). 
 
Tot slot, de derde ambitie kinderarmoede is het periodiek genereren van een kwalitatief inzicht in 
kansenarmoede onder kinderen. Op dit moment wordt dit onderzoek uitgevoerd. In het onderzoek 
wordt ingegaan op wat het kan betekenen voor kinderen om in armoede te leven; op welke 
domeinen er belemmeringen worden gevoeld en wat er nodig is om belemmeringen weg te nemen. 
De resultaten van dit onderzoek worden in 2021 verwacht. De relevante departementen zullen 
vervolgens samen met de VNG en andere relevante partijen in gesprek gaan over de uitkomsten. 
De vierde ambitie is het bieden van een periodiek een kwalitatief overzicht van goede voorbeelden 
en initiatieven van gemeenten en andere lokale en nationale organisaties gericht op het voorkomen 
van armoede onder kinderen en de negatieve gevolgen daarvan voor kinderen. Ook deze ambitie 
draagt bij aan het versterken van de ondersteuning aan kinderen in armoede. 
 
Vraag 61 
Kan er een overzicht worden gegeven van alle uitgaven specifiek gericht op het bestrijden van 
armoede onder kinderen en dit uitsplitsen per kanaal en/of beleidsartikel? Kunt u aangeven hoe dit 
budget zich in de afgelopen jaren heeft ontwikkeld (vanaf 2018)? 
 
Antwoord 61 
In voorgaande jaren zijn verschillende structurele en incidentele pakketten beschikbaar gesteld ter 
bevordering van de schuldhulpverlening en het bestrijden van armoede onder kinderen. In deze 
pakketten is er in de beschikbaar gestelde middelen niet altijd een strikt onderscheid aan te geven 
voor de middelen ten behoeve van bevorderen van de schuldhulpverlening en het bestrijden van 
armoede onder kinderen. 
 
Vanaf 2014 (pakket van structureel € 100 miljoen): 
Structureel € 90 miljoen gaat naar gemeenten (via de algemene uitkering en BZK) voor inzet op 
bevordering tegengaan van schulden en verbetering schuldhulpverlening als ook bestrijden van 
armoede onder kinderen. 
 
In de periode 2014 t/m 2019 jaarlijks € 4,0 miljoen voor de subsidieregeling ‘armoede en schulden’ 
(via artikel 2 van de SZW-begroting) voor zowel projecten op het terrein van schulden als 
tegengaan van armoede onder kinderen. Daarnaast € 1,0 miljoen aan Caribisch Nederland ten 
behoeve van bestrijding armoede onder kinderen. Tot slot een bijdrage van € 5 miljoen aan VWS 
voor Sportimpuls (t/m 2018) en vanaf 2019 via het Buurtsport Coaches Initiatief in het kader van 
het Sportakkoord. 
 
Vanaf 2017 (pakket van aanvullende € 100 miljoen): 
Structureel € 85 miljoen naar gemeenten (decentralisatie-uitkering via het gemeentefonds) ten 
behoeve van bestrijden armoede onder kinderen. 
 
In de periode 2017-2021 jaarlijks € 10 miljoen voor 4 armoedefondsen Jarige Job, Nationaal Fonds 
Kinderhulp, Stichting Sport en Cultuurfonds en Vereniging van Stichtingen Leergeld (thans ook 
verenigd in de Stichting SAM&) (via artikel 2 van de SZW-begroting). 
 
In de periode 2017-2018 € 4,0 miljoen voor het nationale deel van de subsidieregeling Kansen 
voor alle kinderen. Voor de jaren 2017-2019 is € 1,0 miljoen via genoemde regeling beschikbaar 
gesteld aan Caribisch Nederland. Vanaf 2020 is deze € 1,0 miljoen structureel toegevoegd aan de 
Kinderopvangmiddelen voor Caribisch Nederland. 
 
In 2019 is van de € 4,0 miljoen € 2,5 miljoen beschikbaar gesteld aan het programma Tel mee met 
Taal (via OCW) en € 1,5 miljoen is ingezet voor projecten/opdrachten op terrein van tegengaan 
armoede onder kinderen en verbeteren schuldhulpverlening (artikel 2 van de SZW-begroting).  
Voor de periode 2020-2024 is de € 4 miljoen beschikbaar gesteld voor het programma Tel mee 
met Taal (via OCW).  
 
In 2018 (incidenteel pakket van € 80 miljoen 2018-2020): 
€ 71,45 miljoen (2018: € 35 miljoen, 2019: € 14,225 miljoen en 2020: € 22,225 miljoen) gaat 
naar gemeenten ter bestrijding van schulden en armoede onder kinderen (decentralisatie-uitkering 
via het gemeentefonds). 
 
23 
 

In aanvulling hierop dragen ook in bredere zin middelen voor bijvoorbeeld re-integratie en het 
Kindgebonden budget bij aan het nastreven van (een deel van) de ambities, omdat deze ook ten 
goede komen aan gezinnen met kinderen in armoede. Dit geldt eveneens voor bijvoorbeeld 
programma’s van VWS (Kansrijke Start) en OCW (Gelijke Kansen Alliantie). 
  
Op 28 september informeerde de staatssecretaris de Kamer over de laatste stand van zaken rond 
de intensivering van de armoede- en schuldenaanpak en de aanpak die is voorzien rond kinderen 
in armoede (Tweede Kamer, 24 515, nr. 569). 
 
Vraag 65 
Kunt u aangeven welk bedrag beschikbaar is om te voldoen aan de vier ambities kinderarmoede, 
en kunt u dat uitsplitsen per ambitie?  
 
Antwoord 65 
Zie het antwoord op vraag 61 voor een overzicht van middelen die direct bijdragen aan het 
nastreven van de ambities. We kunnen geen uitsplitsing hiervoor maken naar de vier ambities. 
 
Vraag 66  
Wat gebeurt er na de periode 2018-2020, aangezien voor de periode 2018-2020 incidenteel € 80 
miljoen beschikbaar is gesteld voor het voorkomen van schulden en de bestrijding van armoede, in 
het bijzonder onder kinderen?  
 
Antwoord 66 
Het grootste gedeelte van de genoemde incidentele € 80 miljoen is aan gemeenten verstrekt om 
een impuls te geven aan de verbetering van de toegang tot en effectiviteit van de gemeentelijke 
schuldhulpverlening en aan versterking van de lokale regiefunctie van het (kindgericht) 
armoedebeleid. Naast deze middelen hebben gemeenten structurele middelen voor de uitvoering 
van hun reguliere armoede- en schuldenbeleid. Voor een overzicht van beschikbare middelen voor 
kinderen in armoede zie het antwoord op vraag 61. 
 
Het kabinet stelt daarnaast voor een periode van drie jaar extra middelen beschikbaar voor het 
tegengaan van armoede en problematische schulden. Het gaat om een totaalbedrag van € 146 
miljoen voor de jaren 2020 tot en met 2022. 
 
In aanvulling hierop dragen ook in bredere zin middelen voor bijvoorbeeld re-integratie en het 
Kindgebonden budget bij aan het nastreven van (een deel van) de ambities, omdat deze ook ten 
goede komen aan gezinnen met kinderen in armoede. Dit geldt eveneens voor bijvoorbeeld 
programma’s van VWS (Kansrijke Start) en OCW (Gelijke Kansen Alliantie). 
 
In de brief van 23 september jl. is uw Kamer geïnformeerd over de totale inzet van de beschikbare 
middelen (Tweede Kamer, 35 420, nr. 134). 
 
Vraag 67 
Kan aangegeven worden welke invloed de uitvoering van de noodpakkettenmaatregelen door het 
UWV tot nu toe heeft op 'lopende zaken' en het lopende bedrijf van het UWV? 
 
Antwoord 67 
De invloed die de uitvoering van de tijdelijke noodmaatregelen heeft op lopende zaken en de 
organisatie UWV kan niet los worden bezien binnen het geheel van maatregelen die als gevolg van 
de coronacrisis getroffen zijn.  
 
De coronacrisis heeft veel invloed op de dossiers die UWV uitvoert en de organisatie als geheel. 
Vanaf half maart is besloten bepaalde werkzaamheden tijdelijk op te schorten en alle face-to-
facecontacten stop te zetten. Waar mogelijk zijn deze contacten vervangen door telefonische 
gesprekken. Voor sociaal-medisch beoordelen betekent dit dat beoordelingen zoveel mogelijk op 
basis van dossiers plaatsvinden en dat die beoordelingen die een fysiek spreekuur vereisen 
opschuiven, wat gevolgen heeft voor de voorraden. Sinds juni worden er met beperkte capaciteit 
weer spreekuren gehouden. Het werk voor de uitvoering is fors toegenomen als gevolg van 
toegenomen volumes op de WW en de uitvoering van noodmaatregelen zoals NOW en TOFA. De 
werkdruk voor de UWV medewerkers is daardoor ook flink toegenomen. UWV focust op het 
continueren van de essentiële dienstverlening en kritieke bedrijfsprocessen. Dat betekent dat er 
prioriteiten zijn aangebracht: sommige werkzaamheden en projecten lopen vertraging op of zijn 
voorlopig stopgezet. Om de dienstverlening gedurende de coronacrisis zo veel mogelijk op peil te 
houden heeft UWV ook maatregelen genomen die buiten wet- en regelgeving vallen. Zie voor een 
25 
 

Vraag 70 
De toename van uitkeringsaanvragen leidt tot vraagstukken over de inzet van capaciteit, is er op 
dit moment al een probleem? Zo ja, kan dit nader uitgelegd worden en aangegeven worden wat de 
mogelijke oplossingen hiervoor zijn? 
 
Antwoord 70 
UWV heeft maatregelen moeten treffen om capaciteit vrij te maken zodat ze kunnen blijven 
voorzien in het leveren van dienstverlening aan uitkeringsgerechtigden en het tijdig betalen van 
uitkeringen. Waar mogelijk wordt klanten de ruimte geboden door termijnen te verlengen of door 
coulant om te gaan met wat er van hen gevraagd wordt, zoals bij het nakomen van verplichtingen 
of het verschijnen op een spreekuur. Voor een meer uitvoerig overzicht van deze maatregelen 
verwijst de minister u naar de Stand van de Uitvoering van juni 2020 (Tweede Kamer, 26 448, nr. 
634). 
 
Daarnaast is UWV al enige tijd aan het opschalen om ook op toekomstige volume toenamen in te 
kunnen spelen, dit jaar streeft UWV ernaar 1.150 extra fte aan te trekken. De snelheid van de 
opschaling wordt wel beïnvloed door de opleidingscapaciteit en duur, nieuwe medewerkers worden 
enkele maanden voorbereid om klanten op professionele wijze bij te kunnen staan. Indien de 
volumes in sterke pieken zullen stijgen kan niet in dezelfde snelheid opgeschaald worden.  
 
Vraag 71 
32
Is de investering van €100 miljoen, die vooruitlopend op de WAU vanaf 2022 wordt geïnvesteerd 
33 34
in knelpunten op het gebied van ICT, handhaving en dienstverlening bij UWV, SVB en BKWI ? 
De investering wordt gepleegd vanaf 2022 dus dan is de kabinetsreactie op de WAU ook bekend; 
kan dit nog leiden tot accentverschuivingen in de precieze toewijzing of besteding van de 
middelen? 
 
Antwoord 71 
De kwaliteit van de dienstverlening is mede bepalend voor het vertrouwen in de overheid. Daarom 
investeert het kabinet vooruitlopend op de kabinetsreactie op het rapport ‘Werk aan Uitvoering’ 
vanaf 2022 € 100 miljoen in de uitvoering bij UWV, SVB en BKWI. Dekking hiervoor komt uit het 
niet indexeren van de AKW in 2022 en 2023 en licht minder-indexeren in 2024 (-0,1% punt). De 
€ 100 miljoen is toegewezen aan UWV, SVB en BKWI om investeringen te doen in specifieke 
onderwerpen die aansluiten op de hoofdpunten uit de analyse in ‘Werk aan Uitvoering’. Zo zijn 
extra middelen gereserveerd voor investering in maatwerk en vakmanschap bij UWV en SVB, voor 
het bestendigen van dienstverlening aan WGA-gerechtigden en investering in ICT. Ook is een klein 
gedeelte gereserveerd voor het apparaat van SZW. Voor de precieze verdeling van middelen over 
de verschillende organisaties verwijzen wij u naar het antwoord op vraag 266. Het kabinet werkt 
aan een nadere uitwerking van de geboden handelingsperspectieven en acties. Het kabinet streeft 
ernaar om de uitwerking voor de kabinetsformatie af te ronden, zodat het volgende kabinet 
eventueel extra stappen en de eventueel daarvoor benodigde financiële middelen kan afspreken. 
 
Vraag 72 
Kunt u expliciet maken/nader verduidelijken welke vraagstukken voorliggen met betrekking tot de 
toename van uitkeringsaanvragen over de inzet van capaciteit? 
 
Antwoord 72 
De toename in met name het aantal WW-aanvragen als gevolg van de coronacrisis doet een groot 
beroep op de capaciteit van UWV. Om de tijdigheid van WW-aanvragen te kunnen garanderen zijn 
diverse maatregelen getroffen door UWV. Deze zijn expliciet toegelicht in de brief ‘Stand van de 
uitvoering sociale zekerheid’ van 26 juni jl. (Tweede Kamer, bijlage 2020D26735). UWV heeft 
maatregelen getroffen om de capaciteit te vergroten, zoals het aantrekken en opleiden van (veel) 
nieuw personeel in korte tijd. Daarnaast zijn enkele maatregelen noodzakelijk gebleken, die niet 
conform regelgeving zijn, maar die tijdelijk gedoogd worden. De belangrijkste benoemde risico’s 
van deze maatregelen zijn mogelijk onrechtmatige uitkeringsverstrekking, potentiële 
misbruikmogelijkheden en financiële kosten. Deze maatregelen (op een stopgezette maatregel na) 
worden gedoogd tot 1 januari 2021. Het tempo waarin deze maatregelen kunnen worden 
afgebouwd hangt in grote mate af van de ontwikkeling van de uitkeringsvolumes. Hierover zal de 
minister u informeren in de komende brief ‘Stand van de uitvoering’ in december. 
 
                                                
32
 WAU: Werkagenda voor de uitvoering 
33
 SVB: Sociale Verzekeringsbank 
34
 BKWI: Bureau Keteninformatisering Werk en Inkomen 
27 
 

Vraag 73 
Kunt u naar aanleiding van tabel 5 voor het UWV, SVB en gemeenten apart aangeven waar het 
verschil in 2019 in het aantal boetes, het boetebedrag en het aantal waarschuwingen ten opzichte 
van 2017 en 2018 zitten? 
 
Antwoord 73 
Tabel 5 geeft voor UWV, SVB en gemeenten het cumulatieve aantal boetes, boetebedragen en 
waarschuwingen over alle uitkeringen weer.  
 
UWV 
Bij UWV is te zien dat in 2019 ten opzichte van 2018 het aantal boetes en het boetebedrag slechts 
licht zijn gedaald. Wel is een forse daling te zien in 2018 en 2019 ten opzichte van 2017. Het 
aantal waarschuwingen is in 2019 iets gestegen. Hiervoor zijn twee redenen aan te wijzen. Ten 
eerste wordt sinds de invoering van de Wet werk en zekerheid al bij de uitkeringsverstrekking 
rekening gehouden met de inkomsten van een WW-gerechtigde, door de inkomstenopgave te 
vergelijken met de informatie uit de polisadministratie. Hierdoor is het aantal overtredingen sinds 
2018 flink teruggedrongen. Ten tweede is het een gevolg van het dalende aantal WW-uitkeringen 
tijdens de krapte op de arbeidsmarkt.  
 
SVB 
De cijfers van 2019 ten opzichte van 2018 laten een stijging zijn in het aantal boetes, het 
boetebedrag en het aantal waarschuwingen. De cijfers van 2018 ten opzichte van 2017 laten juist 
een daling in alle categorieën zien. Naast natuurlijke fluctuaties worden deze verschillen 
veroorzaakt doordat de handhaving op het inkomen van kinderen van 16 en 17 jaar in de AKW in 
2018 tijdelijk heeft stilgelegen. In 2019 heeft de SVB dit met terugwerkende kracht weer opgepakt.  
 
Gemeenten 
Het aantal boetes, het boetebedrag en het aantal waarschuwingen van gemeenten is redelijk 
stabiel met een lichte piek in 2018. Hiervoor is geen centrale verklaring, het is een optelsom van 
de resultaten van alle gemeenten. 
 
Vraag 74 
In hoeverre is er een wetsvoorstel in voorbereiding om paal en perk te stellen aan bankbeslag? 
Wat behelst dit voorstel en wat is de planning? 
 
Antwoord 74 
Op 2 juni jl. heeft de Eerste Kamer ingestemd met de Wet van 3 juni 2020 tot wijziging van het 
Wetboek van Burgerlijke Rechtsvordering en de Faillissementswet in verband met de herziening 
van het beslag- en executierecht (Stb. 2020, 177). Onderdeel van de wet is de regeling van een 
beslagvrij bedrag bij bankbeslag. Dit onderdeel van de wet treedt 1 januari a.s. in werking (zie Stb 
2020, 277). Bij een beslag op de bankrekening moet voortaan een bedrag vrij worden gelaten voor 
de schuldenaar om in zijn primaire levensbehoeften te voorzien. De regeling is vergelijkbaar met 
de beslagvrije voet bij beslag op bepaalde periodieke vorderingen zoals loon of uitkering. Het 
beslagvrije bedrag is bedoeld om het bestaansminimum van schuldenaren te beschermen. Per 1 
januari a.s. zal er voor een schuldenaar bij een bankbeslag dus altijd een bedrag buiten het beslag 
blijven waarover hij kan blijven beschikken. 
 
Vraag 75 
Kunt u een gedetailleerder overzicht van de opdrachten en subsidies, met daarin het aantal 
begunstigde organisaties, het gemiddelde subsidiebedrag en de daaraan verbonden doelstellingen, 
een subsidiestaat, geven? 
 
Antwoord 75 
De tabel op pagina 29 waarop deze vraag betrekking heeft, geeft een overzicht van de niet-
juridisch verplichte uitgaven. Het merendeel hiervan betreft subsidies en opdrachten. Omdat ze 
nog niet-juridisch verplicht zijn, kunnen we niet het gevraagde gedetailleerder overzicht geven. 
Voor een algemene beschrijving van de inzet van deze subsidies en opdrachten verwijzen we naar 
de bijbehorende beleidsartikelen. In het jaarverslag 2021 kunnen wij aangeven waaraan wij de 
middelen hebben uitgegeven. 
  
29 
 

Vraag 82 
37
Met welk bedrag stijgen de kosten (loon en premies) voor werkgevers in totaal, als het WML met 
vijf procent en met tien procent wordt verhoogd, ontkoppeld van uitkeringen? 
 
Antwoord 82 
In de publicatie Kansrijk arbeidsmarktbeleid update minimumloon van het CPB staat dat een 
verhoging van het minimumloon met 5% leidt tot een ex-ante stijging van de brutoloonsom met  
€ 0,2 miljard. Bij een grotere stijging van het minimumloon, met bijvoorbeeld 10%, stijgt de ex-
ante toename in de brutoloonsom meer dan proportioneel, een grotere minimumloonverhoging 
heeft immers gevolgen voor een grotere groep werknemers. Het effect op de kosten die 
werkgevers bovenop de brutoloonsom maken aan bijvoorbeeld premies is niet becijferd. 
 
Vraag 83 
Hoeveel arbeidsmigranten werken er in Nederland en wat is hun aandeel in de beroepsbevolking? 
Hoe hebben deze cijfers zich ontwikkeld sinds 2010? Kunt u hierbij een uitsplitsing maken tussen 
arbeidsmigranten vanuit de EU en van buiten de EU? 
 
Antwoord 83 
In de onderstaande tabel is de ontwikkeling van het aantal personen met een baan uit de EU-
lidstaten (op 31 december van ieder jaar) uitgesplitst naar Midden- en Oost-Europa (EU 11) en de 
Europese Unie (EU 27) opgenomen. De data is beschikbaar tot eind 2018 (bron: CBS, Statline, 
geraadpleegd op 14-10-2020). 
 
De werkende beroepsbevolking is 8.9 miljoen.  
Jaar EU-11  EU-27 
2010 158.910 346.830 
2011 176.860 368.150 
2012 186.820 373.840 
2013 196.770 382.090 
2014 207.530 398.250 
2015 221.990 409.560 
2016 258.720 454.880 
2017 299.900 508.600 
2018 349.000 (3,9% van de 573.600 (6,4% van de 
werkende beroepsbevolking) werkende beroepsbevolking) 
 
In de onderstaande tabel is de ontwikkeling van het aantal verleende tewerkstellingsvergunningen 
(twv) en positieve adviezen voor gecombineerde vergunning voor verblijf en arbeid (gvva) voor 
arbeidsmigranten van buiten de EU opgenomen (afgerond op tientallen) (bron: UWV, rapportage 
UWV uitvoering Wav, geraadpleegd op 15-10-2020). 
 
Jaar buiten EU  
2010 13.760 
2011 11.970 
2012 10.590 
2013 8.780 
2014 7.200 
2015 6.950 
2016 7.680 
2017 8.900 
2018 10.060 
2019 13.260 
 
Onderstaande tabel geeft het aantal ingewilligde aanvragen weer voor de nationale 
kennismigrantenregeling, Europese Blauwe kaart en de ingewilligde aanvragen voor ‘overplaatsing 
binnen een onderneming (inclusief de ingewilligde aanvragen wijziging beperking naar deze 
verblijfsdoelen). Het verblijfsdoel ‘overplaatsing binnen een onderneming’ vloeit voort uit de per 29 
november 2016 geïmplementeerde Europese Richtlijn 2014/66 voor Intra Corporate Transferees. 
De aantallen zijn afgerond op tientallen (bron: IND). 
  
                                                
37
 WML: Wet minimumloon en minimumvakantiebijslag / Wettelijk minimumloon 
31 
 

Overzicht landen export uitkeringen UWV 2019 
 Land Aantallen Totaal bedrag 
geëxporteerde geëxporteerde uitkeringen 
uitkeringen (in € x 1.000) 
1 Duitsland  9.238 77.978  
2 Polen  6.980 29.564 
3 België 6.219 84.290 
4 Turkije 4.946 82.476 
5 Curaçao 1.915 5.756 
6 Spanje 1.892 29.988 
7 Marokko  1.199 16.123 
8 Portugal 979 6.585 
9 Frankrijk 789 12.571 
10 Suriname 573 9.682 
 
Uit de hierboven opgenomen tabel volgt dat het aantal geëxporteerde uitkeringen naar een ander 
land niet per se samenhangt met het totaal bedrag geëxporteerde uitkeringen per land. Dat komt 
door de duur en de hoogte van de desbetreffende uitkeringen.  
 
De volksverzekeringen AOW, Anw en AKW worden uitgevoerd door de SVB. Het totale uitgekeerde 
bedrag aan exportuitkeringen door SVB is in 2019 € 1,48 miljard. Hieronder staat een tabel 
opgenomen van landen waar naar absolute aantallen de meeste uitkeringen worden geëxporteerd 
in 2019. Deze cijfers zijn gebaseerd op de export van AOW, Anw en AKW.  
 
Overzicht landen export uitkeringen SVB 2019 
 Land Aantallen Totaal bedrag 
geëxporteerde geëxporteerde uitkeringen 
uitkeringen (in € x 1.000) 
1 België 72.723 278.303 
2 Duitsland 54.458 186.027 
3 Spanje 44.976 170.209 
4 Turkije 23.507 122.679 
5 V.S. 16.551 54.647 
6 Marokko 15.710 85.785 
7 Frankrijk 14.498 101.106 
8 Polen 13.931 21.670 
9 Canada 13.973 46.789 
10 Groot-Brittannië 12.647 39.643 
 
Daarbovenop exporteert de SVB ook de remigratiewet, WKB, WKO en Bijstand Buitenland voor een 
bedrag van ruim € 50 miljoen per jaar. Deze cijfers zijn niet meegenomen in bovenstaande tabel. 
De remigratiewet is bij uitstek een uitkering die naar personen in het buitenland wordt 
overgemaakt. De WKB en WKO zijn toeslagen. De Bijstand Buitenland werd in 2019 naar 127 
gerechtigden in 18 landen overgemaakt.  
 
Vraag 86 
Hoeveel jongeren tot 21 jaar werken op basis van een flexibel contract? Hoeveel procent van deze 
jongeren volgt onderwijs? 
 
Antwoord 86 
e
In totaal hadden in het 2 kwartaal van 2020 ongeveer 515.000 jongeren (van 15 tot 21 jaar) een 
flexibel contract. Hiervan volgde ongeveer 91% (468.000) jongeren formeel onderwijs. Zie in de 
tabel hieronder het op duizendtallen afgeronde aantal jongeren per leeftijdsgroep dat een flexibel 
contract heeft en dat wel of niet formeel onderwijs volgde. 
 
15 16 17 18 19 20 15 tot 
x1000 jaar jaar jaar jaar jaar jaar 21 jaar 
Totaal jongeren met een flexibele 
arbeidsrelatie 56 92 92 98 89 88 515 
- Waarvan in formeel onderwijs 55 89 89 88 77 70 468 
- Waarvan niet in formeel onderwijs 0 3 3 10 13 18 47 
33 
 

Periode Aantal banen in 
fte (x 1 000) 
2010 5950 
2011 5954 
2012 5898 
2013 5803 
2014 5769 
2015 5820 
2016 5929 
2017 6081 
2018* 6269 
2019* 6424 
2020 1e kwartaal* 6396 
2020 2e kwartaal* 6364 
43
* voorlopige cijfers; Bron: CBS 
 
Cijfers over het aantal banen in loondienst in fte onderverdeeld naar vaste en flexibele 
arbeidsrelaties zijn niet bekend. Wel zijn deze cijfers bekend voor het aantal werkzame personen 
(de werkende beroepsbevolking). Deze cijfers worden in de tabel hieronder getoond. 
 
2010 2011 2012 2013 2014 2015 2016 2017 2018 2019 2020 1e 2020 2e 
 
kwartaal kwartaal 
Werknemer 7035 7031 7057 6947 6860 6909 7000 7154 7322 7475 7501 7355 
(x1000) 
Werknemer 5585 5560 5501 5309 5172 5143 5158 5206 5352 5552 5681 5683 
met vaste 
arbeidsrelatie 
(x1000) 
Werknemer 1450 1471 1556 1639 1688 1767 1841 1948 1970 1923 1820 1672 
met flexibele 
arbeidsrelatie 
(x1000) 
 
Uit de bovenstaande tabel blijkt het aantal werkzame personen met een vaste arbeidsrelatie onder 
Rutte I (2010-2012), Rutte II (2012-2017), Rutte III (2017- heden) respectievelijk is gedaald met 
84.000, gedaald met 295.000 en gestegen met 477.000. Het aantal werkzame personen met een 
vaste arbeidsrelatie is daarmee onder Rutte I, II en III in het totaal met 98.000 gestegen. 
 
Vraag 90 
Hoeveel is het aantal banen in loondienst in fte toe- of afgenomen in de periode van kabinet Rutte 
II en hoeveel daarvan waren vaste banen?  
 
Antwoord 90 
Zie het antwoord op vraag 89. 
 
Vraag 91 
Hoeveel is het aantal banen in loondienst in fte toe- of afgenomen in de periode van kabinet Rutte 
III en hoeveel daarvan waren vaste banen?  
 
Antwoord 91 
Zie het antwoord op vraag 89. 
 
Vraag 92 
In welke vijf sectoren is de krapte op de arbeidsmarkt het grootst en wat wordt er gedaan om 
meer mensen daarvoor te interesseren? 
 
 
                                                
43
 Bron CBS, Statline, geraadpleegd 16-10-2020 
35 
 

Vraag 94 
Hoe stimuleert het u de sociale partners om ook te werken aan de arbeidspositie van groepen die 
ongelijk behandeld worden op de arbeidsmarkt, zoals vrouwen, aangezien de sociale partners 
verantwoordelijk zijn voor het maken van onderling afspraken over arbeidsvoorwaarden, 
arbeidsverhoudingen en het bieden van veilige en gezonde werkomstandigheden en kunnen dus 
een rol spelen in de emancipatie-agenda? 
 
Antwoord 94 
In het IBO deeltijdwerk wordt beschreven dat Nederland internationaal gezien een unieke 
deeltijdcultuur kent waarbij met name vrouwen in deeltijd werken. In de kabinetsreactie op IBO 
Deeltijdwerk is aangegeven dat het kabinet een duurzame cultuurverandering ondersteunt en 
hierbij een rol ziet weggelegd om met overheid, bedrijven, andere maatschappelijke actoren en 
mensen zelf gezamenlijk tot nieuw gedrag te komen. Met name sociale partners hebben een 
belangrijke rol. Zij kunnen het uitbreiden van gewerkte uren bevorderen. Veel cao’s bevatten al 
maatregelen om de combinatie van arbeid en zorg te bevorderen. Het gaat dan bijvoorbeeld om 
flexibel werken (invloed op de werktijden, mogelijkheid tot thuiswerken), of om gedeeltelijke 
betaling van ouderschapsverlof. Wat dit betreft is het ook relevant dat einde van dit jaar de 
evaluatie van de Wet Flexibel Werken wordt afgerond. 
De Stichting van de Arbeid heeft in de gesprekken aangegeven pilots op te willen starten om 
belemmeringen aan te pakken en mogelijkheden te benutten om mensen meer uren te laten 
werken. Het kabinet en de Stichting van de Arbeid zijn het erover eens dat sectoraal maatwerk een 
deel van de aanpak moet zijn. Samen willen zij, zodra de maatschappelijke en economische 
situatie daarvoor een geschikt moment biedt gezien de coronacrisis, concrete initiatieven 
ontplooien om in (sub)sectoren (en daarbinnen specifieke bedrijven) het aantal gewerkte uren per 
werkende te vergroten en te zien wat de achterliggende maatregelen of voorwaarden zijn die dat 
mogelijk maken. Dit soort initiatieven kunnen immers inzichten verschaffen die in meer sectoren of 
bedrijven mogelijk toepasbaar zijn. 
 
Vraag 95 
Hoeveel loonbelasting betaalt een alleenstaande met minimumloon gemiddeld per jaar? 
 
Antwoord 95 
Een alleenstaande zonder kinderen met een inkomen op minimumloon betaalt in 2021, na 
verrekening van het recht op algemene heffingskorting en arbeidskorting, circa € 1.400 belasting. 
Hierbij is rekening gehouden met de gemiddelde pensioenpremie die werknemers betalen, 
waardoor het te betalen bedrag aan belasting in werkelijkheid per sector kan verschillen. 
 
Vraag 96 
Wat zijn de kosten voor een overheidswerkgever om iemand voor 100 procent dan wel 120 procent 
minimumloon in dienst te nemen voor een jaar? Hoeveel hiervan krijgt de Rijksoverheid weer terug 
via belastingen? 
 
Antwoord 96 
De gemiddelde totale loonkosten die een werkgever maakt voor een werknemer op het 
minimumloon bedragen in 2021 circa € 27.000. Hierover betaalt de werknemer na 
heffingskortingen circa € 1.400 inkomstenbelasting. In geval van een werknemer met een 
brutoloon op 120% van het minimumloon bedragen de gemiddelde totale loonkosten in 2021 circa 
€ 32.700 en betaalt de werknemer na heffingskorting circa € 2.900. Hierbij is gerekend met de 
gemiddelde pensioenpremie voor werkgever en werknemer. 
 
Vraag 97 
48
Wat zijn redenen voor zzp'ers om wel of niet door te groeien naar werkgever? 
 
Antwoord 97 
Uit het Interdepartementaal Beleidsonderzoek (IBO) Zelfstandigen zonder personeel uit 2015 blijkt 
dat de grote meerderheid van de zzp’ers aangeeft geen ambitie te hebben om zelfstandige met 
personeel (zmp’er) te worden. Waarom die ambitie bij veel zzp’ers ontbreekt is lastig in algemene 
zin te zeggen. Het is aannemelijk dat de reden voor zzp’ers om niet door te willen groeien naar 
werkgeverschap gelegen is in de relatieve aantrekkelijkheid van het samenwerken met andere 
zelfstandigen c.q. aan de relatieve onaantrekkelijkheid van het aannemen van personeel. De 
Commissie Regulering van Werk haalt in dit verband onderzoek van de Kamer van Koophandel uit 
                                                
48
 Zzp: Zelfstandige zonder personeel 
37 
 

Kennisontwikkeling, kennisdeling en kennisontsluiting  
Er is veel wetenschappelijke kennis en praktijkkennis over duurzame inzetbaarheid, maar de 
toepassing in de praktijk blijft achter. Daarom wordt er binnen het MIP een kennis- en 
ondersteuningsprogramma opgericht met als doel om duurzame inzetbaarheid en LLO te 
bevorderen door werkenden, werkgevers, zzp’ers en professionals te ondersteunen bij pilots en 
innovatieve projecten op dit gebied, zodat zij sneller, vaker en beter effectieve maatregelen en 
interventies op dit gebied toepassen. De activiteiten worden geëvalueerd en de kennis wordt 
gedeeld. 
 
Om de huidige wetenschappelijke en praktijkkennis op het gebied van duurzame inzetbaarheid en 
LLO in kaart te brengen, wordt een quickscan uitgevoerd. De resultaten hiervan zijn gepland voor 
eind 2020. Doel is om de kennis inzichtelijk en toepasbaar te maken voor derden. Centraal staat 
kennis over effectieve interventies. De opbrengsten worden tevens gedeeld op het te ontwikkelen 
platform dat tijdens de looptijd van het MIP regelmatig wordt geactualiseerd.  
 
Bewustwording en inspiratie  
Het is belangrijk dat iedereen zich bewust is van de noodzaak en het nut om tijdig te investeren in 
duurzame inzetbaarheid en scholing en ontwikkeling. Binnen de campagnes is steeds aandacht 
voor zowel het individu en de wijze waarop het werk is georganiseerd. Aangezien duurzame 
inzetbaarheid een breed begrip is, is ervoor gekozen om verschillende thema’s te behandelen.  
Vanaf 2020 is er een start gemaakt met campagnematige activiteiten. Dit is, door de coronacrisis, 
met name ingevuld met aandacht voor het belang van scholing en ontwikkeling, en de maatregelen 
van Nederland Leert Door. Daarnaast zal er in de laatste maanden van het jaar ook aandacht zijn 
voor vitaliteit.  
 
Het MIP kent een nauwe samenwerking met de Maatwerkregeling Duurzame Inzetbaarheid & 
Eerder Uittreden (MDI&EU). De twee versterken elkaar op een aantal manieren. In de eerste plaats 
doordat het MIP voorziet in ondersteuning en kennis op het gebied van duurzame inzetbaarheid en 
LLO voor de samenwerkingsverbanden binnen sectoren tijdens de looptijd van de MDI&EU. In de 
tweede plaats kunnen de ervaringen uit deze regelingen weer landen in het kennisprogramma. Op 
deze manier ontstaat er een wisselwerking. Tot slot blijft het MIP bestaan als de MDI&EU is 
afgelopen. Hierdoor blijft er structurele aandacht voor en ondersteuning van werkend Nederland bij 
duurzame inzetbaarheid en leven lang ontwikkelen. 
 
Vraag 101 
Kan een toelichting gegeven worden op de voorgenomen arbeidsmarktmaatregelen 
coronapandemie, specifiek gericht op ouderen? 
 
Antwoord 101 
De regelingen ter bescherming van werkbehoud bevatten geen beleid specifiek gericht op ouderen.  
De maatregelen op het gebied van scholing en ontwikkeling als onderdeel van het steun- en 
herstelpakket zijn, afhankelijk van de arbeidsmarktpositie en behoefte, gericht op alle werkenden 
en werkzoekenden. De afstand tot de arbeidsmarkt bepaalt of en welke begeleiding en/of scholing 
nodig, en aanvullend beschikbaar is. Voor werkzoekenden, waaronder ook ouderen, die hun weg op 
de arbeidsmarkt goed weten te vinden maar daar wel ondersteuning bij kunnen gebruiken, zijn er 
verschillende maatregelen gericht op ondersteuning en omscholing vanuit het pakket NL leert door. 
Voor werkenden en werkzoekenden met een grotere afstand tot de arbeidsmarkt wordt 
geïnvesteerd in regionale crisisdienstverlening. Oudere werkenden en werkzoekenden hebben 
helaas vaker een kwetsbare positie op de arbeidsmarkt en zullen om die reden vaker in 
aanmerking komen voor aanvullende crisisdienstverlening.  
 
Vraag 102 
49
Hoe wordt het STAP -budget onder de aandacht gebracht van oudere werkenden werkzoekenden 
tussen de 55 en 67 jaar die niet in vaste dienst zijn, zelfstandigen, flexwerkers, uitzendkrachten, 
uitkerings- en bijstandsgerechtigden, niet-uitkeringsgerechtigden/nuggers? 
 
Antwoord 102 
In aanloop naar de uitvoering van STAP vanaf 1 januari 2022 zal er uitgebreid gecommuniceerd 
worden over de nieuwe regeling, zowel door het ministerie van SZW als door UWV. Informatie over 
mogelijkheden voor om- en bijscholing in brede zin zal onder meer worden gedeeld via 
hoewerktnederland.nl en slimwerkgeven.nl. In samenwerking met UWV wordt nu gewerkt aan een 
communicatiestrategie voor de STAP-regeling. Daarbij zal ook worden meegenomen hoe de 
                                                
49
 STAP: Stimulans arbeidsmarktpositie 
39 
 

Antwoord 106 
De compensatieregeling transitievergoeding bedrijfsbeëindiging treedt per 1 januari 2021 in 
werking en maakt compensatie mogelijk van door de MKB-werkgever (met minder dan 25 
werknemers) bij ontslag betaalde transitievergoedingen indien de onderneming is beëindigd 
vanwege pensionering of overlijden van de werkgever. Bij brief van 16 oktober 2020 heeft de 
minister kenbaar gemaakt dat inwerkingtreding per 1 januari a.s. nog niet mogelijk is voor het 
onderdeel ‘ziekte of gebreken van de werkgever’. Bij dit onderdeel moet worden getoetst of de 
werkgever als gevolg van ziekte of gebreken niet in staat is om zijn werkzaamheden redelijkerwijs 
voort te zetten binnen een periode van zes maanden. De afgelopen maanden is intensief overleg 
gevoerd met UWV en beroepsverenigingen op het terrein van bedrijfs- en 
verzekeringsgeneeskunde over de vraag op welke wijze deze beoordeling kan worden uitgevoerd. 
Dit overleg heeft nog niet tot een werkbare uitkomst geleid. De komende tijd worden deze 
gesprekken vervolgd. Het is echter nog niet duidelijk wanneer deze gesprekken afgerond kunnen 
worden en wat de nieuwe datum van inwerkingtreding van dit onderdeel van de 
compensatieregeling zal kunnen zijn.  
 
Er zal naar verwachting aan circa 1.125 werkgevers per jaar compensatie worden toegekend voor 
naar schatting gemiddeld 4 werknemers per werkgever. De gemiddelde transitievergoeding per 
werknemer bedraagt circa € 5.000. De totale te compenseren transitievergoeding komt daarmee 
op circa € 23 miljoen.  
 
Vraag 107 
Hoeveel tewerkstellingsvergunningen (twv) zijn verstrekt, voor welke duur zijn deze versterkt, hoe 
vaak betreft dit werknemers waar kort daarvoor ook al een twv is verstrekt en uit welke landen 
kwamen deze werknemers? 
 
Antwoord 107 
Onderstaande tabel geeft het aantal twv en adviezen gecombineerde vergunning verblijf en arbeid 
(gvva) die zijn afgegeven weer en voor welke duur deze zijn verstrekt. Gegevens over of kort voor 
afgifte eerder een twv is verstrekt zijn niet beschikbaar (bron: UWV, rapportage UWV uitvoering 
Wav, geraadpleegd op 15-10-2020).  
 
 2018 2019 2020 (jan t/m aug) 
<3mnd 3.310  3.668 1.269 
3-12mnd 4.484 4.509 3.340 
12mnd 15 1.413 124 
1-3jr 2.247 3.669 1.494 
Totaal  10.056 13.259 6.227 
 
Onderstaande tabel geeft de top 5 van landen van herkomst weer per jaar.  
 
2018 2019 2020 (jan t/m aug)  
China China India 
India  India  China 
Verenigde Staten  Verenigde Staten  Verenigde Staten 
Vietnam  Vietnam Vietnam 
Indonesië  Indonesië  Japan 
 
Vraag 108 
Op welke wijze wordt het LKV Ouderen onder de aandacht gebracht van potentiële werkgevers? Is 
bekend in hoeverre werkgevers bekend zijn met het bestaan van deze regeling? 
 
Antwoord 108 
Het LKV ouderen wordt via verschillende communicatiekanalen onder de aandacht gebracht van 
werkgevers. In de eerste plaats via de websites van UWV (uwv.nl) en Belastingdienst 
(belastingdienst.nl). Daarnaast via de communicatiekanalen van de gemeente, omdat ook ouderen 
van 56 jaar of ouder met een gemeentelijke uitkering in aanmerking komen voor het LKV ouderen. 
Ook op Rijksoverheid.nl wordt aandacht besteed aan de loonkostenvoordelen, waaronder het LKV 
ouderen. In 2021 wordt de doeltreffendheid en de effecten van de loonkostenvoordelen 
geëvalueerd. In die evaluatie zal ook de bekendheid van werkgevers met deze regeling worden 
meegenomen. In vergelijking met de drie overige loonkostenvoordelen voor arbeidsgehandicapten, 
herplaatste arbeidsgehandicapten en voor de doelgroep banenafspraak wordt er het meest gebruik 
gemaakt van het loonkostenvoordeel voor ouderen (zie ook antwoord op vraag 122). 
41 
 

Vraag 111 
Hoeveel mensen in de Participatiewet hebben een afstand tot de arbeidsmarkt en hoeveel van hen 
hebben een grote afstand tot de arbeidsmarkt, uitgesplitst in subgroepen? 
 
Antwoord 111 
Afstand tot de arbeidsmarkt is een relatief en gradueel begrip en wordt beïnvloed door 
uiteenlopende factoren. Kenmerken van de uitkeringsgerechtigde of werkzoekende spelen daarin 
een rol evenals kenmerken van de arbeidsmarkt. Een vaste definitie of maatstaf voor deze afstand 
op basis waarvan de gemêleerde doelgroep van de Participatiewet verdeeld kan worden is niet 
bepaald. Wel kan gesteld worden dat voor een groot deel van de doelgroep van de Participatiewet 
geldt dat zij een afstand tot de arbeidsmarkt hebben. Veel mensen die kunnen werken maar het op 
de arbeidsmarkt zonder ondersteuning niet redden, vallen immers onder de Participatiewet, 
ongeacht of er sprake van een bijstandsuitkering is.  
 
Als we spreken over mensen met een grote afstand tot de arbeidsmarkt gaat het vaak over 
mensen met een arbeidsbeperking waarvan is vastgesteld dat zij niet in staat zijn zelfstandig het 
wettelijk minimumloon te verdienen. Dit zijn de mensen die in het landelijk doelgroepregister zijn 
opgenomen of een (indicatie voor een) beschutte werkplek hebben. De omvang en ontwikkeling 
binnen deze, sinds 2015, nieuwe gemeentelijke doelgroep wordt ieder kwartaal beschreven in de 
Factsheet banenafspraak en de Rapportage beschut werk (UWV). Eind 2019 waren in totaal 6.318 
positieve adviezen beschut werk verstrekt en ongeveer 4.000 mensen waren op dat moment 
werkzaam op een beschut werkplek. Daarnaast stonden eind 2019 83.555 mensen vallend onder 
de Participatiewet ingeschreven in het landelijk doelgroepregister, waarvan bijna 40.000 mensen 
werkten. Vanaf 2019 wordt deze subgroep binnen het doelgroepregister ook beschreven in de 
jaarlijkse UWV monitor arbeidsparticipatie.  
 
Uit de eindevaluatie van de Participatiewet (SCP, 2019) blijkt echter ook dat ruim 60% van de 
klassieke bijstandsgerechtigden naar eigen inschatting op dit moment niet in staat is om te 
werken. Een deel van hen verwacht dat in de toekomst wel te kunnen. Een ander deel denkt nooit 
meer te kunnen werken. Vooral gezondheidsklachten worden hiervoor als reden gegeven. 
Gemeenten bevestigen het idee dat een groot deel van de doelgroep niet in staat is om te werken.  
Zij schatten in dat ruim een derde van hun bijstandspopulatie niet bemiddelbaar en beschikbaar 
voor werk is. Gemeenten geven aan dat in veel gevallen eerst andere problemen aangepakt 
moeten worden voordat mensen zich kunnen richten op arbeidsdeelname.  
 
Uitgedrukt in duur van de uitkeringsafhankelijkheid, zien we dit terug. Bijna 70% van alle 
bijstandsontvangers doet langer dan twee jaar (aaneensluitend) een beroep op bijstand. Bij 43% is 
de uitkeringsperiode meer dan vijf jaar. Het CBS (2018) analyseerde in ‘Uitstroom uit de 
langdurige bijstand’ de achtergrondkenmerken van mensen die wel en niet uitstromen naar werk. 
Waar de gemiddelde baankans voor alle bijstandsgerechtigden op ongeveer 12% ligt, is dit voor 
mensen die langdurig in de bijstand zitten 5,3%. Een hogere leeftijd (50 en ouder) en een lage 
human capital index (opleiding en ervaring) verkleinen de baankans naar 1,4%. Deze kenmerken 
zijn op 40% van de mensen die langdurig in de bijstand zitten van toepassing. 
 
Kortom, hoewel niet exact is te bepalen hoeveel mensen in de Participatiewet een grote afstand tot 
de arbeidsmarkt hebben, kan op grond van het bovenstaande gesteld worden dat het een groot 
deel van de doelgroepen van de Participatiewet betreft. 
 
Vraag 112 
Welk bedrag wordt gemiddeld per jaar uitgegeven aan een persoon in de Participatiewet 
betreffende re-integratie? Hoeveel is dat per persoon? 
 
Antwoord 112 
Het Rijk stelt in 2020 via het gemeentefonds een bedrag van € 722 miljoen aan gemeenten ter 
beschikking voor re-integratie en begeleiding naar werk. Een bedrag van € 542 miljoen wordt 
verstrekt voor de ‘klassieke doelgroep’ (voormalig WWB-ers) en € 180 miljoen voor de nieuwe 
doelgroep van de Participatiewet. In het flankerend beleid in het kader van het steun- en 
herstelpakket in verband met de coronacrisis worden in 2020 en 2021 tijdelijk extra middelen voor 
de gemeentelijke doelgroep beschikbaar gesteld (2020: € 40 miljoen, 2021: € 140 miljoen). 
Omdat het budget voor re-integratie onderdeel is van het gemeentefonds valt het onder de 
beleids- en bestedingsvrijheid van gemeenten. Gemeenten stellen hun eigen begroting op, 
rekening houdend met hun lokale situatie. Gemeenten hoeven deze uitgaven uit het 
gemeentefonds dan ook niet te verantwoorden aan het Rijk. Ook zijn de re-integratiebudgetten 
taakstellend. Er is daarom geen sprake van een budget per persoon. 
43 
 

gehuwde of samenwonende bijstandsgerechtigde van 21 jaar of ouder is in 2020 bijvoorbeeld € 
10,8 duizend per persoon (€ 21,6 duizend per paar). Voor een alleenstaande zijn de kosten in 2020 
op jaarbasis € 17,0 duizend. In deze bedragen is geen rekening gehouden met eventuele 
verrekening van inkomsten.  
 
Vraag 116 
Hoeveel mensen met een beperking stromen er minder in in de Wajong na de invoering van de 
Participatiewet dan voor de invoering van de wet? 
 
Antwoord 116 
Sinds de invoering van de Participatiewet is de jaarlijkse instroom in de Wajong verminderd met 
circa 12 tot 13 duizend jonggehandicapten (Bron: UWV tijdreeksen 2019). 
 
Vraag 117 
Zijn er belemmeringen voor mensen in de Participatiewet die een opleiding of cursus richting werk 
willen doen, vanwege de insteek dat de kortste weg naar werk gevonden moet worden? Zo ja, welk 
artikel of welke uitvoering van de wet betreft dit en is hier een beleidswijziging op geweest de 
afgelopen jaren? 
 
Antwoord 117 
In artikel 7 van de Participatiewet is de opdracht van het college van de gemeente vastgelegd. 
Het college ondersteunt de doelgroep Participatiewet (artikel 7 lid 1) bij arbeidsinschakeling (het 
verkrijgen van algemeen geaccepteerde arbeid). De gemeenteraad stelt bij verordening regels op 
met betrekking tot het ondersteunen bij arbeidsinschakeling en het aanbieden van voorzieningen 
gericht op arbeidsinschakeling (artikel 8 Participatiewet). Deze gemeentelijke beleidsvrijheid is niet 
gewijzigd sinds de invoering van de Participatiewet. 
 
Op basis van voornoemde verordening en het beschikbare budget worden in de uitvoering keuzes 
gemaakt in de ondersteuning die individuen krijgen. Indien de opleiding of cursus richting werk die 
een werkzoekende wenst te volgen niet bijdraagt aan de kans op werk, bijvoorbeeld omdat de 
werkzoekende voldoende gekwalificeerd is voor beschikbaar werk, kan de gemeente besluiten dit 
verzoek niet te honoreren. Tegen een dergelijk besluit staat bezwaar en beroep open. 
 
Vraag 118 
Is bekend hoe vaak gemeenten mensen in de Participatiewet een opleiding of cursus verbieden 
vanwege het beschikbaar moeten zijn voor werk of vanwege de tegenprestatie?  
 
Antwoord 118 
Nee. SZW verzamelt geen gegevens over opleidingswensen en aanvragen van mensen in de 
Participatiewet of over de beslissingen die gemeenten daarop nemen. Wel melden gemeenten via 
de Statistiek Re-integratie door Gemeenten (SRG) het aantal mensen dat wel een opleiding of 
cursus volgt om de baankans te vergroten. 
 
Vraag 119 
Hoeveel procent van de mensen in de Participatiewet is ontheven van arbeidsverplichtingen of 
sollicitatieplicht vanwege lichamelijke klachten of andere problemen? Is er meer bekend over de 
verdeling van deze groep in bijvoorbeeld gezondheidsklachten, sociale problemen, verslaving en 
dergelijke? 
 
Vraag 120 
Welk deel van de mensen in de Participatiewet is te ziek, te beperkt of te arbeidsongeschikt om 
(fulltime) te werken? Welke rapporten zijn hierover bekend? 
 
Antwoord 119 en 120 
Uit CBS-cijfers, aangeleverd door gemeenten, is bekend dat eind 2019 ruim 12% van de 
bijstandsgerechtigden een formele ontheffing had op basis van artikel 9 van de Participatiewet. Het 
merendeel van de ontheffingen is op grond van artikel 9.2, dat het college de mogelijkheid biedt 
om vanwege dringende redenen in individuele gevallen tijdelijk ontheffing te verlenen van de 
verplichtingen. Hier kunnen uiteenlopende problemen de basis vormen voor de beslissing tot 
tijdelijke ontheffing. Bij 1,5% van de bijstandsgerechtigden is de ontheffing verstrekt vanwege 
volledig en duurzaam arbeidsongeschiktheid (art. 9.5). De overige ontheffingen zijn op grond van 
artikel 9a waarin de ontheffing is geregeld voor alleenstaande ouders waarvan het jongste kind de 
leeftijd van vijf jaar nog niet heeft bereikt. Dit betreft 0,6% van de alle bijstandsgerechtigden. 
  
45 
 

een verschil tussen Wajongers en mensen uit de Participatiewet die niet het wettelijk minimumloon 
kunnen verdienen met ingang van die datum weggenomen. Voorheen kregen werkgevers alleen 
voor Wajongers een loonkostenvoordeel. Voor mensen uit de Participatiewet die niet het wettelijk 
minimumloon kunnen verdienen gold dit voordeel niet. Binnen het financieel kader van 
budgetneutraliteit was het alleen mogelijk een loonkostenvoordeel te bieden voor de gehele 
doelgroep banenafspraak door de hoogte van het loonkostenvoordeel te verlagen. Daarom is met 
sociale partners en de VNG afgesproken (Brief Werkkamer d.d. 10 oktober 2014, Tweede Kamer, 
34 194, nr. 3) het bedrag voor het LKV banenafspraak lager vast te stellen dan voor de overige 
loonkostenvoordelen die zijn opgenomen in de Wtl. 
 
Vraag 124 
Hoeveel werknemers worden na 2 jaar ziekte ontslagen? 
 
Antwoord 124 
UWV meldt dat er in 2019 2.624 aanvragen voor een ontslagvergunning wegens langdurige 
arbeidsongeschiktheid zijn ontvangen. In 2020 zijn er tot en met september 2.523 aanvragen 
ontvangen. In ongeveer 95% van de gevallen wordt de aanvraag gehonoreerd. Hierbij moet 
worden gemeld dat de cijfers niet een volledig beeld schetsen van het aantal werknemers dat na 
twee jaar ziekte wordt ontslagen. Dit komt omdat een groot deel van de dienstbetrekkingen met 
wederzijds goedvinden wordt beëindigd. Voor slechts een beperkt deel van de gevallen vraagt de 
werkgever een ontslagvergunning bij UWV aan. Er is geen zicht op het aantal ontslagen met 
wederzijds goedvinden dat is ingegeven door langdurige arbeidsongeschiktheid van de werknemer. 
 
Vraag 125 
Wat is de stand van zaken met betrekking tot de compensatie voor de transitievergoeding na twee 
jaar ziekte? Hoeveel aanvragen zijn er met terugwerkende kracht ingediend en om welke bedragen 
gaat het? 
 
Antwoord 125  
Sinds 1 juli 2015 moet er bij ontslag op initiatief van de werkgever een transitievergoeding worden 
betaald. In bepaalde gevallen, zoals ontslag vanwege langdurige arbeidsongeschiktheid, leidde dit 
tot onwenselijke situaties. Als reactie hierop is de compensatieregeling transitievergoeding in 
verband met langdurige arbeidsongeschiktheid opgezet. Deze regeling trad in werking op 1 april 
2020.  
 
De regeling kent de mogelijkheid om ook voor ‘oude gevallen’ compensatie aan te vragen. Het gaat 
om gevallen waarbij tussen 1 juli 2015 en 1 april 2020 een transitievergoeding is betaald na een 
ontslag wegens langdurige arbeidsongeschiktheid van de werknemer. Werkgevers hadden daarvoor 
van 1 april 2020 tot 1 oktober 2020 de tijd. Daarmee is er nu een beeld van de compensatie van 
de transitievergoeding die betrekking heeft op bijna vijf jaar: voor oude gevallen zijn 63.329 
aanvragen voor compensatie van de transitievergoeding ingediend. Niet alle aanvragen resulteren 
in een toekenning. Op basis van de huidige inzichten verwachten we dat het aantal toegewezen 
compensatieaanvragen circa 56 duizend zal zijn. Het gemiddelde bedrag per toegewezen 
compensatie is, op basis van huidige toekenningen, € 20.549. Het aantal aanvragen ligt in de lijn 
van de verwachting (raming 53 duizend toekenningen). De hoogte van de te compenseren 
transitievergoeding is wel hoger dan verwacht. Er was rekening gehouden met een gemiddelde 
prijs van € 16.655. Het verschil komt hoofdzakelijk omdat de duur van de dienstverbanden 
waarover compensatie voor de transitievergoeding werd aangevraagd significant langer was (en 
dus tot een hogere transitievergoeding leidde) dan geraamd. De totale uitgaven aan compensatie 
waren geraamd op € 884 miljoen voor ‘oude gevallen’. De daadwerkelijke uitgaven voor ‘oude 
gevallen’ vallen naar schatting € 266 miljoen hoger uit dan verwacht. Naar verwachting leidt dit tot 
€ 250 miljoen meeruitgaven in 2020 en € 16 miljoen meerkosten in 2021. UWV heeft nadat een 
compensatieaanvraag voor een oud geval binnenkomt zes maanden de tijd om te beslissen op de 
aanvraag en te betalen, hierdoor valt een deel van de meerkosten in 2021. De extra uitgaven voor 
e
2020 worden in de 2 suppletoire begroting van SZW verwerkt.  
 
Vraag 126 
Hoeveel aanvragen voor compensatie van de transitievergoeding na twee jaar ziekte zijn er voor 1 
januari 2020 ingediend? 
 
Antwoord 126 
De compensatieregeling van de transitievergoeding bij een einde van de arbeidsovereenkomst na 
langdurige arbeidsongeschiktheid is per 1 april 2020 in werking getreden. Het was voor werkgevers 
47 
 

specifiek onder de aandacht gebracht kan worden van doelgroepen. Zie verder ook het antwoord 
op vraag 102. 
 
Vraag 131  
Hoe wordt de € 41,5 miljoen als toevoeging aan de SLIM-regeling verdeeld onder de mkb-
bedrijven? Is hiervoor een aparte regeling? 
 
Antwoord 131 
Zie ook het antwoord op vraag 129. Het kabinet stelt € 72 miljoen beschikbaar voor werkenden die 
hun baan dreigen te verliezen. Het is de bedoeling dat samenwerkingsverbanden van sectoren, 
sociale partners, O&O fondsen en andere betrokkenen via een subsidieregeling met cofinanciering 
maatwerktrajecten kunnen aanbieden aan deze doelgroep. De maatwerktrajecten kunnen voorzien 
in scholing, maar ook in bredere arrangementen gericht op ondersteuning en begeleiding van 
werkenden: ontwikkeladvies, EVC en begeleiding naar ander werk in beroepen en sectoren waar 
kansen liggen. Dit beschikbaar gestelde budget wordt niet (deels) toegevoegd aan de SLIM-
regeling, maar zal als apart compartiment onderdeel worden van NL leert door. Op dit moment 
wordt gewerkt aan de uitwerking zodat de regeling in 2021 van start kan gaan. Uw Kamer wordt 
hierover geïnformeerd. 
 
Vraag 132 
Kan aangegeven worden hoe de succesvolle en voltekende regeling NL leert door voortgezet en 
uitgebreid wordt? 
 
Antwoord 132 
Ervan uitgaande dat hiermee het onderdeel ontwikkeladvies van de regeling NL leert door wordt 
bedoeld, kan er worden gemeld dat conform de door uw Kamer aangenomen motie van de leden 
Smeulders en Tielen (Tweede Kamer, 35 420, nr. 119) het aantal ontwikkeladviezen voor 2021 is 
uitgebreid van 40.000 naar 50.000 trajecten en dat het aanvraagportaal reeds per 1 december 
2020 wordt opengesteld. Vanaf dat moment kunnen mensen die een ontwikkeladviestraject willen 
volgen zich weer via een loopbaanadviseur laten registreren. Naast de ontwikkeladviezen uit NL 
leert door is het ook mogelijk om via de SLIM-regeling een ontwikkeladvies te krijgen. Via de SLIM-
regeling kunnen mkb-ondernemers subsidie aanvragen voor loopbaan- en ontwikkeladviestrajecten 
voor werkenden in hun organisatie. Die mogelijkheid blijft ook in 2021 bestaan. Daarnaast komt 
vanaf 2022 flankerend aan het STAP-budget een ontwikkeladviestraject beschikbaar voor 
specifieke doelgroepen, die uit zichzelf niet of weinig investeren in ontwikkeling.  
 
Vraag 133 
Welke voorlichtingscampagnes zullen in 2021 worden gestart? 
 
Antwoord 133 
Op dit moment is op artikel 1 van de begroting SZW een bedrag van € 1,4 miljoen geoormerkt 
voor voorlichting en communicatie over de Wet arbeidsmarkt in balans, arbeidsmarktdiscriminatie 
en Leven lang ontwikkelen. Dit is echter nog geen volledig beeld van de voorlichtingscampagnes 
die in 2021 zullen starten, omdat nog niet alle voorlichtingsactiviteiten bekend zijn.  
 
Vraag 134 
Is er in het kader van NL leert door zicht op het aanbod van modulaire opleidingen in de 
tekortsectoren en tekortberoepen? Is er voldoende aanbod beschikbaar? Wat doet u om de 
minister van OCW aan te sporen het opleidingsaanbod te helpen vergroten? 
 
Antwoord 134 
In het kader van NL leert door is geen zicht op het totale aanbod van modulaire opleidingen in 
tekortsectoren en tekortberoepen. Vanuit deze regeling is alleen zicht op de scholingstrajecten 
waarvoor subsidie is aangevraagd door opleiders, opleiderscollectieven en 
samenwerkingsverbanden. Op 1 oktober jl. opende het aanvraagtijdvak van de subsidieregeling 
“NL leert door met inzet van scholing” voor subsidieaanvragen van opleiders en 
opleiderscollectieven voor aanbod dat bijdraagt aan het versterken van de arbeidsmarktpositie. Een 
groot aantal opleiders en opleiderscollectieven heeft een aanvraag ingediend en momenteel worden 
deze aanvragen beoordeeld. Op basis van een eerste analyse is de verwachting dat het 
scholingsaanbod dat beschikbaar komt zowel trajecten biedt richting tekortsectoren en 
tekortberoepen als modules om vaardigheden (verder) te ontwikkelen. In november opent het 
tweede aanvraagtijdvak voor samenwerkingsverbanden. Zo kan straks een O&O-fonds, 
branchevereniging, werkgevers-of werknemersvereniging samen met een opleider aanbod 
49 
 

 
e
Het ziekteverzuim is in het 2 kwartaal vooral toegenomen in de sectoren Landbouw, 
Delfstoffenwinning, Industrie en Handel (in alle sectoren met meer dan 0,5%-punt gestegen) en is 
het sterkst afgenomen in de sectoren Openbaar bestuur en overheidsdiensten en onderwijs (0,5% 
respectievelijk 0,6%-punt gedaald). Meer informatie is te vinden op Statline van het CBS: 
https://opendata.cbs.nl/statline/?ts=1588842622385#/CBS/nl/dataset/80072ned/table 
 
Vraag 139 
Kan er onderscheid worden gemaakt tussen de verschillende type arbeidsongevallen? 
 
Antwoord 139 
De kerncijfers over arbeidsongevallen in de begroting geven de ontwikkeling in arbeidsongevallen 
weer en zijn niet bedoeld om inhoudelijke informatie over arbeidsongevallen te verschaffen. 
Gegevens over typen, oorzaken, risicogroepen en gevolgen van arbeidsongevallen, die nodig zijn 
om de preventie vorm te geven, worden in andere publicaties opgenomen. Gegevens over 
arbeidsongevallen met werknemers en zzp’ers op basis van de Nationale Enquête 
Arbeidsomstandigheden (NEA) respectievelijk Zelfstandigen Enquête Arbeid (ZEA) worden onder 
54
meer gepubliceerd in de Arbobalans . Gegevens over arbeidsongevallen die bij de Inspectie SZW 
worden gemeld publiceert de Inspectie in haar jaarverslagen en in rapporten als de Staat van 
55
arbeidsveiligheid . Het RIVM voert verdiepende studies uit op deze gegevens en rapporteert 
daarover, onder meer op de website www.lerenvoorveiligheid.nl. 
 
Vraag 140 
Hoeveel extra inspecties hebben de € 50 miljoen per jaar extra opgeleverd? 
 
Antwoord 140 
In het regeerakkoord 2017-2021 is € 50 miljoen vrijgemaakt voor versterking van de 
handhavingsketen van het ministerie van SZW. Vanwege het hierbij overeengekomen ingroeipad 
komt de volledige € 50 miljoen in 2022 ter beschikking. 
 
De Inspectie SZW wil met deze extra middelen de voor 2020 en 2023 geformuleerde ICF-doelen 
bereiken. Dat zijn voor 2020 een herstel van de balans tussen reactieve onderzoeken en actieve op 
preventie gerichte inspecties op het terrein van Veilig en Gezond en verhoging van het aandeel 
gezamenlijke inspecties bij Brzo-bedrijven naar minstens 90%. Daarnaast verhoogt de Inspectie in 
2023 de mate waarin zij informatiegestuurd werkt van niveau 2 (waarbij informatie inzicht geeft in 
de oorzaak van een probleem) naar niveau 3 (waarbij informatie inzicht biedt in hoe te sturen op 
de aanpak van een probleem). Bovendien streeft de Inspectie SZW naar een verdubbeling van de 
inspectiedekking eerlijk werk in 2023.  
 
In haar Jaarverslag 2021 zal de Inspectie SZW op de gebruikelijke wijze rapporteren over het door 
haar uitgevoerde aantal inspecties en onderzoeken. Deze aantallen zijn een uitvloeisel van de 
jaarprogrammering van de Inspectie SZW en geen doel op zichzelf. Het behalen van 
maatschappelijk effect is het leidende doel van de Inspectie. 
 
Vraag 141 
In hoeveel gevallen van inspectie is arbeidsmarktdiscriminatie aangetoond? 
 
Antwoord 141 
De Inspectie SZW is op dit moment niet bevoegd om discriminatie op de arbeidsmarkt vast te 
stellen. De voorgenomen wetswijziging ‘Toezicht gelijke kansen bij Werving & Selectie’ regelt dat 
de Inspectie SZW op termijn bevoegd zal worden om toezicht te houden op discriminatie in het 
werving en selectieproces bij werkgevers en bemiddelende partijen. Met het oog hierop is de 
Inspectie SZW vorig jaar van start gegaan met verkennende inspecties bij uitzendbureaus, 
recruitment-organisaties en assessment-organisaties.  
 
Vraag 142 
Is er sprake van een personeelstekort bij de Inspectie SZW? Zo ja, hoeveel mensen komt de 
Inspectie SZW te kort? 
 
Antwoord 142 
Eind 2020 heeft de Inspectie SZW budgettaire ruimte voor 1.449 voltijdwerkplekken, waarvan naar 
                                                
54
 ARBOBALANS 2018, TNO, 2018 
55
 Staat van Arbeidsveiligheid: Iedereen een gezonde en veilige werkplek, ISZW, 2018 
51 
 

tot corona op het werk. De Inspectie heeft een Tactische Triagetafel Meldingen Corona ingericht om 
alle meldingen en verzoeken centraal en op een eenduidige, adequate manier te kunnen 
beoordelen en op te volgen. Deze tafel brengt de beleidslijn en de operationele lijn samen en geeft 
invulling aan hoe om te gaan met corona gerelateerde meldingen binnen de domeinen Gezond en 
Veilig en Eerlijk. 
 
Vanwege de verwachte economische consequenties van de coronacrisis voor het bedrijfsleven heeft 
het kabinet een pakket van noodmaatregelen getroffen. De Inspectie SZW levert een bijdrage ten 
aanzien van het minimaliseren van de risico’s op misbruik en oneigenlijk gebruik van de (tijdelijke) 
regelingen NOW, TOGS, TOZO en TOFA. De Inspectie heeft samen met Openbaar Ministerie, FIOD, 
Belastingdienst en UWV een aanpak opgezet met het oog op fraudebestrijding rond deze 
regelingen met een focus op georganiseerde fraude en overzicht op basis van data-analyse. 
 
Voor voorgaande werkzaamheden heeft de Inspectie SZW ruimte gemaakt binnen haar beschikbare 
capaciteit en middelen.  
 
Voor een uitgebreidere beschrijving van de handhavings- en opsporingsinspanningen in relatie tot 
58
corona verwijst de Inspectie SZW naar haar Jaarplan 2021 en de brief over de bijstelling van 
59
haar Jaarplan 2020 .  
 
Vraag 147 
Wat wordt bedoeld met het handhavingspercentage? Om het percentage waarvan gaat het? 
 
Antwoord 147 
De bijdrage van de Inspectie SZW aan de realisatie van het beoogde maatschappelijk effect wordt 
op hoofdlijnen afgemeten aan de informatie over het handhavingspercentage. 
 
Het handhavingspercentage bij eerste inspectie biedt een indicatie voor de mate waarin de 
Inspectie SZW erin slaagt om risicogericht werkgevers te bezoeken die de wet overtreden. Het 
betreft het aandeel van de bij eerste inspectie bezochte bedrijven waarbij de Inspectie SZW heeft 
gehandhaafd, omdat tenminste één regelovertreding is vastgesteld. Het streven is dat bij meer dan 
de helft van de bij eerste inspectie bezochte bedrijven hiervan sprake is.  
 
Het handhavingspercentage bij herinspectie zegt iets over de mate waarin de Inspectie SZW erin 
slaagt om een gedragsverandering te realiseren bij niet-nalevende werkgevers. Hierbij gaat het om 
het aandeel van de bij herinspectie bezochte bedrijven waarbij de Inspectie SZW heeft 
gehandhaafd, omdat tenminste één regelovertreding is vastgesteld. Het streven is dat meer dan de 
helft van de bij herinspectie bezochte bedrijven de regels alsnog naleven. 
 
Vraag 148 
Kan er een inschatting worden gemaakt op basis van de meest accurate literatuur bij hoeveel 
procent van de arbeidsongevallen er sprake is geweest van het gebruik alcohol of drugs van de 
betrokkene? 
 
Antwoord 148 
Of bij een arbeidsongeval sprake is van middelengebruik wordt niet geregistreerd zodat daarover 
geen inschatting kan worden geven. Op basis van gegevens van de Inspectie SZW kan er evenmin 
een inschatting worden gemaakt van het percentage arbeidsongevallen waarbij er sprake is 
geweest van het gebruik alcohol of drugs. Wel zijn er bredere gegevens bekend over het verzuim 
gerelateerd aan alcohol en drugsgebruik onder werkenden (zie hiervoor het antwoord op vraag 
149). 
 
Vraag 149 
Hoe groot is het aandeel verzuim dat gerelateerd kan worden aan het gebruik van alcohol en drugs 
van werknemers? 
 
  
                                                
58
 Het Jaarplan 2021 van de Inspectie SZW verschijnt in november. 
59
 Tweede Kamer, 35 300 XV, nr. 96; Brief regering; Bijstelling Jaarplan 2020 van de Inspectie 
SZW, 6 juli 2020. 
 
53 
 

Totaal Instroom Uitstroom bijstand 
 
eind bijstand 
 Waarvan naar bereiken 
2019 
werk AOW-leeftijd 
Totaal 15 tot AOW-leeftijd 
414.580 85.670 100.940 48.540 (48%)  
45 tot 55 jaar 
110.900 15.680 18.850 9.870 (52%)  
55 jaar tot AOW-leeftijd 
120.240 10.220 11.280 3.660 (32%) 4.010 
Bron CBS, bewerking SZW 
 
Vraag 151 
Hoeveel kost het om iedereen in de Participatiewet de mogelijkheid te geven bij te verdienen tot 
het minimumloon? 
 
Antwoord 151 
De exacte kosten hangen af van de vormgeving. Recht op (aanvullende) bijstand ontstaat wanneer 
het inkomen onder het sociaal minimum uitkomt. Als iemand zelfstandig het minimumloon 
verdient, komt hij boven het sociaal minimum uit en is er geen sprake van recht op bijstand. 
Uitgaande van deze systematiek en een vrijlating van 50% van het inkomen, zonder maximum aan 
het vrij te laten bedrag, worden de kosten in de eerste jaren van invoering indicatief geraamd op 
circa € 200 miljoen oplopend tot circa € 400 miljoen structureel. Hierbij is geen rekening gehouden 
met gedragseffecten. 
 
Vraag 152 
Zijn digitale hulpmiddelen, zoals een computer of laptop, duurzaam gebruiksgoed in de bijzondere 
bijstand? Met andere woorden, zijn kosten voor digitale hulpmiddelen als noodzakelijk aan te 
merken? 
 
Antwoord 152 
Colleges hebben op grond van de Participatiewet de bevoegdheid om afhankelijk van het 
individueel geval bijzondere bijstand te verlenen voor de uit bijzondere omstandigheden 
voortvloeiende noodzakelijke kosten van het bestaan. Een belangrijke voorwaarde hierbij is dat de 
kosten naar het oordeel van het college niet uit de bijstandsnorm, de individuele inkomenstoeslag, 
de individuele studietoeslag, het vermogen en het inkomen voor zover dit meer bedraagt dan de 
bijstandsnorm, kunnen worden voldaan. De verlening van bijzondere bijstand is beleidsmatig en 
financieel gedecentraliseerd aan de gemeenten en daarmee een expliciete gemeentelijke bevoegd- 
en verantwoordelijkheid. 
 
Het is verder aan gemeenten om invulling te geven aan lokaal minimabeleid en het tegengaan van 
armoede onder kinderen. Als de gemeente van mening is dat voor de participatie van het kind een 
bijdrage via de bijzondere bijstand (aanvullende inkomensondersteuning) bij de aanschaf van een 
laptop daaraan kan bijdragen dan heeft de gemeente die beleidsvrijheid. Het toezicht op de 
beleidsmatige invulling en de uitvoering van de verlening van bijzondere bijstand behoort primair 
tot de controlerende taak van de gemeenteraad. 
 
Vraag 153 
Kunt u een uitsplitsing geven van de beschikbaar gestelde € 53 miljoen voor de verschillende 
onderdelen van het Breed Offensief? 
Antwoord 153 
Het kabinet heeft binnen de SZW-begroting in totaal € 53 miljoen in de jaren 2020 en 2021 
vrijgemaakt voor de facilitering van maatregelen in het kader van Breed Offensief. In bestuurlijk 
overleg met de VNG is inmiddels besloten tot de aanwending van € 21,7 miljoen. Dit geld wordt 
onder meer besteed aan de volgende maatregelen: 
- Bevordering van een preferent werkproces loonkostensubsidie (€ 2,9 miljoen); 
- Uniformering van de loonwaardebepaling (€ 5,2 miljoen);  
- Uitvoeringskosten no-riskpolis (€ 4,3 miljoen); 
- Ontwikkeling van instrumentengidsen (€ 4,4 miljoen). 
 
Er resteert daarmee nog € 31,3 miljoen om in te zetten voor andere maatregelen in het kader van 
Breed Offensief. In overleg met de VNG en gemeenten zal de staatssecretaris de bestemming van 
deze middelen nader invullen en uw Kamer hierover via de reguliere begrotingswetten informeren. 
 
  
55 
 

Antwoord 158 
In 2016 waren er 7.526 afsluitingen van drinkwater. Dit cijfer is niet gespecificeerd naar 
particuliere of zakelijke afnemers. De reden van afsluiting kan wanbetaling of leegstand zijn 
(Aanhangsel Handelingen II 2017/18, nr. 327). 
 
Gelet op de ernst van de coronacrisis hebben de vaste lasten leveranciers aangegeven ruimhartig 
te willen zijn en in overleg met de klant maatwerk te zullen leveren (zie onder meer Tweede 
Kamer, 24 515, nr. 527 en Aanhangsel Handelingen II 2019/20, nr. 2441). In 2020 zal het aantal 
afsluitingen daarom lager zijn. 
 
Vraag 159 
Hoeveel huishoudens worden jaarlijks afgesloten van gas en elektra? 
 
Antwoord 159 
Netbeheer Nederland schat het aantal afsluitingen van elektriciteit en/of gasvoorziening per jaar op 
ongeveer 20.000. Naast wanbetaling kunnen er ook andere redenen voor afsluiting zijn 
(https://energiecijfers.info/hoofdstuk-7-afsluitingen/). 
 
Gelet op de ernst van de coronacrisis hebben de vaste lasten leveranciers aangegeven ruimhartig 
te willen zijn en in overleg met de klant maatwerk te zullen leveren (zie onder meer Tweede 
Kamer, 24 515, nr. 527 en Aanhangsel Handelingen II 2019/20, nr. 2441). In 2020 zal het aantal 
afsluitingen daarom lager zijn. 
 
Vraag 160 
Wat is de huidige stand van zaken omtrent het percentage kinderen dat opgroeit in armoede? Wat 
zijn de gevolgen van de COVID-19 crisis voor de doelstelling om kinderarmoede voor 2030 terug te 
brengen naar 4,6 procent? Worden er extra middelen vrijgemaakt om een eventuele terugval te 
compenseren?  
 
Antwoord 160 
De meest recente cijfers beschikbaar bij het CBS gaan over 2018. In dat jaar maakten 264.000 
minderjarige kinderen deel uit van een huishouden met een laag inkomen (8,1%). In december 
verschijnen de CBS-cijfers over armoede voor 2019. In 2021 zal voor de eerste keer gerapporteerd 
worden over de voortgang van de ambities kinderarmoede. 
 
Wat de gevolgen zijn van de COVID-19 crisis voor de doelstelling om kinderarmoede voor 2030 
terug te brengen naar 4,6% is nog niet bekend.  
 
Binnen het derde steun- en herstelpakket is een bedrag van € 146 miljoen aan extra middelen 
vrijgemaakt voor het tegengaan van armoede en problematische schulden. In 2020 en 2021 gaat 
er vanuit dit budget € 11,5 miljoen naar de uitvoering van de maatregelen die voortkomen uit de in 
de zomer gehouden rondetafels. Op 28 september informeerde de staatssecretaris de Kamer over 
de laatste stand van zaken rond de intensivering van de armoede- en schuldenaanpak en de 
aanpak die is voorzien rond kinderen in armoede (Tweede Kamer, 24 515, nr. 569). 
 
Tevens wordt het Kindgebonden budget vanaf 2021 met € 150 miljoen geïntensiveerd, door middel 
van verhoging van het kindbedrag vanaf het derde kind. Met deze maatregel wordt de 
tegemoetkoming die ouders van grote gezinnen krijgen meer in lijn met de kosten die zij maken 
voor de zorg voor kinderen. Deze maatregel wordt in ‘Kansrijk Armoedebeleid’ benoemd als een 
effectieve manier om het risico op armoede onder kinderen te reduceren. In algemene zin geldt dat 
het kabinet zich inspant om de armoede- en schuldenproblematiek terug te dringen. Het kabinet 
heeft bijvoorbeeld maatregelen getroffen om (meer uren) werk meer te laten lonen en te 
stimuleren dat mensen vanuit de bijstand aan het werk gaan (Tweede Kamer, 24 515, nr. 569). 
 
Vraag 161 
65
Hoeveel mensen vallen er volgens de officiële definitie van het CBS onder de groep 'werkenden 
armen'? Kunt u deze cijfers uitsplitsen in aantal werkenden armen aan het einde van 
kabinetsperiode Rutte 1, 2 en 3? 
 
Antwoord 161 
Het CBS rapporteert in Armoede en Sociale uitsluiting 2019 voor het laatst over werkenden met 
risico op armoede. Werkenden zijn hierin afgebakend als het aantal personen in de leeftijd van 15 
                                                
65
 CBS: Centraal Bureau voor de Statistiek 
57 
 

Antwoord 165 
Eind december 2019 waren 229.806 mensen in het doelgroepregister opgenomen (bron: 
Trendrapportage banenafspraak UWV, 4e kwartaal 2019). In totaal waren er eind 2019 136.794 
banen voor mensen uit de doelgroep banenafspraak. Dit getal is samengesteld uit het aantal banen 
tijdens de nulmeting, namelijk 75.179, en het aantal extra banen, 61.615, dat tot en met 2019 is 
gerealiseerd.  
 
Vraag 166 
Wat is de reden dat overheidsbedrijven en organisaties de doelstelling naar aanleiding van de Wet 
banenafspraak en quotum arbeidsbeperkten in 2019 niet gehaald hebben? 
 
Antwoord 166 
In onder andere de brief van 4 juli 2019 (Tweede Kamer, 34 352, nr. 168) heeft het kabinet een 
aantal verklaringen gegeven waarom het voor de overheidswerkgevers lastig was om het aantal 
afgesproken banen te halen. Zo heeft de overheid zich voor de banenafspraak voor een relatief 
grotere opgave gesteld, door af te spreken dat er 25.000 banen voor mensen met een 
arbeidsbeperking worden gecreëerd, ten opzichte van de 100.000 banen bij de markt. De overheid 
moet daardoor een groter aantal banen leveren dan de markt in verhouding tot het totale 
personeelsbestand. Ook moet de overheid deze banen in een kortere periode realiseren dan de 
markt; het ingroeipad is voor de overheidssector sneller. Verder speelt mee dat de overheid de 
afgelopen decennia veel geschikte banen voor mensen met een arbeidsbeperking (met name 
faciliterend en uitvoerend werk op laag niveau) heeft geprivatiseerd of aan de markt uitbesteed. 
Dit zijn verklaringen, maar geen excuses. Het is evident dat de overheidswerkgevers zich extra 
moeten inspannen om de afgesproken aantallen te halen.  
 
Zie verder ook het antwoord op vraag 164. 
 
Vraag 167 
Kan er per ministerie worden aangegeven wat het beoogde en behaalde aantal arbeidsplaatsen 
voor mensen met een arbeidsbeperking voor 2020 en 2021 is? Welke ministeries voldoen (nog 
steeds) niet aan de doelstelling van het aantal arbeidsplaatsen voor mensen met een 
arbeidsbeperking? 
 
Antwoord 167 
De meest recente realisaties betreffen die over het jaar 2019. Onderstaande gegevens zijn 
gebaseerd op gegevens van het ministerie van Binnenlandse Zaken en Koninkrijksrelaties (BZK). 
 
Tabel: Doel en realisatie aantal voltijdsbanen van 25,5 uur voor mensen met een arbeidsbeperking 
in 2019, per ministerie* 
Ministerie xx Doel** Formele Inleenverbanden Totaal banen Realisatie 
dienstverbanden*** gerealiseerd % 
AZ  11  9  1  11  92%  
BZ  86  17  15  32  37%  
BZK  307  222  19  241  79%  
EZK/LNV  305  216  10  225  74%  
FIN  923  319  77  396  43%  
IenW  381  221  9  229  60%  
JenV  1.092  354  134  488  45%  
OCW  139  109  36  145  104%  
SZW  96  137  2  138  144%  
VWS  144  99  24  123  86%  
HCvS  47  30  9  39  83%  
Totaal  3.531  1.732  336  2.068  59%  
* I.v.m. afronding kan het voorkomen dat sommige totaalwaardes of sommige percentages niet overeenkomen 
met berekening met de afgeronde waardes in de tabel.  
** Het aantal banen onder de kolom “Doel” is gebaseerd op het aantal fte dat gemiddeld genomen over 2019 in 
dienst was bij het Rijk. De berekening is gedaan via de rekentool 
(https://regelhulpenvoorbedrijven.nl/quotumcalculator), waarbij wordt uitgegaan van het na te streven 
quotumpercentage van 2,14% in 2019. 
*** De banen onder Binnenwerk zijn verdeeld over de ministeries waar de personen zijn gedetacheerd. Bron: 
UWV, Binnenwerk, mantelpartijen, ministeries 
 
59 
 

Vraag 170 
Wat is de reden dat de overheid achter loopt op de realisatie van de banenafspraak? Welke 
beleidsmatige en budgettaire wijzigingen zijn er gemaakt om in de toekomst wel aan de 
doelstelling te voldoen? Welke lessen zijn er getrokken van de marktsector, waar het quotum wel 
wordt gehaald? 
 
Antwoord 170 
In het antwoord op vraag 166 is ingegaan op een aantal verklaringen voor het achterlopen van de 
overheidswerkgevers in de realisatie van de banenafspraak. In het antwoord op vraag 164 is op 
het tweede deel van deze vraag ingegaan. 
 
Vraag 171 
Kunt u een verklaring geven voor de daling onder 'subsidies' van € 48,578 miljoen in 2020 naar  
€ 24,489 miljoen in 2021? 
 
Antwoord 171 
De daling met afgerond € 24,2 miljoen houdt verband met het feit dat diverse tijdelijke 
subsidieregelingen in het verleden stopgezet zijn, te weten de regelingen voor de Sectorplannen, 
Armoede en schulden, Dienstverlening werkzoekenden en samenwerking en regie arbeidsmarkt 
(DWSRA) en Regionale kansen voor kinderen. Voor deze tijdelijke regelingen geldt dat er alleen 
eventueel nog sprake is van uitfinanciering van in het verleden toegekende subsidies. Voor de 
Sectorplannen, DWRSA en Regionale kansen voor kinderen is ten opzichte van 2020 in 2021 geen 
sprake meer van resterende uitfinanciering. Dit verklaart afgerond € 11,3 miljoen van de daling.  
 
Het resterende bedrag van afgerond € 12,9 miljoen houdt verband met een lager beschikbaar 
bedrag aanvang 2021 voor overige subsidies algemeen. Dit lagere beschikbare bedrag voor overige 
subsidies in 2021 houdt verband met het benodigde subsidiebedrag voor de financiering van in 
voorgaande jaren toegekende subsidies. Voor nieuwe toekenningen in 2021 zullen er vanuit de 
opdrachtbudgetten aan het subsidiebudget overige subsidies middelen worden toegevoegd om 
nieuwe toekenningen in 2021 mogelijk te maken. 
 
Vraag 172 
De rijksbijdrage Wet sociale werkvoorzieningen (Wsw) is verhoogd met € 90 miljoen en in tabel 24 
‘Budgettaire gevolgen van beleid’, staat dat pensioenfonds Wsw tot 2025 gelijk blijft op 10.000, 
hoe verhoudt dit zich tot de € 90 miljoen extra investering in de Wsw? 
 
Antwoord 172 
De extra € 90 miljoen voor gemeenten is bedoeld als compensatie voor een deel van de loonkosten 
voor reguliere medewerkers van de Wsw. Dit zijn medewerkers die onder andere begeleiding 
verzorgen voor Wsw-ers en waarvan de loonkosten mede gefinancierd worden vanuit de 
bedrijfsopbrengsten van de Wsw-bedrijven. Deze bedrijfsopbrengsten zijn als gevolg van de 
coronacrisis aanzienlijk verminderd. De jaarlijkse pensioenfondsbijdrage van € 10 miljoen is 
bedoeld voor de pensioenverplichtingen van Pensioenfonds Werk en (re)Integratie (PWRI), als 
compensatie voor het wegvallen van een deel van de premieopbrengsten sinds de invoering van de 
Participatiewet. 
 
Vraag 173 
67 68
Hoe zou de ontwikkeling zijn van de IOAW en IOAZ voor de jaren 2019-2025 als niet gekozen 
zou zijn voor de beperkende voorwaarde dat het IOAW- en IOAZ recht alleen geldt voor personen 
geboren voor 1965, maar voor alle personen van 55 jaar en ouder die voldoen aan de overige 
IOAW/IOAZ-eisen? 
 
Antwoord 173 
De toegang van de IOAW staat open voor personen die ouder zijn dan 50, de instroom neemt ieder 
jaar af doordat alleen personen die geboren zijn voor 1965 in kunnen stromen. Hierdoor wordt de 
IOAW langzaam afgebouwd. De IOAZ staat open voor personen die ouder zijn dan 55 en kent geen 
beperkende voorwaarde.  
Het is niet bekend wat de uitgaven zouden zijn als we de IOAW zouden openstellen voor personen 
die ouder zijn dan 55. Als de beperkende voorwaarde dat het IOAW-recht alleen geldt voor 
personen geboren voor 1965 zou worden losgelaten, staat de IOAW open voor personen die ouder 
                                                
67
 IOAW: Inkomensvoorziening Oudere en gedeeltelijk Arbeidsongeschikte werkloze Werknemers 
68
 IOAZ: Inkomensvoorziening Oudere en gedeeltelijk Arbeidsongeschikte gewezen Zelfstandigen 
61 
 

Vraag 175 
Hoeveel mensen zijn vanuit de bijstand terug aan het werk gegaan sinds Rutte I?  
 
Antwoord 175 
In onderstaande tabel staat per verslagjaar weergegeven hoeveel mensen vanuit de bijstand 
uitstroomden inclusief het aantal mensen dat vanuit de bijstand met werk startte vanaf 2011.  
 
Verslagjaar Jaargemiddeld aantal Uitstroom Naar werk 
bijstandsuitkeringen 
tot AOW leeftijd  
2011 315.500 101.800 51.140 
2012 321.800 106.150 46.950 
2013 347.300 112.450 48.400 
2014 371.000 122.670 56.950 
2015 382.400 121.990 58.710 
2016 395.000 120.620 59.120 
2017 398.000 119.210 59.580 
2018 379.400 114.840 57.510 
2019 360.500 100.940 48.540 
Bron CBS, bewerking SZW 
 
Vraag 176 
Hoe hoog is de bijstand in België, Duitsland, Frankrijk, Oostenrijk, Italië en Spanje? 
 
Antwoord 176 
De hoogte van de bijstandsuitkering in België, Duitsland, Frankrijk, Oostenrijk, Italië en Spanje is 
onder meer afhankelijk van de samenstelling van het huishouden. De bijstandsuitkeringen zijn 
gebonden aan criteria die per land verschillen. In het algemeen kan worden gesteld dat er altijd 
sprake is een inkomens- en vermogenstoets en dat vereist is dat de aanvrager verblijfsrechten 
heeft of op reguliere wijze in het betreffende land verblijft.  
 
Onderstaande tabel geeft de meest recente maandbedragen per land voor twee types huishoudens 
weer: een- en tweepersoonshuishoudens. De waarde bij tweepersoonshuishoudens geeft het totale 
bedrag weer dat de twee volwassenen samen ontvangen. De toelichting gaat nader in op 
aanvullingen op de uitkering op basis van eventuele toeslagen voor woon- en energiekosten en het 
onderhoud van kinderen en andere personen in het huishouden. 
  
63 
 

Vraag 177 
Op hoeveel huishoudens is op dit moment de kostendelersnorm van toepassing? 
 
Antwoord 177 
De kostendelersnorm was volgens de laatst beschikbare CBS-cijfers (2019) bij 54.900 huishoudens 
van toepassing. Dat aantal is opgebouwd uit 46.500 huishoudens die algemene bijstand ontvingen, 
1.000 huishoudens die IOAW of IOAZ ontvingen, 2.300 huishoudens die een ANW uitkering 
ontvingen en 5.100 huishoudens die via de Toeslagenwet een uitkering ontvingen.  
 
Vraag 178 
Wat zijn de resultaten van de banenafspraak bij de overheid? Wat was voor het samenvoegen van 
het segment markt en overheid, de doelstelling in de banenafspraak voor de overheid in 2020, dan 
wel 2021? 
 
Antwoord 178 
In de motie Nijkerken-De Haan heeft de Tweede Kamer het kabinet verzocht de overheids- en 
marktsector samen te voegen (Tweede Kamer, 34 352, nr. 126). Dit is echter nog niet in 
wetgeving opgenomen. Daarom heeft de toenmalige staatssecretaris van SZW in de brief van 4 juli 
2020 (Tweede Kamer, 34 352, nr. 196) de beide Kamers op de hoogte gesteld van de meest 
recente officiële resultaten van de banenafspraak per sector. De overheidswerkgevers hebben eind 
2019 9.786 extra banen van de afgesproken 15.000 banen gerealiseerd. De streefgetallen voor 
overheid (en markt) zijn niet veranderd. De doelstelling voor de overheidswerkgevers voor 2020 en 
2021 is om respectievelijk 17.500 en 20.000 extra banen te realiseren. De overheidswerkgevers 
hebben zich via het bestuursakkoord van 2019 (zie ook het antwoord op de vragen 164, 166 en 
170) aan dit aandeel in de totale banenafspraak gecommitteerd, ook indien de banenafspraak 
vereenvoudigd zou worden en de overheids- en marktsector worden samengevoegd. 
 
Vraag 179 
Wat is de oorzaak voor de sterke daling voorzieningen Participatiewet in 2019?  
 
Antwoord 179 
Tot eind 2018 viel 90% van de voorzieningen in de categorie ‘overige voorzieningen’. Per 1 januari 
2019 is een nieuwe richtlijn Statistiek Re-integratie door Gemeenten (SRG) van kracht. De 
voorschriften voor de aanlevering van gegevens over de inzet van re-integratievoorzieningen door 
gemeenten zijn op onderdelen gewijzigd. De afbakening van aan te leveren ‘voorzieningen’ is 
aangepast en een nieuw kenmerk ‘doel van inzet’ is toegevoegd. Tevens vervalt de restcategorie 
‘overige voorzieningen’ en onderscheidt het CBS meer soorten voorzieningen.  
 
In samenspraak met het CBS hebben gemeenten de gegevens herschikt en geschoond. De in de 
begroting vermelde 231.000 voorzieningen Participatiewet, betreft het aantal lopende 
voorzieningen eind december 2019. Ten opzichte van januari 2019 is er sprake van een toename 
van 5%, toen werden 220.000 lopende voorzieningen geregistreerd. 
 
Vraag 180 
Wat is het berekende 'corona-effect' op het aantal huishoudens in de Participatiewet in 2020 en 
2021? 
 
Antwoord 180 
Bij het vaststellen van een budget voor uitkeringen op grond van de Participatiewet wordt rekening 
gehouden met de actuele conjuncturele situatie. Daarbij neemt SZW de conjunctuurrekenregel van 
het CPB over: een vertaling van de stijging van de werkloze beroepsbevolking naar extra beroep op 
bijstand. In 2020 en 2021 is daarbij een additioneel effect geraamd om beter rekening te houden 
met de instroom als gevolg van COVID-19. Na de start van de coronacrisis is in de raming voor 
2020 een stijging van 21.700 uitkeringen Participatiewet verwerkt voor conjunctuureffecten. In de 
raming voor 2021 is een verdere stijging van 21.500 uitkeringen op grond van de conjunctuur 
verwerkt. 
 
Vraag 181 
Kan in een tabel worden weergegeven wat de aantallen zijn van alle werkenden met een beschut 
werk indicatie op een baan die respectievelijk: door een gemeente is gecreëerd, door een 
gemeente is uitbesteed aan een sociale werkplaats, door een gemeente is uitbesteed aan een 
sociale werkplaats en te werk is via een detachering?  
 
65 
 

De aflossing op bijstandsvorderingen is lastig. De betrokkenen van wie geld moet worden 
teruggevorderd zijn grotendeels mensen die op of rond het bestaansminimum leven. Er bestaat 
nauwelijks financiële ruimte om schulden af te lossen. Bovendien is de bijstandsvordering vaak niet 
de enige schuld. Bij veel mensen staan er meerdere schulden open. Bij de aflossing moet rekening 
worden gehouden met de beslagvrije voet. De betrokken persoon moet immers te allen tijde in zijn 
levensonderhoud kunnen voorzien. Dit maakt dat het maandelijkse aflossingspercentage vaak klein 
is. In geval van loonbeslag (al dan niet op de bijstandsuitkering) krijgt de gemeente bovendien te 
maken met preferente schuldeisers, zoals de Belastingdienst en het Centraal Justitieel 
Incassobureau. De cijfers van het CBS laten dan ook zien dat jaarlijks de meeste aflossingen 
worden gedaan in de bedragklasse tot € 50 of tot € 100. 
 
Vraag 185 
Hoeveel mensen hebben twee of meer banen, waarbij het inkomen niet hoger is dan het 
minimumloon op jaarbasis? 
 
Antwoord 185 
Hierover zijn geen directe cijfers bekend. Wel zijn er cijfers beschikbaar over het aantal 
combibanen rond het sociaal minimum en over het combineren van banen om financieel rond te 
komen. Deze cijfers worden hieronder toegelicht.  
 
In 2015 blijken 16.000 huishoudens die banen combineren een huishoudinkomen te hebben rond 
75
het sociaal minimum, oftewel 3% van alle huishoudens. De hoogte van het sociaal minimum is 
gedefinieerd volgens het wettelijke bestaansminimum uit de bijstand. Voor gehuwden en 
samenwonenden is dit 100% van het minimumloon en voor alleenstaanden 70% van het 
minimumloon. Het sociaal minimum is voor huishoudens met kinderen iets hoger.  
 
Uit CBS-cijfers blijkt dat in 2016 circa 25% van de personen die twee banen in loondienst 
76 77
combineren dit doen om financieel rond te komen. Dit betreft circa 87.000 personen. Deze 
78
personen hebben een gemiddeld persoonlijk jaarinkomen van € 22.000. Het minimum 
jaarinkomen was € 19.840 in 2016. Voor zelfstandigen die ook een baan in loondienst hebben is 
het circa 12,5% die dit doet om financieel rond te komen, oftewel circa 31.000 personen. Voor 
deze personen is het gemiddeld persoonlijk jaarinkomen € 25.300.  
 
Vraag 186 
Hoever moet het minimumloon stijgen, voordat gemiddeld genomen toeslagen niet meer 
noodzakelijk zijn? 
 
Antwoord 186 
In de uitwerking van alternatieven voor het toeslagenstelsel wordt uitgewerkt in hoeverre 
verhoging van het minimumloon en het sociaal minimum bij kunnen dragen aan het afschaffen van 
het toeslagenstelsel.  
 
De tabel hieronder is opgenomen ter illustratie van de omvang van toeslagen ten opzichte van het 
minimumloon. Weergegeven wordt welk aandeel toeslagen heeft in het netto inkomen van een 
werknemer op het minimumloon en een bijstandsgerechtigde. Beiden alleenstaand en zonder 
kinderen, met een huurwoning (huur van € 474). Doordat toeslagen afbouwen in inkomen 
(zichtbaar in de huurtoeslag) is het aandeel van toeslagen in het netto inkomen hoger voor lagere 
inkomens. Een verhoging van het WML die de zorgtoeslag en huurtoeslag gemiddeld compenseert 
voor inkomens op 100% WML is daarom niet toereikend om het verlies aan toeslag op het sociaal 
minimum te compenseren. 
 
  
                                                
75
 https://www.ser.nl/-/media/ser/downloads/adviezen/2018/banen-combineren.pdf 
76
 https://www.cbs.nl/nl-nl/nieuws/2017/39/motief-tweede-baan-anders-bij-zelfstandige-en-
werknemer 
77
 https://www.cbs.nl/nl-nl/maatwerk/2017/39/werkzame-beroepsbevolking-en-combibaan-2005-
2016 
78
 https://www.ser.nl/-/media/ser/downloads/adviezen/2018/banen-combineren.pdf 
 
67 
 

het aantal uit de ministeriële regeling. De reden is dat de gerealiseerde aantallen door het CBS 
worden afgerond op tientallen. Vanwege die afronding is bij kleine verschillen tussen realisatie en 
aantallen uit de ministeriële regeling niet vast te stellen of de realisatie erboven of onder zit. Dit 
speelt bij veel gemeenten vanwege de nu nog lage aantallen. De derde tabel bevat de namen van 
de gemeenten die minder plekken hebben gerealiseerd dan de aantallen uit de ministeriële 
regeling. 
 
Meer gerealiseerd: 
Alkmaar Alpen aan de Rijn Almere Apeldoorn Borsele 
Dantumadeel Dongen Etten-Leur Emmen Goes 
‘s Gravenhage Hoekse Waard Hengelo O Hoorn Koggenland  
Krimpenerwaard Medenblik Middelburg Nissewaard Noardeast-Friesland 
Opmeer Peel en Maas Reimerswaal Roosendaal Someren 
Tilburg Wageningen    
 
Realisatie op of rond aantallen Ministeriële Regeling: 
Alphen-Chaam Ameland Appingedam Asten Baarle-Nassua 
Baarn Barneveld Beek Beemster Beesel 
Bergen op Zoom Berkelland Blaricum Bloemendaal Borger-Odoorn 
Brielle Bunnik Bunschoten Capelle a.d. IJssel Coevorden 
Cranendonck Culemborg De Wolden Delfzijl Dinkelland 
Drechterland Drimmelen Dronten Eemnes Epe 
Ermelo Geertruidenberg Goeree-Overflakkee  Gulpen-Wittem Haaksbergen 
Haaren Halderberge Hattem Heerhugowaard Heeze-Leende 
Hellevoetssluis Hendrik-Ido- Het Hogeland Heumen Heusden 
Ambacht 
Hilvarenbeek Hilversum Hollands Kroon Hulst Kaag en Braassem 
Kampen Kapelle Krimpen a.d. IJssel Landsmeer Langedijk 
Laren Leidschendam- Lelystad Leusden Lopik 
Voorburg 
Maasgouw Maassluis Midden-Delftland Midden_Groningen Moerdijk 
Molenlanden Montfoort U Mook en Middelaar Nederweert Nieuwkoop 
Noord-Beveland Noorderveld Noordoostpolder Nunspeet Oegstgeest 
Oirschot Oldambt Oldenzaal Ommen Oostzaan 
Ouder-Amstel Oudewater Pekela Renswoude Reusel-De Mierden 
Rhenen Ridderkerk Rijssen-Holten Roermond Rozendaal 
Ruckphen Scherpenzeel Schiermonnikoog Simpelveld Sint-Anthonis 
Son en Breugel Staphorst Stede Broec Stichtse Vecht Sudwest Fryslan 
Terneuzen Terschelling Texel Tholen Tubbergen 
Twenterland Uitgeest Urk Vaals Valkenburg a.d. Geul 
Veendam Veenendaal Veere Veldhoven Vlieland 
Vlissingen Voerendaal Waalre Wassenaar Waterland 
Weesp West Betuwe West Maal en Waal Westerwolde Westland 
Weststellingerwerf Westvoorne Wierden Wijdemeren Winterswijk 
Woensdrecht Wormerland Woudenberg Zandvoort Zeewolde 
Zoetermeer Zoeterwoude Zuidplas Zundert  
 
Minder gerealiseerd: 
Aa en Hunze Aalsmeer Aalten Achtkarspelen Alblasserdam 
Albrandswaard Almelo Altena Amersfoort Amstelveen 
Amsterdam Arnhem Assen Barendrecht Beekdaelen 
Berg en Dal Bergeijk Bergen L Bergen NH Bernheze 
Best Beuningen Beverwijk Bladel Bodegraven_Reeuwijk 
Boekel Borne Boxmeer Boxtel Breda 
Bronckhorst Brummen Brunssum Buren Castricum 
Cuijk Dalfsen De Bilt De Fryske Meren De Ronde Venen 
Delft Den Helder Deurne Deventer Diemen 
69 
 

• De verbeteringen met betrekking tot de communicatie waren vooral gericht op het 
verbeteren van de informatie naar de potentiële klant. Bij een digitale AOW-aanvraag 
wordt men uitgebreider op de AIO gewezen. Bij de toekenning van de AOW wordt een 
aparte bijlage over de AIO toegevoegd voor alle AOW klanten met onvolledige AOW en/of 
een jongere partner. Twee maanden voor ingang van de AOW ontvangen klanten een 
herinnering om mensen te triggeren in actie te komen. Bij al deze informatiemomenten 
wordt verwezen naar de AIO-check op internet. Deze is aangepast om een zo goed 
mogelijke indicatie te geven van een mogelijk recht op AIO. 
• Met behulp van uitvoerig klantonderzoek is verder gekeken naar het verbeteren van het 
aanvraagproces. Dit heeft geresulteerd in de ontwikkeling van een digitaal 
aanvraagformulier in plaats van het papieren aanvraagformulier.  
• Uit klantonderzoek bleek dat klanten ten onrechte in de veronderstelling verkeerden dat, 
als ze een keer afgewezen waren voor de AIO, ze nooit meer een nieuwe aanvraag konden 
doen. Hierop is de informatievoorziening aangepast. 
• Voor gemeenten is een nieuwe folder ontwikkeld die zij aan hun klanten kunnen geven met 
informatie over de AIO. En er worden – wanneer dat weer kan – 
voorlichtingsbijeenkomsten georganiseerd. 
 
Het tweede spoor is het doen van verdiepend aanvullend onderzoek naar waar in Nederland het 
niet-gebruik plaatsvindt en naar welke achtergrondkenmerken het niet-gebruik van de AIO heeft. 
Daarmee moet ook in de tijd gevolgd gaan worden hoe het niet-gebruik zich ontwikkelt. Dit 
onderzoek wordt door het CBS in samenwerking met de SVB en het ministerie uitgevoerd en zal 
naar verwachting binnen enkele weken worden opgeleverd. 
 
Het derde spoor is een persoonsgerichte benadering op basis van signalen van niet-gebruik uit 
gegevensuitwisseling. Daarbij gaat het om uitwisseling van inkomensgegevens uit de 
Polisadministratie. Dit sluit aan bij de door uw Kamer op dit punt aangenomen motie van de leden 
Peters en Van Brenk. Dit is een ingewikkelde operatie die tijd kost. Op dit moment werkt de SVB 
samen met UWV, TNO en het ministerie aan een mogelijke technologische oplossing en werkt het 
ministerie gelijktijdig aan een ministeriële regeling die het mogelijk maakt om die oplossing in 
pilotvorm in praktijk te brengen. De pilots kunnen mogelijk in de loop van 2021 in praktijk worden 
gebracht. Afhankelijk van de resultaten van de pilots kan dan een meer structurele inbedding van 
gegevensuitwisseling bij de uitvoering worden overwogen inclusief daarvoor benodigde 
wetsaanpassing.  
 
In deze aanpak staat een goede voorlichting over de mogelijkheid om AIO aan te vragen centraal. 
Dat zal altijd om een eigen keuze vragen. Zo zullen er mensen zijn die bewust afzien van een 
beroep op de AIO – bijvoorbeeld omdat ze lang naar het buitenland willen – en kunnen er mensen 
zijn die extra informatie krijgen terwijl ze geen recht op AIO hebben. Denk bij dat laatste aan de 
situatie dat bij de hierboven bedoelde gegevensuitwisseling niet uitputtend alle noodzakelijke 
informatie is verwerkt. De keuze om al dan geen AIO aan te vragen moet daarmee een eigen 
afweging en verantwoordelijkheid van betrokkene blijven. 
 
Vraag 192 
Wat is op dit moment het geschatte niet-gebruik van de AIO? Hoe heeft zich dit de afgelopen jaren 
ontwikkeld? 
 
Antwoord 192 
De schatting van het niet-gebruik van de AIO ziet op voorgaande jaren omdat daarvoor eerst de 
benodigde gegevens beschikbaar moeten komen en geschikt moeten worden gemaakt voor 
statistische toepassingen. Tussen het jaar waarop de meting betrekking heeft en het jaar waarin de 
meting gedaan kan worden zit circa 2 jaar. De meest recente schatting van het niet-gebruik van de 
AIO is de schatting van de Algemene Rekenkamer uit november 2019 over het jaar 2017. De 
Algemene Rekenkamer kwam op een schatting van het niet-gebruik van de AIO van tussen de 48% 
en 56% (tussen de 34 en 51 duizend huishoudens) in 2017. Vermoedelijk is deze schatting aan de 
hoge kant. Op dit moment werkt het CBS samen met de SVB en het ministerie aan een onderzoek 
waarin ook schattingen over 2017 en 2018 zullen worden gegeven. De resultaten daarvan worden 
binnen enkele weken verwacht. In 2021 kan een schatting voor 2019 worden opgesteld. Het 
hierboven genoemde CBS-onderzoek en de daaropvolgende metingen moeten laten zien hoe zich 
dit de afgelopen jaren heeft ontwikkeld. 
 
Vraag 193 
Hoeveel Tozo-aanvragen zijn er afgewezen vanwege de partnertoets? 
 
71 
 

Tabel: Geraamd aantal uitkeringen ultimo jaar (x 1.000 personen) 
 2020 2021 2022 2023 2024 2025 
IVA 139 148 160 171 182 190 
WGA 210 219 227 236 246 255 
WAO 215 196 182 169 155 140 
WAZ 8 7 7 6 5 4 
 
Vraag 199 
Hoe lang zitten mensen gemiddeld in de WIA en waar stromen mensen voornamelijk naar uit 
(werk/AOW/andere regelingen)? 
 
Antwoord 199 
De gemiddelde duur van de lopende WIA-uitkeringen was 5,6 jaar in augustus 2020. De 
gemiddelde duur zal de komende jaren nog oplopen omdat de WIA nog een ingroeiende regeling is. 
 
Uitstroom uit de WGA vindt voornamelijk plaats vanwege een herbeoordeling (meer dan 65% 
arbeidsgeschikt) en het bereiken van de AOW-gerechtigde leeftijd. In totaal vindt circa 40% van de 
uitstroom uit de WGA plaats vanwege een herbeoordeling en circa 35% vanwege het bereiken van 
de AOW-gerechtigde leeftijd. Uitstroom vindt verder plaats vanwege overlijden, detentie en overige 
redenen. Het is niet bekend in hoeverre diegenen die meer dan 65% arbeidsgeschikt zijn na een 
herbeoordeling aan het werk zijn. 
 
Uitstroom uit de IVA vindt hoofdzakelijk (meer dan 95%) plaats vanwege het bereiken van de 
AOW-gerechtigde leeftijd en overlijden. Aangezien het gaat om een groep die duurzaam volledig 
arbeidsongeschikt is vindt het maar weinig plaats dat er uitstroom is vanwege een herbeoordeling.  
 
Vraag 200 
Hoe lang is de wachttijd voor een (her)keuring in de WIA? 
 
Antwoord 200 
WIA-claimbeoordelingen kenden in Q3 2020 een gemiddelde doorlooptijd van 95 dagen. Voor WIA-
herbeoordelingen aangevraagd door werkgevers gold in Q3 2020 een gemiddelde doorlooptijd van 
162 dagen.  
 
Vraag 201 
Hoe hoog is de gemiddelde WIA-uitkering? 
 
Antwoord 201 
De gemiddelde WIA-uitkering bedroeg in 2019 circa € 18.800. Voor de WGA was dit circa € 15.900 
en voor de IVA circa € 23.600.  
 
Vraag 202 
Wat is de verklaring voor de fors afnemende gepercipieerde detectiekans met betrekking tot fraude 
83
van IVA , WGA en WAO? 
 
Antwoord 202 
De kerncijfers fraude en handhaving zijn ten aanzien van de gepercipieerde detectiekans voor de 
WGA en WAO gebaseerd op het door Ipsos uitgevoerde onderzoek ‘Kennis der verplichtingen en 
detectiekans’. In dit onderzoek wordt weergegeven hoe WGA- en WAO-gerechtigden de kans 
inschatten dat UWV het zal merken als zij zich niet aan de geldende verplichtingen houden. De IVA 
is bij het onderzoek buiten beschouwing gebleven. De reden waarom uitkeringsgerechtigden deze 
kans hoog of laag inschatten wordt bij het onderzoek niet gevraagd. Daarom is de reden van deze 
daling niet bekend. 
 
Vraag 203 
Wat is de status van het scholingsexperiment WGA-gerechtigden? Zijn de aangekondigde 
leerwerkplekken reeds beschikbaar en worden deze gevuld? En wat is de rol van de beheersing van 
de Nederlandse taal in dit scholingsexperiment? Wat is het beoogd aantal gebruikers? Hoeveel van 
de € 30 miljoen is in 2020 besteed en waaraan? 
 
  
                                                
83
 IVA: Inkomensvoorziening voor volledig en duurzaam arbeidsongeschikten 
73 
 

De vraag voor hoeveel van deze personen een partner- en/of vermogenstoets van toepassing is 
geweest en wat het zou kosten om deze groep van deze toetsen uit te zonderen, is niet te 
beantwoorden. Voor iedereen die een beroep doet op een Participatiewet(bijstands)uitkering geldt 
een partner- en vermogenstoets, ongeacht of er sprake is van een arbeidsbeperking. Een deel van 
de mensen zal vanwege de partner- en vermogenstoets geen uitkering aanvragen. De omvang van 
deze groep is per definitie niet bekend. Het kan zijn dat mensen een uitkering aanvragen, die 
vanwege de partner- en/of vermogenstoets wordt afgewezen. Afwijzingen worden echter niet 
meegenomen in de bijstandsuitkeringenstatistiek. 
 
De vraag hoeveel het zou kosten om deze groep vrij te laten om bij te verdienen tot aan het 
wettelijk minimumloon, is in het antwoord op vraag 151 beantwoord voor alle 
uitkeringsgerechtigden onder de Participatiewet. Specifiek voor de mensen die vallen onder de 
Participatiewet en naast hun loon voor gewerkte uren een beroep doen op een bijstandsuitkering, 
geldt op dit moment onder voorwaarden een tijdelijke gedeeltelijke vrijstelling. Voor mensen met 
een medische urenbeperking geldt een structurele gedeeltelijke vrijlating. In het wetsvoorstel 
Breed Offensief (Tweede Kamer, 35 394) zit het voorstel voor een specifieke vrijlating voor mensen 
met een arbeidsbeperking die in deeltijd met loonkostensubsidie werken en nog aangewezen zijn 
op een aanvullende bijstandsuitkering van 15% van de arbeidsinkomsten, met een maximum van 
circa € 136,- per maand. De kosten daarvan zijn geraamd op € 40 miljoen structureel. 
 
Tevens wordt gevraagd naar de kosten voor het openstellen van de Wajong voor alle personen met 
een duurzame arbeidsbeperking, dus ook voor mensen die arbeidsvermogen bezitten.  
De Wajong is een voorziening voor mensen die vóór hun 18e verjaardag of tijdens studie als 
gevolg van ziekte, gebrek, zwangerschap of bevalling duurzaam geen mogelijkheden tot 
arbeidsparticipatie hebben. Uitbreiden van de Wajong met deze groep jonggehandicapten die, 
ondanks een arbeidshandicap, arbeidsvermogen hebben, brengt de Wajong terug naar de situatie 
van vóór 2015. De kosten om de doelgroep weer terug te brengen naar de situatie van vóór 2015 
zijn vergelijkbaar aan de besparing die met de Participatiewet werd geraamd, namelijk € 1,3 
miljard in de structurele situatie. Raming van de kosten voor een verdere openstelling van de 
Wajong voor alle personen met een duurzame arbeidsbeperking, vergt nadere specificatie van die 
groep.  
 
Vraag 206 
Wat is de verklaring voor de toenemende gepercipieerde detectiekans met betrekking tot fraude 
van Wajong? 
 
Antwoord 206 
Sinds 2013 laat het ministerie van SZW jaarlijks een onderzoek uitvoeren naar de kennis van de 
verplichtingen en gepercipieerde detectiekans bij vrijwel alle uitkeringen van UWV, SVB en 
gemeenten. Dit onderzoek meet de mate waarin uitkeringsgerechtigden op de hoogte zijn van de 
verplichtingen die horen bij hun uitkering en hoe hoog zij de pak- en strafkans inschatten indien er 
sprake is van een overtreding. Het onderzoek vindt plaats door middel van een enquête. 
Deelnemers kunnen aangeven hoe hoog zij de detectiekans inschatten, van zeer laag tot zeer 
hoog. Het onderzoeksbureau berekent vervolgens het gemiddelde percentage. 
 
De gepercipieerde detectiekans fluctueert jaarlijks met een paar procent. Van grote trendbreuken 
is tot nu toe geen sprake. De reden van de lichte daling die bij enkele regelingen in 2018 te zien is, 
is onbekend. In 2019 is de detectiekans weer op het niveau van voor 2018. Het onderzoek Kennis 
der verplichtingen en gepercipieerde detectiekans vraagt niet naar de motivatie achter het 
antwoord op de gestelde vragen. 
 
Vraag 207 
Is bekend in welke mate een transitievergoeding daadwerkelijk wordt gebruikt als ontwikkelbudget, 
ten behoeve van de transitie van werk naar werk, of op andere wijze wordt besteed, bijvoorbeeld 
als aanvulling op het inkomen? 
 
Antwoord 207 
Uit het rapport van SEO uit 2020 over de effecten van de maatregelen ontslag in de Wwz, als 
onderdeel van de evaluatie van de Wwz, volgt dat gemiddeld over de jaren 2016, 2017 en 2018 
12% van de ondervraagden aangeeft de transitievergoeding te besteden aan een opleiding of 
cursus. 6% besteedt het aan outplacement of ontslagbegeleiding. Bijna de helft (44%) weet het 
nog niet en 38% heeft een andere besteding in gedachten (Tweede Kamer, 34 351, nr. 33). De 
cijfers zijn gebaseerd op de Enquête Beroepsbevolking (EBB) van het CBS.  
  
75 
 

Vraag 211 
Wat is de status met betrekking tot de tijdelijke tegemoetkomingen voor werknemers van de 
Hemwegcentrale? Wat is de rol van omscholing in de afspraken hierover? 
 
Antwoord 211 
Zie het antwoord op vraag 210. 
 
Vraag 212 
Worden naar aanleiding van de coronacrisis nog (tijdelijke) aanpassingen overwogen qua hoogte, 
duur, voorwaarden en toegankelijkheid van reguliere uitkeringen, zoals de WW en bijstand? Kan 
hiervan een overzicht worden gegeven? 
 
Antwoord 212 
Dergelijke aanpassingen worden niet overwogen. Met regelingen zoals de NOW en de TVL wordt 
ingezet op het ondersteunen van werkgevers zodat zoveel mogelijk werkgelegenheid behouden 
blijft. Daar waar er toch banen verloren gaan, zet het kabinet met het aanvullend sociaal pakket in 
op het zo snel mogelijk begeleiden naar ander werk.  
 
Vraag 213 
Wat is de verklaring voor de zeer sterke afname van het aantal waarschuwingen en boetes met 
betrekking tot de WW? 
 
Antwoord 213 
De forse daling van het aantal overtredingen bij de WW heeft een tweetal oorzaken. In de eerste 
plaats is voor de weergegeven jaren in de begroting 2021 (2017-2019) het aantal WW-uitkeringen 
gedaald. Daarnaast is de daling van het aantal overtredingen het gevolg van de invoering van de 
inkomstenverrekening in de Wet Werk en Zekerheid (Wwz) per 1 juli 2015. Met de invoering van 
de Wwz vindt er automatische controle en verrekening met de uitkering plaats indien de 
inkomstenopgave van de uitkeringsgerechtigde verschilt van de gegevens die later beschikbaar zijn 
in de polisadministratie. 
 
Tot oktober 2018 was er bij UWV nog sprake van urenverrekening naast inkomstenverrekening in 
verband met herleving van oude rechten. Per 1 oktober 2018 zijn de op dat moment nog lopende 
oude gevallen op urenbasis geconverteerd naar inkomstenverrekening (conversiebesluit), waarmee 
de daling van het aantal overtredingen als gevolg hiervan ten einde is gekomen. 
 
Vraag 214 
Voor 2021 is subsidie voor de Ambachtsacademie opgenomen in begroting; welke afspraken en 
tijdspad (tot wanneer) ligt hier aan ten grondslag? 
 
Antwoord 214 
De stichting AmbachtNederland heeft een subsidieaanvraag ingediend, naar aanleiding van een 
amendement op de SZW begroting (Tweede Kamer, 35 000 XV, nr. 34). Met dat amendement is 
door de Kamer € 3 miljoen in totaal beschikbaar gesteld. De subsidieaanvraag is gehonoreerd. Het 
project gaat uit van instroom van 75 nieuwe kandidaten per jaar in de jaren 2019 t/m 2021, 
waarna een opleidingsperiode van ongeveer 1,5 jaar volgt. Dat betekent dat de laatste deelnemers 
ergens in de loop van 2023 hun opleiding afronden. Het beschikbaar stellen van de financiering is 
op deze langere looptijd aangepast. Na afronding van het project vindt een evaluatie plaats van de 
resultaten. 
 
Vraag 215 
Welke maatregelen neemt u deze kabinetsperiode om de ziekte- en re-integratieverplichtingen van 
werkgevers te verlichten? 
 
Antwoord 215 
Het kabinet heeft in het regeerakkoord voorstellen gedaan om knelpunten rondom loondoorbetaling 
bij ziekte te verzachten, waarbij het sociale partners heeft uitgenodigd om met alternatieve 
voorstellen te komen. Samen met werkgevers zijn afspraken gemaakt om de verplichtingen rond 
loondoorbetaling bij ziekte makkelijker, duidelijker en goedkoper te maken (Tweede Kamer, 
29 544, nr. 873). 
 
77 
 

schommelt rond de 350 per jaar (zie grafiek "Aantal tegemoetkomingen" op pagina 7 van het 
87
jaarverslag 2019 van het IAS). 
 
Mesothelioom is een vorm van kanker die ontstaat door blootstelling aan asbestvezels. Onderzoek 
heeft uitgewezen dat de gemiddelde latentietijd tussen de eerste blootstelling en de diagnose 
mesothelioom ruim 40 jaar is. In 1971 kondigde de Nederlandse overheid de eerste maatregelen 
aan die betrekking hadden op het werken met asbest. In 1978 kwam er een verbod op spuitasbest 
en blauw asbest. Vervolgens is in 1993 een algeheel verbod op het bewerken, verwerken of in 
voorraad houden van asbest afgekondigd. Op termijn zullen deze maatregelen, met inachtneming 
van de latentietijd, moeten leiden tot een daling in sterfte aan mesothelioom en daarmee aan het 
beroep op de Regeling TAS. 
 
De meest recente studie op grond waarvan een voorspelling kan worden gedaan over het beroep 
op de Regeling TAS dateert uit 2018. In dat jaar hebben prof. dr. A. Burdorf en C.W.N. Looman op 
grond van de trend in sterfte aan maligne mesothelioom in Nederland in de periode tot 1969-2015 
een voorspelling gedaan over de ontwikkeling van de sterfte voor de periode 2016-2035 (zie: 
Sterfte aan maligne mesothelioom in Nederland: huidige trends en toekomstige verwachting, prof. 
88
dr. A. Burdorf en C.W.N. Looman, Rotterdam 2018.). In hun studie concluderen de auteurs dat in 
de periode 2017-2035 onder mannen nog ruim 8000 sterfgevallen als gevolg van de ziekte 
mesothelioom worden verwacht. Voor vrouwen is dit aantal ruim 1100 sterfgevallen. De piek voor 
wat betreft de sterfte onder mannen lag in 2017, daarna is de prognose dat de sterfte afneemt. De 
verwachting is niettemin dat in 2035 nog altijd ruim 300 personen aan mesothelioom zullen 
sterven. Op basis van de resultaten van deze studie kan voor wat betreft de Regeling TAS worden 
aangenomen dat het beroep op de regeling de komende jaren nog aanmerkelijk zal zijn. Wel mag 
op grond van de studie worden verwacht dat het beroep op de regeling zal dalen. 
 
Vraag 219 
89
Wat is de reden dat verwacht wordt dat het aantal flexkrachten dat een beroep doet op de ZW de 
komende jaren afneemt? 
 
Antwoord 219 
De economische effecten van het coronavirus hebben geleid tot meer werkloosheid. Flexkrachten 
hebben minder werkzekerheid dan mensen met een vaste baan. Daarom is de verwachting dat er 
de komende jaren minder flexkrachten aan het werk zullen zijn. Het aantal flexkrachten dat een 
beroep doet op de ZW zal daarmee afnemen. 
 
Vraag 220 
Waarom wordt juist op de ZW-uitkering meer beroep gedaan? 
 
Antwoord 220 
De ZW is een conjunctuurgevoelige regeling. Op dit moment zien we dat de economische effecten 
van het coronavirus leiden tot meer werkloosheid. Als mensen met een WW-uitkering ziek worden 
kunnen zij na dertien weken ziekte instromen in de ZW, terwijl mensen met een dienstverband de 
eerste twee ziektejaren recht hebben op loondoorbetaling bij ziekte door hun werkgever. Zodra het 
aantal WW-uitkeringen toeneemt, neemt dus ook het aantal ZW-uitkeringen toe.  
 
Vraag 221 
Welke aannames en berekeningen liggen ten grondslag aan het grote verschil in het aantal van 
96.000 gebruikers van het aanvullend geboorteverlof voor partners en 194.000 gebruikers van het 
betaald ouderschapsverlof? 
 
Antwoord 221 
Het verschil in het aantal gebruikers van het aanvullend geboorteverlof en het ouderschapsverlof 
wordt vooral veroorzaakt door het enkele feit dat per kind in principe niet meer dan 1 partner recht 
heeft op aanvullend geboorteverlof, terwijl per kind vaak 2 personen aanspraak kunnen maken op 
ouderschapsverlof. De aantallen hangen daarnaast uiteraard mede af van de samenstelling van het 
                                                
87
 Jaarverslag 2019 van het IAS is te vinden op de website: 
https://www.asbestslachtoffers.nl/docs/4828062-E-IAS-Jaarverslag%202019-digi-BW-v7-IA.pdf. 
88
 Het rapport is te vinden op de website van het IAS: 
https://www.asbestslachtoffers.nl/docs/Burdorf%20A%20(18)%20Sterfte%20aan%20maligne%20
mesothelioom%20in%20Nederland%20hudige%20trends%20en%20toekomstige%20verwachting
%20%20maart%202018.pdf 
89
 ZW: Ziektewet 
79 
 

In vrijwel alle andere Europese landen zijn voorschoolse voorzieningen privaat geregeld, maar 
wordt wel gedeeltelijk gefinancierd met publieke middelen. 
 
Vraag 225 
Zijn er voorbeelden van landen die publiek gefinancierde kinderopvang aanbieden, maar waarvan 
een deel van de voorzieningen privaat is om diversiteit in het aanbod te stimuleren? 
 
Antwoord 225 
Uit het Eurydice rapport komt naar voren dat in Denemarken, Tsjechië en Slowakije de 
voorschoolse voorzieningen publiek gefinancierd zijn, maar ook een deel van de voorzieningen 
privaat wordt aangeboden. Het is de staatssecretaris niet bekend of deze landen voor deze vorm 
hebben gekozen om de diversiteit in het aanbod te stimuleren.  
 
Vraag 226 
In hoeverre zijn de bevindingen van het Internationaal vergelijkend onderzoek kinderopvang 
(2007) nog actueel? Kunt u een overzicht geven van de belangrijkste beleidsmatige wijzigingen in 
de zeven onderzochte landen sinds het verschijnen van dit onderzoek? 
 
Antwoord 226 
In het internationaal vergelijkend onderzoek Kinderopvang (2007) werden zeven landen 
onderzocht: België (Vlaanderen), Frankrijk, Engeland, Duitsland, Denemarken, Zweden en de 
Verenigde Staten. Per land worden kort de belangrijkste wijzigingen sinds 2007 besproken, op 
basis van het rapport “Actualisatie rapporten kwaliteit kinderopvang in de EU/EER” dat in 2018 is 
91
uitgevoerd in opdracht van DUO. 
 
België kende in 2007 een hybride stelsel waarin zowel erkende en subsidieerde als zelfstandige 
kindcentra waren. Erkende kindcentra stonden onder toezicht van de Vlaamse overheid en moesten 
voldoen aan bepaalde kwaliteitseisen. Voor zelfstandige kindcentra gold deze verplichting niet. In 
de praktijk kozen zelfstandige kindcentra er echter wel voor om een “attest van toezicht” aan te 
vragen waardoor de zorginspectie wel controles uitvoerde bij deze organisaties. In 2014 is de 
Vlaamse overheid begonnen met het vereenvoudigen en gelijkschakeling aan eisen voor erkende 
en zelfstandige kindcentra. Beide vormen van kindcentra moeten nu voldoen aan kwaliteitseisen 
voor kinderen tot 2,5 jaar (basisschoolleeftijd in Vlaanderen). De opvangstructuur voor kinderen in 
de basisschoolleeftijd is niet veranderd. Deze vindt op school plaats en behoeft geen vergunning. 
Wel is er een meldingsplicht en kunnen scholen ervoor kiezen om een “attest van toezicht” aan te 
vragen.  
 
De bevindingen over de kinderopvang in Frankrijk uit het onderzoek uit 2007 zijn nog grotendeels 
actueel. In 2007 was de Franse overheid al bezig met beleidsontwikkelingen gericht op het bieden 
van meer duidelijk en flexibiliteit, maar dit heeft tot weinig veranderingen in de opvangstructuur 
zelf geleid. De basis kwaliteitseisen worden door de overheid opgesteld, en er zijn veel 
verschillende soorten opvang die binnen dit kader vallen waar ouders uit kunnen kiezen. Wel is er 
extra aandacht geweest voor het stimuleren van deelname van kinderen uit achterstandswijken. 
 
In Engeland is er sinds 2007 voornamelijk aandacht besteed aan het verbeteren van de keuze en 
beschikbaarheid van kinderopvang. Zo zijn lokale overheden sinds 2008 wettelijk verplicht om te 
zorgen voor voldoende opvangvoorzieningen. Ook krijgen ouders met kinderen van 3 of 4 jaar 
sinds 2010 15 uur per week gratis opvang gedurende 38 weken per jaar. In 2017 is er een pilot 
gestart waarin een aantal ouders die beiden minimaal 16 uur per week werken 30 uur gratis 
opvang per week krijgen. Na de pilot-fase is deze regeling uitgebreid voor alle werkende ouders 
met kinderen in de leeftijd van 3 en 4 jaar. 
 
In Duitsland worden de kwaliteitseisen en afspraken rondom kindvoorzieningen door deelstaten 
vastgesteld. Op landelijk niveau zijn er geen beleidswijzigingen geweest. Wel hebben deelstaten de 
vrijheid om op lokaal niveau wijzigingen door te voeren. Zo zijn er een aantal deelstaten die er 
sinds 2007 voor hebben gekozen om een aantal uur per week gratis aan te bieden, of de opvang 
gratis te maken voor kinderen van een bepaalde leeftijd. 
 
In Denemarken is het sinds 2019 verplicht voor kinderen van 1 en 2 jaar in achterstandswijken om 
minimaal 25 uur per week naar een kinderopvang te gaan.  
 
                                                
91
 Bureau Bartels (2018), Actualisatie rapporten kwaliteit kinderopvang in de EU/EER,  
81 
 

Noot 2: De percentages voor de verschillende vormen van opvang tellen op tot een hogere waarde dan het 
percentage in de kolom ‘totaal’. Dit komt omdat sommige kinderen van zowel gastouderopvang als 
kinderdagopvang of buitenschoolse opvang gebruikmaken.  
Bron: Belastingdienst/Toeslagen, cijferbeeld juli 2020. 
 
Daarnaast zijn er kinderen die naar de kinderopvang gaan zonder dat gebruik wordt gemaakt van 
de kinderopvangtoeslag. Ook maakt een deel van de 2,5- tot 4-jarigen gebruik van een 
gemeentelijk aanbod. Dit geldt voor kinderen van ouders die niet in aanmerking kunnen komen 
voor kinderopvangtoeslag en voor kinderen met een risico op een achterstand. Deze kinderen 
komen in aanmerking voor een peuteraanbod en/of voorschoolse educatie. Deze groepen zijn niet 
meegenomen in de deelnamepercentages, waardoor de feitelijke percentages hoger liggen. Uit 
94
onderzoek is gebleken dat indien ook rekening wordt gehouden met dit gebruik , het 
deelnamepercentage onder 2,5- tot 4 jarigen aan kinderopvang – waaronder dagopvang, 
95
peuteropvang en/of gastouderopvang - in 2019 uitkomt op ongeveer 89%. 
 
Vraag 229 
Wat is op dit moment de verhouding van het opleidingsniveau van pedagogisch medewerkers in de 
kinderopvang? 
 
Antwoord 229 
Onderstaande tabel geeft de verdeling naar opleidingsniveau weer van werknemers in de 
kinderopvang in 2019. Voor opleidingsniveau worden zes verschillende categorieën onderscheiden. 
In totaal is 60 procent van de werknemers in de kinderopvang MBO geschoold (MBO 2, 3 en 4). 
26,1% van de werknemers heeft een HBO- of WO-opleiding afgerond. In het primair proces is het 
aandeel werknemers met een MBO opleiding hoger. In het secundaire proces (administratieve en 
bestuurlijke functies) is een relatief groot aandeel HBO of WO geschoold.  
 
Tabel: Opleidingsniveau in de kinderopvang (Bron: CBS, werknemersonderzoek 2019) 
Hoogst afgeronde opleiding Primair proces Overig Totaal 
Vmbo - basisonderwijs 6,8% 5,2% 6,6% 
Havo, vwo 6,5% 13,3% 7,3% 
Mbo 2 en Mbo 3 28,8% 11,7% 26,7% 
Mbo 4 35,1% 20,3% 33,3% 
Hbo bachelor, Wo bachelor 20,4% 39,8% 22,8% 
Hbo master, Wo master, doctor 2,4% 9,7% 3,3% 
Totaal 100% 100% 100% 
Noot: Onder functies in het primaire proces wordt bedoeld: iedereen die direct met kinderen werkt. Alle niet 
primair procesfuncties vallen onder overig. 
 
Vraag 230 
Wat is de bezettingsgraad op kinderdagverblijven? 
 
Antwoord 230 
De bezettingsgraad wordt berekend op basis van het aantal kinderen met  
kinderopvangtoeslag zoals bekend bij Belastingdienst/Toeslagen en het aantal kindplaatsen zoals 
vermeld in de DUO Rapportage Register Kinderopvang. Lang niet alle kinderen gaan vijf dagen per 
week naar de opvang, dus het aantal kinderen dat naar de opvang zou kunnen, is hoger dan het 
aantal kindplaatsen. Voor het berekenen van de bezettingsgraad is de veronderstelling uit eerdere 
wachtlijstmetingen gebruikt dat iedere geregistreerde kindplaats kinderopvang kan bieden aan 1,9 
kind.  
 
In het tweede kwartaal van 2020 werd de bezettingsgraad op kinderdagverblijven geschat op 
63,1%. In het tweede kwartaal van 2019 was de bezettingsgraad op kinderdagverblijven 64,2%. 
Dit is slechts een gemiddelde over de gehele week. De bezettingsgraad zal hoger liggen op 
maandag, dinsdag en donderdag en lager op woensdag en vrijdag. 
  
                                                
94
 Het gebruik van kinderen van ouders die geen aanspraak maken op KOT en kinderen die 
deelnemen via een gemeentelijke regeling voor peuteraanbod of voorschoolse educatie. 
95
 Buitenhek, 2019, Monitor bereik van voorschoolse voorzieningen in NL 2019. 
83 
 

respectievelijk € 6,22 voor kinderen van 0 t/m 3 jaar en € 6,24 voor kinderen in de leeftijd van 4 
t/m 12 jaar. Bij de kinderdagopvang en de buitenschoolse opvang lag deze gemiddelde uurprijs 
boven de maximum uurprijs. 
 
De cijfers van de gemiddelde uurprijs zijn gebaseerd op de uurprijzen die ouders aan de 
Belastingdienst/Toeslagen doorgeven. Er zijn enkele kanttekeningen te plaatsen bij deze duiding. 
Niet alle ouders geven tijdig een wijziging van het uurtarief door en het tarief dat ouders 
doorgeven sluit soms niet volledig aan bij het tarief dat een kinderopvangorganisatie vraagt, 
bijvoorbeeld doordat ouders een tarief dat boven het maximum uurtarief ligt, niet altijd doorgeven 
aan de Belastingdienst/Toeslagen. Het is dus onduidelijk in hoeverre de uurprijzen dus volledig 
aansluiten bij de uurprijs die een kinderopvangorganisatie vraagt. 
 
 gemiddelde maximum 
uurprijs uurprijs 
Dagopvang € 8,24 € 8,17 
Buitenschoolse opvang € 7,48 € 7,02 
Gastouderopvang 0 t/m 3 jaar € 6,22 € 6,27 
Gastouderopvang 4 t/m 12 jaar € 6,24 € 6,27 
Noot 1: Bovenstaande cijfers over de gemiddelde uurprijs zijn gebaseerd op de uurprijzen die de ouders aan de 
Belastingdienst doorgeven. 
Bron: Belastingdienst/Toeslagen, cijferbeeld juli 2020. 
 
Vraag 234 
Hoeveel gezinnen (per inkomensgroep) gaan er financieel op achteruit met het niet-indexeren van 
de toetsingsinkomens kinderopvangtoeslag? 
 
Antwoord 234 
Omdat de indexering van de toetsingsinkomens niet volledig is, kan een deel van de ouders in een 
hogere inkomensklasse vallen, waardoor hun toeslag lager uitvalt dan bij een volledige indexering 
van de inkomensklassen. De kinderopvangtoeslag bouwt af vanaf een toetsingsinkomen van 
€ 25.710. Ouders met een inkomen daaronder worden niet geraakt door de beperkte indexatie. 
Ook ouders met een inkomen boven de € 198.155 worden niet geraakt, omdat zij onder de vaste 
voet van de kinderopvangtoeslag vallen.  
 
Van de ouders met een inkomen tussen de € 25.710 en € 198.155 wordt, uitgaande van de 
verwachte inkomensontwikkeling bij het CEP 2020, rond de 15% geraakt door de beperkte 
indexatie. Tussen inkomensgroepen varieert het percentage ouders dat geraakt wordt door de 
beperkte indexatie van 13% tot 18%. Zij gaan er € 6 tot € 17 per maand op achteruit. 
 
Vraag 235 
Wat is de aanleiding dat de netto arbeidsparticipatie van ouders is in 2018 en 2019 in alle 
categorieën is gestegen? Worden hierin door corona veranderingen in verwacht? 
 
Antwoord 235 
De definitie van netto arbeidsparticipatie gehanteerd door het CBS is de volgende: ‘het aandeel van 
de werkzame beroepsbevolking in de beroepsgeschikte bevolking (beroeps- en niet-
beroepsbevolking)’. Netto arbeidsparticipatie geeft aan welk deel van de beroepsgeschikte 
bevolking deelneemt aan het arbeidsproces. Een stijging van het aantal werkenden (werkzame 
beroepsbevolking) leidt tot een hogere netto arbeidsparticipatie, mits de beroepsgeschikte 
bevolking niet relatief sneller groeit in dezelfde periode. 
 
Onderstaande tabel geeft de ontwikkeling van de netto arbeidsparticipatie voor verschillende 
categorieën weer. De netto arbeidsparticipatie van ouders (zowel moeders als vaders) is in 2018 en 
2019 gestegen. De stijging in het aantal werkenden was groter dan de stijging van de 
beroepsgeschikte bevolking tussen 15 en 75 jaar. De toename in arbeidsparticipatie was mede het 
gevolg van de hoogconjunctuur. De investering van het huidige kabinet in de toegankelijkheid van 
kinderopvang (door middel van de kinderopvangtoeslag) heeft mogelijk ook een positief effect 
gehad op de arbeidsparticipatie van ouders. 
 
De ontwikkelingen rondom COVID-19 zijn van invloed op de economie en op de arbeidsmarkt. 
Hierdoor is de werkloosheid in 2020 gestegen van 3,3% in Q1 naar 3,8% in Q2. In september 2020 
85 
 

Het kabinet wil de arbeidsparticipatie van vrouwen stimuleren, zodat meer vrouwen economisch 
zelfstandig en financieel zelfredzaam zijn. Vrouwen verrichten vaak de grootste zorgtaken, zoals de 
zorg voor kinderen. Daarom wil het kabinet het makkelijker maken om werk en zorg (voor 
kinderen) te combineren. Dit doet het kabinet bijvoorbeeld door het stimuleren van flexibele 
werktijden, verbeteren van verlofregelingen en door investering in de toegankelijkheid van 
kinderopvang (door middel van de kinderopvangtoeslag). In de Scenariostudie Vormgeving 
Kindvoorzieningen worden daarnaast verschillende scenario’s uitgewerkt voor mogelijke 
alternatieve vormgeving van het stelsel van kindvoorzieningen.  
 
In de kabinetsreactie op het IBO deeltijdwerk heeft het kabinet aangegeven dat sociale partners 
samen met het kabinet pilots willen uitvoeren gericht op het bevorderen van urenuitbreiding. 
Samen willen zij, zodra de maatschappelijke en economische situatie daarvoor een geschikt 
moment biedt gezien de coronacrisis, concrete initiatieven ontplooien. Zie ook het antwoord op 
vraag 94. In het voorjaar van 2021 stuurt het kabinet een kabinetsreactie op de adviesgroep 
gericht op vrouwen in de top van de semipublieke sector. 
 
Het kabinet voert generiek beleid gericht op het bevorderen van de arbeidsparticipatie van alle 
vrouwen en mannen. Daarnaast richt de staatssecretaris zich samen met de minister van OCW op 
het verkleinen van de achterstanden van specifieke groepen vrouwen van wie de economische 
zelfstandigheid en financiële onafhankelijkheid relatief laag is, zoals laagopgeleide vrouwen en 
vrouwen met een migratie-achtergrond. Dit vraagt om maatwerk dat het beste geleverd kan 
worden door de gemeenten en UWV. Het kabinet ondersteunt hen daarbij. Een voorbeeld hiervan is 
de 6e ronde ‘economische zelfstandigheid’ binnen het ZonmW Kennisprogramma ‘Vakkundig aan 
het Werk’. Het betreft grote projecten met uitgebreide evaluaties op effect en proces, 
implementatie en opschalingsmogelijkheden, waar uiteindelijk alle gemeenten van kunnen 
profiteren.  
 
Vraag 237 
Hoeveel mensen bouwen er geen pensioen op? Kunt u dit weergeven in een overzicht van de 
afgelopen tien jaar? 
 
Antwoord 237 
Niet alle werknemers bouwen via de werkgever pensioen op, er geldt namelijk geen pensioenplicht 
in Nederland. In de pensioensector worden werknemers die geen pensioen opbouwen aangeduid 
als de witte vlek. Er is door het CBS periodiek onderzoek gedaan naar de omvang van de witte 
vlek. Deze onderzoeken hadden betrekking op 2010, 2013 en 2016.  
 
De onderzoeken van het CBS de afgelopen jaren tonen sterk verschillende cijfers. Dat heeft er 
mede mee te maken dat de onderzoeksmethode in de loop der tijd op basis van voortschrijdend 
inzicht is bijgesteld. Een onderlinge vergelijking of het bepalen van een trend is dus lastig. Uit het 
meest recente onderzoek van het CBS over 2016 kwam naar voren dat 13% van de 6,5 miljoen 
werknemers geen pensioen opbouwt in de tweede pijler. Dit komt neer op ongeveer 856.000 
personen. De Stichting van de Arbeid heeft voor het opstellen van het aanvalsplan witte vlek deze 
cijfers nader geanalyseerd en concludeert dat het werkelijke aantal waarschijnlijk dichter bij de 
9%-10% ligt. Het zou dan gaan om ongeveer 590.000 tot 656.000 personen.  
Uit voorgaande onderzoeken van het CBS bleek dat in 2013 228.000 (4%) werknemers geen 
pensioen opbouwt via de werkgever en in 2010 339.000 (8%) werknemers. Het toevoegen van de 
informatie over cao’s waarvoor als gevolg van een verplichte regeling zeker pensioenopbouw geldt 
is één van de verklaringen waardoor het aandeel gemeten werknemers zonder pensioenopbouw in 
2013 lager uitviel ten opzichte van 2010.  
 
In het meest recente onderzoek van het CBS is voor het eerst een inschatting gemaakt van het 
aantal zelfstandigen die wel of geen pensioen opbouwen of hebben opgebouwd in de tweede pijler. 
Daaruit is gebleken dat ongeveer 199.000 van de onderzoekspopulatie van 867.000 geen 
pensioenaanspraken in de tweede pijler heeft opgebouwd. Hiervan houdt het CBS geen jaar tot 
jaar cijfers bij. Wel heeft het CBS van 2011 t/m 2017 bijgehouden hoeveel zelfstandigen middels 
een lijfrenteproduct actief pensioen opbouwen in de derde pijler. Dat percentage is in deze periode 
teruggelopen van 13% in 2011 tot 10% in 2017. Deze cijfers geven echter geen totaalbeeld, 
omdat zelfstandigen ook op andere manieren kunnen sparen voor de oude dag of in eerdere banen 
wel pensioenaanspraken kunnen hebben opgebouwd. 
 
Vraag 238 
Wat is de hoogte van het bedrag van de totale pensioenpremies die per jaar betaald worden? Kunt 
u dit uitsplitsen per jaar voor een periode van de afgelopen tien jaar? 
87 
 

 
Uitgaven AOW-uitkeringen (mld. 
  Inkomensheffing (mld. euro) euro) 
2001 5,7 20,3 
2002 6,5 21,4 
2003 6,9 22,4 
2004 7,3 22,9 
2005 7,7 23,4 
2006 8,4 24,2 
2007 8,9 25,2 
2008 9,1 26,4 
2009 9,6 27,6 
2010 10,1 28,6 
2011 10,6 30,0 
2012 11,0 31,4 
2013 11,7 32,7 
2014 12,0 34,1 
2015 11,9 35,8 
2016 12,0 36,9 
2017 12,5 37,4 
2018 12,9 38,1 
2019 12,5 39,5 
2020 12,7 41,3 
2021 12,7 43,2 
2022  44,2 
2023  45,1 
2024  46,4 
2025  48,3 
 
Vraag 242 
Wat is de hoogte van de gemiddelde pensioenuitkering per persoon die per jaar ontvangen wordt? 
Kunt u dit uitsplitsen per jaar voor een periode van de afgelopen tien jaar? 
 
Antwoord 242 
Zie het antwoord op vraag 240. 
 
Vraag 243 
Wat is de hoogte van het totale bedrag aan pensioenuitkeringen die er per jaar zijn uitgekeerd? 
Kunt u dit uitsplitsen per jaar voor een periode van de afgelopen tien jaar? 
 
Antwoord 243 
 
Tabel: Uitgekeerde pensioenuitkeringen totaal (inclusief arbeidsongeschiktheid en 
nabestaandenpensioen) en alleen ouderdomspensioen, in miljarden euro’s (2009-2019) 
2009 2010 2011 2012 2013 2014 2015 2016 2017 2018 2019 
 
Uitkeringen Totaal  23,0 24,2 25,1 25,9 26,5 27,2 27,9 28,9 29,9 30,9    31,9  
Uitkeringen OP  17,1 18,0 18,8 19,8 20,5 21,3 22,1 23,0 24,0 24,9 25,9 
Bron: Statistiek.dnb.nl, tabel 8.4. 
 
Vraag 244 
Hoe is het nieuwe nabestaandenpensioen geregeld voor mensen die, voorafgaand aan hun 
overlijden, door ziekte geen werkgever meer hebben? 
89 
 

sluit voor nieuwe instroom per 1 januari 2023. De verwachting is dat de instroom in de OBR steeds 
verder gaat afnemen. Dit komt doordat de groep van personen die reeds per 1 januari 2013 met 
vut- of prepensioen of een daarmee vergelijkbare regeling waren steeds kleiner wordt. Het is niet 
waarschijnlijk dat er veel personen voor 2013 met vut-of prepensioen zijn gegaan en pas na 2022 
de 65-jarige leeftijd bereiken, hierdoor is de verwachting dat als de regeling wordt doorgezet voor 
5 jaar het zeer waarschijnlijk is dat het vooral personen zijn die arbeidsongeschikt zijn en een polis 
hebben die nog loopt tot de 65-jarige leeftijd of personen met een uitkering uit een 
nabestaandenpensioen.  
 
Als de OBR wordt verlengd met 5 jaar betekent dit dat tot 1 januari 2028 instroom kan 
plaatsvinden in de OBR. Een verlenging van 5 jaar leidt derhalve nog tot uitkeringslasten na 2027. 
In de onderstaande tabel wordt de raming van de verwachte uitkeringslasten weergegeven bij 
verlenging van de OBR-regeling onder de huidige voorwaarden met 5 jaar.  
 
Budgettaire effecten (x €1 mln) 2023 2024 2025 2026 2027 2028 2029 
Uitkeringslasten (verlengen onder huidige 
voorwaarden met 5 jaar) 0,1 0,4 0,5 0,5 0,5 0,4 0,2 
 
Het verlengen van de einddatum van de OBR zal ertoe leiden dat de OBR een regeling voor een 
relatief kleine groep mensen, waarbij de SVB na 2023 het systeem en de kennis in stand moet 
houden voor een (steeds) beperkter aantal OBR-gevallen. Dit is kwetsbaar en ondoelmatig voor de 
uitvoering.  
 
Vraag 248 
Hoeveel kost het om de OBR-regelingen door te zetten als de inkomensvoorwaarden worden 
losgelaten de aankomende vijf jaar? 
 
Antwoord 248 
Het loslaten van de inkomensvoorwaarden voor vijf jaar heeft als gevolg dat aan de verruiming van 
de voorwaarden van de OBR terugwerkende kracht gegeven moet worden. Dit is zeer 
gecompliceerd. Zo zouden bijvoorbeeld niet alleen oude OBR-uitkeringen, maar ook oude 
afgewezen OBR-aanvragen herzien moeten worden op basis van veelal gewijzigde persoonlijke 
omstandigheden. Ook mensen die destijds niet hebben aangevraagd, omdat ze dachten niet aan de 
inkomenstoets te voldoen, zouden dan alsnog kunnen aanvragen. Dit zou ook gevolgen kunnen 
hebben voor bijvoorbeeld toeslagen, eventueel ontvangen bijstand en andere inkomensafhankelijke 
regelingen. Een versoepeling van de inkomenstoets bij verlenging van de OBR is daarom juridisch 
en uitvoeringstechnisch zeer kwetsbaar. Op voorhand is het hierdoor niet mogelijk om de 
verwachte kosten aan uitkerings- en uitvoeringskosten bij het loslaten van de 
inkomensvoorwaarden voor de aankomende 5 jaar te kwantificeren.  
 
Vraag 249 
Hoeveel/hoe vaak zijn mensen afgewezen voor de OBR, omdat zij niet aan de voorwaarden 
voldeden? Vielen deze mensen niet in de groep van 8.100 of kan het zijn dat er schrijnende 
gevallen worden gemist? 
 
Antwoord 249 
In 2019 is op 1.281 OBR-aanvragen een beslissing genomen. Hiervan zijn er 518 aanvragen 
afgewezen. De meest voorkomende afwijzingsgrond is een te hoog inkomen gedurende de OBR-
periode. Veelal gaat het om aanvullend pensioen dat naar voren is gehaald, of om een uitkering op 
grond van de werknemersverzekeringen. Niet bekend is hoeveel zelfstandigen met een AOV-
verzekering, die eindigt op 65 jaar, zijn afgewezen. De SVB houdt niet bij wat de rechtgevende 
uitkering is voor de OBR.  
 
Vraag 250 
Wat is het aanbod van verzekeraars richting nieuwe en bestaande AOV-klanten geweest als reactie 
op een inkomenshiaat door de AOW-leeftijdsverhoging? Zijn er mensen uit de doelgroep die 
helemaal geen aanbod hebben ontvangen (anders dan mensen die een aanbod hebben ontvangen, 
maar dit niet hebben geaccepteerd)?  
 
Antwoord 250 
Zie het antwoord op vraag 245.  
91 
 

2014 5,1% 5,1% 
2015 5,2% 5,3% 
2016 5,2% 5,3% 
2017 5,1% 5,3% 
2018 4,9% 5,2% 
2019 4,9% 5,2% 
2020 5,3% 5,6% 
2021 5,3% 5,6% 
2022 5,2% 5,6% 
2023 5,2% 5,6% 
2024 5,2% 5,6% 
2025 5,2% 5,7% 
 
Vraag 252 
Hoeveel geld wordt er bespaard op werkloosheidsuitkeringen en arbeidsongeschiktheidsuitkeringen 
voor mensen tussen de 65 jaar en de AOW-leeftijd, als de AOW-leeftijd daalt naar 65? 
 
Antwoord 252 
In onderstaande tabel zijn de bruto uitkeringslasten (onder andere inclusief AOW-premie) voor de 
werkloosheids-, arbeidsongeschiktheids-, bijstands-, en overige uitkeringen in 2019 weergegeven 
die betrekking hebben op personen van 65 jaar tot de AOW-leeftijd: 
 
Bruto uitkeringslasten (x € 1 mln) 
Werkloosheidsuitkeringen 268 
Arbeidsongeschiktheidsuitkeringen 893 
Bijstandsuitkeringen 203 
Overige uitkeringen 63 
Totaal 1.427 
 
Bij een AOW-leeftijd van 65 jaar is de besparing, gebaseerd op realisatiecijfers 2019, op de 
socialezekerheidsregelingen € 1,4 miljard (zie bovenstaande tabel). Ten opzichte van de besparing 
op de socialezekerheidsregelingen leidt het verlagen van de AOW-leeftijd tot hogere 
uitkeringslasten aan de AOW, AIO en IOAOW. In 2019 wordt de besparing op de uitkeringslasten 
aan de AOW, AIO en IOAOW door de verhoging van de AOW-leeftijd geraamd op circa € 3 miljard. 
Daarnaast is er sprake van lagere belastinginkomsten. Het CPB heeft berekend dat in 2018 de 
102
totale netto besparing 80% van de AOW-besparing bedroeg .  
 
Vraag 255 
Wat is de baankans uitgedrukt in procenten voor werknemers boven de 60 ten opzichte van andere 
leeftijdsgroepen? 
 
Antwoord 255 
De baankans (de kans dat iemand werkzaam is) kan worden berekend door het aantal werkzame 
personen binnen een leeftijdscategorie te delen door alle personen binnen een leeftijdscategorie. 
Voor mensen die 60 jaar of ouder zijn is de baankans 22,5%. Daarmee is de baankans lager dan 
de baankans voor de groep van 15 tot 60 jaar (78,9%). Deze cijfers hebben betrekking op het 
tweede kwartaal van 2020 en zijn hieronder weergegeven. 
 
 
x 1000 15 tot 60 jaar 60 jaar en ouder 
Beroeps- en niet-beroepsbevolking 10044 4411 
Werkzame beroepsbevolking 7921 992 
Baankans 78,9% 22,5% 
 
                                                
102
 https://www.cpb.nl/sites/default/files/omnidownload/CPB-Discussion-Paper-408-The-effects-of-
the-increase-in-the-retirement-age-in-the-Netherlands.pdf 
93 
 

van de premiehoogte. Je kunt niet op voorhand zeggen dat iemand met een lagere opleiding 
nadeel heeft van de gemiddelde levensverwachting. Als het deelnemersbestand heel homogeen is 
(bijvoorbeeld veel lagere opgeleiden), dan ligt de gemiddelde levensverwachting bij dat fonds heel 
dicht bij de levensverwachting van dat individu. 
 
Uit CBS-statistieken blijkt dat het verschil in levensverwachting tussen laag- en hoogopgeleiden in 
109
de periode 2015-2018 gemiddeld circa 3,8 jaar bedraagt. Het valt dan ook te verwachten dat 
laagopgeleiden bij een gelijke AOW-leeftijd gemiddeld jaar circa 3,8 jaar korter AOW ontvangen 
dan hoogopgeleiden. 
 
Vraag 259 
Klopt het dat het aantal 20-minners de komende jaren gaat afnemen? Wat betekent dit voor onze 
overheidsfinanciën? 
 
Antwoord 259 
Volgens de bevolkingsprognose van het CBS neemt het aantal 20-minners de komende jaren 
inderdaad af, zowel in absolute als relatieve zin. Tussen 2019 en 2025 daalt het aantal 20-minners 
van 3.778.137 naar 3.739.441. Omdat de totale bevolking toeneemt, daalt het aandeel 20-minners 
volgens de prognose sneller, van 21,7% naar 20,7%. Volgens de prognose stijgt het aantal en 
aandeel 20-minners na 2025 weer in absolute termen en vanaf 2030 ook weer in relatieve termen. 
In de periode tot 2025 daalt de verhouding 20-minners ten opzichte van de potentiële 
beroepsbevolking, de zogenaamde groene druk. (Bron: CBS, Statline, geraadpleegd 20-10-2020)  
 
Omdat het gemiddelde netto profijt van de overheid voor deze groep positief is (zie onderstaande 
figuur rechts), heeft dit op de korte termijn een positief effect op de overheidsfinanciën. Op de 
langere termijn is er echter sprake van een negatieve ontwikkeling. Een daling van de 20-minners 
nu zorgt immers voor een daling van de potentiële beroepsbevolking in de toekomst, terwijl deze 
groep juist netto bijdraagt aan de overheidsfinanciën.  
 
Figuur: De ontwikkeling van de grijze druk (links) en het leeftijdsprofiel van netto profijt overheid 
(rechts) 
 
Bron: CPB (2019), Zorgen om morgen: Vergrijzingsstudie 2019 
 
Vraag 260  
Klopt het dat een verhoging van de AOW-leeftijd kan leiden tot een eerder ontslag voor oudere 
werknemers? Kan dit worden onderbouwd met cijfers? 
 
  
                                                
109
 https://opendata.cbs.nl/#/CBS/nl/dataset/83780NED/table?dl=23CD9 
95 
 

Datum Gehuwd Stijging in %   Alleenstaand Stijging in % 
1-1-2017 769,03     1127,79   
1-7-2017 775,49 1% 1136,13 1% 
 
1-1-2018 782,95 1% 1148,4 1% 
 
1-7-2018 789,81 1% 1156,43 1% 
 
1-1-2019 809,81 3% 1190,58 3% 
 
1-7-2019 818,55 1% 1202,99 1% 
 
1-1-2020 833,92 2% 1230,24 2% 
 
1-7-2020 844,4 1%   1245,04 1% 
 
Vraag 263 
110
Welke gevolgen heeft de verhoging van het WKB bedrag voor het derde kind voor het aantal en 
percentage kinderen dat in armoede leeft? 
 
Antwoord 263 
Het kabinet heeft de ambitie om, samen met gemeenten, kinderen in armoede beter te bereiken en 
het aantal huishoudens met kinderen dat onder de armoedegrens leeft, te verlagen. In de 
Kamerbrief intensivering armoede- en schuldenaanpak (Tweede Kamer, 35 420, nr. 569) is een 
pakket aan maatregelen gepresenteerd dat onder meer gericht is op het bestrijden van armoede 
onder kinderen. Onderdeel van dit pakket is de verhoging van het maximumbedrag vanaf het 
derde kind van het Kindgebonden budget tot ruim 900 euro per kind per jaar. Uit het rapport 
Kansrijk Armoedebeleid van CPB/SCP blijkt dat het verhogen van het Kindgebonden budget voor 
gezinnen met drie of meer kinderen een effectieve manier is om de armoede onder kinderen te 
bestrijden omdat deze huishoudens veel vaker in armoede verkeren dan huishoudens met minder 
kinderen. Door het maximumbedrag vanaf het derde kind te verhogen, kan de armoede onder 
kinderen gericht worden teruggedrongen. Als gevolg van deze maatregel ervaren circa 185 duizend 
huishoudens een positief inkomenseffect.  
 
Vraag 264 
111
Welke voorwaarden zijn er gesteld aan de extra tegemoetkoming AKW ? 
 
Antwoord 264 
Ouders hebben recht op een extra bedrag aan kinderbijslag als zij gedurende een heel jaar recht 
hebben op dubbele kinderbijslag voor een thuiswonend kind dat intensieve zorg nodig heeft èn de 
minstverdienende partner niet meer dan € 5.072 per jaar verdient. Voor alleenstaande ouders 
geldt de inkomenseis (van de partner) niet.  
 
Vraag 265 
Wat is de verklaring voor de zeer sterke toename in het aantal geconstateerde overtredingen van 
de AKW in relatie tot de afname van het aantal onderzochte fraudesignalen? 
 
Antwoord 265 
Het aantal geconstateerde overtredingen en het benadelingsbedrag is in 2019 sterk toegenomen. 
Dit komt omdat de handhaving op het inkomen van kinderen van 16 en 17 jaar in 2018 tijdelijk is 
stilgelegd. De SVB heeft dit in 2019 met terugwerkende kracht weer opgepakt (Tweede Kamer, 
26 448, nr. 608). Daarnaast heeft de verhoging van de stagevergoeding tot het minimumloon voor 
BOL en BBL leerlingen een verhogend effect gehad. Hierdoor kwamen zij eerder boven de 
bijverdiengrens uit. Deze bijverdiengrens is per 1 januari 2020 afgeschaft (Tweede Kamer, 35 275, 
nr. 2).  
 
Vraag 266 
Kunt u een expliciete uitsplitsing van het extra coronageld voor de uitvoering in de jaren 2020 en 
2021 in tabel 99 geven? Hoe wordt de voor 2021 begrote € 100 miljoen extra verdeeld over de drie 
uitvoeringsdiensten? 
 
  
                                                
110
 WKB: Wet op het Kindgebonden Budget 
111
 AKW: Algemene Kinderbijslagwet 
97 
 

 
Daarnaast kijken UWV en SZW naar mogelijke maatregelen indien het tekort niet kan worden 
opgevangen. Deze maatregelen zullen alleen in werking treden wanneer de instroom te hoog blijkt 
om bij te benen met opschaling en zullen tijdelijk van aard zijn. In de eerstvolgende Kamerbrief 
Stand van de Uitvoering (eind 2020) zal de minister uw Kamer hier nader over inlichten. 
 
Vraag 268 
Kan voor de afgelopen tien jaar een overzicht gegeven worden van het structurele budget, 
beschikbaar voor de handhaving van UWV? 
 
Antwoord 268 
In onderstaand overzicht is het budget voor de Directie Handhaving van UWV weergegeven voor de 
periode 2010-2020. 
 
Tabel: Budget Directoraat Handhaving 
Jaar € mln 
2010 € 45,8 
2011 € 43,9 
2012 € 39,0 
2013 € 42,7 
2014 € 51,6 
2015 € 49,0 
2016 € 38,8 
2017 € 34,2 
2018 € 34,9 
2019 € 38,6 
2020 € 50,4 
 
Hoewel in het overzicht het budget is weergegeven voor de Directie Handhaving, betreft 
handhaving een integrale UWV brede taak, die eveneens wordt uitgevoerd door andere divisies van 
UWV, zoals Uitkeren en WERKbedrijf.  
 
Vraag 269 
Waarom beschrijft tabel 101 voor indicatiestelling wsw komende jaren steeds lagere bedragen? 
 
Antwoord 269 
Sinds de invoering van de Participatiewet is er geen nieuwe instroom op de Wsw. Het aantal 
mensen in de Wsw neemt elk jaar af. In tabel 101 zijn de uitvoeringskosten van UWV van de 
indicatiestelling van Wsw-ers opgenomen. Op dit moment zijn dit alleen nog herindicaties. De 
omvang van deze kosten neemt af met de omvang van het bestand. 
 
Vraag 270 
Kunt u de “kosten heffingskortingen AOW” volgens tabel 103 voor het jaar 2021 uitsplitsen naar de 
diverse heffingskortingen waar deze post betrekking op heeft? 
 
Antwoord 270 
Dat is helaas niet mogelijk. 
 
In de Wet Financiering Sociale Verzekeringen (Wfsv) is vastgelegd dat er een bijdrage in de kosten 
van heffingskortingen (BIKK) is, en hoe deze berekend moet worden. 
 
Zoals toegelicht in de memorie van toelichting bij de Aanpassingswet Wet inkomstenbelasting 2001 
(Tweede Kamer, 27 184, nr. 3) werd met de Wet inkomstenbelasting 2001 het systeem van de 
belastingvrije som, het arbeidskostenforfait en de ouderenaftrekken vervangen door een systeem 
van heffingskortingen (algemene heffingskorting, arbeidskorting en ouderenkorting). Het 
overstappen naar het systeem van heffingskortingen zorgde voor een lagere opbrengst van de 
premies volksverzekeringen. Dat kwam omdat de belastingvrije som en het arbeidskostenforfait in 
veel gevallen (bij mensen met een hoger inkomen) alleen invloed hadden op de te betalen 
e e
belasting in de 3 en 4 schijf. In die gevallen was er dan geen invloed op de te betalen premies 
voor de volksverzekeringen.  
 
De BIKK is ingesteld om de budgettaire derving van het overstappen op het systeem van 
heffingskortingen te compenseren. Dat betekent dus dat de BIKK niet de volledige kosten van de 
99 
 

Vraag 274 
Welke minderheid integreert het makkelijkst in de Nederlandse samenleving? Wat zijn hier de 
redenen voor? 
 
Antwoord 274 
Er zijn grote verschillen tussen herkomstgroepen, maar ook binnen herkomstgroepen. Daarbij valt 
te denken aan generaties, aan sociaal, cultureel en economisch kapitaal. Al deze elementen zijn 
van invloed op de participatiekansen van groepen in de Nederlandse samenleving. Het is dan ook 
niet zo dat er één specifieke herkomstgroep is aan te wijzen die het makkelijkst integreert in de 
Nederlandse samenleving.  
 
Vraag 275 
112
Wat is het aantal NT2 -docenten dat in totaal wordt ingezet in de asielketen in het kader van 
voorinburgering? Hoeveel asielzoekers worden er gemiddeld ondergebracht per NT2-docent? 
 
Antwoord 275 
Afhankelijk van de prognosecijfers van het aantal inburgeringsplichtige vergunninghouders wordt 
bepaald hoeveel NT2-docenten er moeten worden ingezet. Naar verwachting zullen dat er voor 
2020 in totaal 65 zijn. Gemiddeld worden er per jaar 83 asielstatushouders ondergebracht bij één 
docent.  
 
Vraag 276 
113
Wat is de stand van zaken van voorinburgering in AZC’s ? 
 
Antwoord 276 
De coronamaatregelen hebben een weerslag op de voorinburgering. Voor 2020 is de prognose voor 
het programma voorbereiding op de inburgering vastgesteld op 5.347 trajecten. Hierbij wordt 
uitgegaan van 80% deelname. In de eerste helft van dit jaar zijn er in totaal 1.513 trajecten 
gerealiseerd. Voor de voorinburgering geldt dat een belangrijk deel bestaat uit groepsgewijze 
trainingen en taalonderwijs. Als gevolg van de coronamaatregelen in maart hebben de activiteiten 
in het kader van de voorinburgering daarom gedeeltelijk stilgelegen. Sinds mei is er weer een 
lichte stijging te zien, mede omdat veel activiteiten online doorgang konden vinden. Gegeven het 
belang van de voorinburgering, wordt gekeken naar manieren om ook in dit jaar een zo groot 
mogelijk bereik te realiseren.  
 
Vraag 277 
114
Uit nieuwsberichten in de media blijkt dat er vanwege grote achterstanden bij de IND een 
hogere instroom wordt verwacht richting gemeenten, is hier rekening mee gehouden bij het budget 
voor de inburgeringsvoorzieningen? 
 
Antwoord 277 
Op 3 november heeft de staatssecretaris van J&V de huisvestingstaakstelling voor de eerste helft 
van 2021 gepubliceerd. De ramingen van de budgetten ter financiering van de voorinburgering, 
maatschappelijke begeleiding en leningen bij DUO worden jaarlijks bijgesteld aan de hand van de 
actuele volumeprognoses. Dit geldt ook voor het gemeentelijk budget ter financiering van de 
inburgeringsvoorzieningen voor het nieuwe stelsel vanaf juli 2021. Met gemeenten is tevens 
afgesproken dat het budget ter financiering van de inburgeringsvoorzieningen ieder jaar na afloop 
van het uitvoeringsjaar nogmaals wordt bijgesteld aan de hand van het werkelijke aantal 
inburgeringsplichtigen in iedere gemeente. 
 
Vraag 278 
Kunt u toelichten wat er in de brede weerbaarheidsagenda staat? Maakt zelfbeschikking hier 
onderdeel van uit? 
 
Antwoord 278 
Het ministerie van SZW werkt samen met diverse stakeholders in het sociaal domein, waaronder 
departementen, gemeenten, gemeenschappen en wetenschappers aan de contouren van een brede 
weerbaarheidsagenda (werktitel) voor de periode 2021-2025. De reikwijdte van de agenda staat 
derhalve nog niet vast. Thema’s als ‘samen leven’, gelijke kansen, participatie, zelfbeschikking en 
                                                
112
 NT2: Nederlands als tweede Taal 
113
 AZC: Asielzoekers centrum 
114
 IND: Immigratie- en Naturalisatiedienst 
101 
 

Vereniging van Nederlandse 
VNG - Implementatie Inburgering 
Gemeenten 
Stichting Projectenbureau Publieke GGD/GHOR project Facilitering toezicht jeugdverblijven 
Divosa Besluit subsidieaanvraag 'Ondersteuning VOI' 
Divosa Divosa "ondersteuning veranderopgave inburgering" 
Verwey-Jonker Instituut Besluit subsidieaanvraag 'LPV' 
Nederlands Jeugd Instituut Preventie extremisme & polarisatie 
COA Centraal Orgaan Opvang 
'Vroege integratie en participatie' 
Asielzoekers 
COA Centraal Orgaan Opvang 
Subsidie 'Vroege integratie en participatie' COA 
Asielzoekers 
Stichting Het Begint Met Taal Project 'Meepraten! Spreek Taal 3: op weg naar B1' 
Zorgcampus Rotterdam B.V. Allochtone vrouwen in de zorg 
St Nationaal Instituut Nederlands Toekenning project Nationale herdenking 
Slavernijverleden en Erfenis slavernijverleden 
Fier Stichting Fier project Familiesteunpunt Radicalisering 
Visio Het Loo Erf Taaltraining visueel beperkte inburgeringsplichtigen 
Verhogen impact kernactiviteiten Respect Education 
Stichting Respect Education Foundation 
Foundation 
Stichting Pharos Expertisecentrum Aan de Slag 
Faculteit der Rechtsgeleerdheid van de  
Denktank Islam in Nederland 
Universiteit Leiden 
Subsidie toezicht instrument cursusinstellingen 
Stg Blik op Werk 
inburgering 
Stg Blik op Werk Subsidie 'Controle onderwijskwaliteit' 
Stichting Wachtgelden Instituut 
Project uitvoering wachtgelden oud personeel Forum 
Multiculturele Vraagstukken 
St Nationaal Instituut Nederlands 
NiNsee project Onderzoek slavernijverleden  
Slavernijverleden en Erfenis 
Stichting V.U. St. VU Amsterdam prof. imams in Nederland 
Stichting Prins Bernhard Cultuurfonds St. Bernard Fonds Cultuur Decade 2017 
Instelling van het Fonds Afrikaanse Diaspora in 
Stichting Oranje Fonds 
Nederland 
 
Vraag 282 
Kunt u aangeven welk bedrag van de subsidieruimte niet juridisch verplicht is binnen de 
integratiesubsidies? 
 
Antwoord 282 
De structurele subsidies zijn geoormerkte subsidies voor KIS (€ 2,736 miljoen), Vluchtelingenwerk 
(€ 1,032 miljoen) en COA voor de Vroege integratie en participatie van statushouders (€ 3,8 
miljoen) in 2021. Daarvan is nog niet verplicht: 
- KIS: € 2,2 miljoen; 
- Vluchtelingenwerk: € 0,8 miljoen; 
- COA: € 3,0 miljoen. 
 
Deze subsidiebedragen worden juridisch verplicht zodra de aanvragen over 2021 van deze 
organisaties in januari 2021 zijn ontvangen en per beschikkingen zijn toegekend. 
 
Op de post overige subsidies 2021 is een bedrag van € 5,75 miljoen nog niet verplicht. Hiervan 
wordt € 5,5 miljoen verplicht in januari 2021 als de toegezegde subsidieaanvragen van Divosa (€ 
4,5 miljoen) en VNG (€ 1,0 miljoen) voor de veranderopgave inburgering zijn ontvangen en per 
beschikking toegekend. 
 
  
103 
 

Vraag 288 
116
Welk bedrag is op artikel 99 gereserveerd voor nieuwe taken bij DUO ? 
 
Antwoord 288 
Op dit moment voert DUO een uitvoeringstoets uit op basis van het ontwerp Besluit inburgering 
20.. en de ontwerp Regeling inburgering 20... die op 1 september 2020 in (internet)consultatie is 
gegaan. In deze uitvoeringstoets zullen ook de financiële consequenties voor DUO van het nieuwe 
stelsel worden meegenomen. De uitkomsten van deze toets zullen de basis vormen voor 
gesprekken tussen het ministerie van SZW en DUO over het budget voor de komende jaren. 
 
In afwachting daarvan staat er circa € 34 miljoen gereserveerd op artikel 99. Dit is overigens niet 
alleen bestemd voor DUO, maar ook voor de uitkomsten van enkele andere uitvoeringstoetsen.  
 
Vraag 289 
Hoeveel procent van het totaalbedrag kwijtgescholden leningen inclusief rente komt van mensen 
die hun inburgering met succes gehaald hebben binnen de wettelijke termijn?  
 
Antwoord 289 
Op 1 juli 2020 was het bedrag kwijtgescholden leningen inclusief rente voor asielmigranten die 
succesvol hebben voldaan aan de inburgeringsplicht € 279,6 miljoen (70%). Het bedrag 
kwijtgescholden leningen inclusief rente voor asielmigranten met een ontheffing van de 
inburgeringsplicht was € 117,6 miljoen (30%).  
 
Vraag 290  
Wat zijn de meest recente cijfers over de fraude bij inburgeringsscholen?  
 
Antwoord 290 
In de brief aan de Tweede Kamer van 15 juli 2020 (Tweede Kamer, 32 824, nr. 303) zijn de 
recente fraude cijfers opgenomen.  
 
Vraag 291 
Waar is de verwachting op gebaseerd dat aan inhuur externen per 2021 de helft minder wordt 
uitgegeven? Betekent dit ook dat het aantal externen met hetzelfde percentage zal dalen? 
 
Antwoord 291 
De begrotingsstand 2021 van € 5,7 miljoen is van vergelijkbare omvang met de begroting 2020 
(€ 5,8 miljoen). Dit is de stand aan het begin van het jaar. In de loop van een jaar kan blijken dat 
er aanvullende middelen nodig zijn. Dit geldt met name voor automatiseringsprojecten waarvan de 
invulling bepaalt in hoeverre er sprake is van externe inhuur. Er vindt dan een herschikking plaats 
van het budget automatisering naar het budget externe inhuur. De huidige stand voor externe 
inhuur in 2020 is € 10,7 miljoen. 
 
Vraag 292 
Kunt u een overzicht geven van de stand van zaken ten aanzien van de realisatie van de 
Klimaatakkoord afspraak ten aanzien van het verduurzaming van het Rijkswagenpark voor wat 
betreft het departement Sociale Zaken en Werkgelegenheid in 2019, 2020 en 2021 in de vorm van 
een overzicht van het absolute aantal voertuigen en het percentage dat emissieloos is? 
 
Antwoord 292 
SZW heeft (net als de andere departementen) zijn commitment ten aanzien van de doelstellingen 
met betrekking tot de verduurzaming van het Rijkswagenpark uitgesproken. Bij SZW hebben de 
Rijksschoonmaakorganisatie en Inspectie SZW een wagenpark. Deze SZW-onderdelen hebben de 
transitie ingezet naar zero emissie. Wel moet helaas worden geconstateerd dat SZW op dit moment 
vertraging heeft op het dossier verduurzaming wagenpark. Het totale wagenpark van SZW zal 
daardoor in 2020 de 20% niet halen. SZW wil de doelstelling uit het klimaatakkoord van een 
volledig emissieloos wagenpark in 2028 nog steeds halen.  
 
In onderstaande tabel is het aantal voertuigen en het aantal emissieloze voertuigen voor SZW als 
geheel opgenomen. Overigens is de impact van SZW op het totale wagenpark van de Rijksoverheid 
beperkt.  
 
                                                
116
 DUO: Dienst Uitvoering Onderwijs 
105 
 

Antwoord 297 
Op artikel 99 staan middelen gereserveerd die op een later moment naar de betreffende 
beleidsartikelen worden overgeboekt. Het moment daarvoor is als de invulling van het beleid nader 
uitgewerkt is. Voor 2021 staan er middelen voor de uitvoering van het steun- en herstelpakket in 
verband met de coronacrisis (€ 530 miljoen), de Verander Opgave Inburgering (€ 45 miljoen) 
Breed Offensief (€ 33 miljoen) en Loondoorbetaling bij ziekte (€ 25 miljoen), uitvoeringskosten 
voor het ZZP-dossier en een taakstellende onderuitputting op de SZW-begroting (€ -25 miljoen).  
De middelen voor de uitvoering van het steun- en herstelpakket zullen bij Nota van Wijziging, nog 
voor de begrotingsbehandeling plaatsvindt, worden verdeeld naar de betreffende beleidsartikelen 
en begrotingen. Het overige deel bestaat uit kleinere dossiers en uit loon- en prijsbijstelling die nog 
moet worden uitgekeerd. 
 
Steun en herstelpakket (€ 530 miljoen in 2021) 
Naast het verlengen van de overbruggingsmaatregelen tot 1 juli 2021 treft het kabinet een 
omvangrijk sociaal pakket met aanvullende maatregelen. Onderdelen van het pakket zijn een 
goede begeleiding van werk(loosheid) naar werk, bij- en omscholing, de aanpak van 
jeugdwerkloosheid en de bestrijding van armoede en schulden. Hiervoor reserveert het kabinet 
over de jaren 2020-2024 cumulatief ongeveer € 1,4 miljard. De middelen voor de uitvoering van 
het steun- en herstelpakket zullen bij Nota van Wijziging, nog voor de begrotingsbehandeling 
plaatsvindt, worden verdeeld naar de betreffende beleidsartikelen en begrotingen. 
 
Verander Opgave Inburgering (€ 45 miljoen in 2021)  
Met het regeerakkoord zijn vanaf 2019 middelen beschikbaar gesteld voor het nieuwe 
inburgeringsstelsel dat in 2021 in werking treedt. De in 2021 beschikbare middelen worden onder 
meer besteed aan de ontwikkeling van ICT, aan de uitvoering van nieuwe taken door DUO en aan 
begeleiding door gemeenten aan de zogenoemde ‘en ondertussen-groep’ in het oude stelsel.  
 
Breed Offensief (€ 33 miljoen in 2021)  
Voor het wetsvoorstel breed offensief is incidenteel € 53 miljoen gereserveerd, verspreid over 2020 
en 2021, onder andere om het proces rondom de loonkostensubsidie meer te stroomlijnen en te 
uniformeren. De bestemming van de middelen wordt ook met gemeenten besproken om tot een 
doelmatige besteding te komen. 
 
Loondoorbetaling bij ziekte (€ 25 miljoen in 2021)  
De in 2021 beschikbare middelen worden besteed aan het alternatieve pakket aan maatregelen om 
de loondoorbetalingsverplichtingen makkelijker, duidelijker en goedkoper maken. Hierover is de 
Tweede Kamer middels twee brieven geïnformeerd (Tweede Kamer, 29 544, nr. 873 en Tweede 
Kamer, 32 716, nr. 37). De € 25 miljoen is bestemd voor de maatregelen:  
• Kwaliteitsimpuls om het medisch advies van bedrijfsarts en het medisch oordeel van de 
verzekeringsarts beter op elkaar af te stemmen;  
• Experimenten die werkhervattingskansen verbeteren in het tweede spoor;  
• Verbeteren van de transparantie rondom loondoorbetaling;  
• Investeren in de ontwikkeling van de MKB-verzuim-ontzorg-verzekering.  
 
Uitvoeringskosten ZZP-dossier (€ 5 miljoen in 2021) 
Voor de uitvoeringskosten op het ZZP-dossier is structureel € 5 miljoen gereserveerd. 
 
Taakstellende onderuitputting (€ -25 miljoen in 2021)  
Op de SZW-begroting is een taakstelling ingeboekt die gedurende het jaar dient te worden ingevuld 
uit onderuitputting die gedurende het jaar ontstaat.  
 
Vraag 298 
Kunt u de prognose voor de verdeling van de onvoorzien post op artikel 99 geven uitgesplitst per 
doel waarvoor het gereserveerd is en waarom? 
 
Antwoord 298 
Zie het antwoord op vraag 297. 
 
Vraag 299 
Wat zijn de geraamde belastingopbrengsten over aanvullende pensioenen in de komende 40 jaar in 
verhouding tot de lasten voor AOW-uitkeringen? 
 
  
107 
 

te nemen dat dit de komende decennia zal veranderen. Het kan zijn dat de last van de 
inkomstenbelasting in de toekomst stijgt, bijvoorbeeld omdat de arbeidsparticipatie nu hoger is dan 
twintig jaar geleden. Bij toekomstige AOW-gerechtigden is dan sprake van een groter aanvullend 
pensioen, en dus meer belasting. Ook stijgt de verschuldigde inkomstenbelasting voor AOW-ers 
met aanvullend pensioen doordat de tweede schijf van de inkomstenbelasting beperkt geïndexeerd 
wordt. In de houdbaarheidsstudie geeft het CPB aan dat de toekomstige oploop van de AOW-
uitgaven en de ontwikkeling van de directe belasting op pensioenen samen per saldo geen effect 
hebben op de houdbaarheid. Naar verwachting geldt dus ook in de toekomst dat voor de AOW-
gerechtigde generaties de baten van AOW-uitkeringen hoger zijn dan de lasten van de 
inkomstenbelasting.  
 
Vraag 300 
Kan toegelicht worden, waarom de koopkrachtplaatjes - ook in de coronacrisis - "een goede 
inschatting" van de koopkrachtontwikkeling geven van verschillende groepen huishoudens? 
 
Antwoord 300 
Koopkrachtplaatjes laten de effecten zien van de economie en van het beleid van de overheid op 
het inkomen van verschillende groepen huishoudens, onder gelijkblijvende omstandigheden 
(statisch). Koopkrachtplaatjes zijn minder geschikt om de eigen koopkracht te voorspellen.  
Iemand kan immers werkloos worden of juist meer geld gaan verdienen, gaan samenwonen of 
scheiden, een kind krijgen of voor een grote onvoorziene uitgave komen te staan. Dergelijke 
ontwikkelingen hebben een grote impact op de portemonnee van mensen, maar worden niet 
meegenomen in de ramingen.  
 
Hoewel de coronacrisis voor een deel van de werkenden en zelfstandigen aanzienlijke 
inkomensgevolgen heeft, is dit tot op heden voor het overgrote deel (gelukkig) niet het geval. Voor 
de huishoudens die niet direct in de portemonnee getroffen worden door de coronacrisis – veelal de 
huishoudens die hun baan of opdrachten behouden, maar ook uitkeringsgerechtigden die een 
uitkering behouden en gepensioneerden - geven de statische koopkrachtplaatjes een goede 
indicatie van de effecten van economische ontwikkelingen en beleid op de koopkracht van 
verschillende groepen huishoudens. 
 
Vraag 301 
Kan, gegeven de huidige economische ontwikkeling, een (zeer) globale onzekerheidsmarge 
aangegeven worden voor het gepresenteerde koopkrachtbeeld voor 2021? 
 
Antwoord 301 
Dit is niet in algemene zin mogelijk. De koopkrachtontwikkeling in de koopkrachtplaatjes is 
voornamelijk afhankelijk van de contractloonontwikkeling, inflatie en beleid. Als voorbeeld kan 
gegeven worden dat als de inflatie 1%-punt hoger uitkomt dan eerder geraamd het mediane 
koopkrachtbeeld voor 2021 met 1%-punt daalt van +0,9% naar -0,1%. Als de 
contractloonontwikkeling 1%-punt tegenvalt, daalt het mediane koopkrachtcijfer met 0,4%-punt 
naar +0,5%. Veranderingen in de persoonlijke situatie van huishoudens, zoals het mogelijk verlies 
van een baan bij oplopende werkloosheid, worden vanwege de statische aard van de 
koopkrachtplaatjes niet meegenomen. 
 
Vraag 302 
Kan uitgelegd worden waarom - ook in deze crisis - de gepresenteerde koopkrachtontwikkeling een 
'goede inschatting' van de koopkrachtontwikkeling van verschillende groepen huishoudens geeft? 
 
Antwoord 302 
Zie het antwoord op vraag 300. 
 
Vraag 303 
Kan in één grafiek de koopkrachtontwikkeling worden weergegeven vanaf 2008 voor: werkenden, 
mensen met een uitkering, mensen met alleen AOW, en mensen met AOW en een aanvullend 
pensioen? 
 
Antwoord 303 
Onderstaande grafiek op basis van CBS-data laat de mediane koopkrachtontwikkeling zien van 
werkenden, uitkeringsgerechtigden, gepensioneerden met een aanvullend pensioen van minder 
dan 5.000 per jaar en van gepensioneerden met een aanvullend pensioen tussen de 10.000 en 
20.000 euro. Omdat er steeds minder gepensioneerden zonder aanvullend pensioen zijn, zijn er 
109 
 

Antwoord 306 
Het consumentenvertrouwen is een indicator van het oordeel van consumenten over de algemene 
economische situatie en hun eigen financiële situatie (de zogenaamde koopbereidheid). De 
koopkrachtontwikkeling geeft de ontwikkeling van de bestedingsmogelijkheden van een 
huishouden over een bepaalde periode, en volgt uit de ontwikkeling van het besteedbaar inkomen 
gecorrigeerd voor de inflatie. Hoewel beide indicatoren, onder meer, zien op de ontwikkeling van 
de persoonlijke financiële situatie zijn geen eenduidige onderzoeksresultaten naar de onderlinge 
relatie tussen beide indicatoren bekend. 
 
Vraag 307 
Komende jaren nemen de lonen waarschijnlijk beperkter toe, kan aangegeven worden wat de 
verwachte loonstijging is de aankomende jaren? 
 
Antwoord 307 
Het CPB heeft bij de meest recente raming (MEV 2021 en de Actualisatie Verkenning 
Middellangetermijn 2022-2025 die daarbij is gepubliceerd) onderstaande raming opgenomen van 
de ontwikkeling van het cao-loon in de marktsector. 
 
Tabel: raming ontwikkeling cao-loon marksector 2021-2025 (MEV 2021) 
 2021 2022 2023 2024 2025 
Ontwikkeling cao-loon marktsector 1,2 1,2 1,4 1,6 1,8 
Bron: CPB, MEV 2021 
 
Vraag 308 
Kan aangegeven worden, in hoeverre de inschattingen ten aanzien van de externe factoren die het 
koopkrachtbeeld beïnvloeden nog aannemelijk zijn? 
 
Antwoord 308 
De koopkrachtontwikkeling in de koopkrachtplaatjes is voornamelijk afhankelijk van de 
contractloonontwikkeling, inflatie en beleid. Voor de inschatting van de contractloonontwikkeling en 
inflatie sluiten we aan bij de raming die het CPB in de MEV heeft gemaakt. Dat is op dit moment de 
beste raming die er is. Bij de decemberraming worden deze parameters opnieuw door het CPB 
geraamd. In het antwoord op vraag 301 is een voorbeeld opgenomen van het effect van een 
andere contractloonstijging en inflatie op de mediane koopkrachtontwikkeling voor 2021. 
 
Vraag 309 
Kan uit de paragraaf 'Externe factoren die het koopkrachtbeeld beïnvloeden' geconcludeerd worden 
dat u er in de koopkrachtberekeningen er ook vanuit gaat, dat gemeentelijke lasten met 1,5 
procent stijgen in 2021, en is het waar dat als die lasten meer of minder stijgen, het 
gepresenteerde koopkrachtbeeld niet meer klopt voor mensen die hiermee te maken krijgen? 
 
Antwoord 309 
Gemeentelijke lasten lopen in de koopkrachtraming via de inflatie mee, dat betekent dat ze 
onderdeel zijn van de raming van de inflatie. De inflatie is een gewogen gemiddelde van alle 
bestedingen die meegenomen worden. Gemeentelijke lasten kunnen meer of minder stijgen dan de 
inflatie en het is dus niet zo dat ervan uitgegaan wordt dat de gemeentelijke lasten met 1,5 
procent zullen stijgen in 2021. 
 
De koopkrachtraming is een prognose op basis van ingezet beleid en voorspellingen van 
economische ontwikkelingen - zoals die van de inflatie - op basis van de state of the art modellen 
met de meest up-to-date informatie. Gedurende het jaar kunnen die ontwikkelingen anders 
uitvallen dan de voorspellingen, waardoor het koopkrachtbeeld anders uitpakt. 
 
Vraag 310 
Wordt een stijging van de pensioenpremies voor werknemers in 2021 met slechts enkele tienden 
procentpunten realistisch geacht? Kunt u een onderbouwing hiervan geven? 
 
Antwoord 310 
Bij de koopkrachtberekeningen sluit het ministerie van SZW aan bij de ramingen van het CPB, die 
zijn gebaseerd op de meest recente, en best mogelijk inzichten. Dit geldt ook bij de raming van de 
ontwikkeling van de pensioenpremies voor werknemers, die dus op dit moment de meest 
realistische verwachting voor de toekomst geeft. Het blijft echter wel een raming, die bij nieuwe 
inzichten geactualiseerd wordt en dus anders kan uitpakken dan eerder gedacht. 
111 
 

 
Antwoord 314 
De onderzoekers van ABN-AMRO ramen een lagere koopkrachtontwikkeling voor 2021 dan het 
kabinet en het CPB. Dat komt vooral omdat de onderzoekers van ABN-AMRO uitgaan van een 
lagere contractloonontwikkeling en hogere pensioenkortingen. Het klopt dat beide factoren 
belangrijk zijn voor de koopkrachtraming en met onzekerheden zijn omgeven. Het is op dit 
moment te vroeg om de raming voor 2021 bij te stellen. In december komt het CPB met een 
update van de raming voor 2021.  
 
Er zijn een tweetal kanttekeningen te plaatsen bij de raming van ABN-AMRO. In de eerste plaats 
valt het kleine verschil in geraamde koopkrachtontwikkeling tussen werkenden en 
uitkeringsgerechtigden op. Door een verhoging van de arbeidskorting met maximaal € 324 waar 
alleen werkenden van profiteren zal het verschil tussen beide groepen groter zijn dan de 
onderzoekers van ABN-AMRO veronderstellen. Tweede kanttekening ziet op de negatieve 
koopkrachtontwikkeling van de groep gepensioneerden. Voor de meeste gepensioneerden is de 
AOW een belangrijk deel van hun inkomen. De ontwikkeling van de AOW bepaalt daarmee ook voor 
een belangrijk deel de koopkracht van deze groep. De AOW volgt de contractloonontwikkeling. 
Bovendien werkt de voorgenomen verhoging van de algemene heffingskorting met € 82 direct door 
in een hogere AOW-uitkering. Ook verhoogt het kabinet de ouderenkorting met € 55 waardoor 
gepensioneerden met aanvullend pensioen minder belasting betalen. Daar tegenover staat 
uiteraard een mogelijke korting van aanvullende pensioenen. In de raming van de MEV van het 
CPB is gerekend met een gemiddelde korting van circa 0,5% in 2021. Daarbij is rekening gehouden 
met de toezegging van de minister van SZW om vanaf een dekkingsgraad van 90% kortingen te 
voorkomen. Van deze verwachte pensioenkortingen gaat een mediaan inkomenseffect van -0,1% 
uit. Indien de kortingen hoger uitvallen zal het koopkrachtbeeld van gepensioneerden dus lager 
uitvallen, maar de geraamde -0,7% door de onderzoekers van ABN-AMRO lijkt onrealistisch 
negatief.  
 
Vraag 315 
Hoeveel is de koopkracht van huishoudens sinds Rutte I gestegen in totaal en voor werkenden, 
mensen met een uitkering en gepensioneerden? 
 
Antwoord 315 
Zie het antwoord op vraag 303. 
 
Vraag 316 
Wat was de koopkrachtontwikkeling van ouderen sinds Rutte I als alle pensioenfondsen kortingen 
118
hadden doorgevoerd zoals vastgelegd in het FTK ? 
 
Antwoord 316 
Deze vraag is niet eenduidig te beantwoorden omdat het effect van pensioenkortingen op de 
koopkracht mede afhangt van de keuzes die pensioenfondsen maken bij het doorvoeren van 
kortingen. Zo kunnen pensioenfondsen ervoor kiezen om pensioenkortingen over een periode van 
maximaal 10 jaar uit te spreiden, maar kunnen zij er ook voor kiezen om dit niet te doen. De 
gemaakte keuze heeft invloed op de gevolgen van een eventuele pensioenkorting op de 
koopkrachtontwikkeling en de termijn waarop er van invloed sprake is. 
 
Vraag 317 
Wat is de leeftijdssamenstelling van de inkomensgroepen in Figuur 9? Kunt u per inkomensgroep 
aangeven hoe de leeftijdsverdeling van de groep eruit ziet? 
 
Antwoord 317 
In navolgende tabel zijn de inkomenskwintielen uit de genoemde figuur uitgesplitst naar 
leeftijdsgroep. 
  
                                                
118
 FTK: Financieel Toetsingskader 
113 
 

Figuur: Cumulatieve mediane koopkrachtontwikkeling 2018 - 2021 uitgesplitst naar totale 
koopkrachtontwikkeling en koopkrachtontwikkeling als gevolg van inkomensbeleid 
 
Met de maatregelen uit het regeerakkoord maakt het kabinet werk en meer werken lonender.  
Werkenden zijn er daarom meer op vooruit gegaan dan niet-werkenden. Maatregelen die gunstig 
zijn geweest voor de koopkracht van werkenden zijn de hogere arbeidskorting, invoering van het 
tweeschrijvenstelsel en de hogere algemene heffingskorting. Uitkeringsgerechtigden en 
gepensioneerden hebben ook profijt van de verhoging van de algemene heffingskorting. 
Werkenden (excl. zelfstandigen) hadden daarom een cumulatieve koopkrachtontwikkeling van 
5,2%, waarvan 3,6% door inkomensbeleid. Mede door het gevoerde inkomensbeleid hadden 
uitkeringsgerechtigden een mediane koopkrachtontwikkeling van 2,6%, en gepensioneerden een 
mediane koopkrachtplus van 2,5%.  
Gepensioneerden horen tot de groepen die er relatief het minst op vooruit zijn gegaan, met name 
door achterblijvende indexaties van de pensioenen vanwege de wereldwijde lage rentestand. 
Dankzij het gevoerde inkomensbeleid hebben ze toch een mediane koopkrachtplus van 2,5 
procent. Dit komt doordat, naast reguliere indexatie van de AOW-uitkering, gepensioneerden ook 
baat hebben bij generieke lastenverlichtingen. Zo vertaalt de hogere algemene heffingskorting zich 
in een hogere AOW-uitkering, en hebben gepensioneerden met aanvullend pensioen baat bij het 
tweeschijvenstelsel en de hogere ouderenkorting. 
In 2016 heeft de minister van SZW het rapport ‘Terugblik Inkomensbeleid en koopkracht 2012-
2016 naar uw Kamer gestuurd (Tweede Kamer, 34550 XV, nr. 12). Onderstaande figuur toont de 
mediane inkomensontwikkeling over de kabinetsperiode voor verschillende inkomensbronnen en 
inkomensniveaus. Ook in deze studie is onderscheid gemaakt tussen autonome ontwikkelingen en 
het gevoerde inkomensbeleid.  
  
115 
 

Antwoord 320 
Het netto-inkomen van een alleenstaande bijstandsmoeder met drie kinderen in de leeftijd 6-11 
jaar is € 12.918. Het netto-inkomen is het inkomen na belastingen. De te betalen zorgpremie en de 
te ontvangen toeslagen en kinderbijslag worden niet tot het netto-inkomen gerekend, maar worden 
meegenomen in het besteedbaar inkomen. 
 
Vraag 321 
Wat is het netto-inkomen van een paar, beiden in de bijstand, met één kind van tien jaar? 
 
Antwoord 321 
Het netto-inkomen van een paar, beiden in de bijstand, met één kind van tien jaar is € 18.455. 
 
Vraag 322 
Wat is het netto-inkomen van een alleenstaande bijstandsmoeder met drie kinderen in de leeftijd 
6-11 jaar? 
 
Antwoord 322 
Zie het antwoord op vraag 320. 
 
Vraag 323 
Wat is het netto-inkomen van de 20 voorbeeldhuishoudens op pagina 165 in 2021 (tabel 119)? 
 
Antwoord 323 
De netto-inkomens van de 20 voorbeeldhuishoudens staan in de onderstaande tabel: 
 
Actieven:  Inactieven:  
Alleenverdiener met kinderen Totaal Sociale minima  
modaal 28.548 paar met kinderen 18.455 
2 x modaal 45.892 alleenstaande 12.918 
  alleenstaande ouder 12.918 
Tweeverdieners    
modaal + ½ x modaal met kinderen 45.733 AOW (alleenstaand)  
2 x modaal + ½ x modaal met kinderen 63.077 (alleen) AOW 15.467 
2½ x modaal + modaal met kinderen 83.835 AOW +10000 23.270 
modaal + modaal zonder kinderen 56.338   
2 x modaal + modaal zonder kinderen 73.682 AOW (paar)  
  (alleen) AOW 21.205 
Alleenstaande  AOW +10.000 29.716 
minimumloon 19.942 AOW +30.000 42.665 
modaal 28.169   
2 x modaal 45.513   
    
Alleenstaande ouder    
minimumloon 21.157   
modaal 30.871   
 
Vraag 324 
Hoe worden bij het acteren op het voorkomen van armoedeval lokale voorzieningen meegenomen? 
 
Antwoord 324 
In de armoedevalcijfers in de begroting SZW worden bijzondere bijstand en kwijtschelding van 
lokale lasten meegenomen. Omdat er ook aanzienlijke verschillen zijn in het beleid van individuele 
gemeenten ten aanzien van de lokale voorzieningen die zij bieden, is het niet mogelijk deze mee te 
nemen in de algemene armoedevalcijfers. 
 
Om toch een beeld te krijgen van het effect van het samenspel tussen landelijke regelingen en 
120
lokale voorzieningen op de armoede heeft Stimulansz in opdracht van SZW hiertoe een 
121
onderzoek uitgevoerd . Uit het onderzoek blijkt dat landelijke inkomensondersteuning voor 
werkenden met een lager inkomen een groot deel van de totale ontvangen inkomensondersteuning 
                                                
120
 Voorbeelden hiervan zijn de individuele inkomenstoeslag (IIT), kindpakketten en stadspassen. 
121
 https://www.rijksoverheid.nl/documenten/rapporten/2019/11/20/simpel-switchen-in-de-
participatieketen 
117 
 

 
Antwoord 327 
Op het inkomenstraject tussen 100% en 150% WML bouwen de algemene heffingskorting en 
zorgtoeslag af. Dit geldt voor meer typen huishoudens. Specifiek voor dit huishouden geldt dat er 
door het aantal personen in het huishouden recht bestaat op een relatief hoog bedrag aan 
huurtoeslag dat vervolgens wordt afgebouwd. 
 
Vraag 328 
Wat is de oorzaak van het feit dat een alleenstaande ouder er nauwelijks op vooruitgaat wanneer 
hij/zij vier dagen gaat werken tegen minimumloon? 
 
Antwoord 328 
Tot 2015 ging een alleenstaande ouder erop achteruit wanneer deze ging werken tegen 
minimumloon. Door de introductie van de alleenstaande ouderkop in het kindgebonden budget die 
geldt voor zowel bijstandsgerechtigden als werkenden gaat een alleenstaande ouder er nu op 
vooruit. Een alleenstaande ouder die vier dagen gaat werken tegen minimumloon heeft recht op 
het maximale bedrag aan toeslagen, tevens betaalt deze ouder geen inkomstenbelasting. Dat de 
inkomensvooruitgang ten opzichte van de bijstand niet groter is ligt aan het feit dat het bruto-
inkomen van 4 dagen werken tegen minimumloon slechts iets hoger ligt dan het bijstandsinkomen. 
 
Vraag 329 
Wat is de oorzaak van het feit dat een alleenverdiener met kinderen er nauwelijks op vooruitgaat 
wanneer hij/zij vanuit de bijstand voor het WML gaat werken? 
 
Antwoord 329 
Op het moment dat alleenverdiener gaat werken tegen minimumloon vervalt de bijstandsuitkering 
voor de niet-werkende partner. Daardoor is er dan sprake van één inkomen uit arbeid tegenover 
de oude situatie met twee bijstandsuitkeringen. Daarnaast wordt de uitbetaling van de algemene 
heffingskorting aan de minstverdienende partner afgebouwd om de arbeidsparticipatie te 
stimuleren. Dit zorgt voor een lager huishoudinkomen bij de alleenverdiener op minimumloon. Om 
te voorkomen dat het netto-inkomen van een paar in de bijstand hoger wordt dan het netto-
inkomen van een alleenverdiener met minimumloon wordt de dubbele algemene heffingskorting in 
het referentieminimumloon afgebouwd. Hierdoor wordt de jaarlijkse stijging van het 
bijstandsbedrag getemperd. Het afbouwtempo van de uitbetaling van de algemene heffingskorting 
aan de minstverdienende partner is echter sneller dan de afbouw van de dubbele algemene 
heffingskorting in het referentieminimumloon. Hierdoor komen de netto-inkomens van een paar in 
de bijstand en de alleenverdiener dichter bij elkaar te liggen. Op het moment dat de uitbetaling 
van de algemene heffingskorting aan de minstverdienende partner volledig is afgebouwd gaan de 
netto-inkomens weer verder uit elkaar lopen. 
 
Vraag 330 
Hoe is de arbeidskorting precies gekoppeld aan het WML? 
 
Antwoord 330 
De arbeidskorting is inkomensafhankelijk en bestaat uit verschillende elementen die betrekking 
hebben op de hoogte van de bedragen van de arbeidskorting, de mate van opbouw van 
de arbeidskorting en de mate van afbouw daarvan. Deze elementen worden alle jaarlijks 
geïndexeerd, deels op basis van de tabelcorrectiefactor en deels op basis van de ontwikkeling van 
het wettelijk minimumloon (WML). Specifiek de verschillende inkomenstrajecten waarover de 
arbeidskorting opbouwt dan wel afbouwt zijn gekoppeld aan het wettelijk minimumloon. 
 
Bijvoorbeeld tot een inkomen van € 9.922 per jaar geldt een arbeidskorting van 2,812% van het 
inkomen met een maximum van € 279. Het genoemde inkomen van € 9.922 komt overeen met 
50% van het WML (per jaar) en volgt jaarlijks aangepast de ontwikkeling van het WML. 
 
Vraag 331 
Wat is het koopkrachteffect van de verhoging van de ouderenkorting met € 55, voor 
gepensioneerden die alleen of nagenoeg alleen AOW hebben? Verschilt dit van de beleidsmatig te 
realiseren koopkrachtontwikkeling voor werkenden? Wordt er gestreefd naar een gelijke 
koopkrachtontwikkeling voor mensen met (bijna) alleen AOW, en werkenden? zo niet, waarom 
niet? 
 
  
119 
 

Vraag 335 
Hoeveel is de ouderenkorting toegenomen sinds Rutte I? 
 
Antwoord 335 
De maximale ouderenkorting is toegenomen van € 684 in 2010 tot € 1703 in 2021. Van de stijging 
in deze periode was € 900 beleidsmatig en € 119 het gevolg van inflatiecorrecties. Het budgettaire 
beslag van de ouderenkorting is opgelopen van € 1,4 miljard in 2010 tot naar schatting € 4,1 
miljard in 2021, een stijging van 193%. 
 
Sinds Prinsjesdag van dit jaar is meer informatie over de ontwikkeling van alle fiscale regelingen 
(waaronder heffingskortingen) te vinden op www.rijksfinancien.nl/fiscale-regelingen.  
 
Vraag 336 
Hoeveel huishoudens maken gebruik van het kindgebonden budget? Hoe is de opbouw van 
huishoudinkomens van deze groep gebruikers? 
 
Antwoord 336 
Op dit moment ontvangen circa 1 miljoen huishoudens een (voorlopige) toeslag kindgebonden 
budget. De opbouw van huishoudinkomens ziet er als volgt uit: 
 
Inkomensgroep Aandeel 
Minimum 6% 
Minimum – modaal 22% 
Modaal – 1,5 x modaal 25% 
1,5 x modaal – 2 x modaal 29% 
> 2 x modaal 19% 
Totaal 100% 
NB.: Door afronding wijkt de optelling van de onderliggende aandelen af van het totaal. 
 
Vraag 337 
Welke inspanning wordt geleverd om het visualiseren van de koopkrachtontwikkeling - een 
belangrijke parameter voor beleid - voor Caribisch Nederland mogelijk te maken? Wanneer zal dit 
naar verwachting mogelijk zijn? 
 
Antwoord 337 
Het CBS stelt periodiek de mediane koopkrachtontwikkeling van personen in particuliere 
huishoudens op Bonaire, Sint-Eustatius en Saba vast. Hierbij zijn uitsplitsingen beschikbaar naar 
diverse huishoudensamenstellingen, de voornaamste inkomensbron, inkomensgroep en diverse 
kenmerken van de hoofdkostwinnaar zoals leeftijd en geslacht. In opdracht van het kabinet kijkt 
het CBS daarnaast naar het aandeel huishoudens met een inkomen onder, op of boven het ijkpunt 
voor het sociaal minimum, deze statistiek wordt ook bij de beleidsvorming betrokken. 
 
Vraag 338 
Voor hoeveel werkenden zorgt betaald werk en de daarbij behorende inkomenspositie niet voor 
economische en financiële zelfstandigheid en biedt het onvoldoende kansen om mee te doen in de 
samenleving? 
 
Antwoord 338 
Het CBS heeft cijfers beschikbaar van 2011 tot en met 2018 over de mate van economische 
zelfstandigheid en financiële onafhankelijkheid. Cijfers voor 2019 worden in december 2020 
verwacht. In deze cijfers wordt iemand als economisch zelfstandig beschouwd als het individuele 
netto jaarinkomen uit arbeid en eigen onderneming op of boven de netto bijstand van een 
alleenstaande valt (70% van het netto minimumloon). Iemand wordt als financieel onafhankelijk 
beschouwd als het individuele netto jaarinkomen uit arbeid en eigen onderneming minimaal 100% 
van het wettelijke netto minimumloon is.  
 
Ongeveer 11% van de werkenden was niet economisch zelfstandig in 2018, ten opzichte van 14% 
in 2011. Het aantal mensen dat niet financieel onafhankelijk was, is gedaald van 26% in 2011 naar 
21% in 2018. De daling hangt volgens het CBS samen met het de toename van economische 
zelfstandigheid onder vrouwen met een partner en minderjarige kinderen. Steeds meer moeders 
blijven (evenveel uren) werken na de geboorte van hun eerste kind. (Bron: CBS Nieuws, 20-11-
2019, Vooral meer moeders economisch zelfstandig).  
 
121 
 

Antwoord 343 
De staatssecretaris informeert de Kamer binnenkort over de uitvoering van deze motie (Tweede 
Kamer, 35 300 XV, nr. 40) en diverse andere maatregelen die genomen worden rond de 
aansluiting tussen de minnelijke schuldhulpverlening en de wettelijke schuldsanering (Tweede 
Kamer, 24 515, nr. 568).  
 
Vraag 344 
124
Wanneer wordt de uitkomst van de verkenning van het SER Jongerenplatform verwacht naar 
125
aanleiding van de motie van het lid Van Kent c.s. over het recht op volledig minimumloon voor 
jongeren van 18 jaar en ouder? 
 
Antwoord 344 
Op 8 mei jl. heeft de minister van SZW adviesaanvragen ingediend bij de SER, waaronder een 
adviesaanvraag over de gevolgen van het volwassenminimumloon vanaf 18 jaar naar aanleiding 
van de motie Van Kent (Tweede Kamer, 35 300 XV, nr. 55). Bij het advies is het van belang dat de 
inzichten uit de evaluatie van de tweede stap in de aanpassing van het minimumjeugdloon voor 
personen tussen 18 en 21 jaar beschikbaar zijn. Deze evaluatie wordt momenteel uitgevoerd door 
onderzoeksbureau SEO Economisch Onderzoek waarbij de publicatie eind 2020 wordt verwacht. 
Nadat het definitieve onderzoeksrapport beschikbaar is, zal het kabinet een definitieve 
adviesaanvraag aan de SER voorleggen, waarna ook een indicatie kan worden gegeven van de 
termijn waarop de uitkomsten hiervan tegemoet gezien kunnen worden. 
 
Vraag 345 
Wat is de stand van zaken rond de toezegging voor concretere afspraken met gemeenten over het 
126
ELIP -budget in het kader van de nieuwe wet inburgering?  
 
Antwoord 345 
Het kabinet stelt vanaf 2021 een bedrag van cumulatief € 25,5 miljoen voor gemeenten 
beschikbaar voor de ondersteuning van inburgeraars vallend onder het huidige stelsel. Een 
aanzienlijk deel van de middelen zal ingezet worden voor de meest kwetsbare groep: de groep 
inburgeraars aan het einde van de inburgeringstermijn, die hun leenbedrag bijna hebben bereikt, 
maar nog niet aan de inburgeringsplicht hebben voldaan. Dit is de zogenaamde ELIP-groep. De 
overige middelen worden ingezet als impuls voor de bredere groep asielmigranten. Over de 
precieze invulling van de middelen vindt nog overleg plaats met de VNG, zoals afgesproken in de 
bestuurlijke afspraken van 24 april dit jaar. De minister zal uw Kamer hier te zijner tijd over 
informeren.  
 
Vraag 346 
Op welke manier geeft u uitvoering aan de motie van de leden Van Wijngaarden en Van der 
127
Graaf over een effectievere aanpak van antisemitisme, en hoe krijgt dit een plek in het 
inburgeringsbeleid? 
 
Antwoord 346 
De minister van SZW voert deze motie integraal uit met de andere leden van het kabinet. De 
aanpak van antisemitisme maakt onderdeel uit van de kabinetsbrede aanpak tegen discriminatie, 
waarover u op 15 juni in de voortgangsbrief Discriminatie bent geïnformeerd. Over de voortgang 
van de uitvoering van de diverse beslispunten uit de initiatiefnota wordt uw Kamer later dit jaar 
nader geïnformeerd. 
 
In het inburgeringsbeleid is aandacht voor en kennisoverdracht over de basiswaarden en 
fundamentele vrijheden van de Nederlandse samenleving reeds verankerd. Het gaat hier om 
kernwaarden zoals de vrijheid van meningsuiting, gelijkwaardigheid, verdraagzaamheid en het 
afwijzen van discriminatie. Zowel in het examenonderdeel Kennis Nederlandse Maatschappij als in 
het participatieverklaringstraject komen deze kernwaarden aan de orde.  
 
In de nieuwe opzet van het inburgeringsstelsel wordt het minimum aantal uren van het 
participatieverklaringstraject uitgebreid van vier naar twaalf uur. Meer contactmomenten en dus 
ook momenten van overdracht vergroot de kennis van de waarden. In het 
                                                
124
 SER: Sociaal-Economische Raad 
125
 Kamerstuk 35 300 XV, nr. 55 
126
 ELIP: Einde lening inburgeringsplichtig 
127
 Kamerstuk 35 164, nr. 7 
123 
 

Tabel: Rekenvoorbeelden zelfstandigen – met en zonder verlaging ZA en compensatie  
  Met maatregelen Zonder maatregelen 
 A. WML B. Modaal C. 2x modaal D. WML E. modaal F. 2x modaal 
 
(1) Bruto inkomen 21905 36500 73000 21905 36500 73000 
(2) Zelfstandigenaftrek 6670 6670 6670 7030 7030 7030 
(3) MKB-winstvrijstelling 2133 4176 9286 2082 4126 9236 
(4)  Bel. inkomen na aftrekposten  13102 25654 57044 12792 25344 56734 
(1)-(2)-(3)  
        
(5) Belasting 4861 9518 21163 4746 9403 21048 
(6) Heffingskorting 2837 2561 685 2755 2505 683 
(7) Arbeidskorting 3839 4154 1964 3654 3830 1640 
(8)  Te betalen belasting na korting  0 2802 18514 0 3067 18725 
(5)-(6)-(7) 
(9) Bijdrage Zvw 753 1475 3280 736 1457 3262 
       
 
(10)  Netto inkomen (4)-(8)-(9) 21152 32223 51206 21169 31975 51013 
 
Door de verlaging van de zelfstandigenaftrek (2) stijgt het belastbaar inkomen na aftrekposten (4). 
Daarom stijgt de te betalen belasting op basis van de belastingtarieven (5). Hier staat tegenover 
dat de arbeidskorting en algemene heffingskorting worden verhoogd, zodat de te betalen belasting 
na de kortingen (8) lager uitkomt.  
 
De bijdrage Zvw (9) is gebaseerd op de winst uit onderneming (4). Doordat het belastbaar 
inkomen na aftrekposten hoger uitvalt, valt de bijdrage Zvw ook iets hoger uit. Omdat 
zelfstandigen met een inkomen rond € 22.000 geen belasting betalen, maar wel de hogere bijdrage 
Zvw dienen te betalen, gaan zij er in dit rekenvoorbeeld € 17 op achteruit. De zelfstandigen met 
een inkomen rond modaal gaan er in het voorbeeld € 48 op vooruit en zelfstandigen met een 
inkomen van 2x modaal € 193.  
 
 
 
125 
 

