 
 
Ontwerpbesluit van  
tot wijziging van het Besluit onderstand BES en het Besluit uitvoering Wet arbeid 
vreemdelingen BES in verband met wijziging van taken ten aanzien van de bijzondere 
onderstand op Saba en het vrijstellen van de tewerkstellingsvergunningsplicht met 
betrekking tot onderwijzers op Saba 
 
 
Op de voordracht van de Staatssecretaris van Sociale Zaken en Werkgelegenheid  
van      , nr.      ; 
 
Gelet op artikel 18.3, tweede en vijfde lid, van de Invoeringswet openbare lichamen 
Bonaire, Sint Eustatius en Saba en artikel 3, aanhef en onderdeel e, van de Wet arbeid 
vreemdelingen BES; 
 
De Afdeling advisering van de Raad van State gehoord (advies van); 
 
Gezien het nader rapport van de Staatssecretaris van Sociale Zaken en Werkgelegenheid 
van [niet invullen],  
 
HEBBEN GOEDGEVONDEN EN VERSTAAN: 
 
 
Artikel I. Besluit onderstand BES 
 
Het Besluit onderstand BES wordt als volgt gewijzigd: 
 
A 
 
Artikel 20 wordt als volgt gewijzigd: 
1. Voor de tekst wordt de aanduiding “1.” geplaatst. 
2. Er worden drie leden toegevoegd, luidende: 
2. Bij de toepassing van het eerste lid, wordt ten aanzien van de personen woonachtig in 
het openbaar lichaam Saba, in plaats van “Onze Minister” gelezen “het bestuurscollege 
van het openbaar lichaam Saba”. 
3. Het bestuurscollege van het openbaar lichaam Saba treedt, wat de overige taken, 
bevoegdheden en verplichtingen betreft met betrekking tot de uitvoering van de 
bijzondere onderstand, in de plaats van Onze Minister ten aanzien van de personen 
woonachtig in het openbaar lichaam Saba. 
4. De eilandsraad van het openbaar lichaam Saba stelt bij eilandsverordening regels 
over de uitvoering van de bepalingen van dit besluit met betrekking tot bijzondere 
onderstand. Deze regels bevatten in elk geval bepalingen omtrent: 
a. de aanvraag en criteria voor verlening van bijzondere onderstand; 
b. de onderscheiden kostensoorten van bijzondere onderstand; 
c. de maatregelen en terugvordering; 
d. de afwijking van de eilandsverordening ten gunste van de belanghebbende met het 
oog op onredelijke gevolgen. 
 

 
Artikel III. Inwerkingtreding 
 
1. De artikelen van dit besluit treden in werking met ingang van 1 juli 2021, met 
uitzondering van het in artikel I, onderdeel A, opgenomen artikel 20, vierde lid, dat in 
werking treedt met ingang van 1 april 2021. 
2. Indien de eilandsverordening, bedoeld in het in artikel I, onderdeel A, opgenomen 
artikel 20, vierde lid, niet uiterlijk op 30 juni 2021 is afgekondigd in het afkondigingsblad 
van Saba met als inwerkingtredingsdatum 1 juli 2021, treedt, in afwijking van het eerste 
lid, artikel I, onderdeel A, artikel 20, tweede en derde lid, in werking met ingang van de 
eerste dag van de derde kalendermaand volgend op de dag van afkondiging van de 
eilandsverordening in het afkondigingsblad van Saba.  
 
Lasten en bevelen dat dit besluit met de daarbij behorende nota van toelichting in 
het Staatsblad zal worden geplaatst. 
 
 
 
 
 
 
 
 
 
De Staatssecretaris van Sociale Zaken 
en Werkgelegenheid, 
 
 
 
 
 
 
 
 
 
B. van ‘t Wout 
 
  
 

 
onderwijs, duurzame gebruiksgoederen, een babyuitzet en babybed, een bedmatras, 
tandartskosten, een begrafenis en kosten watervoorziening. Bij een feitelijk inkomen of 
een mogelijkheid om inkomen te verwerven vanaf het niveau van 120% van het 
wettelijk minimumloon wordt in beginsel geen bijzondere onderstand toegekend. In 
geval van zeer dringende redenen kan hierop een uitzondering worden gemaakt. 
 
2.2. Lokaal armoedebeleid 
Het eilandelijke armoedebeleid wordt gefinancierd uit de vrije uitkering en is door de 
eilanden, behoudens de wettelijk verplichte taken, naar eigen inzicht in te vullen. Het 
openbaar lichaam bepaalt zelf welke kostenvergoedingen vanuit het eilandelijk 
armoedebeleid worden geboden. Het openbaar lichaam kan beleid met betrekking tot 
kostenvergoedingen vaststellen naast en bovenop de mogelijkheden die de bijzondere 
onderstand biedt. Behoudens de wettelijke taken die voortvloeien uit de Begrafeniswet 
BES en de Wet primair onderwijs BES is de invulling van het eilandelijk armoedebeleid 
vrij, met de kanttekening dat het voeren van generiek inkomensbeleid aan het Rijk blijft 
voorbehouden. Via het eilandelijk armoedebeleid past Saba reeds instrumenten toe die 
inhoudelijk met bijzondere onderstand zijn gelijk te stellen. Samenvoeging via 
herverdeling van taken ligt daarmee voor de hand om tot een integrale afstemming te 
komen binnen het eilandelijke armoedebeleid. 
 
Bij de taakverdeling in de uitvoering van de onderstand knelt het vooral in de uitvoering 
van de bijzondere onderstand. In Europees Nederland is de bijzondere bijstand 
beleidsmatig en financieel gedecentraliseerd. In Caribisch Nederland daarentegen is de 
Minister van SZW financieel en beleidsmatig verantwoordelijk voor de zowel de verlening 
van algemene onderstand als de verlening van bijzondere onderstand. De openbare 
lichamen zijn daarentegen, financieel en beleidsmatig verantwoordelijk voor het 
armoedebeleid. In de praktijk zijn de grenzen tussen bijzondere onderstand en 
armoedebeleid niet altijd even scherp te trekken. Dit speelt bijvoorbeeld bij de 
vergoeding van de kosten voor schooluniformen. Voor het primair onderwijs is dat een 
eilandelijke taak op grond van de Wet primair onderwijs BES. Voor leerlingen voortgezet 
onderwijs voorziet de RCN-unit SZW namens de Minister van SZW in vergoeding 
daarvan via de bijzondere onderstand. Hetzelfde geldt voor begrafeniskosten die door 
SZW worden vergoed ten behoeve van onderstandsgerechtigden, versus 
begrafeniskosten die door het openbaar lichaam worden vergoed ten behoeve van 
‘minvermogenden’ die niet onderstandsgerechtigd zijn. Dit is niet alleen 
uitvoeringstechnisch onhandig, maar is ook weinig klantvriendelijk in verband met 
dubbele loketten. Deze problematiek is al bij een evaluatie in 2015 (commissie Spies) 
4
nadrukkelijk benoemd . Via deze wijziging wordt dit probleem opgelost voor het OLS, 
waar de situatie voor overdracht van deze taak rijp wordt geacht.  
 
De geschetste situatie heeft de afgelopen jaren in de praktijk geleid tot veel 
onduidelijkheid bij zowel de professionals als burgers over de vraag bij wie een verzoek 
om financiële ondersteuning moet worden ingediend.  
Daarom wordt in dit besluit geregeld dat de bevoegdheid op het gebied van het verlenen 
van bijzondere onderstand wordt overgedragen aan het OLS. Bij de uitvoering van de 
algemene onderstand speelt vorenstaande problematiek niet en is er daarom geen 
aanleiding en noodzaak om een wijziging door te voeren in de bestaande 
verantwoordelijkheidsverdeling.  
Omdat de situatie voor elk openbaar lichaam uniek is – waarbij mede rekening 
gehouden moet worden met de bestuurskracht – geldt deze verbijzondering vooralsnog 
alleen voor Saba. Op die manier kan er ook met het overdragen van deze taak ervaring 
worden opgedaan die kan worden ingezet bij een mogelijk volgend traject van 
overdracht. Voor de toekomst wordt niet uitgesloten dat ook Bonaire en Sint Eustatius 
                                                
4
 Rapport “Vijf jaar verbonden: Bonaire, Sint Eustatius, Saba en Europees Nederland”, p. 86. 
 

 
gedrag, vergelijkbaar met de Verklaring omtrent het gedrag (VOG) om de kwaliteit van 
het onderwijs te waarborgen en eventuele misstanden te voorkomen. 
 
4.1. Regeldruk  
De administratieve lasten (het voldoen aan informatieverplichtingen voortvloeiend uit 
wet- en regelgeving van de overheid) en de inhoudelijke nalevingskosten (de kosten 
voor het kunnen voldoen aan de inhoudelijke verplichtingen, zoals vastgelegd in wet- en 
regelgeving), vormen gezamenlijk de kosten die samenhangen met regeldruk. Het 
kabinet streeft er naar de regeldruk voor burgers, bedrijven en professionals terug te 
dringen. Bij de voorbereiding van dit besluit is nagegaan of sprake is van 
regeldrukeffecten.  
 
Wat de overdracht van de bijzondere onderstand aan het OLS betreft is de verwachting 
dat dit bijdraagt aan het verminderen van administratieve lasten voor de burger door 
het samenvoegen van loketten voor bijzondere onderstand en lokaal armoedebeleid. 
 
Na de wijziging van het BuWav BES geldt er geen twv-plicht meer voor vreemdelingen 
die onderwijs geven bij een instelling als bedoeld in artikel 1, onderdeel g, van de Wet 
op het onderwijstoezicht voor Saba. Deze wijziging levert daarmee een verlichting op 
voor de regeldruk.  
 
4.2. Financiële gevolgen 
Een deel van het budget voor bijzondere onderstand, dat nu via de RCN-unit SZW wordt 
betaald ten behoeve van gerechtigden op Saba zal moeten worden gealloceerd aan OLS. 
Het gaat om een bedrag van 20.000 euro per jaar. Dit bedrag is gebaseerd op de 
realisaties van de bijzondere onderstand in 2018 en 2019, van respectievelijk bijna 
17.000 USD en ruim 21.000 USD. Het bedrag van 20.000 euro komt, bij een huidige 
5
wisselkoers van 1,1798 , overeen met 23.596 USD. Ook bij een lagere wisselkoers zou 
het bedrag adequaat moeten zijn. Deze middelen zullen worden overgeheveld via de 
vrije uitkering. De wijziging van het Buwav BES brengt geen financiële gevolgen met 
zich. 
 
4.3. Consultaties 
Openbare lichamen 
De wijziging van de Invoeringswet BES om de overdracht van de bijzondere onderstand 
mogelijk te maken is eerder ter consultatie voorgelegd aan Bonaire, Sint Eustatius en 
Saba. Van het bestuurscollege van Bonaire is een reactie ontvangen. Het 
bestuurscollege stond positief tegenover de voorgestelde wijziging van de Invoeringswet 
BES. Het openbaar lichaam Bonaire (OLB) gaf daarbij aan ook graag de 
verantwoordelijkheid voor de bijzondere onderstand van het Rijk over te willen nemen 
als het daartoe geëquipeerd is. Het OLB gaf aan dat de overdracht van deze 
verantwoordelijkheid beoogt duidelijkheid te scheppen in de taakverdeling tussen de 
Minister van SZW en de openbare lichamen in de uitvoering van de bijzondere 
onderstand. Daarnaast schept het voor de burgers duidelijkheid bij welke instantie zij 
voor bijzondere bijstand terecht kunnen.  
 
Openbaar lichaam Saba 
Met het bestuurscollege van het OLS is tijdens een werkbezoek in 2019 besproken dat er 
een overdracht van de bevoegdheid voor de bijzondere onderstand wordt uitgewerkt en 
tevens dat het beroep van leraar wordt uitgezonderd van de twv-plicht voor Saba. 
 
Openbaar lichaam Saba heeft laten weten geen opmerkingen te hebben bij dit besluit. 
 
  
                                                
5
 Betreft wisselkoers van 21 september 2020 (bron: wisselkoers.nl) 
 

 
bijzondere onderstand betreft, het openbaar lichaam Saba (OLS) ten aanzien van zijn 
inwoners in de plaats treedt van de Minister. Daarbij geldt dan dat paragraaf 2.2 
(algemene bepalingen rond het recht op onderstand), te weten de artikelen 6 tot en met 
10 door het OLS in acht moet worden genomen. 
Aangezien echter met de toekenning van bijzondere onderstand een aantal taken en 
bevoegdheden gepaard gaan die buiten paragraaf 2.2 staan vermeld, is een derde lid 
opgenomen waarin is aangegeven dat de overige artikelen van het besluit die mede 
gelden om de uitvoering van de bijzondere onderstand op goede wijze gestalte te geven, 
door het OLS kunnen of zelfs in een aantal gevallen moeten worden toegepast. Dat 
betreft vooral navolgende artikelen: hoofdstuk 2, met name de artikelen 5, 11, derde lid 
en 12, hoofdstuk 5, de artikelen 22, 23 en 24, hoofdstuk 6, de artikelen 27, derde lid, 
29, 30, 31, 32, 33, 34, 35, 36 en 39. 
Bij de uitoefening van deze taken en bevoegdheden geldt uiteraard dat de artikelen die 
algemeen gelden ten aanzien van onderstand bij de uitvoering van de bijzondere 
onderstand in acht moeten worden genomen. Dat betreft dan de algemene 
begripsbepalingen van hoofdstuk 1, de artikelen 1 tot en met 4, en voorts hoofdstuk 3, 
de artikelen 18 en 19, hoofdstuk 4, de artikelen 20 en 21, hoofdstuk 5, artikel 26, 
hoofdstuk 6, de artikelen 27, eerste lid, en 28, 37, 38 en 40, hoofdstuk 6a, de artikelen 
40a en 40b, hoofdstuk 7, de artikelen 41 en 41a.  
Voor de duidelijkheid kan worden opgemerkt dat de bevoegdheden van het OLS niet de 
regelgevende bevoegdheden van de Minister betreft, bedoeld in de artikelen 12, vierde 
lid, 37, 40 en 41, eerste lid. 
Het nieuwe vierde lid van artikel 20 bepaalt dat binnen het OLS een eilandsverordening 
wordt opgesteld, aangezien de Beleidsregels toepassing Besluit onderstand BES op het 
onderdeel bijzondere onderstand niet langer van toepassing zijn binnen het OLS. Het is 
aan de eilandsraad om die verordening vast te stellen. De te regelen onderwerpen, 
genoemd in de onderdelen a tot en met d, zijn ontleend aan genoemde beleidsregels. 
 
Onderdeel B 
Het vroegere artikel 27 gaf aan dat onderstand wordt verleend in de vorm van geld. 
Daarbij werd met name gedacht aan algemene onderstand, terwijl het artikel naar zijn 
tekst ook geldt voor bijzondere onderstand. Voor de bijzondere onderstand wordt in de 
uitvoeringspraktijk echter in het algemeen uitgegaan van verstrekking in natura. Nu 
uitvoeringstaken van de bijzondere onderstand overgaan naar het OLS, is het van 
belang om in dit artikel duidelijk aan te geven dat als uitgangspunt geldt dat algemene 
onderstand in geld wordt verstrekt en bijzondere onderstand in natura. Daarbij is 
aangegeven dat waar in individuele situaties daartoe aanleiding is, het uitvoeringsorgaan 
(de minister ten aanzien van algemene onderstand en bijzondere onderstand binnen de 
openbare lichamen Bonaire en Sint Eustatius en het OLS ten aanzien van bijzondere 
onderstand binnen Saba) kan beslissen de desbetreffende onderstand langs andere weg 
dan algemeen gebruikelijk te verstrekken. Aangezien het hierbij om individuele situaties 
gaat ligt het voor de hand om deze uitzondering niet via deze algemene maatregel van 
bestuur te regelen, maar door de uitvoerder de bevoegdheid te geven om in een 
specifieke situatie waarin daartoe aanleiding bestaat, een beslissing te nemen over een 
verstrekking in andere vorm. 
 
Onderdeel C 
Met het nieuwe artikel 41b van het Besluit onderstand BES wordt een bepaling gegeven 
waarmee de overgang van de verlening van bijzondere onderstand op het eiland Saba 
wordt geregeld. Deze bepaling is omwille van de overzichtelijkheid in het Besluit 
onderstand BES zelf opgenomen. Het opschrift van hoofdstuk 8 is in verband hiermee 
aangepast. De bedoeling is om ook in de toekomst wijzigingen van het Besluit 
onderstand BES die overgangsrecht vergen, op te nemen als artikel in dat hoofdstuk. 
Artikel 20 van het Besluit onderstand BES zoals dat luidde voor de inwerkingtreding van 
dit besluit, blijft van toepassing op lopende gevallen van verlening van bijzondere 
onderstand. Dat betekent dat de RCN-unit SZW deze dossiers nog afhandelt, zowel 
 

