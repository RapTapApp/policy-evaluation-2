Bijlage – Verantwoordelijkheidsverdeling en beslissingsbevoegdheid inzake een 
mogelijke grote uitbraak van een infectieziekte 
 
1
In het plenaire debat d.d. 5 maart 2020 heeft lid Ploumen per motie verzocht om uw Kamer 
uitgebreid te informeren over de verantwoordelijkheidsverdeling en beslissingsbevoegdheid bij een 
mogelijke grote uitbraak van een infectieziekte, en daarbij het tijdpad voor afstemming en 
besluitvorming aan te geven. In het bijzonder wil lid Ploumen weten hoe het publieke belang ook 
in een stelsel van marktwerking vooropstaat. 
 
In de overwegingen bij haar motie refereert lid Ploumen aan artikel 39 van de Wet 
veiligheidsregio’s (Wvr), dat volgens haar niet van toepassing zou zijn bij een virusuitbraak. Artikel 
39 Wvr bepaalt dat in geval van een ramp of crisis van meer dan plaatselijke betekenis, of van 
ernstige dreiging voor het ontstaan daarvan, de voorzitter veiligheidsregio in de betrokken 
gemeenten bepaalde bevoegdheden van burgemeesters op grond van de Wet veiligheidsregio’s, de 
Gemeentewet, de Politiewet 2012 en de Wet openbare manifestaties overneemt ten behoeve van 
de rampenbestrijding en crisisbeheersing. Dit betreft onder meer het opperbevel in geval van een 
ramp, het zorgdragen voor crisiscommunicatie, de handhaving van de openbare orde, het toezicht 
op openbare samenkomsten, gezag over politie en Koninklijke Marechaussee (KMar) in het kader 
van de handhaving van de openbare orde, het stellen van voorschriften of beperking geven aan 
openbare manifestaties of die verbieden. De minister van Justitie en Veiligheid en de minister van 
VWS zijn van mening dat artikel 39 Wvr zeker van toepassing is bij een mogelijke grote uitbraak 
van een infectieziekte van het type A. Er is dan immers sprake van een ramp of crisis van meer 
dan plaatselijke betekenis, of van ernstige vrees voor het ontstaan daarvan, en daarmee wordt 
voldaan aan de voorwaarde van het eerste lid van artikel 39 Wvr. Dit is dan ook in lijn met artikel 
6, vierde lid van de Wpg, op grond waarvan de voorzitter veiligheidsregio zorgdraagt voor de 
bestrijding van de infectieziekte type A. Daarmee heeft de voorzitter veiligheidsregio 
complementaire verantwoordelijkheden en bevoegdheden op grond van de Wpg en Wvr.  
 
Inzet crisisstructuur  
De situatie rondom het nieuwe coronavirus vraagt om een optimaal flexibele en wendbare 
crisisorganisatie van de rijksoverheid en haar partners die bestuurlijk en operationeel snel en 
slagvaardig kan handelen. De nationale crisisstructuur is om die reden sinds enkele weken 
geactiveerd. De minister van JenV heeft u bij brief van 13 maart jl. geïnformeerd over de inrichting 
en werkwijze van deze structuur. De Ministeriële Commissie Crisisbeheersing (MCCb) is inmiddels 
meerdere malen bijeengekomen.  
Naar aanleiding van het verzoek van de minister van JenV heeft de vergadering van het 
Veiligheidsberaad op 16 maart jl. besloten om, ten behoeve van de afstemming met de 
veiligheidsregio’s, vertegenwoordigers bij de nationale crisisstructuur (MCCb en ICCb) te laten 
aansluiten, waaronder in elk geval de voorzitter van het Veiligheidsberaad en de meest betrokken 
bestuurder. Tijdens dit overleg is ook gesproken over de aanpak van en handhaving bij het 
afgelasten van evenementen en bijeenkomsten van meer dan 100 personen. Er is een Model-
noodverordening Veiligheidsregio’s opgesteld. Inmiddels zijn op basis van het model 
noodverordeningen opgesteld in alle 25 veiligheidsregio’s, met een uniforme uitwerking van de 
maatregelen waartoe de minister van VWS op basis van artikel 7 van de Wet publieke gezondheid, 
en met inachtneming van artikel 39 van de Wet veiligheidsregio’s, mede namens de minister van 
Justitie en Veiligheid, opdracht heeft gegeven. Het gaat dan onder andere om de afgelasting van 
bijeenkomsten en vermakelijkheden van 100 personen of meer. Het betreft een model-
noodverordening gericht op een landelijke werkwijze, die daarmee beperkt ruimte biedt aan een 
regionale invulling door de veiligheidsregio’s. Naast de verordening is een handreiking opgesteld, 
gericht op handhaving.  
 
 
                                                
1
 Tweede Kamer 2019-2020, Kamerstuk 25295, nr. 117. 
1 
 

Aanpassingswet Wet toetreding zorgaanbieders (AWtza). In de concept amvb is opgenomen dat 
deelnemers een inspanningsverplichting hebben om de gezamenlijke afspraken in het ROAZ na te 
komen. Met de amvb acute zorg wil ik ook beter regelen welke zorgaanbieders verplicht zijn om 
een crisisplan te hebben dat beschrijft hoe de zorgaanbieders zich voorbereiden op incidenten en 
crises. Het crisisplan moet gedeeld worden met de directeur publieke gezondheid. 
 
De GHOR zorgt voor coördinatie van de geneeskundige hulpverlening bij crises 
Voor de aansturing, regie en coördinatie van de geneeskundige hulpverlening is in de Wvr 
opgenomen dat het bestuur van de veiligheidsregio een geneeskundige hulpverleningsorganisatie 
in de regio (GHOR) moet instellen. De GHOR staat, net als de GGD, onder leiding van de directeur 
publieke gezondheid en valt, als onderdeel van de veiligheidsregio, onder de bestuurlijke 
verantwoordelijkheid van de veiligheidsregio (burgemeesters van de regio). In art. 33 en 34 van 
de Wvr is opgenomen dat het bestuur van de veiligheidsregio afspraken maakt met geneeskundige 
hulpverleners over de inzet bij rampen en crises en de voorbereiding daarop. In die afspraken 
wordt ook geregeld hoe besluitvorming over de geneeskundige hulpverlening tijdens een crisis 
plaatsvindt. Het is daarbij heel belangrijk dat zorgaanbieders moeten kunnen instaan voor de 
goede zorg aan alle patiënten die aan hen zijn toevertrouwd, conform de Wkkgz. De inzet die een 
zorgaanbieder levert aan de geneeskundige hulpverlening bij rampen en crises moet dus passen 
bij de mogelijkheden van de zorgaanbieder. De taak van de directeur publieke gezondheid is om er 
tijdens een crisis samen met de zorgaanbieders voor te zorgen dat de beschikbare geneeskundige 
hulpverlening optimaal wordt ingezet. 
Lid Ploumen verwijst in haar motie naar de maatregelen die zijn opgenomen in artikel 34 van de 
Wvr om afspraken met geneeskundige hulpverleners te kunnen naleven. Het gaat om overleg 
tussen de voorzitter veiligheidsregio en de zorgaanbieder, een schriftelijke aanwijzing van de 
voorzitter veiligheidsregio aan de zorgaanbieder en eventueel een melding bij het ministerie. Die 
maatregelen kunnen indien nodig snel worden ingezet, maar als de directeur publieke gezondheid 
of de voorzitter veiligheidsregio van mening is dat het om een acuut gevaar voor de veiligheid of 
de gezondheid van patiënten gaat, ligt het voor de hand dat hij of zij daarvoor de inspectie 
inschakelt. 
 
De inspectie bewaakt en bevordert de veiligheid en kwaliteit van de zorg 
De IGJ bewaakt en bevordert de veiligheid en kwaliteit van de zorg. Zij houdt daarbij toezicht op 
de kwaliteit van de zorgverlening door individuele zorgverleners en zorgaanbieders. De IGJ kan 
maatregelen nemen tegen een zorgaanbieder die geen goede zorg verleent, waardoor de veiligheid 
of gezondheid van patiënten in gevaar komt, bijvoorbeeld door niet mee te werken aan 
maatregelen inzake infectieziektebestrijding. Indien het nemen van maatregelen in verband met 
acuut gevaar voor de veiligheid of de gezondheid van patiënten redelijkerwijs geen uitstel kan 
lijden, kan de met het toezicht belaste ambtenaar een schriftelijk bevel geven (Wkkgz, art. 27, lid 
4). Het bevel heeft een geldigheidsduur van zeven dagen, die door de minister kan worden 
verlengd. De IGJ heeft een zelfstandige bevoegdheid om te beoordelen of een bevel opgelegd 
moet worden. De minister en de directeuren publieke gezondheid kunnen wel een verzoek 
indienen bij de IGJ om een situatie te beoordelen en naar alle waarschijnlijk zal de IGJ in die 
situatie een dergelijk verzoek met voorrang behandelen. De IGJ zal dan beoordelen of de 
zorgaanbieder gezien de omstandigheden gehandeld heeft in het belang van de veiligheid en 
goede zorg van patiënten. Gelukkig heeft de inspectie deze maatregel voor medewerking van een 
zorgaanbieder aan de aanpak van een crisis nog nooit hoeven opleggen. 
 
  
3 
 

