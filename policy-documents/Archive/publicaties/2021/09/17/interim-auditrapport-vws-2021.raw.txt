 
  
 
Interim-auditrapport september 2021 
Ministerie van VWS 
| 
 
 
 
 
 
 
 
 
 
 
 

 
 
Inhoud 
1 Inleiding en samenvatting—5 
1.1 Algemeen—5 
1.2 Bedrijfsvoering moet terug naar ‘normaal’—5 
1.3 Ontbrekende informatie heeft mogelijk effect op de strekking van de 
controleverklaring—6 
1.4 Doelgroepen en openbaarmaking—6 
2 Bedrijfsvoering VWS moet terug naar ‘normaal’—7 
2.1 Inleiding—7 
2.2 Terug naar normaal vraagt ook aandacht voor reguliere beheersmaatregelen—7 
2.3 Programma Verbetering Financieel Beheer VWS staat in de steigers; resultaten nog 
beperkt zichtbaar—8 
2.3.1 Programmaorganisatie op onderdelen nog in ontwikkeling—8 
2.3.2 Financiële omvang noodmaatregelen coronacrisis verder toegenomen—9 
2.3.3 Gebrek aan controle-informatie heeft mogelijk gevolgen voor het tijdig afgeven van 
de controleverklaring en/of de strekking van de controleverklaring—10 
2.4 Naleving art 2.27 CW – informatie- en budgetrecht van het parlement—10 
2.5 Nog onvoldoende aandacht voor naleving comptabele eisen inzake 
voorschotverstrekking—11 
2.6 Herstelactie volledigheid verstrekte en gebruikte garanties in gang gezet—11 
2.7 Kwaliteit financiële administratie moet verbeteren—12 
2.7.1 Herinrichting financiële administratie in volle gang—12 
2.7.2 Registratie van verplichtingen en voorschotten in administratie vraagt aandacht—12 
2.8 Juridische overdracht hulpmiddelen COVID-19 naar VWS is vertraagd—13 
2.8.1 Het grote belang van landelijke inkoop en distributie van medische hulpmiddelen 
COVID-19 vraagt om duidelijke financiële afspraken en procedures—13 
2.9 Centraal inzicht in aanwezige voorraden ontbreekt—15 
2.10 Voor het op orde brengen van het beheer van ingekochte beademingsapparaten 
moet nog een slag gemaakt worden—16 
2.11 Afwikkeling van openstaande voorschotten is noodzakelijk—16 
2.12 Ontbreken van objectief inzicht in de juistheid van aan VWS gefactureerde kosten 
en onderbouwing van geleverde diensten en goederen leidt tot onzekerheden—17 
2.13 Beheersing van inkoopproces nog steeds onder druk door inkopen COVID-19—18 
3 Follow-up bevindingen auditrapport 2020—20 
3.1 Inleiding—20 
3.2 Voortgang bevindingen in het beheer uit 2020—20 
3.3 Verdere beheersing van de staatssteunrisico’s in 2021 nog niet zichtbaar—21 
3.4 Subsidiebeheer: subsidieverleningen en –vaststellingen—21 
3.5 Toegenomen M&O-risico door focus op snelheid en minimaliseren administratieve 
lasten—21 
3.5.1 Aanpassingen accountantsprotocollen vereisen extra aandacht—21 
3.5.2 Het M&O beleid op een aantal omvangrijke regelingen dient te worden aangescherpt 
en verder uitgewerkt—22 
  
 
 

 
 
1 Inleiding en samenvatting 
1.1 Algemeen 
In dit interim-auditrapport rapporteren wij over de belangrijkste uitkomsten van 
onze onderzoeken tot nu toe in het kader van onze wettelijke taak over 2021 bij 
het Ministerie van Volksgezondheid, Welzijn en Sport (VWS). Daarbij wordt 
aangetekend dat onze onderzoeken zich in wisselende stadia van uitvoering 
bevinden. Onze definitieve bevindingen, die in maart 2022 worden gerapporteerd in 
het auditrapport 2021, kunnen daarom afwijken van onze tussentijdse uitkomsten. 
In dit interim-auditrapport rapporteren wij bevindingen en risico’s zodat tijdig nog 
maatregelen ter verbetering kunnen worden getroffen. Onze bevindingen hebben 
met name betrekking op het financieel en materieelbeheer. 
 
In het auditrapport 2020 constateerden wij zes bevindingen (Beheer en 
verantwoording coronagelden, Staatssteun-problematiek, Subsidiebeheer, Beheer 
risico’s misbruik en oneigenlijk gebruik, Inkoopbeheer en Informatiebeveiliging). 
Normaliter worden de voorgenomen acties en de voortgang op de bevindingen van 
de ADR en de Algemene Rekenkamer door VWS in de monitor bedrijfsvoering 
uiteengezet. In 2021 zal een deel van deze bevindingen meegenomen worden in 
het Programma Verbetering Financieel Beheer VWS. De stand van zaken van deze 
bevindingen is opgenomen in hoofdstuk 2. De voortgang van de onderwerpen die 
niet in het programma aan de orde komen zijn opgenomen in hoofdstuk 3. 
In hoofdstuk 4 behandelen we enkele overige punten naar aanleiding van onze 
controle en ontwikkelingen in lopende zaken uit het auditrapport 2020. 
 
1.2 Bedrijfsvoering moet terug naar ‘normaal’ 
Het Ministerie van VWS is één van de departementen waarbij de effecten van de 
COVID-19 pandemie ook in 2021 nog een grote impact heeft op de primaire 
processen en de bedrijfsvoering. Deze impact komt onder andere tot uiting in de 
financiële omvang van de getroffen steunmaatregelen. In 2020 bedroeg de totale 
omvang aan verplichtingen voor steunmaatregelen € 7,8 mld., het geraamde 
1
bedrag is in 2021 opgelopen tot € 12,1 mld . Belangrijke steunmaatregelen 
betreffen de aangegane verplichtingen voor testcapaciteit (€ 5,2 mld.), bijdragen 
aan GGD’en en veiligheidsregio’s (€ 2,2 mld.), vaccinontwikkeling, implementatie 
en medicatie (€ 2,0 mld.) en de bonusregeling (€ 1,0 mld.). Dat de uitvoering van 
de steunmaatregelen veel vraagt van de flexibiliteit en capaciteit van het 
departement als geheel is in 2020 duidelijk geworden. VWS heeft in 2020 keuzes 
gemaakt die soms ten koste zijn gegaan van het financieel- en materieelbeheer en 
het inzicht in de rechtmatige besteding van de COVID-19 geldstromen.  
 
Hoewel de bestrijding van de COVID-19 crisis nog steeds veel vraagt van de 
bedrijfsvoering van VWS is de focus in 2021 gericht op de crisisstructuur en het 
terugkeren naar een normale bedrijfsvoering. De resultaten van het Programma 
Verbetering Financieel Beheer VWS moeten hiervoor een belangrijke impuls geven. 
  
                                                
1
e
 Cijfers t/m 10 Incidentele Suppletoire Begroting 
5  | Interim-auditrapport Ministerie van VWS 2021  
 

 
 
2 Bedrijfsvoering VWS moet terug naar ‘normaal’ 
2.1 Inleiding 
Sinds maart 2020 staat een aanzienlijk deel van de organisatie van VWS in het 
teken van het bestrijden van de COVID-19 crisis. De crisis vroeg en vraagt nog 
steeds om een snelle en voortvarende aanpak. De aanpak van de crisis heeft in 
2020 tot gevolg gehad dat de kwaliteit van de bedrijfsvoering van VWS sterk onder 
druk kwam te staan en keuzes in de bedrijfsvoering zijn gemaakt. Deze keuzes 
hadden onder meer betrekking op de onderbouwing en verantwoording van 
aangegane verplichtingen en uitgaven. Als gevolg hiervan heeft VWS voor een 
aanzienlijk bedrag aan steunmaatregelen niet kunnen aantonen of deze rechtmatig 
tot stand zijn gekomen. Ook heeft de ADR bij de departementale verantwoording 
over 2020 geen goedkeurende verklaring kunnen afgeven, omdat voor een 
substantieel bedrag aan uitgaven onvoldoende onderbouwing van de feitelijke 
levering van goederen en diensten aanwezig was. Dat hiermee het financieel 
beheer en de verantwoording van coronagelden ernstig tekort is geschoten hebben 
wij in ons auditrapport over 2020 vermeld. Deze tekortkomingen zijn voor de 
Algemene Rekenkamer aanleiding geweest om bezwaar te maken tegen het 
financieel beheer. Ook heeft de Tweede kamer in het Wetgevingsoverleg 
nadrukkelijk aandacht gevraagd voor de verbetering van het financieel beheer en 
heeft de Minister toegezegd dit te verbeteren.  
 
Hoewel de bestrijding van de COVID-19 crisis nog steeds veel vraagt van de 
bedrijfsvoering van VWS is de focus in 2021 gericht op het normaliseren van de 
bedrijfsvoering. Het Programma Verbetering Financieel Beheer VWS moet hier een 
belangrijke impuls aan geven. Het programma richt zich op drie aspecten: 
1. herstel onzekerheden 2020 (reconstrueren etc.); 
2. verder voorkomen van onrechtmatigheden in 2021; 
3. het structureel versterken van de financiële functie van VWS. 
 
Het Programma Verbetering Financieel Beheer is verder uitgewerkt in drie 
projectplannen: Financiële administratie, Verantwoording en Subsidiebeheer. Hierin 
zijn korte en lange termijnacties opgenomen. De komende tijd zal VWS aandacht 
moeten besteden aan de korte termijnacties die gericht zijn op het herstel van de 
onzekerheden uit 2020 en het voorkomen van nieuwe onzekerheden en 
onrechtmatigheden in 2021. 
 
De Bestuursraad VWS heeft in juli 2021 nogmaals benadrukt dat het normaliseren 
van de bedrijfsvoering prioriteit heeft, waarbij het afwijken van wet- en regelgeving 
slechts bij hoge uitzondering mogelijk is. Een belangrijke rol in de monitoring 
hierbij is weggelegd voor FEZ. 
 
2.2 Terug naar normaal vraagt ook aandacht voor reguliere 
beheersmaatregelen 
De aandacht voor de uitvoering van de steunmaatregelen is mogelijk ook de reden 
geweest dat reguliere bedrijfsvoeringsaspecten zoals de jaarlijkse risicoanalyse en 
de monitoring van de aanpak van knel- en aandachtspunten in de bedrijfsvoering in 
2020 op de achtergrond zijn geraakt. Focus en aandacht hebben het afgelopen jaar 
gelegen op de uitvoering van de steunmaatregelen en minder op een 
7  | Interim-auditrapport Ministerie van VWS 2021  
 

 
 
Rekenkamer en zijn de eerste inventariserende analyses op de financiële 
administratie uitgevoerd en zijn de eerste mogelijke oplossingsrichtingen bepaald. 
Om uitvoering te geven aan het programma heeft VWS tegelijkertijd vanaf Q2 
medio 2021 de formatie uitgebreid en nieuwe medewerkers geworven. Inmiddels 
zijn 16 van de benodigde 20-25 medewerkers (TK 35830 XVI, nr. 24) aangenomen 
(10 om de financiële functie te versterken en 6 voor ondersteuning op decentraal 
niveau), waarvan 75% is gestart vanaf 1 september 2021. 
Voorts is een aanzet gemaakt met het opstellen van nieuwe procesbeschrijvingen 
op een aantal onderwerpen, welke op korte termijn binnen de organisatie worden 
gedeeld. Daar waar mogelijk wordt bezien of reeds geconstateerde onzekerheden 
over 2020 nog in 2021 hersteld kunnen worden, waarbij wij adviseren expliciet 
aandacht te besteden aan uitgaven die voortvloeien uit verplichtingen met een 
meerjarig effect na 2020. 
 
e
VWS heeft aangegeven dat de resultaten van deze acties in het 2
 halfjaar van 
2021 zichtbaar worden. Dit zal betekenen dat een deel van de bevindingen over het 
financieel en materieel beheer en de rechtmatigheid over 2020 ook voor 2021 
zullen gelden. Op dit moment is nog niet aan te geven wat de omvang hiervan is. 
Wij adviseren in het kader van verwachtingenmanagement om dit beeld tijdig te 
communiceren binnen het departement en richting externe stakeholders, zoals 
Algemene Rekenkamer en de Tweede Kamer. 
 
2.3.2 Financiële omvang noodmaatregelen coronacrisis verder toegenomen 
De coronapandemie is nog niet voorbij, waardoor de druk op het departement 
zowel bij de financiële als de beleidsfuncties ook in 2021 nog onverminderd hoog is. 
Veel verplichtingen die in 2020 zijn aangegaan hebben in de uitgaven een na-
ijleffect en daarnaast vraagt de afrekening van openstaande voorschotten uit 2020 
e
specifieke aandacht. Eind augustus 2021 heeft het ministerie van VWS haar 10 
incidentele suppletoire begroting opgesteld en is de omvang van de begrote 
coronagerelateerde verplichtingen en uitgaven opgelopen tot € 12,1 mld. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
9  | Interim-auditrapport Ministerie van VWS 2021  
 

 
 
Op dit moment voert FEZ een eigen controle uit om na te gaan of in de eerste 8 
maanden van 2021 is voldaan aan artikel 2.27 CW. De eerste resultaten hiervan 
worden medio september verwacht. De omvang van mogelijke begrotings-
onrechtmatigheden door het niet juist toepassen van artikel 2.27 CW is op dit 
moment niet bekend. 
 
2.5 Nog onvoldoende aandacht voor naleving comptabele eisen inzake 
voorschotverstrekking 
De Regeling financieel beheer van het Rijk vereist dat bij voorschotten groter dan 
€ 500.000 een bankgarantie van een derde wordt geëist. In 2020 hebben wij 
geconstateerd dat ten tijde van het verstrekken van deze voorschotten deze 
bankgaranties niet aanwezig waren. In de eerste 8 maanden 2021 heeft VWS 
diverse voorschotten groter dan € 500.000 verstrekt, echter hierbij zijn bij 
leveranciers geen bankgaranties aangevraagd. Dit kan resulteren in aanzienlijke 
bedragen aan uitgaven die als onrechtmatig worden aangemerkt over 2021. 
 
Op dit moment voert FEZ een eigen controle uit om na te gaan of bij de verstrekte 
voorschotten terecht geen bankgarantie is aangevraagd. De eerste resultaten 
hiervan worden eind september verwacht. Hierdoor is de omvang van mogelijke 
onrechtmatigheden door het niet naleven van deze comptabele vereiste op dit 
moment niet bekend. Mocht uit de analyse blijken dat bankgaranties ten onrechte 
niet zijn aangevraagd dan adviseren wij het ministerie van Financiën hierover te 
informeren en samen te onderzoeken of een goedkeuring achteraf nog tot de 
mogelijkheden behoort. 
 
Daarnaast is de definitie van ‘derden’ uit de Regeling Financieel Beheer op 
verschillende manieren uitlegbaar. Het is de vraag in hoeverre aan medeoverheden 
gelieerde partijen, zoals Stichting Projectbureau GGD-GHOR, onder deze definitie 
vallen en daarmee ook bankgaranties dienen te verstrekken bij 
voorschotbetalingen. Momenteel ontbreken deze garanties en kan dit leiden tot een 
aanzienlijk bedrag aan onrechtmatige voorschotbetalingen. VWS heeft tot op heden 
het standpunt gehanteerd dat aan medeoverheden gelieerde partijen niet tot de 
categorie ‘derden’ behoren en een bankgarantie niet nodig is. Wij adviseren VWS 
om duidelijkheid te verkrijgen bij het Ministerie van Financiën over de 
aanvaarbaarheid van dit standpunt. 
 
2.6 Herstelactie volledigheid verstrekte en gebruikte garanties in gang gezet 
In 2020 bleek dat het voorafgaand toezicht op risicoregelingen niet altijd adequaat 
had plaatsgevonden, waardoor het ministerie van Financiën niet tijdig voorafgaand 
toezicht heeft kunnen uitoefenen en vooraf heeft kunnen instemmen met de 
garantieregelingen die in 2020 tot stand waren gekomen. Evenals in 2020 heeft 
VWS ook in 2021 diverse garantieovereenkomsten afgesloten. Van de nieuw 
afgesloten garanties in 2021 wordt nog nagegaan of aan de Kamer vooraf de 
benodigde toetsingskaders zijn verstrekt. Mocht blijken dat deze niet hebben 
plaatsgevonden dan zal dit leiden tot onrechtmatigheden in 2021. 
 
In het jaarverslag worden er al jaren garantieverplichtingen gepresenteerd. Tot 
2020 waren dit voornamelijk garanties die bij organisaties buiten VWS waren 
belegd. Deze werden extracomptabel opgenomen in de jaarrekening. Sinds 2020 
heeft VWS steeds meer te maken met garantieverplichtingen die in de 
verplichtingenadministratie van VWS zelf opgenomen dienen te worden. Voor een 
goed verloop van het proces met betrekking tot de garanties is het belangrijk dat 
een aantal stappen zorgvuldig worden doorlopen. Hiertoe heeft VWS recent een 
handleiding opgesteld. 
11  | Interim-auditrapport Ministerie van VWS 2021  
 

 
 
altijd als zodanig vastgelegd in de administratie, maar direct als betaling 
verantwoord, wat leidt tot een onjuiste voorschottenstand. Deze omissies kan VWS 
nog voor het eind van het kalenderjaar zelf corrigeren in de financiële 
administratie. 
 
2.8 Juridische overdracht hulpmiddelen COVID-19 naar VWS is vertraagd 
 
2.8.1 Het grote belang van landelijke inkoop en distributie van medische hulpmiddelen 
COVID-19 vraagt om duidelijke financiële afspraken en procedures 
Om een tekort aan persoonlijke beschermingsmiddelen voor zorgmedewerkers te 
voorkomen is begin 2020 door VWS samen met verschillende marktpartijen een 
aparte inkooporganisatie ingericht: het Landelijk Consortium Hulpmiddelen (verder: 
LCH). Daarbij is gekozen voor een privaat-publieke samenwerkingsvorm zonder 
rechtspersoonlijkheid. Vanaf dat moment zijn de door VWS ingekochte persoonlijke 
beschermingsmiddelen opgeslagen in de magazijnen van het LCH. De formele 
relatie die daaraan ten grondslag ligt, is de garantieovereenkomst met Mediq B.V., 
waarin is overeengekomen dat alle economische risico’s (prijsrisico, voorraadrisico 
etc.) bij VWS liggen. Dit resulteert erin dat VWS economisch eigenaar is van de 
goederen, maar het juridisch eigendom bij Mediq B.V. ligt.  
Met de verschillende betrokken partijen binnen het consortium is afgesproken dat 
de gekozen constructie van tijdelijke aard is en dat op termijn de inkoop, 
voorraadbeheer en verkoop onder integrale verantwoordelijkheid van VWS komt te 
vallen. Over de overdracht van deze taken en de aanwezige voorraden merken wij 
het volgende op: 
 
• Juridische overdracht van voorraden door Mediq B.V. aan VWS nog niet 
geregeld 
In 2020 is met Mediq B.V. afgesproken dat het huidige contract een looptijd zou 
hebben tot 24 juni 2021 en dat de ingekochte, maar niet doorverkochte 
goederen dan overgedragen zouden worden aan VWS. 
 
In een nadere afspraak is VWS in 2020 met Mediq B.V. overeengekomen dat 
een onafhankelijke accountant een controleverklaring verstrekt bij de financiële 
verantwoording per 31 december 2020 en uiteindelijk ook bij de afrekening van 
de voorschotten aan het einde van de looptijd van het contract. De accountant 
zou de omvang van de goederenvoorraad en de gepresenteerde financiële cijfers 
valideren, zodat de voorraad, bij de afrekening van de verstrekte voorschotten, 
formeel kon worden overgedragen van Mediq B.V. aan VWS. 
 
Op dit moment wacht VWS nog op de controleverklaring van de accountant per 
31 december 2020, waardoor de formele overdracht van de goederen nog niet 
heeft kunnen plaatsvinden. Door de vertraging van de controleverklaring en de 
nog nader te maken afspraken tussen VWS, Mediq B.V. en CIBG zijn de 
goederen nog niet juridisch overgedragen aan VWS. 
 
Op dit moment wordt door VWS en Mediq B.V. gewerkt aan de ontvlechting van 
Mediq B.V. uit LCH. Volgens het derde addendum op de overeenkomst tussen 
Mediq B.V. en de Staat der Nederlanden worden uiterlijk per 1 september 2021 
geen operationele activiteiten door Mediq B.V. ten behoeve van LCH meer 
uitgevoerd en heeft de juridische eigendomsoverdracht van de hulpmiddelen van 
LCH van Mediq B.V. aan VWS plaatsgevonden. 
 
Aangezien 1 september niet haalbaar bleek zijn Mediq B.V. en VWS 
overeengekomen om de ontvlechting op 1 november 2021 plaats te laten 
vinden.  
13  | Interim-auditrapport Ministerie van VWS 2021  
 

 
 
voorraden voldoende zijn dan wel overtollig zijn. Afstoting van overtollige 
voorraden dient volgens de wettelijke kaders plaats te vinden. 
 
VWS heeft aangeven dat het beheer van de voorraad medische hulpmiddelen in de 
toekomst komt te liggen bij het agentschap CIBG, welke vervolgens op haar beurt 
de opslag weer heeft uitbesteed aan CB Healthcare B.V. Ondanks dat VWS het 
beheer heeft uitbesteed, blijft VWS financieel verantwoordelijk en zullen eventuele 
fouten en onzekerheden aan VWS worden toegerekend. 
Vragen over governance, procesinrichting (inkoop, voorraadbeheer en verkoop 
inclusief onderliggende IT-infrastructuur) en wijze van verantwoording hebben wij 
aan VWS voorgelegd maar hierop nog geen antwoord gekregen. 
Ook de wijze waarop de juistheid en volledigheid van de overdracht van goederen 
per 1 november wordt vastgesteld (bijv. door een voorraadoverzicht inclusief 
controleverklaring) is nog niet duidelijk. Wel zal vanaf 1 november de opslag en 
distributie van de goederen door CB Healthcare B.V. worden uitgevoerd. In de 
tijdelijke overeenkomst met CB Healthcare B.V. wordt geen melding gemaakt hoe 
omgegaan wordt met comptabele vereisten die specifiek voor het Rijk gelden. Dit 
betreft nog een punt van aandacht dat op korte termijn moet worden geregeld. 
 
De voorbereidingen om de voorraad medische hulpmiddelen in de toekomst door 
CIBG te laten beheren, zijn ten tijde van het uitbrengen van dit interim-rapport nog 
niet door ons onderzocht. 
 
Wij adviseren om op korte termijn bovengenoemde aspecten uit te werken zodat 
vóór overdracht op 1 november duidelijkheid bestaat over de interne verdeling van 
taken, verantwoordelijkheden en bevoegdheden, de procesinrichting en de wijze 
van administreren. 
 
2.9 Centraal inzicht in aanwezige voorraden ontbreekt 
De bestrijding van de pandemie maakte het noodzakelijk om zeer omvangrijke 
hoeveelheden aan goederen aan te schaffen die niet direct zijn uitgeleverd, maar 
voor een deel ook in voorraad zijn gehouden. Zo heeft het LCH een aanzienlijke 
voorraad aan persoonlijke beschermingsmiddelen in opslag en verzorgt QRS het 
beheer van beademingsapparatuur. Sinds begin 2021 beheert Djinny Logistiek B.V. 
de voorraden zelftesten. Binnen VWS ontbreekt een centrale regie op 
voorraadbeheer. Inzicht op de volledigheid van de aanwezige voorraden ontbreekt 
hierdoor waardoor binnen VWS op centraal niveau geen zicht is op de voorraden die 
eigendom zijn van VWS. Ook ontbreekt een centraal inzicht in de fysieke locaties 
waar voorraden zich bevinden. 
 
Wij adviseren in kaart te brengen welke voorraden VWS in eigendom heeft en 
hiervoor een centrale registratie bij te houden. Een dergelijke registratie kan ook 
inhouden dat verwezen wordt naar decentrale registraties.  
 
VWS heeft ervoor gekozen de opslag en distributie van de goederen uit te besteden 
aan derden, zoals CB healthcare B.V. en Djinny Logistiek B.V.. Uitbesteding van 
deze taken betekent niet dat VWS niet meer verantwoordelijk is voor een adequaat 
beheer van de voorraden die in eigendom zijn van VWS. Momenteel ontbreken 
centrale kaders voor het voorraadbeheer binnen VWS. Dergelijke kaders kunnen 
onder meer betrekking hebben op de informatieverstrekking over de aanwezige 
voorraden en de minimaal uit te voeren interne controles op de aanwezigheid van 
de geregistreerde goederen door VWS. Deze kaders dienen onder meer te 
waarborgen dat het beheer voldoet aan de comptabele vereisten. 
 
15  | Interim-auditrapport Ministerie van VWS 2021  
 

 
 
2.12 Ontbreken van objectief inzicht in de juistheid van aan VWS gefactureerde 
kosten en onderbouwing van geleverde diensten en goederen leidt tot 
onzekerheden 
Om de crisis te bestrijden heeft VWS met verschillende partijen, zoals de Stichting 
Projectenbureau Publieke Gezondheid en Veiligheid Nederland en Stichting Open 
Nederland, overeenkomsten afgesloten voor de levering van diensten en producten. 
Veelal gaat het hier om overeenkomsten waar hoge bedragen mee gemoeid zijn. In 
de contractuele afspraken ontbreken vaak afspraken op basis waarvan VWS de 
feitelijke levering van diensten en goederen door deze partijen en de juiste 
doorbelasting van kosten objectief kan vaststellen. Ook komt het voor dat de 
overeengekomen goederen en diensten niet voldoende specifiek zijn benoemd in de 
afgesloten overeenkomsten, waardoor de vaststelling van de feitelijke levering 
achteraf niet of nauwelijks mogelijk is. Hierdoor ontbreekt een deugdelijke 
onderbouwing van de afgegeven prestatieverklaring. Dit geldt onder meer voor de 
betalingen aan Stichting Projectbureau Publieke Gezondheid en Veiligheid 
Nederland (€ 660 mln.) en Stichting Open Nederland (€ 365 mln.). 
 
Hetzelfde geldt voor de betaalde facturen van door laboratoria beoordeelde testen 
(circa € 500 mln.). Informatie over het aantal uitgevoerde en beoordeelde testen 
wordt door de laboratoriums en GGD’en zelf in het systeem CORON-IT ingevoerd. 
VWS kan de betrouwbaarheid van deze informatie niet zelf vaststellen. De werking 
van het systeem CORON-IT is nog niet gevalideerd. VWS heeft de Stichting 
Projectenbureau Publieke Gezondheid en Veiligheid Nederland, die eigenaar van 
CORON-IT is, gevraagd de validatie op de prioriteitenlijst te zetten. 
 
VWS heeft verder ook voor aanzienlijke bedragen (€ 275 mln.) aan zelf- en 
sneltesten ingekocht. De testen zijn niet bij VWS zelf afgeleverd maar rechtstreeks 
naar een magazijn verstuurd en tevens zijn directe leveringen gedaan aan 
bijvoorbeeld de interdepartementale koeriersdienst (verder: IPKD). De IPKD is de 
koeriersdienst die gecontracteerd is door OCW, om zelftesten naar de 
onderwijsinstellingen te brengen. VWS beschikt zelf niet over de volledige 
onderliggende documentatie van leveringen omdat die aan bedrijven is uitbesteed. 
Het ontbreken van deze onderbouwingen heeft tot gevolg dat niet objectief kan 
worden vastgesteld dat hetgeen is gefactureerd ook daadwerkelijk is geleverd. Dit 
leidt tot omvangrijke onzekerheden met betrekking tot de rechtmatigheid en 
getrouwheid van de uitgaven die met de aankoop van zelf- en sneltesten is 
gemoeid. 
 
Wij adviseren om samen met de contractpartijen na te gaan welke mogelijkheden 
er bestaan om de leverantie van goederen en diensten wel vast te stellen. Maak zo 
mogelijk daarbij gebruik van kennis en ervaring van andere rijksdiensten, zoals het 
ministerie van Defensie en Rijkswaterstaat, op het gebied van complexe en 
financieel omvangrijke contracten. 
 
Om de beheersing te versterken adviseren wij om voor elke overeenkomst van 
enige omvang (bijvoorbeeld groter dan € 10 mln.) een contractbeheersplan op te 
stellen. In een dergelijk plan legt de opdrachtgever vast hoe wordt toegezien op de 
uitvoering van de overeenkomst inclusief de rechtmatigheid van de betalingen. 
  
17  | Interim-auditrapport Ministerie van VWS 2021  
 

 
 
Door bovenstaande bevindingen en het ontbreken van inkoopdocumentatie kunnen 
wij op dit moment voor een bedrag van circa € 3,5 mld. de rechtmatigheid van de 
inkopen als gevolg van COVID-19 niet vaststellen. 
 
19  | Interim-auditrapport Ministerie van VWS 2021  
 

 
 
3.3 Verdere beheersing van de staatssteunrisico’s in 2021 nog niet zichtbaar 
Om toezicht te kunnen uitoefenen, zou FEZ inzicht moeten hebben in de 
(resterende) omvang van de staatssteunproblematiek in 2021 en verder, afgezet 
tegen de geldende rapporteringstoleranties voor opname van afwijkingen in de 
bedrijfsvoeringsparagraaf. Wij hebben nog niet kunnen vaststellen dat dit inzicht 
bestaat. 
In onze controle tot nu toe hebben wij van vier instellingssubsidies, waarvan de 
subsidiebeschikking in 2021 is verzonden, de staatssteuntoets betrokken. In twee 
gevallen bleek dat de staatsteuntoets onvoldoende aansloot bij de over 2021 
gesubsidieerde activiteiten. Indien sprake is van nieuwe activiteiten kan dit 
consequenties hebben voor de conclusie van de staatssteuntoets. 
In dit najaar zullen de verleningsbeschikkingen 2022 worden verzonden. Wij vragen 
VWS om hierbij extra aandacht te geven aan een goede onderbouwing van de toets 
en een aansluiting daarvan met de activiteiten die over 2022 worden gesubsidieerd. 
VWS heeft in één geval aangegeven de staatssteuntoets in het najaar te zullen 
herijken. 
 
3.4 Subsidiebeheer: subsidieverleningen en –vaststellingen 
Bij de controle van 15 subsidieverleningen en 4 subsidievaststellingen 
constateerden wij geen fouten en onzekerheden. Het aantal geselecteerde posten is 
op dit moment nog beperkt omdat de uitputting van de verplichtingenbudgetten 
laag was. Onze controle is voorts vertraagd omdat wij nog geen toegang hebben 
tot het subsidieplatform. Wij hebben hierdoor de subsidieverleningen op grond van 
de Subsidieregeling kwaliteitsimpuls personeel ziekenhuiszorg 2020-2022 (KIPZ) 
nog niet kunnen controleren. 
 
3.5 Toegenomen M&O-risico door focus op snelheid en minimaliseren 
administratieve lasten 
Om de effecten van de pandemie te bestrijden is sinds 2020 een groot aan 
subsidie- en bijdrageregelingen ‘met stoom en kokend water’ tot stand gekomen. 
Een extra uitdaging bij de totstandkoming van dergelijke subsidieregelingen zoals 
de Subsidieregeling bonus zorgpersoneel COVID-19 is het voorkomen van 
additionele administratieve lasten bij de subsidieontvangers. Aanvullend hierop is er 
aandacht voor het terugdringen van ervaren controledruk en de bijbehorende 
kosten. De verstrekte subsidievoorschotten van een aantal van deze regelingen 
zullen de komende jaren moeten worden afgerekend. Door te sterk te sturen op 
reductie van administratieve lasten en de controlekosten kan het risico ontstaan dat 
er beperkt inzicht is in de naleving van wet- en regelgeving door de ontvangers van 
bijdragen en subsidies. Mogelijk kunnen hierdoor extra risico’s ontstaan voor de 
rechtmatige afrekening van verstrekte subsidies. 
 
Wij adviseren bij de overwegingen om de administratieve en controlelasten te 
reduceren altijd de wijze waarop de rechtmatigheid van de besteding van 
verstrekte subsidies wordt aangetoond vast te leggen. Dit geldt niet alleen bij 
nieuwe subsidieregelingen, maar ook bij aanpassing van bestaande regelingen. 
 
3.5.1 Aanpassingen accountantsprotocollen vereisen extra aandacht 
De subsidieregeling kwaliteitsimpuls personeel ziekenhuizen (verder: KIPZ) eiste 
van de subsidieaanvragers een controleverklaring over de rechtmatige besteding 
van de subsidie. Om de administratieve lasten van de instellingen tijdens de 
coronacrisis te verminderen, heeft VWS met ingang van de verantwoording 2020 in 
plaats van een controleverklaring, een beoordelings-verklaring geëist. Een 
dergelijke verklaring geeft slechts een beperkte zekerheid over de rechtmatigheid 
van de besteding van de subsidie. 
21  | Interim-auditrapport Ministerie van VWS 2021  
 

 
 
de doelgroep PGB-zorgverleners de risico’s en beheersmaatregelen. 
In 2021 zullen volgens de planning de aanvragen tot vaststelling tussen € 25.000 
en € 125.000 worden afgehandeld. Hierbij zal VWS op een aantal aanvragen bij 
wijze van steekproef controle uitoefenen op de rechtmatigheid van de 
gedeclareerde bonussen. Hiertoe zal door de subsidieaanvrager documentatie 
moeten worden aangeleverd van de toekenning en uitbetaling van bonussen aan 
zorgpersoneel. De uitwerking van deze controle verkeert in een afrondende fase. 
Het accountantsprotocol voor aanvragen boven de € 125.000 is nog onderhanden. 
De Subsidieregeling opschaling curatieve zorg COVID-19 is in 2020 van kracht 
geworden. De risico-analyse is nog niet specifiek gemaakt voor de normen in de 
regeling. Het format voor een op te stellen risico-analyse bevordert dit ook niet. 
Het accountantsprotocol is nog niet gepubliceerd. 
 
In het kader van de subsidieregeling stimulering bouw en onderhoud 
sportaccommodaties (BOSA) ziet VWS er onvoldoende op toe dat de verhuurders 
het voordeel uit de subsidie doorgeven aan amateursportverenigingen die de 
accommodaties huren. Hierdoor hebben wij over 2020 geconcludeerd dat mogelijk 
sprake kan zijn van misbruik en oneigenlijk gebruik. VWS heeft toegezegd het 
proces kritisch te beoordelen om na te gaan of extra controle kan worden 
uitgevoerd op dit aspect.  
 
Op grond van de Regeling tegemoetkoming verhuurders sportaccommodaties (TVS) 
verstrekt VWS een tegemoetkoming aan verhuurders van sportaccommodaties die 
de huur kwijtschelden aan amateursportorganisaties. VWS is voornemens voor de 
vaststellingen 2020 beperkte controles uit te voeren en niet de huurder te 
benaderen om na te gaan of daadwerkelijk is kwijtgescholden. In verband daarmee 
zullen wij de vast te stellen tegemoetkomingen over 2020 van circa € 19,5 miljoen 
als onzeker aanmerken. 
 
Wij bevelen VWS aan om op korte termijn:  
• de risicoanalyses voor zowel de bonusregeling als de regeling opschaling 
curatieve zorg COVID-19 verder uit te werken, de controles naar aanleiding 
hiervan uit te schrijven en de accountantsprotocollen te publiceren. 
• het controlebeleid met betrekking tot de subsidieregelingen BOSA en TVS 
uit te breiden met het opvragen van verantwoording over de 
verhuuractiviteiten van de subsidieaanvrager. 
 
3.6 Inkoopbeheer 
 
3.6.1 Belangrijke key controls inkoopbeheer werken niet voldoende, VWS neemt 
maatregelen 
Net als in 2020 is uit de controle van het eerste halfjaar van 2021 gebleken dat 
belangrijke key controls van het inkoopbeheer niet voldoende hebben gewerkt. 
Hiermee wordt het risico op onrechtmatige inkopen aanzienlijk verhoogd. Enkele 
voorbeelden zijn: 
- De afwijkings- en uitzonderingsprocedure, zoals ook vermeld bij de COVID-
gerelateerde inkopen, is binnen VWS niet altijd en vaak ook niet juist 
gevolgd en gedocumenteerd. 
- Er is een spendanalyse uitgevoerd over het eerste kwartaal van 2021. Voor 
een groot deel van de inkopen heeft CDI-Office de analyse niet kunnen 
afronden, omdat de binnen VWS opgevraagde inkoopdocumentatie nog niet 
ontvangen is. Hierdoor ontbreekt samen met de lijst met afwijkingen en 
uitzonderingen, voldoende inzicht in de naleving van de aanbestedingswet. 
23  | Interim-auditrapport Ministerie van VWS 2021  
 

 
 
• het onderhouden van en zorgdragen voor een volledig ingevulde en actuele 
risicokaart om effectief en gericht te kunnen sturen indien nodig. 
Per eind augustus 2021 zijn nog geen aantoonbare verbeteringen getroffen. 
  
25  | Interim-auditrapport Ministerie van VWS 2021  
 

 
 
handleiding te beoordelen. Verwachting is dat dit in september zal plaatsvinden en 
eventuele correcties dan in oktober verwerkt kunnen worden in de administratie. 
Gezien de ervaring uit voorgaande jaren en de eerste signalen van FDC is het reëel 
dat correcties noodzakelijk zijn. 
27  | Interim-auditrapport Ministerie van VWS 2021  
 

 
 
Auditdienst Rijk 
Postbus 20201 
2500 EE  Den Haag 
(070) 342 77 00 
 

