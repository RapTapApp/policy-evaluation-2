NOTA VAN TOELICHTING 
 
Algemeen 
 
1. Inleiding 
 
Op 1 juli 2021 is in werking getreden de verordening (EU) 2021/953 van het Europees 
Parlement en de Raad van 14 juni 2021 betreffende een kader voor de afgifte, verificatie 
en aanvaarding van interoperabele COVID-19-vaccinatie-, test- en herstelcertificaten 
(digitaal EU-COVID-certificaat) teneinde het vrije verkeer tijdens de COVID-19-
pandemie te faciliteren (PB L 211) (hierna: verordening of Vo). De verordening verplicht 
de lidstaten of door de lidstaten aangewezen instanties tot het uitgeven van certificaten 
betreffende vaccinatie tegen, negatieve test op en herstel van een infectie met het virus 
SARS-CoV-2 (hierna: coronavirus). De certificaten worden volgens de verordening 
automatisch of op verzoek verstrekt. Certificaten kunnen zowel digitaal als in papieren 
vorm worden afgegeven. De verordening schrijft bovendien het opstellen en 
onderhouden van een door de Europese Commissie en lidstaten gebouwd trusted 
framework voor, een infrastructuur waarmee de authenticiteit van een certificaat kan 
worden geverifieerd. Lidstaten moeten elkaars certificaten aanvaarden. De verordening 
bevat juridische grondslagen voor het verwerken van de (medische) persoonsgegevens 
die nodig zijn voor het uitgeven en verifiëren van de certificaten. De verordening kent 
een werkingsduur van 12 maanden. Afhankelijk van de epidemiologische situatie met 
betrekking tot de pandemie van covid-19, kan in Europees verband eventueel besloten 
worden tot verlenging. 
 
De verordening heeft rechtstreekse werking. Desalniettemin zijn enkele aanvullende 
regels nodig ter uitvoering van de verordening. Zo biedt de verordening de ruimte om 
instanties aan te wijzen voor de afgifte van certificaten (artikel 3, tweede lid, Vo). 
Daarnaast gaat de verordening uit van decentrale gegevensbronnen, terwijl het in de 
Nederlandse situatie efficiënter is gegevens te betrekken van een ander dan de 
toediener van een vaccin voor een vaccinatiecertificaat (artikel 10, lid 7, Vo). Het 
Rijksinstituut voor Volksgezondheid en Milieu (RIVM) houdt namelijk een centrale 
registratie van vaccinaties bij. Ook in Bonaire, Sint Eustatius of Saba worden namens de 
Minister van Volksgezondheid, Welzijn en Sport (VWS) certificaten verstrekt (artikel 8, 
vijfde lid, Vo). Voorts is het van belang bepaalde uitvoeringsmodaliteiten vast te leggen. 
Geregeld dient te worden dat: 
- certificaten in Nederland alleen op verzoek worden uitgegeven; 
- voor de uitgifte bepaalde applicaties gebruikt worden; 
- de Minister van VWS de certificaten digitaal ondertekent, betrokkene een certificaat 
kan afdrukken en de zorgaanbieder die de test of vaccinatie heeft uitgevoerd en de 
helpdesk bij het agentschap Centraal Informatiepunt Beroepen Gezondheidszorg 
(CIBG) van het Ministerie van VWS het desbetreffende certificaat op papier kan 
verstrekken; 
- gegevens behalve van de zorgaanbieder die de test of vaccinatie heeft uitgevoerd, 
ook verkregen kunnen worden van het RIVM en de gemeentelijke 
gezondheidsdienst (GGD); 
- in bepaalde gevallen certificaten kunnen worden uitgegeven voor vaccinaties die in 
een derde land zijn toegediend; 
- de mogelijkheid een papieren certificaat in te lezen en om te zetten naar een 
digitaal certificaat; 
- persoonsgegevens verwerkt mogen worden bij de controle van een certificaat; 
 
 
 
 
  Pagina 1 van 16 

krijgt betrokkene tegelijk met het certificaat een coronatoegangsbewijs. Zo'n bewijs 
biedt vanuit privacy enkele voordelen ten opzichte van een certificaat. Het laat 
bijvoorbeeld alleen zien dat betrokkene beschikt over een geldig coronatoegangsbewijs, 
zonder te tonen of betrokkene gevaccineerd, getest of hersteld is. Voor meer informatie 
over coronatoegangsbewijzen wordt kortheidshalve verwezen naar de memorie van 
toelichting bij de Tijdelijke wet coronatoegangsbewijzen (Kamerstukken II 2020/21, 35 
807, nr. 3), en de toelichtingen bij de desbetreffende wijzigingsregelingen (Stcrt. 2021, 
28498, 33032 en 36160). 
 
Certificaten worden uitsluitend op verzoek van betrokkene uitgegeven en daaraan zijn 
voor de ontvanger geen kosten verbonden. Zij kunnen op drie manieren verkregen 
worden. Digitale certificaten worden beschikbaar gesteld in een applicatie. Dat is 
verreweg de meest gebruikte methode. Certificaten op papier kan men zelf afdrukken 
dan wel verkrijgen bij de zorgaanbieder. Een vaccinatiecertificaat op papier wordt 
verstrekt door de zorgaanbieder die één of beide vaccins heeft toegediend. Een 
testcertificaat op basis van een negatieve testuitslag wordt op papier verstrekt door de 
zorgaanbieder die de test heeft uitgevoerd; een herstelcertificaat op basis van een 
positieve testuitslag wordt op papier eveneens verstrekt door de zorgaanbieder, veelal 
de GGD, die de test heeft uitgevoerd. Daarnaast kunnen vaccinatie- en 
herstelcertificaten op papier worden verkregen van de helpdesk bij het CIBG, tegelijk 
met coronatoegangsbewijzen op papier. Alle digitale en papieren certificaten worden 
aangemaakt met applicaties die door de Minister van VWS beschikbaar zijn gesteld. Voor 
betrokkenen zijn dit mobiele applicaties voor smartphones die draaien op Android of iOS 
en webapplicaties die draaien op de meest gangbare internetbrowsers; voor 
zorgaanbieders en helpdesk zijn er portalapplicaties die eveneens draaien op de meest 
gangbare internetbrowers. Alle certificaten worden voorzien van een digitale 
handtekening van de Minister van VWS. 
 
Met ingang van 17 juli 2021 is aan de mobiele applicatie CoronaCheck een functie 
toegevoegd waarmee een certificaat op papier kan worden ingelezen, waarna deze wordt 
omgezet in een digitaal certificaat. Dat kan eenvoudig door de QR-code in te lezen. 
Degenen die niet volgens de gebruikelijke route een digitaal certificaat konden 
verkrijgen, kunnen zo'n certificaat alsnog aanmaken. Tegelijk wordt een elektronisch 
coronatoegangsbewijs gegenereerd. 
 
De bron van de gegevens die ingevolge de verordening opgenomen dienen te worden in 
de certificaten, ligt bij de zorgaanbieder die het vaccin heeft toegediend of de test heeft 
uitgevoerd. 
 
Het RIVM beschikt over het COVID-vaccinatie Informatie- en Monitoringsysteem (CIMS). 
Dit systeem is opgezet om informatie te vergaren ten behoeve van de 
infectieziektebestrijding; ook kunnen gevaccineerde personen zo nodig geïnformeerd 
worden over bijwerkingen van vaccins. Verreweg de meeste gevaccineerde personen 
geven toestemming om de vaccinatiegegevens op te nemen in CIMS. Dan verstrekt de 
zorgaanbieder die het vaccin heeft toegediend, de gegevens aan het RIVM. Deze 
gegevens kunnen op basis van deze regeling ook worden gebruikt om op verzoek van 
betrokkene een vaccinatiecertificaat uit te geven. Wanneer de gegevens niet in CIMS 
staan, worden ze verkregen van de toediener van het vaccin. De toedieners van vaccins 
zijn onder meer de GGD'en, de ziekenhuizen en de huisartsen. Op dit moment is er 
alleen een directe koppeling met de systemen van de GGD'en. Daar worden de 
vaccinatiegegevens geautomatiseerd gezocht en opgehaald. Ziekenhuizen en huisartsen 
kunnen via de portalapplicatie een vaccinatiebewijs maken voor mensen die geen 
  Pagina 3 van 16 

infectie met het coronavirus. Met het oog op het bevorderen van het vrij verkeer van 
personen voorziet de verordening in afgifte, verificatie en aanvaarding van 
interoperabele vaccinatie-, test- en herstelcertificaten. Hiermee is het doel van de 
gegevensverwerking voor certificaten afgebakend. De ingevolge de verordening in de 
certificaten op te nemen persoonsgegevens zijn tot het minimum beperkt. Tevens wordt 
een trusted framework ingericht dat met de bijbehorende specificaties borgt dat voldaan 
wordt aan de eisen van de AVG, onder meer wat betreft de juistheid en beveiliging van 
persoonsgegevens. De introductie van certificaten levert een aanzienlijke beperking op 
van de mogelijkheden om fraude te plegen met allerhande bewijzen van vaccinatie 
tegen, test op of herstel van een infectie met het coronavirus. De wijze waarop de 
uitgifte, verificatie en aanvaarding van certificaten vorm is gegeven, brengt het risico op 
fraude nog verder terug. 
 
Bij het proces tot verstrekking van certificaten worden behalve de ingevolge de 
verordening in een certificaat op te nemen (medische) persoonsgegevens ook 
persoonsgegevens verwerkt die nodig zijn om het daarvoor noodzakelijke 
gegevensverkeer in goede banen te leiden. Een belangrijk voorbeeld daarvan is het 
gebruik van het burgerservicenummer om te waarborgen dat de gegevens betrekking 
hebben op de juiste persoon. Zorgaanbieders en overheidsorganen zoals GGD'en, het 
RIVM en de Minister van VWS zijn reeds bevoegd en zelfs gehouden om het 
burgerservicenummer te gebruiken op grond van artikel 10 e.v. van de Wet algemene 
bepalingen burgerservicenummer en artikel 4 van de Wet aanvullende bepalingen 
verwerking persoonsgegevens in de zorg. Bij het gegevensverkeer worden daarnaast 
gegevens gebruikt zoals een IP-adres of unieke inlogcodes. De onderhavige regeling 
biedt daarvoor de juridische grondslag. 
 
Er worden geen regels gesteld aan de aansluiting van zorgaanbieders, de GGD'en en het 
RIVM op de applicaties voor de afgifte van certificaten of het gebruik van de applicaties 
voor het tonen en lezen van een certificaat. Het ontwerp van de applicaties en de 
privaatrechtelijke aansluit- en gebruiksvoorwaarden voorzien in waarborgen tegen 
verlies of onrechtmatige verwerking voor een verantwoorde inzet van 
coronatoegangsbewijzen, ook vanuit het oogpunt van privacy. Dit is derhalve dezelfde 
benadering als is gehanteerd bij coronatoegangsbewijzen. 
 
Voor het uitgeven, tonen en lezen van certificaten moet door de Minister van VWS 
beschikbaar gestelde software worden gebruikt. Dat zijn CoronaCheck en de 
portalapplicatie voor het maken van digitale certificaten, de webapplicatie en de 
portalapplicatie voor het maken van een papieren certificaat en CoronaCheck Scanner 
voor het lezen van een digitaal of papieren certificaat. Teneinde de persoonsgegevens 
voor certificaten beschikbaar te kunnen maken, treft de Minister van VWS verder de 
benodigde technische voorzieningen om zorgaanbieders, GGD'en en het RIVM in staat te 
stellen hun automatiseringssystemen voor dit doel aan te sluiten op CoronaCheck, de 
webapplicatie en de portalapplicatie. Bij het aanbieden van deze software worden 
gebruiks- en aansluitvoorwaarden gesteld, waarbij het vooral om veiligheid en 
betrouwbaarheid van de gegevens en het gegevensverkeer gaat. Elk certificaat is ook 
weer met het oog op de veiligheid en betrouwbaarheid voorzien van een digitale 
handtekening van de Minister van VWS. 
 
Door dit samenstel van software, voorwaarden en handtekeningen heeft de Minister van 
VWS direct controle over de condities voor het uitgeven, verifiëren en aanvaarden van 
certificaten. De voorwaarden worden door de Minister van VWS opgesteld. Wanneer deze 
niet worden geaccepteerd of nagekomen, kan de software niet in werking worden 
  Pagina 5 van 16 

passend beschermingsniveau van persoonsgegevens is gewaarborgd, is doorgifte van 
persoonsgegevens naar de BES-eilanden alleen toegestaan als er passende waarborgen 
zijn en betrokkenen over afdwingbare rechten en doeltreffende rechtsmiddelen 
beschikken (artikel 46 AVG). De doorgifte van persoonsgegevens aan de BES kan op 
deze bepaling worden gebaseerd omdat is voorzien is passende waarborgen, 
afdwingbare rechten en doeltreffende rechtsmiddelen. Ook ten aanzien van de openbare 
lichamen Bonaire, Sint Eustatius en Saba geldt de opdracht van artikel 10 van de 
Grondwet om bij wet regels te stellen ter bescherming van de persoonlijke levenssfeer in 
verband met het vastleggen en verstrekken van persoonsgegevens. De Wbp-BES geeft 
uitvoering aan deze grondwettelijke opdracht. De CBP-BES heeft als onafhankelijke 
toezichthouder de taak om toe te zien op de verwerking van persoonsgegevens 
overeenkomstig deze wet. Bovendien geldt in de openbare lichamen Bonaire, Sint 
Eustatius en Saba ook het Burgerlijk Wetboek BES, dat in Boek 7, Titel 7, Afdeling 5, 
regelt dat zorgaanbieders een medisch dossier van hun cliënten hebben aan te houden; 
die afdeling bevat onder meer bepalingen ter bescherming van de privacy van cliënten. 
In aanvulling daarop is van belang dat de grondslag voor en de condities waaronder de 
gegevensverwerking ten behoeve van certificaten plaatsvindt, worden geboden door de 
verordening en de regeling zelf. Daarnaast is sprake van het hierboven in de paragraaf 
3, Bescherming persoonsgegevens, beschreven samenstel van software, voorwaarden en 
handtekeningen waardoor heeft de Minister van VWS direct controle over de condities 
voor het uitgeven, verifiëren en aanvaarden van certificaten. De gegevensuitwisseling 
met de BES hoeft daarom niet aan verdere vereisten te voldoen. 
 
5. Financiële gevolgen 
 
De verordening bepaalt dat certificaten kosteloos worden verstrekt (artikel 3, vierde lid, 
Vo). In geval van herhaaldelijk verlies kan wel een passende vergoeding in rekening 
worden gebracht. Van deze mogelijkheid wordt geen gebruik gemaakt. Aldus wordt ook 
voorkomen dat bijgehouden dient te worden of en zo ja, hoe vaak aan iemand een 
certificaat is verstrekt. 
 
GGD’en, het RIVM en zorgaanbieders zullen uitvoeringskosten maken voor de afgifte van 
certificaten. De kosten voor de aansluiting van hun automatiseringssystemen op de 
applicaties voor het genereren van certificaten zullen eenmalig zijn. GGD'en krijgen deze 
kosten vergoed via de meerkostenregeling, net als hun kosten voor eventuele uitgifte 
van het certificaat. Voor zorgaanbieders die worden gecontracteerd voor het uitvoeren 
van testen, maakt de vergoeding deel uit van de overeenkomst. 
 
6. Regeldruk 
 
Het effect van deze regeling op de regeldruk is minimaal. De toediener van de vaccinatie 
is al verplicht de vaccinatie te registreren; ook de uitvoerders van testen waarop een 
test- of herstelcertificaat kan worden gestoeld, hebben een medisch dossier aan te 
houden. Wanneer een zorgaanbieder rechtstreeks door betrokkene benaderd wordt om 
een certificaat te genereren door de gegevens in te voeren in een portalapplicatie die 
door de Minister van VWS wordt ontwikkeld, ontstaan wel enige administratieve lasten. 
Dit zal naar verwachting vooral beperkt zijn tot personen die in het geheel niet 
beschikken over ICT-middelen of ook geen beroep kunnen doen op hun omgeving om 
met behulp van de webapplicatie een certificaat op papier af te drukken. Daarnaast kan 
het gaan om mensen zonder burgerservicenummer of waarvan de gegevens omtrent 
vaccinatie, test of herstel niet of niet volledig zijn opgenomen in het systeem van de 
zorgaanbieder. Het is ook mogelijk dat de gegevens zijn opgenomen in het systeem van 
  Pagina 7 van 16 

desbetreffende regelgeving is bepaald. Daarbij dient de verordening in acht genomen te 
worden. Zo dienen certificaten zowel digitaal, als op papier geaccepteerd te worden en is 
het verboden om de persoonsgegevens daarna te bewaren (artikel 10, derde lid, Vo). 
Daarnaast is ook voor de verificatie en aanvaarding van certificaten van belang dat de 
AP ten algemene de toezichthouder is wat betreft de verwerking van persoonsgegevens. 
 
8. Voorlichting en ondersteuning 
 
Over de uitvoering van de verordening wordt omvangrijke voorlichting gegeven. Deze 
voorlichting bestaat uit een publiciteitscampagne en informatievoorziening via het 
internet. Verder kunnen burgers met hun vragen terecht bij ‘24/7 BZ Informatiepunt’ 
van het Ministerie van Buitenlandse Zaken, in het bijzonder waar het reizen betreft. Dit 
informatiepunt is te bereiken met het telefoonnummer +31 247 247 247. Daarnaast is 
er een ‘Publieksinformatienummer coronavirus’ waar iedereen terecht kan met vragen 
over het coronavirus, met inbegrip van coronatoegangsbewijzen. Het nummer daarvan is 
0800 1351 (vanuit het buitenland +312 0205 1351). Indien nodig, kunnen het 
informatiepunt en het publieksinformatienummer betrokkene doorverbinden naar de 
helpdesk van het CIBG dat speciaal is ingericht voor het verstrekken van certificaten op 
papier. 
Wanneer er via het informatiepunt, het publieksinformatienummer of de helpdesk geen 
oplossing geboden kan worden voor problemen bij het verschaffen van certificaten, kan 
de burger zich wenden tot zijn zorgaanbieder. Deze kan met behulp van de 
portalapplicatie een certificaat op papier aanmaken voor zijn cliënt. Desgewenst kan een 
certificaat op papier met de mobiele applicatie CoronaCheck worden omgezet naar een 
digitaal certificaat door de QR-code in te lezen. Dat de burger zich in dergelijke gevallen 
uiteindelijk tot zijn zorgaanbieder moet wenden, vloeit voort uit het decentrale karakter 
van het zorgstelsel in Nederland. Om dit zoveel mogelijk te voorkomen, is de inzet er op 
gericht de gegevens die bij de zorgaanbieders berusten langs digitale weg te ontsluiten 
zodat de burger met de mobiele applicatie CoronaCheck en de webapplicatie 
coronacheck.nl op eenvoudige wijze kan beschikken over de gewenste certificaten. 
 
9. Rechtsbescherming 
 
De afgifte van een certificaat is niet aan te merken als een besluit in de zin van de 
Algemene wet bestuursrecht (Awb). Een certificaat is immers niet meer dan een 
bewijsstuk van een feitelijke medische situatie, namelijk een toegediende vaccinatie 
tegen of uitgevoerde test op infectie met het coronavirus, zoals genoemd in de 
verordening. De uitgifte door de Minister van VWS is niet gericht op enig rechtsgevolg. 
Ook de verordening verbindt geen juridische consequenties aan het al dan niet bezitten 
van een certificaat. Tegen de uitgifte van een certificaat staat derhalve geen 
bestuursrechtelijke rechtsbescherming open. 
 
Civielrechtelijke rechtsbescherming kan wel aan de orde zijn. Ten eerste wanneer 
zorgaanbieders, het RIVM, GGD'en of de Minister van VWS tekortschieten in de 
vervulling van hun taken voor de uitgifte, verificatie en aanvaarding van certificaten. Een 
vordering uit onrechtmatige daad behoort dan tot de mogelijkheden. 
 
Ten tweede bij de applicaties voor het genereren en lezen van een certificaat 
(CoronaCheck, webapplicatie coronacheck.nl, portalapplicatie en CoronaCheck Scanner). 
Bij de installatie van deze applicaties worden voor akkoord voorwaarden gepresenteerd. 
Het gaat hier bijvoorbeeld om de voorwaarde om de meest recente versie van de 
applicatie te laten functioneren op een recent besturingssysteem. Zonder akkoord zijn de 
  Pagina 9 van 16 

(artikel 6ba, vijfde en zesde lid, Wpg). Dit is zo bepaald, omdat de verordening geldt 
voor een periode van één jaar (artikel 17 Vo) en eventueel verlengd kan worden (artikel 
16, tweede lid, laatste zin, Vo). Tevens is rekening gehouden met de mogelijkheid dat de 
verordening eerder vervalt, in welk geval ook dit besluit kan komen te vervallen 
(Kamerstukken II 2020/21, 35853, nr. 11). 
 
Artikelsgewijs 
 
Artikel 1 
 
Ten behoeve van de leesbaarheid van het besluit zijn een aantal begripsbepalingen 
opgenomen, vaak ontleend aan de verordening. De applicatie voor het genereren van 
een certificaat heeft thans diverse verschijningsvormen (CoronaCheck, webapplicatie 
coronacheck.nl en portalapplicatie). De mobiele applicatie waarmee tevens het digitale 
certificaat getoond kan worden, CoronaCheck, is ook geschikt voor de Nederlandse 
o
coronatoegangsbewijzen als bedoeld in artikel 58re, eerste lid, onder a, sub 1 , Wpg. 
 
Artikel 2 
 
Dit besluit geldt ook voor de openbare lichamen Bonaire, Sint Eustatius en Saba. 
Weliswaar kan de helpdesk van het CIBG geen certificaten op papier verstrekken aan 
inwoners van de BES-eilanden, maar zij kunnen wel contact opnemen met ‘24/7 BZ 
Informatiepunt’ of het ‘Publieksinformatienummer coronavirus’ als zij vragen hebben 
over DCC’s. Verder zijn – waar nodig – bepalingen toegesneden op toepassing in 
Bonaire, Sint Eustatius en Saba. 
 
Artikel 3 
 
De verordening laat open of vaccinatie- en testcertificaten automatisch worden verstrekt 
of op verzoek- (artikelen 5, eerste lid, en 6, eerste lid, Vo). In artikel 3 is bepaald dat 
deze certificaten alleen op verzoek worden verstrekt. Voor herstelcertificaten is dat al in 
de verordening zelf bepaald (artikel 7, eerste lid, Vo). Vanwege de samenhang en 
gelijkenis worden op een verzoek om een nationaal coronatoegangsbewijs of een DCC 
beide verstrekt. Dat wordt onder meer gedaan omdat met een Nederlands DCC geen 
toegang kan worden verkregen tot activiteiten of voorzieningen waarvoor een nationaal 
coronatoegangsbewijs is voorgeschreven. 
 
Aan een verzoek zal binnen een redelijke termijn voldaan worden. De lengte van deze 
termijn hangt af van de vorm en het type certificaat. Een digitaal certificaat is eerder 
beschikbaar dan wanneer een certificaat op papier per post wordt verzonden. Deze 
laatste methode is minder geschikt voor een testcertificaat vanwege de kortere periode 
waarin een negatieve testuitslag relevant is. 
 
Artikel 4 
 
De verordening bepaalt dat de lidstaat of een aangewezen instantie het certificaat 
verstrekt (artikel 3, tweede lid, Vo). Certificaten worden voorzien van een digitale 
handtekening van de Minister van VWS. Certificaten kunnen alleen worden verstrekt met 
software van de Minister van VWS: de applicatie CoronaCheck die draait op een 
smartphone van betrokkene en waarmee een digitaal certificaat kan worden verzocht en 
ontvangen, de webapplicatie coronacheck.nl die betrokkene kan gebruiken in een 
browser en waarmee een certificaat kan worden afgedrukt of de speciale portalapplicatie 
  Pagina 11 van 16 

In Bonaire, Sint Eustatius en Saba hebben de afdelingen Publieke gezondheid van de 
openbare lichamen het vaccinatieprogramma uitgevoerd. Zij beschikken over de 
vaccinatiegegevens en kunnen deze gegevens leveren voor de vaccinatiecertificaten. 
Vooralsnog zal dat echter niet langs digitale weg geschieden. Op de BES-eilanden zullen 
certificaten op papier worden verstrekt op grond van artikel 8, eerste lid, van dit besluit. 
 
Artikel 7 
 
Betrokkene vraagt via CoronaCheck of coronacheck.nl zijn gegevens over een positieve 
testuitslag op bij de GGD of een andere zorgaanbieder die de positieve test heeft 
afgenomen. Indien de zorgaanbieder is aangesloten op deze applicaties en de voor een 
herstelcertificaat benodigde gegevens beschikbaar zijn, worden deze geautomatiseerd 
verstrekt, voorzien van een digitale handtekening. Vervolgens kan betrokkene met de 
applicatie een digitaal herstelcertificaat genereren. 
 
Artikel 8 
 
Een certificaat op papier wordt verstrekt door de zorgaanbieder of de helpdesk van het 
CIBG. Wanneer betrokkene om een certificaat vraagt, zal eerst de identiteit 
gecontroleerd worden. Zorgaanbieders hebben de identiteit van de betrokkene al eerder 
vastgesteld. Dit is verplicht volgens de Wet aanvullende bepalingen verwerking 
persoonsgegevens in de zorg. Bij een telefonisch verzoek om een certificaat zal de 
zorgaanbieder of de helpdesk ter controle vragen naar identificerende 
persoonsgegevens, zoals het burgerservicenummer en de geboortedatum. Daarna wordt 
met een speciale portalapplicatie een certificaat gegenereerd dat vervolgens wordt 
afgedrukt en aan betrokkene wordt overhandigd of toegestuurd. Dit is voor de helpdesk 
van het CIBG alleen mogelijk als de benodigde gegevens bij de zorgaanbieder kunnen 
worden ontsloten met behulp van de portalapplicatie. Van de helpdesk kunnen alleen 
certificaten per post worden ontvangen, zodat deze faciliteit niet geboden wordt voor 
testcertificaten vanwege de relatief korte periode waarin een negatieve testuitslag 
relevant is. 
 
In Bonaire, Sint Eustatius en Saba kan een vaccinatiecertificaat op papier worden 
verkregen van de afdeling Publieke gezondheid van het desbetreffende openbare 
lichaam. De helpdesk van het CIBG is daar niet beschikbaar. 
 
Artikel 9 
 
De verordening biedt de mogelijkheid om vaccinatiecertificaten uit te geven op basis van 
vaccinatiebewijzen uit derde landen (artikel 8, eerste lid, Vo). Daarvoor kan betrokkene 
met zijn vaccinatiegegevens naar een vestiging van de GGD gaan waar ook 
reisvaccinaties worden toegediend. De GGD kan de benodigde gegevens met een 
portalapplicatie invoeren, waarna betrokkene een certificaat op papier kan ontvangen. 
Uiteraard dient ook de identiteit van betrokkene te worden vastgesteld en dat de 
vaccinatiegegevens op hem betrekking hebben. Verder worden aan het bewijs van 
vaccinatie taaleisen en echtheidskenmerken gesteld. Deze faciliteit wordt alleen geboden 
als betrokkene in Nederland, Bonaire, Sint Eustatius of Saba woont of als betrokkene in 
een derde land woont en de Nederlandse nationaliteit heeft. Voorbeelden van personen 
die in deze categorieën vallen zijn derdelanders die naar Nederland emigreren, expats 
die hier tijdelijk wonen, exchange studenten die zich hier tijdelijk vestigen en Nederlands 
personeel van een ambassade in een derde land.  
Verder moet het gaan om een vaccin als bedoeld in de verordening waarvoor bij 
  Pagina 13 van 16 

Een concreet voorbeeld van de toepassing van dit artikel is het lezen van een certificaat 
met CoronaCheck Scanner om toegang te mogen verlenen tot activiteiten of 
voorzieningen waar een nationaal coronatoegangsbewijs is voorgeschreven. In dergelijke 
gevallen dient vanwege het vrij verkeer van personen zoals verankerd in artikel 21 
VWEU ook een Europees certificaat geaccepteerd te worden, mits daarmee wordt 
voldaan aan de voorwaarden voor toegang. 
 
Artikel 12 
 
Dit artikel biedt de grondslag voor verwerking van persoonsgegevens die nodig zijn voor 
het noodzakelijke gegevensverkeer. Wanneer een verzoek om een vaccinatiecertificaat 
wordt gedaan met de applicatie CoronaCheck of de webapplicatie coronacheck.nl, gaat 
de Minister van VWS eerst na waar de vaccinatiegegevens van betrokkene berusten. Om 
te waarborgen dat deze gegevens betrekking hebben op degene die op basis daarvan 
een certificaat wenst te genereren, wordt bij het verwerken van het verzoek aan de 
Minister van VWS behalve de naam en geboortedatum van betrokkene ook zijn 
burgerservicenummer gebruikt. Deze bevoegdheid bestaat reeds op grond van de Wet 
algemene bepalingen burgerservicenummer (Wabb). Het verzoek wordt gedaan door in 
te loggen met DigiD. Bij het doen van het verzoek om de vaccinatiegegevens en het 
genereren van het daarop te baseren certificaat, is het IP-adres zichtbaar van het toestel 
of het systeem dat de gevaccineerde persoon gebruikt. Indien de vaccinatiegegevens 
reeds zijn opgenomen in CIMS, kunnen de gegevens rechtstreeks uit dat systeem 
worden opgehaald. Anders dient de bron van de vaccinatiegegevens te worden gezocht. 
De toediener van het vaccin beschikt immers over de gegevens die nodig zijn voor het 
vaccinatiecertificaat. Dit zijn onder meer GGD'en, ziekenhuizen en huisartsen. Daartoe 
worden genoemde gegevens van de verzoeker om een vaccinatiecertificaat op zo'n 
manier gepseudonimiseerd dat alleen degene die de vaccinatie heeft toegediend, de 
sleutel heeft om deze te lezen en aan de Minister van VWS kenbaar te maken dat de 
bron van de vaccinatiegegevens gevonden is. De vindplaats van de vaccinatiegegevens 
wordt teruggekoppeld naar de (web)applicatie, die vervolgens de vaccinatiegegevens 
ophaalt bij het RIVM, bij de toediener van het vaccin of – indien betrokkene door 
verschillende zorgaanbieders is gevaccineerd – bij de toedieners van de vaccins. Daarbij 
plaatsen zij een digitale handtekening ter beveiliging en waarmerking van de gegevens. 
Vooralsnog zijn alleen de GGD'en aangesloten op de applicatie CoronaCheck en de 
webapplicatie. Ook wordt in de systemen van de GGD'en gezocht naar gegevens over 
een eerdere infectie met het coronavirus op basis waarvan kan worden vastgesteld dat 
de vaccinatie volledig is na toediening van één vaccin in plaats van twee. 
 
Vervolgens zet de gevaccineerde persoon de gegevens over zijn vaccinatie met 
CoronaCheck om in een digitaal vaccinatiecertificaat. De digitale handtekening onder de 
vaccinatiegegevens van de toediener van de vaccins wordt vervangen door een digitale 
handtekening van de Minister van VWS. Dit wordt gedaan door een ICT-dienstverlener in 
opdracht van de Minister van VWS. Ook wanneer het vaccinatiecertificaat wordt gemaakt 
met gegevens van het RIVM, wordt het voorzien van een digitale handtekening van de 
Minister van VWS. Voor een papieren vaccinatiecertificaat geldt hetzelfde, zij het dat de 
gevaccineerde persoon daarvoor de door de Minister van VWS beschikbaar gestelde 
webapplicatie gebruikt in plaats van CoronaCheck. 
 
Voor testcertificaten zijn de gegevens over de negatieve testuitslag afkomstig van de 
uitvoerder van de test. De testuitslag wordt verstrekt wanneer de geteste persoon 
daarom vraagt. Om te verifiëren dat het de geteste persoon is die de uitslag opvraagt, 
krijgt deze na de afname van de test een unieke, persoonsgebonden code mee waarmee 
  Pagina 15 van 16 

