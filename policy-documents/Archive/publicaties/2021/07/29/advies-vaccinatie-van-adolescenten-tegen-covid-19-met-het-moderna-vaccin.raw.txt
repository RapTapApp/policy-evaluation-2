Aan de minister van Volksgezondheid, Welzijn en Sport
Datum: 29 juli 2021 Uw kenmerk: 1836729-219114-PDC19 Ons kenmerk:  1837859/3236017/PVL/idv/078 
Telefoon:  E-mail:  Bijlagen: - 
Onderwerp: aanbieding advies Vaccinatie van adolescenten tegen COVID-19 met het Moderna-vaccin 
Publicatienummer: 2021/36 
Geachte minister, 
Het vaccin van Moderna (merknaam Spikevax) tegen COVID-19 is op 23 juli jl. door het 
Europees Medicijn Agentschap (EMA) positief beoordeeld voor gebruik bij kinderen vanaf 12 
1
jaar oud, en op 23 juli jl. hiervoor geregistreerd door de Europese Commissie. Het Moderna-
vaccin behoort, net als het COVID-19 vaccin van BioNTech/Pfizer (merknaam Comirnaty) tot de 
groep van de mRNA-vaccins. Vaccinatie met het Moderna-vaccin bestaat uit twee doses met 
een interval van 4 weken. In dit vervolgadvies komt de Gezondheidsraad tegemoet aan uw 
adviesvraag van 2 maart jl. over vaccinatie van adolescenten onder de 18 jaar. U vraagt of 
adolescenten gevaccineerd kunnen worden, en met welk vaccin dat zou kunnen. Eerder heeft 
de raad een drietal adviezen over vaccinatie van adolescenten met het BioNTech/Pfizer-vaccin 
uitgebracht. Op 9 april jl. heeft de raad een advies uitgebracht over vaccinatie van 16- en 17-
2
jarigen die behoren tot de hoog-risicopatiëntgroepen. Op 9 juni jl. heeft de raad geadviseerd 
over vaccinatie van 12- tot en met 17-jarigen met een medisch risico en over ringvaccinatie voor 
3
deze groep. Op 29 juni jl. heeft de raad geadviseerd over vaccinatie van 12-17-jarigen zonder 
4
een medisch risico. 
De Commissie Medische aspecten van COVID-19 heeft zich in het huidige advies gebogen 
over vaccinatie van adolescenten in de leeftijd van 12 tot en met 17 jaar met het Moderna-
vaccin. De commissie heeft hierbij gebruik gemaakt van het beoordelingskader voor vaccinatie, 
namelijk of er sprake is van een aanmerkelijke ziektelast en of vaccinatie effectief, veilig, 
4
aanvaardbaar en doelmatig is. 
Dit advies omvat de beoordeling van de werkzaamheid/effectiviteit, veiligheid, 
aanvaardbaarheid en kosteneffectiviteit van het Moderna-vaccin voor 12-17-jarigen. De 
ziektelast van adolescenten van 12-17 jaar is in het advies van 29 juni beschreven. De huidige 
epidemiologische situatie of andere gegevens geven de commissie geen aanleiding om anders 
te oordelen over de ziektelast bij adolescenten ten opzichte van het reeds uitgebrachte advies 
van 29 juni jl.  
Zoals gebruikelijk voor de werkwijze van de Gezondheidsraad zijn in de commissie experts uit 
relevante gebieden van de klinische gezondheidszorg en de volksgezondheid 
vertegenwoordigd. Een overzicht van de commissiesamenstelling vindt u onderaan deze brief. 
Het advies is getoetst door de beraadsgroep van de Gezondheidsraad. 
De commissie heeft bekeken of er reden was om af te wijken voor Caribisch Nederland. Dat 
bleek niet het geval te zijn en daarom is de inhoud van dit advies ook voor Caribisch Nederland 
toepasbaar. 
Pagina 1 van 6 

 
Het EMA heeft eerder geconcludeerd dat myocarditis en pericarditis kunnen voorkomen na 
6
vaccinatie met het Moderna- of BioNTech/Pfizer-vaccin. Na vaccinatie van volwassenen met 
het Moderna-vaccin zijn in Europa 19 gevallen van myocarditis gemeld na 20 miljoen 
9
toegediende doses. Pericarditis is ook 19 keer gemeld. De meldingen kwamen vooral voor bij 
mannen jonger dan 30 jaar, meestal enkele dagen na de tweede dosis en het beloop was 
meestal mild waarbij de patiënten binnen enkele dagen waren hersteld. In Nederland zijn er tot 
en met 4 juli 2021 na vaccinatie met het Moderna-vaccin 6 meldingen gedaan van myocarditis 
10
en 10 van pericarditis, op ongeveer 1,3 miljoen toegediende doses.  
 
In het onderzoek naar de werkzaamheid en veiligheid van het Moderna-vaccin onder ruim 3.700 
12-17-jarigen zijn geen gevallen van myocarditis of pericarditis na vaccinatie met het Moderna-
1
vaccin vastgesteld. In de Verenigde Staten (VS) wordt een incidentie gerapporteerd van 12,6 
(95% BI: 7,5-19,9) bevestigde gevallen van myocarditis en/of pericarditis per miljoen doses 
mRNA-vaccin (Moderna of BioNTech/Pfizer) in de 21 dagen na de tweede dosis in de 
11
leeftijdsgroep 12-39 jaar. Dit was 19,8 (95% BI: 9,9-35,5) voor Moderna, en 8,0 (95% BI: 3,2-
16,5) voor BioNTech/Pfizer. Uit voorlopige analyses komt naar voren dat er vaker na de tweede 
dosis en vaker bij jongens dan bij meisjes meldingen zijn gedaan. Belangrijk hierbij is dat er in 
de data over het Moderna-vaccin bijna geen personen van 12-17 jaar zaten, omdat het 
Moderna-vaccin nog niet wordt toegepast in deze leeftijdsgroep. 
 
Van de meldingen die onderzocht zijn is bekend dat de meerderheid tijdelijk werd opgenomen 
in het ziekenhuis en binnen enkele dagen volledig herstelde. Het EMA en de Food and Drug 
Administration (FDA) hebben het optreden van myocarditis en pericarditis als bijwerking met 
9,12
een bijgaande waarschuwing in de productinformatie van de mRNA-vaccins opgenomen. 
Volgens het EMA en de FDA wijzen de meldingen op een verhoogd risico van myocarditis en 
pericarditis na vaccinatie, met name na de tweede dosis. Desondanks wegen volgens zowel het 
9,12
EMA als de FDA de voordelen van vaccinatie op tegen de nadelen. 
 
Aanvaardbaarheid 
De commissie beoordeelt de verhouding tussen gezondheidswinst en last van vaccinatie van 
adolescenten in de leeftijd van 12 tot en met 17 jaar met het Moderna-vaccin als gunstig. De 
commissie heeft in haar advies van 29 juni jl. geoordeeld dat vaccinatie van adolescenten in de 
leeftijd van 12 tot en met 17 jaar zowel directe als indirecte gezondheidswinst oplevert, in de 
eerste plaats voor adolescenten zelf maar ook voor de bevolking als geheel. Tegenover deze 
gezondheidswinst staat volgens de commissie een beperkte last van vaccinatie, die veroorzaakt 
wordt door de reactogeniciteit van het vaccin. De meeste adolescenten zullen na vaccinatie 
tijdelijk last hebben van klachten zoals vermoeidheid, hoofdpijn, spierpijn of koorts. De 
gegevens over myocarditis of pericarditis na vaccinatie heeft de commissie meegewogen in 
haar beoordeling. Omdat het vaccin kort geleden is ontwikkeld, zijn er nog geen gegevens over 
eventuele zeer zeldzame bijwerkingen.   
 
Kosteneffectiviteit 
Er zijn geen data beschikbaar over de kosteneffectiviteit van vaccinatie tegen COVID-19 met 
het Moderna-vaccin bij adolescenten. De commissie kan er daarom geen uitspraken over doen. 
 
 
 
   Pagina 3 van 6 

 
Literatuur 
 
1. European Medicines Agency (EMA). Spikevax product information. Amsterdam, 23 juni 
2021. 
2. Gezondheidsraad. Vaccinatie van kinderen. Den Haag, 2021; publicatie nr. 2021/2018. 
3. Gezondheidsraad. Vaccinatie van kinderen met een medisch risico en ringvaccinatie. 
Den Haag, 2021; publicatie nr. 2021/2029. 
4. Gezondheidsraad. Vaccinatie van adolescenten tegen COVID-19. Den Haag, 2021; 
publicatie nr. 2021/2033. 
5. Vahidy FS, Pischel L, Tano ME, et al. Real World Effectiveness of COVID-19 mRNA 
Vaccines against Hospitalizations and Deaths in the United States. medRxiv [Preprint]. 
2021. 
6. European Medicines Agency (EMA). Meeting highlights from the Pharmacovigilance 
Risk Assessment Committee (PRAC) 7-10 June 2021 - COVID-19 vaccines: update on 
ongoing evaluation of myocarditis and pericarditis. 
https://www.ema.europa.eu/en/news/meeting-highlights-pharmacovigilance-risk-
assessment-committee-prac-7-10-june-2021. Geraadpleegd: 23 juni 2021. 
7. Ojha V, Verma M, Pandey NN, et al. Cardiac Magnetic Resonance Imaging in 
Coronavirus Disease 2019 (COVID-19): A Systematic Review of Cardiac Magnetic 
Resonance Imaging Findings in 199 Patients. J Thorac Imaging. 2021; 36(2):73-83. 
8. Singer M, Taub I, Kaelber D. Risk of myocarditis from COVID-19 infections in people 
under age 20: A population-based analysis. medRxiv [Preprint]. 2021. 
9. European Medicines Agency (EMA). Comirnaty and Spikevax: possible link to very rare 
cases of myocarditis and pericarditis. https://www.ema.europa.eu/en/news/comirnaty-
spikevax-possible-link-very-rare-cases-myocarditis-pericarditis. Geraadpleegd: 26 juni 
2021. 
10. Bijwerkingencentrum Lareb. Bijwerkingen coronavaccins - update van bijwerkingen. 
https://www.lareb.nl/pages/update-van-bijwerkingen. Geraadpleegd 29 juni 2021. 
11. Centers for Disease Control and Prevention (CDC). Advisory Committee on 
Immunization Practices (ACIP). COVID-19 Vaccine safety updates. 
https://www.cdc.gov/vaccines/acip/meetings/slides-2021-06.html. Geraadpleegd: 29 juli 
2021. 
12. U.S. Food and Drug Administration (FDA). Coronavirus (COVID-19) Update: June 25, 
2021. https://www.fda.gov/news-events/press-announcements/coronavirus-covid-19-
update-june-25-2021. Published 2021. Geraadpleegd: 29 juni, 2021. 
13. European Centre for Disease Prevention and Control. Interim public health 
considerations for COVID-19 vaccination of adolescents in the EU/EEA. 1 juni 2021. 
14. The Joint Committee on Vaccination and Immunisation. JCVI issues advice on COVID-
19 vaccination of children and young people. https://www.gov.uk/government/news/jcvi-
issues-advice-on-covid-19-vaccination-of-children-and-young-people. Geraadpleegd: 
29 juni 2021. 
15. The Advisory Committee on Immunization Practices. The Advisory Committee on 
Immunization Practices' Interim Recommendation for Use of Pfizer/BioNTech COVID-
19 Vaccine in Adolescents Aged 12-15 Years. Geraadpleegd: 29 juni 2021. 
16. National Advisory Committee on Immunization. Recommendation on the use of the 
Pfizer/BioNTech COVID-19 vaccine in adolescents 12 to 18 years of age. 
https://www.canada.ca/en/public-health/services/immunization/national-advisory-
committee-on-immunization-naci/recommendation-use-pfizer-biontech-covid-19-
vaccine-adolescents.html. Geraadpleegd 29 juni, 2021. 
   Pagina 5 van 6 

