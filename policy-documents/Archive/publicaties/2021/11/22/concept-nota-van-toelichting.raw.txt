Nota van toelichting 
 
Algemeen deel 
 
1. Inleiding  
 
Met de onderhavige algemene maatregel van bestuur (amvb) wordt de inzet van 
coronatoegangsbewijzen (CTB’s) mogelijk gemaakt op het terrein van het mbo en het ho. 
Dit betreft één van de voorgenomen maatregelen die het kabinet heeft getroffen na het 
128ste advies van het Outbreak Management Team (OMT) om het CTB – indien nodig – 
breder in te kunnen zetten. In artikel 58ra van de Wet publieke gezondheid (hierna: Wpg) 
is uitputtend opgesomd ten aanzien van welke sectoren een coronatoegangsbewijs (CTB) 
als voorwaarde kan worden gesteld voor deelname aan activiteiten of toegang tot 
voorzieningen. Dit betreft cultuur, evenementen, georganiseerde jeugdactiviteiten, horeca 
en sport. Artikel 58ra, derde lid, van de Wpg biedt voorts de grondslag om bij algemene 
maatregel van bestuur (amvb) ook het (middelbaar) beroepsonderwijs (mbo) en het 
hoger onderwijs (ho) aan te wijzen als onderwijssectoren waarin CTB’s kunnen worden 
ingezet. Op 18 november 2021 is door de Tweede Kamer een wetsvoorstel aangenomen 
waarbij artikel 58ra Wpg aldus wordt aangepast dat het — als dit nodig is — ook mogelijk 
wordt om het CTB in te zetten ten aanzien van afnemers op het terrein van niet-essentiële 
1
detailhandel en niet-essentiële dienstverlening op publieke plaatsen. Voorts is een 
wetsvoorstel in voorbereiding waarmee de inzet van het CTB - als dat nodig is – ook kan 
2
worden ingezet in het verlenen van toegang tot een arbeidsplaats aan werknemers. Tot 
slot wordt opgemerkt, dat ook een wetsvoorstel in voorbereiding is waarmee het bij 
ministeriële regeling mogelijk wordt gemaakt dat een CTB voor bepaalde activiteiten of 
voorzieningen uitsluitend kan worden gebaseerd op vaccinatie of herstel (‘2G’). Het 
3
onderwijs zal hiervan echter worden uitgesloten.  
 
De verbreding van de mogelijkheden om het CTB in te zetten is noodzakelijk in het licht 
van de huidige, verslechterende epidemiologische situatie. Gelet daarop is het nodig te 
voorzien in maatregelen om in de komende periode de snelheid van de verspreiding van 
het virus een halt toe te kunnen roepen, de overbelasting van de zorg tegen te gaan, 
kwetsbare mensen in de samenleving te beschermen en ervoor te zorgen dat de 
samenleving veilig open kan blijven. Dat doel dient ook de onderhavige amvb. Door het 
vaststellen van dit besluit wordt het mogelijk CTB’s in te zetten in het mbo en ho als dat 
nodig is. Daarbij geldt dat het doel is om zoveel mogelijk fysiek onderwijs aan studenten 
te kunnen blijven bieden. De inzet van het CTB kan daarbij nodig zijn. Omdat het 
onderwijs een essentiële voorziening is, en ook gelet op het grondwettelijke recht op 
onderwijs, geldt dat hiertoe alleen als uiterst middel wordt overgegaan als fysiek 
onderwijs vanwege de epidemiologische situatie in het gedrang komt. Nadrukkelijk wordt 
opgemerkt, dat de daadwerkelijke inzet pas plaatsvindt als hiertoe bij ministeriele regeling 
wordt besloten, waarbij opnieuw een weging van de noodzaak, subsidiariteit en 
proportionaliteit plaatsvindt. Bij die afweging wordt mede gekeken naar de separate inzet 
van CTB’s in mbo en ho. Tussen deze sectoren kunnen verschillende afwegingen spelen, 
zoals bijvoorbeeld het feit dat in het mbo sprake is van leer- en kwalificatieplichtige 
studenten.  
 
                                                
1
 Voorstel tot Wijziging van de Wet publieke gezondheid in verband met aanpassing van de tijdelijke 
regels over de inzet van coronatoegangsbewijzen bij niet-essentiële detailhandel en niet-essentiële 
dienstverlening op publieke plaatsen, Kamerstukken II 2021/22, 35 961, nr. 2. 
2
 Voorstel tot Wijziging van de Wet publieke gezondheid in verband met uitbreiding van de tijdelijke 
regels over de inzet van coronatoegangsbewijzen ten aanzien van personen die arbeid verrichten en 
bezoekers, Kamerstukken II 2021/22, PM, nr. 2. 
3
 PM 

de beleidsruimte van de onderwijsinstellingen sterk ingekaderd. Om die reden is besloten 
dat het instemmingsrecht van de medezeggenschapsorganen, dat op dit moment is 
voorgeschreven in artikel 58ra, vierde lid, van de Wpg, komt te vervallen. Het is eens te 
meer van belang, dat als de epidemiologische situatie dit vraagt, snel tot inzet van het 
CTB moet kunnen worden overgegaan. Dit alles laat onverlet dat de gesprekken tussen 
instellingen, medezeggenschap, studenten en medewerkers over de invulling van de 
maatregel blijven plaatsvinden en dat over de effecten regulier overleg plaatsvindt, zowel 
binnen de instelling als op sectoraal en landelijk niveau.   
 
3. Epidemiologische situatie  
 
De introductie van de mogelijkheid om CTB’s ook in te kunnen zetten op het terrein van 
het mbo en het ho wordt noodzakelijk geacht in het licht van het verslechterende 
epidemiologisch beeld en dient er, tezamen met de andere maatregelen, toe om passende 
instrumenten te hebben om de stijging van het aantal besmettingen een halt toe te 
roepen. Vanaf 8 tot en met 14 november 2021 werden 1390 opnames in het ziekenhuis 
geregistreerd, waarvan 217 op de IC, vergeleken met respectievelijk 1172 en 205 de 
week daarvoor. In drie weken tijd is het aantal opnames  verdubbeld. Op 18 november 
2021 was de bedbezetting 2110: 1697 in de kliniek en 413 op de IC. Het groeigetal, 
zijnde het aantal meldingen van SARS-CoV-2-positieve personen in vergelijking met de 7 
dagen ervoor was op 18 november 46,2%. Het hoogste aantal meldingen per 100.000 
personen in de week van 8 tot en met 14 november betrof de leeftijdsgroepen 10-14 en 
5-9 jaar. Door de snelle stijging van het aantal besmettingen voeren de GGD’en 
momenteel geen volledig bron- en contactonderzoek (BCO) uit en is het zicht op clusters 
beperkt. Het aantal besmettingen dat specifiek in de setting van het mbo en ho 
plaatsvindt is dus niet bekend, maar gezien de besmettingscijfers in de relevante 
leeftijdscategorieën is het denkbaar dat ook daar besmettingen plaatsvinden. Het betreft 
567 positieve testen per 100.000 personen in de leeftijdscategorie 15-19 jaar en 664 
positieve testen per 100.000 personen in de leeftijdscategorie 20-24 jaar. Wanneer bij 
ministeriële regeling wordt besloten tot daadwerkelijke inzet van CTB’s, worden de 
besmettingscijfers in de relevante leeftijdsgroepen en het OMT-advies hierover 
meegewogen. 
 
6
Het OMT heeft in zijn 126ste advies aangegeven dat een CTB een belangrijke bijdrage 
levert aan het reduceren van het risico op besmettingen met het virus SARS-CoV-2 op 
plekken waar mensen samenkomen. Daarmee is het een belangrijke maatregel om het 
risico op een toename van het aantal besmettingen te mitigeren en daarmee de 
volksgezondheid te beschermen. Het is niet mogelijk om van individuele maatregelen een 
precies percentage van de bijdrage aan het beperken van het aantal besmettingen toe te 
schrijven.  
 
7
Het OMT wijst in zijn 128ste advies op de noodzaak om voorbereidingen te treffen voor 
eventueel verzwarende maatregelen. De bredere inzet van het CTB is volgens het OMT 
een gerichte maatregel die effect kan hebben op de transmissie ofwel de doorgifte van het 
virus. Ook wijst het OMT erop dat het CTB een gunstige invloed heeft op de te verwachten 
ziekenhuisopnames. Het is voor het kabinet daarom noodzakelijk om onverwijld de 
voorbereidingen in gang te zetten voor een mogelijk verbrede inzet van het CTB. Het OMT 
adviseert namelijk niet af te wachten, maar nu al de noodzakelijke voorbereidingen te 
treffen voor eventueel verzwarende maatregelen. Uit dit advies volgt de noodzaak om de 
onderhavige amvb met de nodige spoed tot stand te brengen.  
 
                                                
6
 Advies 126e OMT COVID-19 | Publicatie | Rijksoverheid.nl. 
7
 Advies 128e OMT COVID-19 | Publicatie | Rijksoverheid.nl. 

het overgrote deel van het onderwijs aangewezen waren op digitaal onderwijs. Wanneer 
nieuwe coronamaatregelen nodig zijn die ertoe zouden leiden dat fysiek onderwijs 
wederom onmogelijk is en studenten wederom vooral aangewezen zouden zijn op digitaal 
onderwijs heeft dat voor het studentenwelzijn zeer onwenselijke gevolgen. Onderwijs is 
meer dan kennisoverdracht alleen. Ook het sociale contact tussen studenten onderling en 
tussen student en docent is van wezenlijk belang voor studenten. Onderzoek zoals de 
recente RIVM-monitor (november 2021) laat zien dat een langdurig gebrek aan fysiek 
onderwijs schadelijk is voor de geestelijke gezondheid van studenten. Dit kan negatieve 
effecten op hun ontwikkeling en studievoortgang hebben en werkt op langere termijn 
door. Het gaat hier om jonge mensen in vervolgonderwijs die zich vaak door hun leeftijd 
steeds minder richten op hun ouders en thuissituatie, maar meestal ook nog niet in staat 
zijn hun leven geheel zelfstandig vorm te geven 
 
Vanwege het essentiële karakter van het volgen van onderwijs, geldt een zwaardere toets 
dan voor de niet essentiële sectoren bij de vraag of de gewenste opschaling of 
continuering van fysiek onderwijs ook op andere wijze zou kunnen worden bereikt. Deze 
vraag dient onder meer te worden beantwoord aan de hand van de epidemiologische 
omstandigheden van het moment en of minder ingrijpende maatregelen volstaanzoals 
vrijwillige snel- en zelftesten, waarmee in het voorjaar van 2021 pilots in mbo en ho zijn 
uitgevoerd.  
In acht regio’s is gedurende een aantal maanden onderzocht op welke manier preventieve 
(snel)testen kunnen bijdragen aan het mogelijk maken van meer fysiek onderwijs. Ten 
tijde van de pilots gold de veilige-afstandsnorm van 1,5 meter voor het mbo en het ho, 
met uitzondering van praktijkonderwijs waarvoor vanwege de beroepsprotocollen een 
uitzondering gold. Er is geëxperimenteerd met toegangsbewijzen op basis van PCR-
speekseltesten, antigeensneltesten, zelftesten en mondspoeling.  
 
Gebleken is dat het vrijwillig vragen om een toegangsbewijs te tonen niet leidt tot 
voldoende mate van veiligheid voor studenten en docenten, omdat hiermee niet 
gegarandeerd kan worden dat alle studenten minder risico lopen op een besmetting van 
het coronavirus. Uit de pilots over snel- en zelftesten is bovendien gebleken dat vrijwillige 
testafname, waar geen concrete sanctionering of beloning tegenover staat, slechts leidt 
tot een testbereidheid van 25%-30%. 
 
De uitkomsten van de pilots wijzen er op dat, wanneer, zoals destijds de veilige 
afstandsnorm van 1,5 meter van toepassing was, er in het mbo en ho geen andere 
mogelijkheden beschikbaar zijn om de hoeveelheid fysiek onderwijs substantieel te 
verhogen met de inzet van preventief testen, omdat de capaciteit van onderwijsruimtes 
dit beperkt. 
 
Door CTB’s verplicht in te zetten kan daarentegen in het mbo en ho het onderwijs op een 
veilige manier open blijven, zonder bijvoorbeeld invoering van de veilige afstandsnorm 
van 1,5 meter. 
 
Verplichte inzet 
 
Het kabinet kiest ervoor om het CTB verplicht in te gaan zetten en die keuze dus niet bij 
de onderwijsinstelling te leggen, zoals aanvankelijk, in de tijd dat gedacht werd dat het 
CTB alleen zou kunnen worden ingezet als middel om te kunnen versoepelen, wel het 
geval was. Bij de verplichte inzet van CTB’s past het dat die inzet alleen aan de orde is als 
uiterste middel en wanneer het fysieke onderwijs op een andere wijze, zelfs niet met een 
maximale groepsgrootte, gezien het epidemiologische beeld niet meer verantwoord 
mogelijk is. Het is zeer onwenselijk als ook dit studiejaar studenten opnieuw, net als in 
het afgelopen studiejaar, te kampen zouden hebben met het grotendeels verstookt zijn 

Het uitgangspunt is dat alle studenten kwalitatief goed onderwijs krijgen ongeacht of zij 
nu wel of niet een CTB hebben,  dat de borging van de kwaliteit van het onderwijs primair 
de verantwoordelijkheid van de instellingen is en dat goed onderwijs aan alle studenten, 
met of zonder CTB, mogelijk is. Een zeker verschil in onderwijsvormen en in (ervaren) 
onderwijskwaliteit tussen de groep, die meer fysiek onderwijs zal kunnen genieten 
enerzijds, en de groep, die anderzijds meer zal zijn aangewezen op digitaal onderwijs, is 
in beginsel acceptabel mits ook aan iedereen tenminste de basiskwaliteit wordt geboden 
(zie verder hierna paragraaf 10.2.2). Verwacht mag worden dat de instelling in de regel 
onderwijs verzorgt die de basiskwaliteit te boven gaat en het eventuele verschil in 
kwaliteit binnen het onderwijsprogramma kan opvangen.  
 
6. Uitzonderingen op de inzet van het CTB 
 
Wanneer wordt besloten tot de inzet van CTB’s rust op onderwijsinstellingen, als gezegd, 
een zorgplicht om te voorzien in alternatieven voor fysieke onderwijsactiviteiten voor 
studenten zonder CTB. Omdat wat betreft het organiseren en afnemen van examens, 
tentamens en toetsen geen goed alternatief kan worden geboden aan deze studenten, 
geldt voor deze activiteiten een uitzondering voor het verplichte CTB. Ditzelfde geldt in 
beginsel voor het praktijkonderwijs in het mbo en ho.  
 
In de wetenschap dat het vanwege de specifieke omstandigheden op de onderwijslocatie 
of vanwege de groepsgrootte het soms niet goed mogelijk zal zijn om onderwijs waarvoor 
een CTB verplicht wordt gesteld te scheiden van praktijkonderwijs, kan het 
praktijkonderwijs worden uitgezonderd van de regels die worden gesteld over het tonen 
van een CTB. Dit gebeurt bij ministeriële regeling. Hierin zal nader worden bekeken in 
welke gevallen het praktijkonderwijs wel en wanneer juist niet zonder CTB werkbaar is. 
Het is bijvoorbeeld denkbaar om praktijkonderwijs tot een bepaalde groepsgrootte uit te 
zonderen van de CTB plicht. 
De in paragraaf 5 beschreven zorgplicht ten aanzien van alternatief onderwijs voor 
studenten zonder CTB geldt dan onverkort. De onderwijsinstelling kan in zo’n geval 
studenten, die niet over CTB beschikken, praktijkonderdelen op een ander moment laten 
inhalen of deze onderdelen vervangen door aanvullende opdrachten.   
 
Tot slot bestaat een uitzondering voor het kleinschalig begeleiden van studenten voor wie 
vanwege bijzondere problematiek of moeilijke thuissituatie maatwerk nodig is. Bij de 
begeleiding van deze studenten valt te denken aan de mogelijkheid om op de locatie van 
de instelling met docent of studiebegeleider af te kunnen spreken en aan de mogelijkheid 
om van studieplekken of (digitale) voorzieningen gebruik te maken als dat thuis 
onmogelijk is. 
 
Bij ministerile regeling wordt nader uitgewerkt hoe het instellingsbestuur invulling kan 
geven aan de voorwaarde om zorg te dragen voor een passend beschermingsniveau. 
Daarbij kunnen de afwegingen per sector verschillen, omdat de uitzonderingen in mbo en 
ho tot verschillende uitvoeringseffecten leiden. 
 
7. De testvoorziening     
 
7.1 Praktische uitvoering 
 
Zoals eerder gezegd zijn met het oog op een mogelijke inzet van het CTB in het mbo en 
ho een aantal pilots uitgevoerd.  
 
 

Daarnaast is de onderwijsinstelling primair verantwoordelijk voor de informatievoorziening 
aan studenten over het verkrijgen van een toegangsbewijs. Onderwijsinstellingen moeten 
zich er van vergewissen dat hun studenten tijdig geïnformeerd zijn over de 
testmogelijkheden. Hierbij kan worden gedacht aan informatie over hoe studenten zich 
kunnen aanmelden voor een test, binnen welk tijdsbestek zij een test moeten afnemen 
om een geldig CTB te hebben voor het onderwijs, en waar zij terecht kunnen bij 
problemen met de CoronaCheck-app.  
 
8. Toegangscontrole 
 
Studenten die toegang willen krijgen tot de onderwijslocatie, dienen, indien bij 
ministeriële regeling het CTB is voorgeschreven, bij de toegang tot het onderwijsgebouw 
gecontroleerd te worden op een geldig CTB. Conform artikel 58re, lid 1 van de Wpg, 
krijgen studenten toegang tot de onderwijslocatie na het overleggen van een geldig 
elektronisch of schriftelijk coronatoegangsbewijs. Hiervoor kan een door de Minister van 
Volksgezondheid, Welzijn en Sport beschikbaar gestelde applicatie gebruikt worden – 
momenteel de CoronaCheck applicatie. Aanvullend op het tonen van een geldig CTB, dient 
de student ook een geldig identiteitsbewijs te tonen. Bij ministerile regeling worden ten 
aanzien van de toegangscontrole nadere regels gesteld. In deze ministeriële regeling 
wordt ook nader toegelicht hoe studenten uit de uitzonderingscategorieën kunnen 
aantonen dat zij geen CTB hoeven te overleggen. 
 
9. Personeel 
 
Zoals hiervoor is aangegeven, is een wetsvoorstel (zie paragraaf 1) in voorbereiding 
waarmee het CTB, indien dit nodig is, kan worden ingezet voor het verlenen van toegang 
tot de arbeidsplaats. Dit wetsvoorstel biedt de mogelijkheid om, als bij ministeriële 
regeling is bepaald dat klanten of bezoekers op een bepaald terrein in een CTB-plichtige 
sector, dan wel scholieren of studenten in het onderwijs over een CTB moeten beschikken, 
eenzelfde verplichting op dat terrein op te leggen aan eenieder die in het kader van een 
beroep of bedrijf, dan wel als vrijwilliger toegang wenst tot de arbeidsplaats waar de 
betreffende activiteit plaatsvindt of de voorziening zich bevindt. Het gaat hier om 
werkenden, en niet om de bezoeker of deelnemer, dan wel scholier of student. Te denken 
valt aan de werkgever of locatiebeheerder zelf, diens werknemers en andere personen die 
arbeid verrichten (zoals werknemers die zijn ingehuurd van een ander bedrijf of 
zelfstandigen of stagiairs) maar ook personen die uit anderen hoofde in het kader van een 
beroep of bedrijf aanwezig zijn (bijvoorbeeld een leverancier voor zover deze toegang 
wenst tot de arbeidsplaats). 
 
10. Grondrechten 
 
De overheid is verplicht om maatregelen te treffen ter bevordering van de 
volksgezondheid (artikel 22 van de Grondwet) en zij moet epidemieën zoveel mogelijk 
voorkomen (artikel 11 van het Europees Sociaal Handvest). Ook in overige internationale 
verdragen zijn gelijkluidende bepalingen opgenomen, zoals artikel 12 van het 
Internationaal verdrag inzake economische en sociale en culturele rechten (IVESCR) en 
artikel 35 van het Europees Handvest van de Grondrechten van de Europese Unie (EU-
9
Handvest). Voorts dient de overheid de noodzakelijke maatregelen te treffen om 
systematisch of structureel disfunctioneren van ziekenhuisdiensten te voorkomen, zodat 
                                                
9
 Ten aanzien van het EU-Handvest wordt nog overwogen dat deze van toepassing is als de 
maatregelen vallen binnen het toepassingsbereik van het recht van de Europese Unie. Waar 
grondrechten in het EU-Handvest corresponderen met die in het EVRM, is de inhoud en reikwijdte 
hetzelfde. 

sprake is van een vaccinatie of herstelbewijs, de gevolgen ingeval niet wordt beschikt over 
een CTB (namelijk dat geen toegang tot de onderwijsinstelling kan worden verkregen) en 
de gegevensverwerking die bij de inzet van een CTB plaatsvindt.  
 
Zowel in de memorie van toelichting bij de totstandkoming van de Tijdelijke wet 
13
maatregelen covid-19 (Twm) als in de memorie van toelichting bij de totstandkoming 
14
van de Tijdelijke wet CTB’s is ingegaan op grondrechtelijke aspecten bij het treffen van 
maatregelen in het kader van de bestrijding van de epidemie. Kortheidshalve wordt 
daarnaar verwezen. Een beperking van het recht op bescherming van de lichamelijke 
integriteit en de persoonlijke levenssfeer is in algemene zin mogelijk als zij bij wet zijn 
toegestaan en deze in een democratische samenleving noodzakelijk zijn in het belang van 
onder meer de bescherming van de volksgezondheid. Voor een antwoord op de vraag naar 
de noodzakelijkheid moet worden beoordeeld of er geen minder vergaande mogelijkheid is 
waarmee hetzelfde doel bereikt kan worden (subsidiariteit) en het met de maatregel 
gediende belang in verhouding staat met de beperking en de gevolgen voor een of meer 
belanghebbenden (proportionaliteit). 
 
Subsidiariteit 
 
Om de transmissie van het virus op en rondom mbo en ho te voorkomen dan wel te 
beperken, is tot op heden – naast de algemene hygiëne- en gedragsmaatregelen – ingezet 
op testadviezen voor studenten, de groepsgrootte te beperken en het in acht nemen van 
het veiligeafstandsadvies van anderhalve meter. De naleving van deze adviezen is zoveel 
mogelijk bevorderd door publiekscommunicatie. In aanvulling daarop vormt de inzet van 
het CTB in algemene zin een geschikt middel om de verspreiding van het virus op plekken 
waar meerdere mensen bij elkaar komen (zoals een onderwijsinstelling) tegen te gaan, 
aangezien daarmee de kans op transmissie van het virus tussen personen wordt beperkt. 
Wanneer in het licht van de verslechterende epidemiologische situatie volstaan ingrijpende 
maatregelen – zoals het dragen van mondkapjes of beperking van de groepsgrootte – niet 
volstaan, kan de inzet van het CTB een uiterst middel zijn. Deze subsidiariteitsafweging 
moet in concreto worden verricht op het niveau van de ministeriële regeling in het licht 
van de actuele epidemiologische en maatschappelijke omstandigheden.  
 
Proportionaliteit 
 
Wanneer wordt besloten tot daadwerkelijke inzet van het CTB in het mbo en ho, is er 
sprake van een inmenging op het recht op lichamelijke integriteit.  
 
Ten aanzien van het verkrijgen van het CTB geldt dat eenieder in principe vrij is in de 
keuze van het in te zetten middel: vaccinatie-, herstel- of testbewijs. Wettelijk is dit 
gewaarborgd, waardoor personen die zich niet willen of niet kunnen laten vaccineren in 
plaats van een bewijs van vaccinatie of herstel van infectie in ieder geval gebruik kunnen 
maken van het bewijs van een testuitslag. Zoals gezegd wordt in het wetsvoorstel 
waarmee invoering van de zogenoemde 2G-maatregel mogelijk wordt gemaakt, een 
uitzondering gemaakt voor het onderwijs, waardoor het zo blijft dat ook met een 
testuitslag een CTB kan worden verkregen. De betreffende bewijzen kunnen kosteloos 
worden verkregen. Voor personen die vanwege een beperking of een ziekte geen test 
kunnen ondergaan of als gevolg daarvan ernstig ontregeld raken (artikel 58ra, huidige 
negende lid, Wpg) zullen uitzonderingen gelden.  
  
                                                
13
 Kamerstukken II, 2019/20, 35526, nr. 3. 
14
 Kamerstukken II, 2020/21, 35807, nr. 3. 

redelijke rechtvaardiging die is vereist voor de beperking van het recht op onderwijs zoals 
vastgelegd in artikel 2 van het Eerste Protocol bij het EVRM, artikel 13 IVESCR en artikel 
15
28 IVRK. 
 
10.2.1 Belangenafweging 
 
Subsidiariteit 
 
Om de transmissie van het virus op en rondom mbo en ho te voorkomen dan wel te 
beperken, is tot op heden – naast de algemene hygiëne- en gedragsmaatregelen – ingezet 
op testadviezen voor studenten, de groepsgrootte te beperken en het in acht nemen van 
het veiligeafstandsadvies van anderhalve meter. De naleving van deze adviezen is zoveel 
mogelijk bevorderd door publiekscommunicatie. In aanvulling daarop vormt de inzet van 
het CTB in algemene zin een geschikt middel om de verspreiding van het virus op plekken 
waar meerdere mensen bij elkaar komen (zoals een onderwijsinstelling) tegen te gaan, 
aangezien daarmee de kans op transmissie van het virus tussen personen wordt beperkt. 
Wanneer in het licht van de verslechterende epidemiologische situatie volstaan ingrijpende 
maatregelen – zoals het dragen van mondkapjes of beperking van de groepsgrootte – niet 
volstaan, kan de inzet van het CTB een uiterst middel zijn. Deze subsidiariteitsafweging 
moet in concreto worden verricht op het niveau van de ministeriële regeling in het licht 
van de actuele epidemiologische en maatschappelijke omstandigheden. 
 
Proportionaliteit 
 
Gelet op het recht op onderwijs, is, zoals hierboven beschreven in paragraaf 4 en 10.2, 
het verzorgen van kwalitatief goed onderwijs aan alle studenten, ongeacht of zij wel of 
niet een CTB hebben, het uitgangspunt en blijft het de verantwoordelijkheid van de 
instellingen om kwalitatief goed onderwijs te bieden aan alle studenten, ook wanneer zij in 
een epidemiologisch slechte situatie alleen met inzet CTB’s het onderwijs fysiek kunnen 
open houden. Het recht op kwalitatief goed onderwijs betekent vanuit 
onderwijsregelgeving niet per se dat dat onderwijs fysiek moet worden verzorgd. De vorm 
waarin onderwijs wordt verzorgd, fysiek dan wel digitaal, en de verhoudingen daartussen 
is aan de instellingen om, in samenspraak met de interne stakeholders, te bepalen voor 
de specifieke onderwijsprogramma’s. Dat neemt niet weg dat verreweg de meeste 
onderwijsprogramma’s een sterke fysieke component bevatten, waarmee ook onder meer 
een goede studeerbaarheid en studievoortgang wordt geborgd. En ook, meer vanuit het 
volksgezondheidsbelang bezien is, met het oog op studentenwelzijn, zoals hierboven 
genoemd, fysieke interactie tussen studenten onderling alsmede fysieke interactie tussen 
studenten en docenten en begeleiders broodnodig; de reden waarom in deze wet de inzet 
van CTB’s is mogelijk gemaakt.    
 
In paragraaf 5 is aangegeven dat op de instellingen een inspanningsverplichting rust om 
het onderwijs aan alle studenten, ook die zonder CTB, zoveel als mogelijk in dezelfde 
vorm te organiseren als zij dat voor de coronapandemie gewoon waren te doen. Echter, de 
groep studenten zonder CTB die niet tot de uitzonderingscategorieën behoren zal meer op 
digitaal of hybride onderwijs zijn aangewezen. Een zeker verschil in onderwijsvormen en 
in (ervaren) onderwijskwaliteit tussen de groep, die meer fysiek onderwijs zal kunnen 
genieten met CTB enerzijds, en de groep, die zonder CTB anderzijds meer zal zijn 
aangewezen op digitaal onderwijs, is in beginsel acceptabel mits aan iedereen tenminste 
de basiskwaliteit wordt geboden. Verwacht mag worden dat de instelling in de regel 
onderwijs verzorgt, die de basiskwaliteit te boven gaat en dat eventuele verschil in 
kwaliteit binnen het onderwijsprogramma kan opvangen. 
 
                                                
15
 Kamerstukken II, 2019/20, 35526, nr. 3. 

eventuele signalen van de medewerkers en studenten over de kwaliteit van het onderwijs, 
bij het instellingsbestuur terecht komen. Dergelijke signalen kunnen ook voor de Inspectie 
aanleiding zijn tot het doen van onderzoek, een reguliere onderwijstaak van de Inspectie. 
 
10.3. Recht op gelijke behandeling 
 
Het recht op gelijke behandeling is onder meer neergelegd in artikel 1 van de Grondwet 
en artikel 21 van het EU-Handvest. Indien van overheidswege een CTB verplicht wordt 
gesteld, zal dit voor eenieder gelijkelijk gelden. Dit zal ook het geval zijn indien gebruik 
wordt gemaakt van de mogelijkheid om het CTB in te zetten ten aanzien van studenten. 
Bij toepassing van het CTB in het mbo en ho ontstaat tevens onderscheid in de zin van 
artikel 8 of 9 juncto 14 EVRM. Gelijkheid en non-discriminatie zijn voorts geregeld in 
artikel 26 IVBPR en artikel 2 IVRK. Vanwege de mogelijkheid om een CTB op basis van 
een negatieve testuitslag te verkrijgen, is geen sprake van direct onderscheid op basis van 
godsdienst, levensovertuiging of politieke gezindheid. Er kan echter wel sprake zijn van 
indirect onderscheid voor zover het gaat om personen die zich vanwege godsdienstige, 
levensbeschouwelijke of politieke overtuigingen niet willen laten vaccineren en (bij 
gebreke van een herstelbewijs) zich dus moeten laten testen voor het verkrijgen van een 
CTB. Artikel 14 EVRM kent bovendien geen uitputtende lijst van verboden gronden, ook 
een onderscheid op een ‘andere status’ is enkel toegestaan indien dit onderscheid 
gerechtvaardigd kan worden. Dit kan echter gerechtvaardigd worden geacht om de 
redenen die hiervoor in paragraaf 10.1 zijn vermeld in relatie tot de ongevaccineerde 
student die zich hoogfrequent zal moeten laten testen. In de ministeriele regeling 
waarmee het CTB daadwerkelijk wordt ingezet, zal de proportionaliteit in concreto worden 
onderbouwd.   
 
10.4. Recht tot het belijden van godsdienst of levensovertuiging 
 
Artikel 6 van de Grondwet beschermt het recht tot het belijden van godsdienst of 
levensovertuiging. De vrijheid van gedachte, geweten en godsdienst is ook beschermd 
door artikel 9 EVRM, artikel 18 van het IVBPR en artikel 14 IVRK. De inzet van het CTB 
maakt de uitoefening van dat recht niet onmogelijk, aangezien ook op basis van een 
negatieve testuitslag een CTB kan worden verkregen. Niettemin kan van een inbreuk op 
dit recht sprake zijn, indien een student zich hoogfrequent zal moeten laten testen. Dit 
kan echter gerechtvaardigd worden geacht om de redenen die hiervoor in paragraaf 10.1 
zijn vermeld in relatie tot de ongevaccineerde student die zich hoogfrequent zal moeten 
laten testen. In de ministeriële regeling waarmee het CTB daadwerkelijk wordt ingezet, zal 
de proportionaliteit in concreto worden onderbouwd.   
 
10.5 Kinderrechten 
 
De rechten van kinderen zijn neergelegd in Kinderrechtenverdragen. Zoals ook in de 
memorie van toelichting bij de Twm is opgenomen, kunnen deze rechten worden beperkt, 
zoals bijvoorbeeld in het kader van de epidemie. Echter, het belang van het kind moet 
daarbij voorop staan.  
 
Bij de afweging om tot het inzetten van het CTB in het mbo en ho over te gaan, wordt 
rekening gehouden met de belangen van kinderen. Kinderen zijn gebaat bij fysiek 
onderwijs, allereerst met het oog op de kwaliteit van het onderwijs, maar ook vanwege de 
sociale functie van onderwijs. Het CTB zal dan ook alleen worden ingezet als middel om 
het fysiek onderwijs overeind te houden. Voor kinderen die niet over een CTB op basis van 
vaccinatie of herstel beschikken, betekent dit, dat zij op basis van een negatieve 
testuitslag fysiek onderwijs kunnen volgen. Wanneer studenten zich niet willen of kunnen 
laten testen, zal een basiskwaliteit van onderwijs moeten worden gewaarborgd, zoals ook 

Er gelden ook bij een gerechtvaardigd belang als de bescherming van de volksgezondheid 
en de bestrijding van de epidemie specifieke waarborgen ter bescherming van de rechten 
en vrijheden van betrokkenen. Bij het scannen met behulp van de CoronaCheck-scanner 
worden de persoonsgegevens slechts kort getoond en dan onmiddellijk vernietigd (artikel 
58re, zevende lid, Wpg). In de Tijdelijke regeling maatregelen covid-19 (Trm) is bepaald 
dat de gegevens die met de CoronaCheck scanner kunnen worden gelezen, slechts 240 
seconden zichtbaar zijn. De gegevens die zichtbaar worden, zijn tot het minimum beperkt 
en bevatten alleen de gegevens of de QR-code een geldig CTB bevat en zo ja, de initialen 
en geboortedatum. De scanner bewaart geen persoonsgegevens. Volledigheidshalve wordt 
opgemerkt dat er geen wettelijke basis wordt geboden voor het op een andere manier 
registreren van de persoonsgegevens die met het tonen van de QR-code bekend worden.  
 
Tot slot is het van belang dat met de voorgestelde maatregel geen grondslag wordt 
geboden om bij het lezen van het CTB (bijzondere) persoonsgegevens op te nemen in een 
bestand of op een andere wijze te verwerken in de zin van artikel 4 AVG of artikel 2 Wbp 
BES. 
 
Naast een uitzondering op het verwerkingsverbod ten aanzien van gegevens over 
gezondheid moet de verwerking berusten op één van de verwerkingsgrondslagen van 
artikel 6, eerste lid, AVG en artikel 8 Wbp BES. Bij de verplichte inzet van het CTB door 
mbo- en hoger onderwijsinstellingen geldt dat de grondslag van de gegevensverwerking 
artikel 6, eerste lid, onder c, AVG en artikel 8, onder c, Wbp BES is. Dat artikel biedt een 
grondslag voor de verwerking van persoonsgegevens voor zover dat noodzakelijk is om te 
voldoen aan een wettelijke verplichting die op de verwerkingsverantwoordelijke rust.  
Tot slot dienen verwerkingen noodzakelijk te zijn voor het doel dat met de verwerking 
wordt beoogd. Dat wil zeggen dat de verwerking moet voldoen aan eisen van 
proportionaliteit en subsidiariteit. In dat kader wordt verwezen naar paragraaf 10.1, 
waarin de noodzakelijkheid en proportionaliteit van de maatregelen uit deze amvb in het 
licht van artikel 8 EVRM worden toegelicht.  
 
12. Financiële gevolgen 
 
De minister van VWS is verantwoordelijk voor de inrichting van de testinfrastructuur voor 
de studenten die aan de onderwijsinstellingen staan ingeschreven en onderwijs willen 
volgen. De onderwijsinstellingen verlenen medewerking hieraan. In de toelichting bij de 
ministeriële regeling zal ingegaan worden op de financiële middelen die nodig zijn voor het 
testen van de studenten die door middel van een test een CTB verkrijgen. Over die 
kosten, de kosten voor instellingen met betrekking tot de toegangscontrole, en de 
mogelijke vergoeding die zij voor andere gemaakte kosten krijgen via het ministerie van 
Onderwijs, vindt nadere besluitvorming plaats.  
 
13. Uitvoeringsgevolgen 
 
In aanloop naar de voltooiing van de amvb is diverse malen ambtelijk en bestuurlijk 
overleg geweest met onderwijskoepels, vakbonden en studentenorganisaties over de 
uitbreiding van de terreinen waarop het CTB kan worden ingezet naar het mbo en ho, en 
over de uitdagingen in de uitvoering die ermee gepaard gaan.  
 
Uit de consultatie blijkt dat het werken met CTB’s onderwijsinstellingen voor een moeilijke 
opgave stelt. Daarbij wijzen zij met name op uitvoeringsproblemen die gepaard gaan met 
het bieden van alternatief onderwijs voor studenten zonder toegangsbewijs, op logistieke 
moeilijkheden bij het fysiek op de instelling scheiden van studenten die wel een 
toegangsbewijs hebben en zij die dat vanwege een uitzonderingsgrond niet hebben, en op 
de organisatorische problemen rondom controle van toegangsbewijzen.  

paragraaf 14 van deze toelichting. Indien inzet van coronatoegangsbewijzen voor 
Caribisch Nederland toch zou worden overwogen, zal in de uitwerking van die maatregel 
aandacht worden besteed aan de opmerking van de Inspectie.  
 
14. Caribisch Nederland 
 
Artikel 58ra, derde lid van de Wpg, ziet tevens op mbo- en ho-instellingen in Caribisch 
Nederland. Op Bonaire zijn er drie mbo-instellingen. In Caribisch Nederland is er één 
onderwijsinstelling voor hoger onderwijs, te weten de Saba University School of Medicine. 
Met onderhevig besluit wordt het ook mogelijk om, na overleg met de gezaghebbers, bij 
ministeriële regeling CTB’s in te zetten voor het mbo en ho in Caribisch Nederland. Bij de 
uitwerking daarvan wordt in overleg getreden met de onderwijsinstellingen in Caribisch 
Nederland en met de bestuurscolleges van de Openbare lichamen BES. Op dit moment 
wordt op geen van de BES-eilanden het CTB ingezet. Saba en Sint Eustatius verwachten 
hier op korte termijn ook geen gebruik van te zullen maken. Bonaire verwacht het CTB op 
korte termijn ook niet in te zetten op mbo- en ho-instellingen. 
 
15. Consultaties 
 
Het conceptbesluit met bijbehorende toelichting is op 15 november 2021 ter advisering 
voorgelegd aan de Inspectie, de koepelorganisaties in het mbo en ho (MBO Raad, VH, 
VSNU, NRTO, NFU), studentenorganisaties (JOB, ISO, LSvB), vakbonden (AOb, FNV, FVoV 
en CNV Onderwijs), het Adviescollege toetsing regeldruk (ATR), de Autoriteit 
Persoonsgegevens (AP) en het College voor de Rechten van de Mens.  
 
Om er voor te zorgen dat de toegangsbewijzen zo snel mogelijk kunnen worden ingezet 
indien de epidemiologische situatie hier om vraagt is het conceptbesluit ook al vooraf 
afgestemd met de koepelorganisaties. Veel signalen die uit deze voorbereidende fase zijn 
gekomen, hebben er aan bijgedragen dat het conceptbesluit nu zo snel als mogelijk kan 
worden ingevoerd.  
 
Vanwege het spoedeisende karakter van de regelgeving is van internetconsultatie 
afgezien. 
 
15.1 Inspectie van het Onderwijs 
 
Zoals vermeld in paragraaf 13 heeft de Inspectie een eerder ontwerp van dit besluit 
ontvangen en in reactie op dat eerdere ontwerp meerdere vragen gesteld over de invulling 
van het toezicht. In de formele consultatie heeft de Inspectie in het korte tijdsbestek dat 
zij hadden zich hoofdzakelijk gericht op de vraag of voor de Inspectie een rol is weggelegd 
voor het toezicht en de handhaving op de naleving van het gebruik van CTB’s, wanneer 
tot inzet daartoe wordt besloten. De Inspectie wijst erop dat dit verder gaat dan het 
gebruikelijke toezicht van de Inspectie, dat kennis en expertise over het toezicht op een 
dergelijke verplichting bij hen ontbreekt, en dat zij de capaciteit niet heeft. De Inspectie 
raadt het daarom af een dergelijke rol bij haar te beleggen. Op de rol van de Inspectie bij 
het toezicht wordt nader uitgewerkt in paragraaf 17.  
 
De Inspectie wijst erop dat voor een deel van de studenten in een kwetsbare positie – als 
ze niet zijn gevaccineerd – de weg naar testen soms te complex zal zijn en/of een te hoge 
drempel kan zijn. Terwijl het juist deze groep is die vaak baat heeft om wel fysiek 
onderwijs te volgen. In onderhavige amvb wordt dit probleem ondervangen door de 
begeleiding van kwetsbare studenten uit te zonderen van de regels, bedoeld in artikel 2, 
als op een andere wijze een passend beschermingsniveau kan worden bereikt. 
De Inspectie vraagt hoe de toegangscontrole eruit komt te zien. De onderwijskoepels 

toegankelijke testvoorzieningen gesignaleerd worden, dan is het aan de instelling om in 
contact te treden met de organisatie die regie voert op de testvoorzieningen, in dit geval 
SON, zodat de toegankelijkheid van testvoorzieningen voor studenten gewaarborgd blijft. 
 
Ten aanzien van de toegankelijkheid van het onderwijs stelt ISO de vraag of hiervoor een 
resultaatverplichting geldt voor studenten met een CTB en een inspanningsverplichting 
voor studenten zonder CTB. Dit is niet het geval. Voor eenieder geldt een 
resultaatverplichting om op een toegankelijke wijze onderwijs te kunnen volgen. Dit kan 
voor studenten zonder CTB echter wel betekenen dat zij vaker aangewezen zijn op een 
alternatieve vorm, in de praktijk zal dit vaak een online of hybride alternatief zijn. Dit is 
verduidelijkt in paragraaf 5. 
 
De studentenorganisaties en vakbonden vragen om een uitvoerige en transparante 
afweging wanneer daadwerkelijk tot inzet van CTB’s in het mbo en ho wordt besloten. De 
vakbonden benadrukken hierbij dat de vaccinatiegraad meegewogen dient te worden en 
dat daarvoor meer inzicht in de vaccinatiegraad in het mbo en ho nodig is. Zoals in 
paragraaf 3 is uiteengezet, zal voordat bij ministeriële regeling besloten wordt om het CTB 
in te zetten in het mbo en ho, een dergelijke uitvoerige afweging plaatsvinden in de vorm 
van een actueel OMT-advies en een sociaalmaatschappelijk en economische reflectie.  
Hoewel de studentenorganisaties op voorhand vastgestelde parameters wensen, is het 
vanwege de vele factoren die van invloed zijn op de voornoemde twee afwegingen, 
ingewikkeld om op voorhand parameters te bepalen. Zo is ook in het verloop van de 
coronacrisis gebleken. Ook is in paragraaf 4 en paragraaf 10.2 aangegeven dat de 
vaccinatiegraad van studenten een wegingsfactor is bij de inzet van CTB’s. Verder is naar 
aanleiding van vragen van het ISO over de geldigheidsduur van onderhavige amvb, in 
paragraaf 4 en 10.2 de tijdelijkheid van de maatregel nader toegelicht. 
 
De onderwijskoepels en studentenorganisaties stellen dat grote delen van de amvb bij 
ministeriële regeling worden uitgewerkt. Zij geven aan dit onwenselijk te vinden, omdat 
daardoor nog te lang onduidelijkheid blijft over de uitvoering en omdat de Staten-
Generaal geen democratische controle zou kunnen uitvoeren op de ministeriële regeling. 
Van het laatste is echter geen sprake, omdat nahang van de ministeriële regeling 
plaatsvindt bij beide Kamers. Dat veel bij ministeriële regeling nader wordt uitgewerkt, 
heeft te maken met het spoedeisende karakter waarmee de amvb tot stand is gekomen, 
en met de wens van het kabinet om de ministeriële regeling zoveel mogelijk aan te laten 
sluiten bij de epidemiologische omstandigheden en de situatie in het onderwijs bij het 
moment van inzet. Daarbij kunnen voor mbo en ho verschillende afwegingen gelden. In 
de uitwerking van ministeriële regeling worden de onderwijskoepels, 
studentenorganisaties, vakbonden, en andere betrokkenen, zoveel mogelijk betrokken.  
 
De onderwijskoepels hebben verzocht tot het opnemen van een vrijwaringsclausule, opdat 
de instellingen niet aansprakelijk kunnen worden gesteld voor eventuele gevolgen van de 
inzet van CTB’s. Een dergelijke clausule is niet opgenomen. Van een instelling wordt 
verwacht om onder de geldende bijzondere omstandigheden er alles aan te doen om de 
kwaliteit van het onderwijs goed te borgen, maar is niet gehouden het onmogelijke te 
doen.  
 
15.3 Adviescollege toetsing regeldruk (ATR), Autoriteit Persoonsgegevens (AP), het 
College Bescherming Persoonsgegevens BES, het College voor de Rechten van de Mens 
 
Het conceptbesluit met bijbehorende toelichting is op 15 november 2021 ter advisering 
voorgelegd aan het Adviescollege toetsing regeldruk (ATR), de Autoriteit 
Persoonsgegevens (AP), het College Bescherming Persoonsgegevens BES en het College 
voor de Rechten van de Mens.  

de tijdelijkheid van de maatregelen. Voorts is in paragraaf 10.2 van deze nota van 
toelichting  ingegaan op het recht op onderwijs. 
 
Het CRM adviseert om de grondrechtenparagraaf aan te vullen met de verwijzing naar 
internationale verdragen alsmede naar wetgeving inzake gelijke behandeling. Naar 
aanleiding van dit advies is de grondrechtenparagraaf (paragraaf 10) van deze nota van 
toelichting aangevuld. 
 
Vanwege de inbreuk op het recht op onderwijs, non-discriminatie en op eerbiediging van 
de persoonlijke levenssfeer die met de inzet van het CTB in het mbo en ho plaatsvindt, 
adviseert het CRM een periodieke herevaluatieplicht voor onderwijsinstellingen. In 
paragraaf 3 van deze nota van toelichting is op dit advies ingegaan. 
 
Het CRM wijst erop dat het niet helder omschrijven van het begrip basiskwaliteit mogelijk 
leidt tot een grote toestroom aan (complexe) oordelenverzoeken en gerechtelijke 
procedures. Het College beveelt daarom aan in de Nota van toelichting duidelijker te 
formuleren wat onder basiskwaliteit van onderwijs dient te worden verstaan. Dat is 
gebeurd in paragraaf 10.2.2.  
Voorts adviseert het CRM het vereiste niveau van toegankelijkheid als kostenloosheid van 
testvoorzieningen in de amvb en/of de nota van toelichting te verankeren. Bovendien 
dient explicieter te worden gemaakt wie eindverantwoordelijkheid draagt voor de 
realisatie hiervan. In paragraaf 7.2 is ingegaan op de toegankelijkheid van 
testvoorzieningen en op de kosten daarvan.  
 
Het CRM adviseert daarnaast om personen met een handicap te betrekken bij het vervolg 
van de consultatie. In reactie hierop, zal bij het opstellen van de ministeriële regeling in 
contract getreden worden met het Expertisecentrum Inclusief Onderwijs (ECIO) en met 
Iederin, een netwerk voor mensen met een beperking of chronische ziekte. 
 
16. Regeldruk  
 
In deze paragraaf zijn de effecten van de regeldruk van dit conceptbesluit in kaart 
gebracht. Onder regeldruk wordt hier verstaan: administratieve lasten voor studenten, 
onderwijsinstellingen en bedrijven.  
 
Veel studenten beschikken over een CTB en hoeven na invoering van dit conceptbesluit 
geen aanvullende zaken te regelen. Studenten die (nog) niet over een CTB beschikken 
zullen een test moeten laten doen om toegang tot het onderwijs te krijgen. Voor de groep 
studenten die niet kan of wil beschikken over een CTB moeten de onderwijsinstellingen 
een online alternatief bieden. Onderwijsinstellingen zullen studenten actief moeten 
informeren over de plicht tot hebben van een CTB bij het naar binnen gaan van de 
onderwijsinstelling. Roosters zullen moeten worden aangepast en andere organisatorische 
maatregelen zullen moeten worden genomen om er voor te zorgen dat er kan worden 
gewerkt met CTB’s, waarbij met name de toegangscontrole een aandachtspunt is.  
 
De regeldruk rond toegangscontrole, zoals ook toegelicht in paragraaf 8 en 14, zal zeer 
hoog zijn voor onderwijsinstellingen. Wanneer studenten gecontroleerd dienen te worden 
op een CTB of uitzonderingsgrond, zal het opzetten en bemensen van een grootschalige 
controle- en bevolkingsstructuur nodig zijn. Op bijna alle instellingen is een dergelijke 
structuur niet aanwezig, vandaar dat naast de verwachte regeldruk ook de financiële last 
bij instellingen hoog is.   
 
  

Artikelsgewijze toelichting 
 
Artikel 1 
 
In artikel 1 van deze amvb is een aantal begripsomschrijvingen opgenomen. 
 
Artikel 2 
 
Ingevolge artikel 58ra, derde lid, van de wet geschiedt de mogelijkheid tot de introductie 
van het CTB in het mbo en ho bij amvb. Met artikel 2 van deze amvb wordt hiertoe 
overgegaan. Artikel 2 bepaalt dat bij ministeriële regeling tot de inzet van CTB’s in het 
mbo en ho kan worden besloten. Daarbij kan zowel de inzet van CTB’s in beide 
onderwijssectoren aan de orde zijn, als ook alleen in het mbo of alleen in het ho. Ook 
geldt, ingevolge artikel 58ra, vijfde lid, van de Wpg dat zorg moet worden gedragen voor 
de toegankelijke voorziening waar de student zich kan laten testen op infectie met het 
virus SARS-CoV-2 (coronavirus) en dat de toegankelijkheid van het onderwijs wordt 
gewaarborgd voor de student die niet over een CTB beschikt. Van onderwijsinstellingen 
wordt in dit verband ook verwacht dat zij operationele ondersteuning verlenen voor de 
realisatie van testvoorzieningen. In dat verband is ook van belang dat informatie over de 
testbehoefte wordt gedeeld. Ten aanzien van deze op de onderwijsinstellingen rustende 
zorgplichten, kunnen ingevolge artikel 2 van deze amvb bij ministeriële regeling regels 
worden gesteld. 
 
Ingevolge de begripsomschrijving van het begrip beroepsonderwijs in artikel 1 van deze 
amvb, wordt in dit besluit onder beroepsonderwijs alleen het middelbaar beroepsonderwijs 
verstaan. 
 
Artikel 3 
 
In artikel 3 van deze amvb wordt geregeld dat bepaalde onderwijsactiviteiten 
uitgezonderd zijn van een verplichting tot het tonen van een resultaat. Het gaat daarbij 
om tentamens, examens, toetsen en de begeleiding van kwetsbare studenten. Voor het 
praktijkonderwijs geldt, dat dit bij ministeriele regeling kan worden uitgezonderd. Voor al 
deze uitzonderingen geldt  de voorwaarde dat een onderwijsinstelling met een andere 
maatregel een passend beschermingsniveau moet realiseren, opdat het risico op 
transmissie van het virus zo veel mogelijk wordt beperkt. Daarbij kan worden gedacht aan 
bijvoorbeeld het beperken van het aantal aanwezigen, het gebruik maken van de veilige 
afstand of het verplichte gebruik van mondkapjes in bijvoorbeeld praktijksituaties. Bij 
ministeriële regeling kunnen hier nadere regels over worden gesteld. 
 
Artikel 4 
 
In artikel 4 van deze amvb is geregeld dat dit besluit in werking treedt bij Koninklijk 
Besluit. Daarbij kan worden afgeweken van de vaste verandermomenten en de minimale 
invoeringstermijn (aanwijzing 4.17 van de Aanwijzingen voor de regelgeving). Het besluit 
houdt immers direct verband met maatregelen in het kader van de bestrijding van de 
covid-19-crisis om welke reden het van belang is dat indien de noodzaak daartoe bestaat 
zo snel mogelijk tot de daadwerkelijke inzet van het CTB in het mbo en het ho kan worden 
besloten. 
 
Artikel 5 
 
In artikel 5 van dit besluit is de citeertitel opgenomen. De citeertitel luidt: Tijdelijk besluit 
coronatoegangsbewijzen beroepsonderwijs en hoger onderwijs. 

