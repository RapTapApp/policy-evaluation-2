 
 
35 961  Wijziging van de Wet publieke gezondheid in verband met 
aanpassing van de tijdelijke regels over de inzet van 
coronatoegangsbewijzen bij niet-essentiële detailhandel en niet-
essentiële dienstverlening op publieke plaatsen 
 
 
NOTA NAAR AANLEIDING VAN HET VERSLAG 
 
 
 
 
 
Deze nota naar aanleiding van het verslag wordt uitgebracht mede namens de 
minister van Justitie en Veiligheid en de minister van Binnenlandse Zaken en 
Koninkrijksrelaties.  
 
De Minister van Volksgezondheid,  
Welzijn en Sport,  
 
 
 
 
 
 
 
 
H.M. de Jonge 
  
 
Pagina 1 van 78 

 
essentiële dienstverlening (vanaf nu: niet-essentiële voorzieningen). Zij hebben in  
dat licht nog enkele vragen. 
 
De leden van de PVV-fractie hebben met ontsteltenis kennisgenomen van het 
wetsvoorstel.  
 
De leden van de CDA-fractie hebben kennisgenomen van het wetsvoorstel. Deze 
leden hebben hier een enkele vraag bij. 
 
De leden van de SP-fractie hebben kennisgenomen van het onderhavige 
wetsvoorstel en hebben hierover een flink aantal kritische vragen en opmerkingen. 
 
De leden van de PvdA-fractie hebben met belangstelling kennisgenomen van het 
voorliggende wetsvoorstel. Zij begrijpen dat de mogelijkheid gecreëerd kan 
worden om in het geval dat dat noodzakelijk is het coronatoegangsbewijs breder 
in te kunnen zetten naar andere sectoren dan nu in de wet voorzien is, namelijk 
ook de terreinen van niet essentiële detailhandel en niet-essentiële dienstverlening 
op publieke plaatsen. Genoemde leden hebben hierover enkele vragen. 
 
De leden van de GroenLinks-fractie hebben kennisgenomen van het 
onderhavige spoedwetsvoorstel. Genoemde leden hebben een vraag over het 
proces. Deze leden merken op dat het spoedeisende karakter van de 
wetsbehandeling niet strookt met de politieke- en coronasituatie. In mei 2021 is 
de grondslag voor de coronatoegangsbewijzen aangenomen in de Tweede Kamer. 
Destijds wezen deze leden op het belang om te anticiperen op de toekomst. Als 
het demissionaire kabinet het onderhavige wetsvoorstel nu nodig acht, waarom 
zijn de afgelopen zes maanden daarvoor dan geen voorbereidingen getroffen en 
waarom is dit wetsvoorstel ineens met spoed bij de Kamer ingediend?  
 
Het OMT heeft in haar 128ste advies geadviseerd om voorbereidingen te treffen 
om het coronatoegangsbewijs breder in te zetten. Uit dit advies is de noodzaak 
van dit wetsvoorstel gebleken. De huidige toename van het aantal besmettingen is 
de directe aanleiding. We zien die toename in meerdere landen. Het virus is grillig. 
Het verloop van de epidemie is, gegeven de hoge vaccinatiegraad, moeilijk te 
voorspellen. Met de Aanpak Najaar is zeker voorzien in een aantal reële scenario’s. 
De huidige situatie valt binnen die situatie. De aangekondigde maatregelen passen 
ook binnen de aanpak Najaar. Aanvullend is er behoefte aan een uitbreiding van 
CTB instrumentarium. Aangezien de inzet van het coronatoegangsbewijs een 
ingrijpend middel is, kan zonder een weging van alle factoren en de stevige basis 
in een OMT advies een dergelijk instrument niet tot stand gebracht worden. 
 
De leden van de ChristenUnie-fractie hebben kennisgenomen van het 
wetsvoorstel. 
 
De leden van de fractie van JA21 hebben met grote zorgen kennisgenomen van 
het voornemen van de regering om de Wet publieke gezondheid (Wpg) aan te 
vullen met tijdelijke regels over de inzet van coronatoegangsbewijzen bij 
zogenoemde niet-essentiële detailhandel en zogenoemde niet-essentiële 
dienstverlening op publieke plaatsen. 
 
De leden van de SGP-fractie hebben kennisgenomen van het wetsvoorstel. Het 
bevreemdt hen dat de regering een voorstel doet waarvan nut, noodzaak, 
proportionaliteit en duur zo mager zijn onderbouwd. Het is volstrekt onduidelijk in 
hoeverre het verplichten van een coronatoegangsbewijs voor niet-essentiële 
detailhandel bijdraagt aan het tegengaan van de verspreiding van het coronavirus. 
Het is volstrekt onduidelijk hoe lang een dergelijke maatregel van kracht zal zijn, 
als deze zal worden ingevoerd. De leden van de SGP-fractie vinden dat in deze 
Pagina 3 van 78 
 
 
 
 

 
De Afdeling advisering van de Raad van State (AaRvS)  heeft bij de  
totstandkoming van de Tijdelijke wet maatregelen covid-19 de keuze voor 
uitwerking op het niveau van ministeriële regelingen uitdrukkelijk onderschreven, 
door erop te wijzen dat juist met het oog op de noodzakelijke afweging van de 
verschillende grondrechtelijke belangen en de proportionaliteit van de 
maatregelen die in die afweging steeds opnieuw moet worden bepaald, snelle 
1 
aanpassing bij ministeriële regeling noodzakelijk is. Daarbij is, zo stelt de 
Afdeling, van belang dat het wetsvoorstel de bandbreedte bepaalt waarbinnen bij 
ministeriële regeling kan worden op- en afgeschaald. De AaRvS heeft bij de 
2 
totstandkoming van de Tijdelijke wet testbewijzen covid-19 nog eens herhaald 
dat het opnemen van een grondslag in de Wpg om coronatoegangsbewijzen in te 
zetten, waarbij de daadwerkelijke inzet in specifieke gevallen wordt geregeld in de 
ministeriële regeling, past bij het gelaagde systeem van regelgeving en uitvoering 
3 
dat is opgenomen in hoofdstuk Va Wpg. Een algemene maatregel van bestuur 
heeft een aanzienlijk langere doorlooptijd, waardoor de vereiste slagkracht 
ontbreekt. 
 
Hoe worden de Staten-Generaal betrokken bij de ministeriële regeling en hoe 
kunnen ze daar nog invloed op uitoefenen, ook al omdat er veel 
keuzemogelijkheden en variaties aan inzet mogelijk zijn? 
 
Parlementaire betrokkenheid is allereerst geborgd door de hierboven beschreven 
wettelijke nahangprocedure. Ingevolge artikel 58c, tweede lid, Wpg wordt een 
eventuele ministeriële regeling nagehangen bij beide Kamers van de Staten-
Generaal, waarmee wordt voorzien in betrokkenheid van uw Kamer bij de 
voorgenomen maatregelen en de daaraan ten grondslag liggende afwegingen. 
Indien uw Kamer besluit niet in te stemmen met die regeling, vervalt die van 
rechtswege. Een nieuwe, gewijzigde regeling, zal ook weer bij beide Kamers van 
de Staten-Generaal nagehangen worden.  
 
Daarnaast kent hoofdstuk Va Wpg een maandelijkse rapportageplicht in artikel 
58s, eerste lid, Wpg, waarmee parlementaire betrokkenheid is geborgd. Op grond 
van dat artikel zendt de Minister van VWS maandelijks aan beide Kamers van de 
Staten-Generaal een met redenen omkleed overzicht van de krachtens dit 
hoofdstuk geldende maatregelen en wordt tevens aangegeven wat de 
verwachtingen zijn ten aanzien van het voortduren van de maatregelen. 
Rapportage vindt bijvoorbeeld plaats in de vorm van de stand van zaken brieven, 
die beide kamers ontvangen. 
 
Tot slot voorziet hoofdstuk Va Wpg in parlementaire betrokkenheid bij een 
eventuele verlenging van de geldingsduur van hoofdstuk Va Wpg. Dit hoofdstuk 
dient iedere drie maanden bij koninklijk besluit te worden verlengd waarbij de 
4
AaRvS om advies wordt gevraagd. Per 17 juli 2021 geldt verder dat na plaatsing 
in het Staatsblad van dit koninklijk besluit onverwijld een goedkeuringswet bij uw 
Kamer wordt ingediend. Beide Kamers van de Staten-Generaal dienen vervolgens 
in te stemmen met deze goedkeuringswet. 
 
De leden van de PVV-fractie constateren dat sinds de invoering van het 
coronatoegangsbewijs het aantal positieve coronatests explosief is gestegen van 
1.600 per dag naar boven de 16.000 per dag. Dit is een vertienvoudiging! Op 
                                                
1
 Kamerstukken II 2019/20, 35526, nr. 4, p. 8 (3.a). 
2
 Kamerstukken II 2019/20, 35 807, nr.2.  
3
 Kamerstukken II 2020/19, 35 807, nr. 4, p. 14 (5a).  
4
 Wet van 14 juli 2021 tot  wijziging van de Tijdelijke wet maatregelen covid-19 in verband 
met regeling van het vereiste  van goedkeuring bij wet van een koninklijk besluit tot 
verlenging als bedoeld in artikel VIII,  
derde lid, van de Tijdelijke wet maatregelen covid-19 (Stb. 2021, 359). 
Pagina 5 van 78 
 
 
 
 

 
intensive cares liggen, onacceptabel is. Het zijn 377 patiënten te veel, maar het  
staat in geen enkele verhouding tot de ic-capaciteit waar een land met 17,5 
miljoen inwoners aan zou moeten voldoen. Op dit punt heeft de regering 
onvoldoende geregeerd.  
De leden van de PVV-fractie zien de regering ook niet regeren als het gaat om het 
budget waar ziekenhuizen over kunnen beschikken. In de begroting van het 
ministerie van Volksgezondheid, Welzijn en Sport over het jaar 2022 is geen 
bedrag opgenomen voor de inhaalzorg. Ook is de volumegroeibeperking voor de 
ziekenhuizen van 0% in 2022 niet geschrapt.  
De regering regeert in de ogen van genoemde leden ook niet op het terrein van de 
boosterprik. In het Verenigd Koninkrijk (geen coronapas) zijn reeds 10 miljoen 
boosterprikken gezet, waar er in Nederland pas in januari 2022 zal worden 
begonnen met risicogroepers boven de 60 jaar. Ook hier faalt de regering.  
De leden van de PVV-fractie constateren voorts dat op dit moment de slots 
(prikafspraken) worden gevuld met ongevaccineerde tieners (die zeer, zeer zelden 
door covid op de ic komen) die bang zijn dat ze over een paar weken niet meer 
mogen shoppen in plaats van dat deze slots worden gevuld met risicogroepers 
(65-75 jaar, vaak overgewicht, vaak allochtoon) die wel de ic’s vullen. Deze leden 
ontvangen hierop graag een reactie.  
 
De slots voor prikafspraken staan voor iedereen open. De afgelopen weken zien 
we dat veel tieners zich laten vaccineren, maar zij bezetten zeker niet alle slots. 
Van de ruim 120.000 gezette prikken vorige week zijn ongeveer 28.000 prikken 
gezet in de leeftijdscategorie 10 tot 19 jaar. Er zijn bij mij geen signalen bekend 
dat mensen in de risicogroep niet gevaccineerd kunnen worden omdat zij geen 
afspraak kunnen maken ten koste van tieners.  
Het is daarbij niet vreemd dat veel prikken gezet worden in de jongste 
leeftijdsgroepen: in deze groepen is de vaccinatiegraad momenteel een stuk lager 
dan bij de ouderen. Veel tieners komen dus nog in aanmerking voor een vaccinatie 
terwijl veel ouderen zich al hebben laten vaccineren. Daarnaast is het ook uiterst 
verstandig om deze groep tieners te vaccineren omdat gevaccineerde tieners ook 
ziek kunnen worden van het virus en het virus ook door kunnen geven, net als 
ouderen dat doen. 
 
De leden van de PVV-fractie achten dit een gebrek aan regerend vermogen. 
Het Verenigd Koninkrijk heeft tevens een half miljoen doses van de corononapil 
molnupiravir in bestelling staan. Waarom moet Nederland wachten op het 
Europees Geneesmiddelenbureau (EMA) en de EU? Wanneer krijgt Nederland de 
beschikking over mulnapiravir? Over hoeveel doses gaat het dan? 
 
Nederland heeft reeds via een gezamenlijke Europese inkoopprocedure een 
bestelling gedaan voor Molnupiravir. De regering vindt het belangrijk dat bij een 
nieuw geneesmiddel de werkzaamheid, kwaliteit en veiligheid door het Europees 
Medicijn Agentschap (EMA) zijn onderzocht en vastgesteld. De beroepsgroep, die 
gaat over de inzet van deze middelen, heeft ook aangegeven het middel pas in te 
zetten nadat het EMA een (voorwaardelijke) handelsvergunning heeft afgegeven. 
Dit kan enkele maanden duren. Over de aantallen en de prijs kan ik geen 
mededelingen doen, deze zijn vertrouwelijk. 
 
De leden van de SP-fractie vragen de regering waarom zij ervoor kiest om op dit 
moment verder in te zetten op het coronatoegangsbewijs als bestrijdingsmiddel 
tegen de besmettingen, terwijl de huidige inzet van het coronatoegangsbewijs een 
recordaantal besmettingen niet heeft kunnen voorkomen. Waarom verwacht de 
regering dat de uitbreiding van het coronatoegangsbewijs naar niet-essentiële 
detailhandel en niet-essentiële dienstverlening wel het gewenste effect zal 
hebben? Waarom presenteert de regering de inzet van coronatoegangsbewijzen 
momenteel als instrument “om de stijging van het aantal besmettingen een halt 
Pagina 7 van 78 
 
 
 
 

 
De werkingsduur van de Tijdelijke wet maatregelen covid-19 (Twm) is reeds  
beperkt tot telkens drie maanden. Daarna dient de wet verlengd te worden 
middels een verlengingsbesluit en een goedkeuringswet. Met deze 
goedkeuringswet dient zowel de Tweede als de Eerste Kamer in te stemmen. De 
tijdelijkheid van de Twm en de democratische controle hierop is daarmee geborgd. 
 
Het lid Omtzigt constateert dat de pandemische situatie ernstig is en dat de zorg 
ernstig overbelast is. Dit is echter geen tropische storm die midden in de winter 
totaal onverwacht Nederland raakt. De belangrijkste wetenschappelijke adviseurs 
van de Nederlandse regering, de WRR en de KNAW publiceerden op 2 september 
2021 een gezamenlijk rapport “Navigeren en anticiperen in onzekere tijden.” 
Daarbij schreven zij het volgende: 
“Het is cruciaal dat de overheid voorbereid is op verschillende 
toekomstscenario’s voor het verloop van de COVID-19-pandemie, inclusief 
het worstcasescenario. Dit kan voorkomen dat overheid en samenleving 
worden overvallen en ad hoc belangrijke besluiten moeten nemen. 
Nederland moet zich voorbereiden op de mogelijkheid dat we nog jaren 
zullen leven met het coronavirus, met grote gevolgen voor de zorg, maar 
ook voor andere beleidsterreinen. In een gezamenlijke scenariostudie 
schetsen de WRR en de KNAW vijf scenario’s die handvatten bieden bij het 
ontwikkelen van een samenhangende beleidsstrategie.” 
Aan deze bundel ging een lang denkproces vooraf. Zo verscheen op 15 juli 2021 al 
een bundel van KNAW en WRR, ‘Covid-19, expertvisies op de gevolgen voor 
samenleving en beleid’, waarop de studie ook gebaseerd is. 
In slechts een van de vijf scenario’s verdwijnt het coronavirus. In de andere vier 
hebben we nog langdurig met het coronavirus te maken. De uitdaging is dus om 
een strategie vast te stellen en die strategie lijkt er niet alleen niet te zijn, maar 
de regering lijkt hem zelf ook niet te missen. De regering lijkt zelf niet te beseffen 
wat de prijs is van de ontbrekende strategie. 
Het is tot op de dag van vandaag onduidelijk waarop de regering stuurt: is dat het 
laag houden van het aantal besmettingen of de zorgdruk acceptabel houden? Wat 
zijn de waarden (aantal besmettingen, groei van de besmettingen, aantal 
ziekenhuisopnames, ic-capaciteit) waarbij de regering ingrijpt en maatregelen 
neemt? Daarom stelt het lid Omtzigt de vraag: wat waren de signalen om in te 
grijpen en wat waren de vooraf vastgestelde signalen om in te grijpen?   
Wat is op dit moment de strategie van de regering? Heeft de regering een 
strategie?  
 
De beleidsdoelen van de corona-aanpak zij onveranderd. De strategie om die te 
bereiken zijn op grond van fase van de epidemie waarin we ons bevinden 
aangepast. De laatste versie van de strategie is vormgegeven in de Aanpak 
6 7
Najaar. Met de aanpak najaar, waarover de Kamer 14 september en 12 oktober 
jl. is geïnformeerd, is een nieuwe landelijke inschalingssystematiek gepresenteerd. 
                                                
6
 Kamerstuk 25 295 nr. 1422 
7
 Kamerstuk 25 295 nr. 1464 
Pagina 9 van 78 
 
 
 
 

 
contactonderzoek vergelijk met het Deense bron- en contactonderzoek, dan  
hebben ze er in Denemarken vier of vijf keer zo veel tijd voor per persoon. Dat 
wordt goed gecheckt. Er worden ook veel meer mensen getest. In andere landen 
wordt er veel eerder ingegrepen en heeft men actief gestuurd op een laag aantal 
besmettingen en niet op een laag aantal ic- en ziekenhuisbezettingen. Ik verzoek 
de regering bij de volgende rapportage precies aan te geven welke van de 
omliggende landen de strategie hadden om te sturen op het laag houden van het 
aantal besmettingen en welke landen een strategie hadden zoals Nederland. Daar 
wil ik een goede vergelijking van hebben”. 
Minister Rutte: 
“Ik weet niet of dat lukt voor de volgende keer. Dat is zo veel werk. Het is ook 
allemaal te vinden op internet. Er zijn eindeloze internationale vergelijkingen. 
Laatst had Bloomberg nog zo'n onderzoek waarin wij stegen van plek 12 naar plek 
2 als land na Noorwegen dat covid het beste had aangepakt. Er zijn ook staatjes 
waarin wij veel slechter staan. In al die overzichten zie je wat allerlei landen doen. 
De strategie — zorgen voor maximale controle op het virus en sturen op de drie 
indicatoren — wordt in al deze landen gevolgd. Ik hoor helemaal niks anders. Het 
is voor ons nu wat ingewikkeld om als een soort wetenschappelijk bureau dat 
helemaal te gaan uitzoeken. Daar wil ik de ambtenaren nu even niet mee 
belasten. Het is volgens mij allemaal zo terug te vinden op het internet” 
Zou de regering daarom de volgende keer de volgende vragen kunnen 
beantwoorden: 
1. Sturen de omliggende landen (Duitsland, het VK, België, Frankrijk, 
Denemarken) op het laag houden van het aantal besmettingen op sturen zij op ic-
en ziekenhuisbezetting? Mocht de strategie zijn veranderd, dan kan dat ook 
vermeld worden. 
2. Op welke internetsites is de vergelijking te vinden waarop de Nederlandse 
regering het beleid baseert? 
 
Indien de regering er niet in slaagt dit binnen 24 uur te doen – de termijn van de 
beantwoording van deze vragen – dan verzoekt het lid Omtzigt een termijn te 
horen waarop deze essentiële vragen wel beantwoord worden. 
De exit strategie: vaccinatie? 
 De bedoeling aan het begin van de crisis was dat vaccinatie zou leiden tot een 
uitweg uit de crisis. Aan het begin van de crisis is gesuggereerd dat een 
vaccinatiegraad van 60% voldoende zou zijn. In de meest recente studie over 
kritische vaccinatiegraad van het RIVM (uit oktober) staat de covid-19 vaccinatie 
niet eens genoemd met een kritische vaccinatiegraad! Dat is natuurlijk bizar. 
Vraag 1 bij een strategie om de coronacrisis te verslaan via enkel vaccinatie zou 
moeten zijn of de vaccins voldoende en lang genoeg bescherming bieden om op 
bevolkingsniveau corona te kunnen verslaan. Heeft de regering in beeld of corona 
te verslaan is via enkel vaccinatie? En zo ja hoe? 
 
Vanwege de wereldwijde verspreiding van COVID-19 is het voorkomen van een 
endemisch karakter voor Nederland geen haalbare doelstelling. Het coronavirus 
zal blijven circuleren. We zullen met het virus moeten leren leven. Daarmee blijft 
vaccinatie op dit moment nog steeds de meest effectieve manier om mensen te 
beschermen tegen ernstige ziekte en sterfte. We weten nu veel meer over het 
virus en over de vaccins dan aan het begin van de crisis. Ook hebben we te maken 
met nieuwe virusvarianten ten opzichte van het voorgaande jaar. In de zomer van 
2021 verdrong de deltavariant de tot dan toe veel circulerende alfavariant als 
dominante virusvariant. De deltavariant is veel besmettelijker dan de alfavariant. 
Dat maakt het des te belangrijker dat veel mensen zich door middel van vaccinatie 
tegen het ernstige ziekte beschermen. Uit de meest recente rapportage van het 
RIVM blijkt immers dat de COVID-19-vaccins ook bij de deltavariant bij de meeste 
leeftijdsgroepen nog steeds voor meer dan 90% beschermen tegen ziekenhuis- en 
IC-opname. 
Pagina 11 van 78 
 
 
 
 

 
En handhaaft de regering de verwachting dat het mogelijk is enkel via vaccinatie  
uit deze crisis te komen en te blijven? Indien het antwoord ja is hoe beoordeelt de 
regering dat de situatie in Portugal waar er een enorm hoge vaccinatiegraad is en 
een behoorlijk goede naleving van de coronaregels en er toch recentelijk een 
stijging is van het aantal besmettingen? Natuurlijk is het probleem daar op dit 
moment geringer maar het duidt er wel op dat zelfs bij nagenoeg volledige 
vaccinatie het virus zich nog weet te verspreiden bij duizenden mensen per dag.  
 
Vaccinatie maakt de kans dat je besmet raakt met het coronavirus ongeveer 75% 
kleiner, volgens de laatste berekeningen van het RIVM. De vaccins verkleinen ook 
de kans dat je het virus doorgeeft als je toch besmet raakt met circa 50-63%. 
Daarmee blijft vaccineren de belangrijkste manier om ons tegen het virus te 
beschermen. Daarnaast wordt ook volop ingezet op de ontwikkeling van 
medicijnen tegen COVID-19. Zowel in Nederland als in de rest van de wereld lopen 
verschillende studies naar zowel experimentele als reeds op de markt beschikbare 
medicijnen voor de behandeling van COVID-19. 
 
Spreken met ongevaccineerden 
Nederland heeft een lange traditie van inspraak en samenspraak, al dient 
opgemerkt te worden dat veel inspraak meer op ‘tijdelijk aanhoren’ lijkt. Maar 
relatief kleine wijzigingen in de leefomgeving van burgers leiden al tot 
inspraakprocedures 
Wanneer er maatschappelijke onvrede is, dan nodigt de premier naar goed 
maatschappelijk gebruik mensen uit om hun kant van het verhaal te horen. In 
deze kabinetsformatie spreken de partijen zelfs met gedupeerden van het 
toeslagenschandaal en gedupeerden van de gaswinning in Groningen. Na 
protesten van Kick Out Zwarte Piet en Black Lives Matter vond er twee keer een 
gesprek met de premier plaats. De premier ging in gesprek met de gele hesjes 
beweging. 
Op dit moment ligt er een aantal wetsvoorstellen voor die een behoorlijke impact 
hebben op de burgerrechten van een groep Nederland. 
Heeft de regering een gesprek gevoerd met vertegenwoordigers van 
ongevaccineerden? Is zij van plan dit te doen of zal dit een over u, zonder u, 
verhaal worden, waarbij de regering aan de ene kant lang betoogd heeft dat 
vaccineren een vrije keuze is, terwijl het beleid van de regering daar steeds 
minder van getuigt. 
Zo dat gesprek niet gepland is, is de regering dan voornemens dat wel te gaan 
doen? 
 
Ja, wij spreken met mensen die zich niet willen laten vaccineren. Zo hebben wij 
o.a. gesprekken met mensen uit de kerkelijke gemeenschappen, waarvan een deel 
zich vanwege het geloof zich niet wil laten vaccineren. Doel van deze gesprekken 
voor ons is de mensen een eigen keuze te laten maken op basis van betrouwbare 
informatie. Uiteraard is het mogelijk dat er binnen deze groepen toch mensen 
zitten die uiteindelijk hun keuze wijzigen (bijvoorbeeld doordat zij zich realiseren 
dat je je ook laat vaccineren in gemeenschapsbelang). 
Ook met andere groepen die zich niet willen laten vaccineren spreken we. We 
bespreken welke afweging er achter de bezwaren zit. In veel gevallen is dit angst: 
angst voor de bijwerkingen, angst voor lange termijn gevolgen etc. Deze angst 
proberen we weg te nemen door antwoorden te geven op de vragen die er leven 
en bijvoorbeeld gesprekken met zorgprofessionals mogelijk te maken. De aanpak 
fijnmazig vaccineren is er op gericht om vanuit maatwerk aan te kunnen sluiten bij 
de zorgen en overwegingen die mensen hebben en de (fysieke) drempels die men 
ervaart. 
 
 
 
Pagina 13 van 78 
 
 
 
 

 
publieke plaatsen ‘‘noodzakelijk wordt geacht in het licht van het huidige  
verslechterende epidemiologisch beeld’’. Kan de regering aangeven waarom de 
introductie van het coronatoegangsbewijs ‘‘noodzakelijk’’ is?  
 
In algemene zin is de inzet van coronatoegangsbewijzen een geschikt middel om 
de verspreiding van het coronavirus tegen te gaan, aangezien daarmee de kans op 
transmissie van het virus tussen de deelnemers aan de activiteiten en de 
gebruikers van de voorzieningen beperkt wordt. In zijn 128e OMT-advies heeft het 
OMT geadviseerd om de sectoren waar het coronatoegangsbewijs ingezet kan 
worden, te verbreden. Het coronatoegangsbewijs zou volgens het OMT, naast de 
reeds aangewezen sectoren, ook gewenst kunnen worden op het terrein van de 
detailhandel, bij dienstverlening in het kader van bepaalde contaCTBeroepen en 
dienstverlening in bepaalde publieke ruimtes. Het gaat dan bijvoorbeeld om 
situaties waar nu een mondneusmasker gedragen dient te worden. Bijvoorbeeld 
bij contaCTBeroepen ziet het OMT de laatste tijd consistent een relatief hoog 
percentage positieve testen. De bredere inzet van het coronatoegangsbewijs is 
volgens het OMT een gerichte maatregel die effect kan hebben op de transmissie 
ofwel de doorgifte van het virus. Ook wijst het OMT erop dat het 
coronatoegangsbewijs een gunstige invloed heeft op de verwachte 
ziekenhuisopnames.  
 
Als op grond van dit wetsvoorstel wordt overwogen het coronatoegangsbewijs in 
te zetten op het terrein van de niet-essentiële detailhandel en niet-essentiële 
dienstverlening op publieke plaatsen, zal aan het OMT hierover een actueel advies 
gevraagd worden. Hiermee wordt geborgd dat de inzet van het 
coronatoegangsbewijs alleen plaatsvindt als dit vanuit epidemiologisch perspectief 
noodzakelijk is.  
 
Verder wordt in aanloop naar het nemen van concrete maatregelen door het 
kabinet constant gewogen of de maatregelen proportioneel zijn naar de huidige 
epidemiologische situatie waarbij beoordeeld worden of de inzet van 
coronatoegangsbewijzen ook in concreto voldoet aan de algemene voorwaarden in 
artikel 58b, tweede lid, Wpg dat een maatregel slechts getroffen mag worden 
indien dat gelet op de ernst van de bedreiging van de volksgezondheid 
noodzakelijk is en de uitoefening van grondrechten daarbij zo min mogelijk wordt 
beperkt. Dit besluit landt vervolgens in de ministeriële regeling. 
 
Heeft de regering andere maatregelen overwogen om ervoor te zorgen dat 
sectoren veilig open kunnen blijven? Deelt de regering de mening van de leden 
van de SGP-fractie dat in zeer veel winkels en voorzieningen gemakkelijk andere 
maatregelen zouden kunnen worden gehanteerd, zoals een maximum-
bezoekersaantal, het gebruik van mondkapjes of het houden van de anderhalve 
meter afstand zoals ook tijdens een eerdere besmettingsgolf het geval was? 
Winkels en andere voorzieningen kunnen op een vrij eenvoudige wijze deze 
maatregelen weer herinvoeren zonder de noodzaak om extra personeel in te 
huren om een coronatoegangsbewijs te scannen aan de deur. Ook de Raad van 
State wijst erop dat in de toelichting niet wordt ingegaan op de vraag in hoeverre 
de maatregelen die in de afgelopen weken reeds zijn getroffen en die ook winkels 
treffen (zoals de herintroductie van de mondkapjesplicht) zich verhouden tot het 
voorstel om het coronatoegangsbewijs uit te breiden tot de niet-essentiële 
detailhandel. De leden van de SGP-fractie vragen de regering zich niet te 
verschuilen achter de uitleg dat dit nader moet worden afgewogen bij de 
ministeriële regeling, omdat de regering reeds heeft aangekondigd dat het 
daadwerkelijk van plan is om het coronatoegangsbewijs in te voeren in de 
detailhandel. Zij gaan ervanuit dat de regering daarover dan ook al heeft 
nagedacht.   
 
Pagina 15 van 78 
 
 
 
 

 
een relatief hoog percentage positieve testen. De bredere inzet van het  
coronatoegangsbewijs is volgens het OMT een gerichte maatregel die effect kan 
hebben op de transmissie ofwel de doorgifte van het virus. Ook wijst het OMT erop 
dat het coronatoegangsbewijs een gunstige invloed heeft op de verwachte 
ziekenhuisopnames.  
 
Als op grond van dit wetsvoorstel wordt overwogen het coronatoegangsbewijs in 
te zetten op het terrein van de niet-essentiële detailhandel en niet-essentiële 
dienstverlening op publieke plaatsen, zal aan het OMT hierover een actueel advies 
gevraagd worden. Hiermee wordt geborgd dat de inzet van het 
coronatoegangsbewijs alleen plaatsvindt als dit vanuit epidemiologisch perspectief 
noodzakelijk is.  
 
In de besluitvorming omtrent concrete maatregelen zal vervolgens steeds 
beoordeeld worden of de inzet van coronatoegangsbewijzen ook in concreto 
voldoet aan de algemene voorwaarden in artikel 58b, tweede lid, Wpg dat een 
maatregel slechts getroffen mag worden indien dat gelet op de ernst van de 
bedreiging van de volksgezondheid noodzakelijk is en de uitoefening van 
grondrechten daarbij zo min mogelijk wordt beperkt. 
 
De memorie van toelichting verwijst naar het 126e OMT-advies waarin wordt 
gesteld dat het coronatoegangsbewijs een belangrijke bijdrage kan leveren aan 
het reduceren van het risico op besmettingen. Echter: er is nog geen evaluatie 
van de werking van dit coronatoegangsbewijs en sinds de invoering hiervan is het 
aantal besmettingen juist opgelopen. Het is dus niet meteen voor de hand liggend 
dat het coronatoegangsbewijs effectief is en weliswaar was voorzien in een stijging 
van het aantal besmettingen vanwege het ‘seizoenseffect’, maar deze stijging is 
veel hoger gebleken dan gedacht, zeker gezien de hoge vaccinatiegraad bij met 
name de ouderen.  
Het lid van de BBB-fractie denkt daarom dat een spoedige evaluatie noodzakelijk 
is en een voorwaarde alvorens over te kunnen gaan tot uitbreiding van de 
coronatoegangspas. Naast een evaluatie is sowieso een betere 
(wetenschappelijke) onderbouwing gewenst.  Graag ziet dit lid een reactie van de 
regering daarop.  
Het lid van de BBB-fractie merkt op dat uit het OMT-advies blijkt dat vaccinatie 
grote bescherming biedt tegen infectie en het tegengaan van overdracht van het 
virus, inmiddels verschijnen er allerlei nieuwe cijfers die laten zien dat deze 
bescherming tegen overdracht en tegen infectie behoorlijk afneemt naarmate de 
tijd verstrijkt en ook zijn er onderzoeken die laten zien dat gevaccineerden juist 
zeer besmettelijk zijn. Het lid van de BBB-fractie vraagt daarom wat nu werkelijk 
de mate van bescherming is. Sinds het 126e OMT-advies lijken de feiten 
aanzienlijk veranderd. Is de regering het met de mening van het lid van de BBB-
fractie eens? 
Het lid van de BBB- fractie constateert dat uit de memorie van toelichting blijkt 
dat slecht 0.5% (inmiddels is dat 0.7%) positief testte bij ‘testen voor toegang’, 
toch vindt het OMT dat daarmee een aanzienlijke bijdrage wordt geleverd aan het 
terugbrengen van de besmettingsgraad. Het lid van de BBB-fractie verzoekt om 
inzichtelijk te maken wat het hoogste positieve percentage bij testen voor toegang 
was in één week, hoeveel mensen dat betreft en hoe zich dit verhoudt tot het 
aantal positief getesten bij de GGD. Hoeveel mensen die positief testen waren in 
die week gevaccineerd? Immers, pas als deze cijfers tegen elkaar worden afgezet 
is het inzichtelijk te maken wat de bijdrage van de coronatoegangspas is tot het 
reduceren van besmettingen, graag een reflectie van de regering op deze 
redenering. 
 
 
 
Pagina 17 van 78 
 
 
 
 

 
Het is normaal dat een virus verandert. Dit zien we ook bij andere virussen, zoals  
het griepvirus. Wereldwijd zijn er verschillende varianten van het coronavirus 
gevonden. Omdat het bij de meeste varianten om kleine veranderingen in het 
virus gaat, betekent dit niet meteen dat het vaccin helemaal niet meer werkzaam 
is. Als een vaccin iets minder werkzaam is tegen een variant, kan het nog steeds 
bescherming bieden tegen ernstige ziekte en sterfte. Het voorkomen van ernstige 
ziekte en sterfte door besmetting met het coronavirus is nog steeds het primaire 
doel van de vaccinatiecampagne. Door ernstige ziekte zo veel mogelijk te 
verminderen, kan de druk op de zorg verminderen.   
Vaccinontwikkelaars houden de circulerende varianten ook goed in de gaten. Zo 
proberen zij te anticiperen op ontwikkelingen en kunnen in een later stadium 
wellicht ook vaccins worden gemaakt die zijn aangepast aan nieuwe varianten van 
het virus. 
De Gezondheidsraad geeft in het advies van 14 september jl. aan dat milde of 
asymptomatische doorbraakinfecties bij gevaccineerden over het algemeen juist 
bijdragen aan het verbeteren van de immuunrespons. 
 
Is de regering het eens met het lid van de fractie van BIJ1 dat er effectievere 
maatregelen kunnen worden genomen om de verspreiding van het coronavirus 
een halt toe te roepen, zoals het overal handhaven van de basismaatregelen 
(afstand houden, het dragen van mond-neusmaskers, ventileren, het regelmatig 
wassen van handen)? Waarom is er niet voor gekozen om besmettingen 
daadwerkelijk tegen te gaan, maar wordt een aanpak geprefereerd die 
besmettingen niet volledig kan voorkomen, maar slechts afremt? Genoemd lid 
vraagt of dit een bewuste keuze is? Acht de regering het niet wenselijk dat 
besmettingen zo veel mogelijk voorkomen worden? Dit lid constateert tevens dat 
de maatregelen in het wetsvoorstel zeer ingrijpend zijn, en dat dit derhalve niet 
als argument kan worden gegeven om deze stap niet te zetten. 
 
De genoemde maatregelen zijn onderdeel van het pakket dat we op 12 november 
hebben afgekondigd. Verder brengen we het belang van de door u genoemde 
basismaatregelen onder de aandacht van de Nederlandse bevolking met 
publiekscommunicatie.  
 
De maatregelen die wij nemen als kabinet, moeten altijd proportioneel zijn. We 
willen maatregelen niet langer aanhouden dan nodig is. Daarbij wordt ook altijd 
gekeken naar het OMT advies. Hoewel we geen grenswaarden hebben voor het 
aantal besmettingen in de aanpak najaar is het wel een belangrijke contextfactor. 
Het kabinet neemt deze contextfactor mee bij het nemen van maatregelen. Alle 
interventies zijn bedoeld om het aantal besmettingen omlaag te brengen en 
daarmee ook de druk op de zorg te beperken. De brede inzet van het CTB is 
bedoeld om bij een hoge infectiedruk het risico op transmissie te verkleinen en 
daarmee het aantal besmettingen zo veel mogelijk onder controle te houden. 
Zonder inzet van het CTB moet eerder worden teruggegrepen op het sluiten van 
delen van de samenleving. 
 
 
2. Hoofdlijnen van het voorstel 
 
De leden van de SGP-fractie missen in de toelichting op het wetsvoorstel een 
uitleg waarom het coronatoegangsbewijs effectief is en derhalve überhaupt een 
noodzakelijke en proportionele maatregel is. Ook de Raad van State wijst erop dat 
de effectiviteit van de coronapas niet onomstotelijk vaststaat. Kan de regering 
uitgebreid toelichten in hoeverre het coronatoegangsbewijs daadwerkelijk 
bijdraagt aan de bestrijding van de verspreiding van het coronavirus en specifiek 
in de niet-essentiële detailhandel? De leden van de SGP-fractie geven de regering 
ter overweging mee dat na invoering van het coronatoegangsbewijs de 
Pagina 19 van 78 
 
 
 
 

 
de corona-aanpak, alsmede de verschillen in effectiviteit tussen de zogenaamde  
3G- en 2G-modellen en tussen beide uitvoeringsmodaliteiten, aangevuld met het 
testen van iedereen voorafgaand aan toegang (1G-model). Hierbij zullen 
internationale onderzoeken worden meegenomen. 
 
Ook zal ik deze week aan het OMT vragen om te reflecteren op de effectiviteit van 
de verschillende vormen van een CTB. Ik doel dan op de varianten 3G, 2G en 1G. 
Ook overweeg ik om een gedragskundige analyse te laten doen, omdat gedrag 
een belangrijk element is bij de wijze waarop de huidige epidemie zich voltrekt.   
 
Het lid van de fractie van BIJ1 heeft kennisgenomen van het gebruik van de term 
‘mitigeren’. Kan dit lid hieruit opmaken dat het voorkomen van besmettingen geen 
doel op zich is? Kan de regering verklaren waarom niet wordt gekozen voor 
voorkomen van besmettingen als strategie? Is de regering op de hoogte van het 
feit dat ook gevaccineerde mensen, die met het coronatoegangsbewijs niet langer 
worden gecontroleerd op besmettelijkheid, zorg nodig kunnen hebben, en dat de 
zorg met deze aanpak in een constante cyclus van druk blijft verkeren? 
 
Voor het antwoord op deze vraag verwijs ik u naar een eerder gegeven antwoord 
op een vraag van het lid van uw fractie. In aanvulling daarop wil ik meegeven dat 
gevaccineerde mensen ook kunnen worden opgenomen in het ziekenhuis, maar is 
de kans dat dit gebeurt bij gevaccineerde mensen een stuk kleiner is, alsmede de 
kans dat een gevaccineerde iemand besmet of zelf besmet raakt. 
 
Het lid van de fractie van BIJ1 merkt voorts op dat in de toelichting zowel wordt 
benoemd dat het coronatoegangsbewijs besmettingen niet uit kan sluiten, en dat 
even later wordt benoemd hoe het bewijs kwetsbaar gemaakte groepen zou 
beschermen. Erkent de regering dat deze twee constateringen niet met elkaar 
overeenkomen? Erkent de regering dat het niet inzetten op zoveel mogelijk 
voorkomen van besmettingen een direct gevaar vormt voor de gezondheid van 
mensen in kwetsbaar gemaakte groepen? 
 
Het coronabeleid kent drie doelstellingen, waarbij het beschermen van steeds een 
belangrijk doel is geweest. Het CTB helpt daarbij want het beperkt de verspreiding 
van het virus. Daar zijn ook kwetsbaren enorm mee geholpen. Afhankelijk van de 
aard van de kwetsbaarheid kunnen aanvullende maatregelen nog nodig zijn. Zo 
kan het nog nodig of verstandig zijn om niet naar ongeplaceerde evenementen te 
gaan of een mondkapje te dragen. Dergelijke afwegingen moeten individueel 
gemaakt worden. Maar door een generiek inzet van maatrgfelen en het CTB in het 
bijzonder willen we de epidemie beheersbaar houden én het maatschappelijk 
leven zoveel mogelijk door laten gaan.      
 
2.1 De inzet van het coronatoegangsbewijs 
 
De leden van de PVV-fractie zien op sociale media veel signalen dat de 
testbereidheid hoger is omdat ongevaccineerden met een positieve test een 
coronatoegangsbewijs proberen te verkrijgen omdat ze denken dat de regering 
binnenkort overgaat op een 2G-systeem en de testmogelijkheid dan vervalt. Heeft 
de regering deze signalen ook opgepikt? Is het in dat licht dan niet paniekerig als 
de minister-president zijn coronapersconferentie begint met het tweemaal 
nadrukkelijk roepen van het aantal van 16.343 positieve tests als de regering dat 
zelf mede veroorzaakt door het dreigen met 2G? 
 
Deze signalen hebben de regerering niet bereikt. Het opvallend hoog aantal 
besmettingen was één van de redenen van het OMT om tot haaar advies te 
komen. Daarmee was het belangrijke informatie op de dag van de 
persconferentie. Het is overigens van groot belang dat mensen met een verhoogd 
Pagina 21 van 78 
 
 
 
 

 
worden aangebracht en het is niet mogelijk om nu al te voorspellen dat een  
bepaalde vaccinatiegraad voldoende is om coronatoegangsbewijzen niet langer in 
te zetten. 
 
De ‘Aanpak najaar’ is voldoende flexibel om goed te kunnen reageren op  het 
verloop van de coronacrisis. De volgende factoren zijn bepalend voor de volgende 
fase: de mate van transmissieremming door vaccinatie, hoogte en homogeniteit 
van de vaccinatiegraad, gedrag, introductie vanuit het buitenland door 
terugkerende reizigers, seizoenseffecten, de afname van antistoffen en mutaties 
die zich onttrekken aan immuniteitsopbouw. Als deze factoren langere tijd in de 
goede richting bewegen dan wordt overwogen om het coronatoegangsbewijs af te 
schaffen. 
 
De naleving van de inzet van coronatoegangsbewijzen wordt in de verschillende 
sectoren gemonitord, onder meer door middel van opinieonderzoeken, cijfers 
vanuit de handhaving en mystery guest onderzoek. Die cijfers worden ook 
gebruikt om gesprekken met de sector te voeren over de naleving en kunnen als 
input dienen voor de handhaving. Met de verbreding van de inzet van 
coronatoegangsbewijzen, beoogt de regering de kans op andere maatregelen te 
verkleinen. Er is geen directe koppeling tussen nalevingscijfers en de sluiting van 
sectoren. 
 
De leden van de ChristenUnie-fractie lezen dat de regering stelt dat het OMT 
in zijn 126ste advies heeft aangegeven “dat een coronatoegangsbewijs een 
belangrijke bijdrage levert aan het reduceren van het risico op besmettingen met 
het virus SARS-COV-2 op plekken waar mensen samenkomen.” Genoemde leden 
merken op dat dit OMT-advies, van voor de uitbreiding van het 
coronatoegangsbewijs in september, enkel spreekt over de bijdrage die wordt 
geleverd bij het reduceren van het risico bij evenementen. De leden van de 
ChristenUnie-fractie vragen derhalve een nadere onderbouwing van de stelling dat 
het coronatoegangsbewijs het risico op besmettingen reduceert op andere plekken 
waar mensen samenkomen, zoals in niet-essentiële detailhandel. 
 
Waar mensen elkaar ontmoeten, is er kans op besmettingen. Het type contact 
bepaalt het risico op een besmetting. In de detailhandel komen mensen samen, en 
zijn er soms grote groepen in één ruimte. In dat geval is er een besmettingsrisico. 
Dat risico wordt verlaagd door de kans te verkleinen dat besmettelijke mensen 
binnen komen (door een test vooraf of door een verlaagd risico na een vaccinatie 
of een besmetting).  
 
De leden van de ChristenUnie-fractie merken op dat de meest recente cijfers niet 
spreken van een percentage van 0,5% positieve testen bij testen ten behoeve van 
testbewijzen, maar 0,7%. De regering geeft aan dat het vragen van een 
testbewijs een preventieve werking lijkt te hebben. Genoemde leden vragen wat 
de regering bedoelt met de stelling dat het vragen van een testbewijs een 
preventieve werking lijkt te hebben.  
 
In de teststraten van Stichting Open Nederland (SON) wordt zo’n 0,5 tot 0,7% van 
de mensen momenteel positief getest, die anders vermoedelijk geen test hadden 
uitgevoerd. Dit cijfer is afhankelijk van de prevalentie en varieert. Door deze 
positieve test kunnen zij in isolatie gaan voor het evenement plaatsvindt en zo 
verdere verspreiding van het virus voorkomen. Op die manier gaat er een 
preventieve werking uit van de testbewijzen.  
 
 
 
 
Pagina 23 van 78 
 
 
 
 

 
tegengaan van de verspreiding van het coronavirus. Het coronatoegangsbewijs is  
door de hoge incidentie van het aantal positief geteste gevaccineerden in absolute 
aantallen een aanjager van de besmettingen. Dit in weerwil van de feitelijk 
onjuiste bewering van de regering dat wordt voorkomen dat mensen die besmet 
blijken, toch toegang tot activiteiten of voorzieningen hebben. Want dat is niet het 
geval, omdat het coronatoegangsbewijs daarvoor geen garantie biedt. De leden 
van de fractie van JA21 vragen in dit licht of de regering erkent dat hierdoor de 
medische grondslag van het coronatoegangsbewijs in het algemeen en het 
uitbreiden van de werkingssfeer ervan met het onderhavige wetsvoorstel in het 
bijzonder ontbreekt of op zijn minst stevig rammelt, waarmee het legitieme doel 
van dit wetsvoorstel komt te vervallen. Dit omdat het legitieme doel in geen geval 
kan worden bereikt met dit wetsvoorstel waarmee een reëel verband tussen doel 
en wet vervalt. 
 
Het OMT geeft in haar 128e-advies aan dat het (breder) inzetten van 
coronatoegangsbewijzen een gerichte maatregel is die transmissie van het virus 
en de te verwachten ziekenhuisopnames kan beperken. Het coronatoegangsbewijs 
sluit de kans op besmetting niet uit, want ook mensen die volledig gevaccineerd of 
getest zijn kunnen het virus overdragen. Een coronatoegangsbewijs verkleint de 
kans op virusverspreiding en besmetting wel. Het OMT geeft in het 126e-advies 
aan dat het risico op besmetting tijdens een evenement kleiner wordt middels de 
inzet van CTBs: ‘Het CTB levert een belangrijke bijdrage aan het reduceren van 
het risico op besmetting tijdens evenementen. Het CTB kan de kans dat een 
besmette persoon aanwezig is op een evenement echter niet helemaal wegnemen. 
Uit berekeningen blijkt dat de kans dat iemand besmettelijk virus bij zich draagt 
en daarmee potentieel besmettelijk is voor anderen, ook na een negatieve 
antigeensneltest nog altijd circa tweemaal zo groot is als de kans dat een volledig 
gevaccineerd persoon het virus draagt.’ (OMT 126). 
 
De effectiviteit van een CTB valt en staat bij de effectiviteit van een vaccinatie-, 
test, of herstelbewijs. Vaccinatie draagt het meeste bij aan de effectiviteit van het 
CTB. Het OMT geeft aan dat de vaccineffectiviteit tegen infectie ongeveer 75% is. 
Daarbovenop komt dat vaccinatie voor 50-63% beschermt tegen overdracht van 
het virus wanneer een persoon eenmaal besmet bent. Voor alle helderheid, dit is 
dus een keersom. Als een gevaccineerde nauw contact heeft met een besmet 
persoon, is de kans dat deze een infectie thuis doorgeeft dus 87.5- 91% kleiner 
dan dat een niet-gevaccineerde thuis zijn familie besmet. Vaccins hebben een nog 
hogere effectiviteit tegen zowel ziekenhuisopname (94%) als IC-opname (97%). 
Dhr. Van Dissel gaf in de technische briefing van woensdag 3 november aan dat 
over de afgelopen 8 weken de vaccineffectiviteit respectievelijk 93% en 96% is. 
Het OMT geeft dus aan dat de kans dat een deelnemer op een evenement toch 
besmettelijk is, veel kleiner is bij volledig gevaccineerde personen dan bij 
ongevaccineerde maar vooraf geteste personen. Die bescherming geldt voor zowel 
andere gevaccineerden als niet gevaccineerden. De hoge mate van bescherming 
tegen transmissie door vaccinatie heeft ook positieve gevolgen voor 
ongevaccineerden: de kans dat zij besmet worden, is significant kleiner. Dus de 
beste manier om jezelf en anderen te beschermen is vaccinatie en dit laat dus zien 
dat de inzet van CTBs effectief is. 
 
Volgens de regering maakt de inzet van een coronatoegangsbewijs dat ‘andere, 
meer beperkende maatregelen niet of pas op een later moment’ hoeven te worden 
ingezet. De leden van de fractie van JA21 willen weten welke andere, meer 
beperkende maatregelen de regering voornemens is in te zetten. De leden van de 
fractie van JA21 verzoeken de regering indringend om kenbaar te maken welke 
voorbereidingen daartoe worden getroffen en wanneer de regering deze volgende 
stap naar buiten brengt. Daarnaast willen genoemde leden weten of de 
verwachting dat het uitbreiden van het coronatoegangsbewijs en het invoeren van 
Pagina 25 van 78 
 
 
 
 

 
ingezet wordt, steeds meer data beschikbaar komen dat we kunnen gebruiken  
voor de effectiviteit van het coronatoegangsbewijs op de virusverspreiding. 
 
In het debat rondom de ontwikkelingen van het coronavirus van  woensdag 3 
november, is een motie van het Lid Westerveld (GL) aangenomen dat de regering 
verzoekt ‘grootschalig onderzoek te laten verrichten naar de effectiviteit om 
verspreiding tegen te gaan afgezet tegen iedereen testen, en de opzet van het 
onderzoek de Kamer te doen toekomen’. In ditzelfde debat heb ik toegezegd om 
met het RIVM en/of andere onderzoeksinstituten in gesprek te gaan over een 
mogelijk design waarin we meer te weten zouden kunnen komen over de 
effectiviteit van coronatoegangsbewijzen. Ook heb ik in mijn stand van zaken brief 
14
van 12 november aangegeven hoe ik hier mee om zal gaan. Ik zal het OMT 
vragen om een reflectie. En ik heb een onderzoeksvraag uitgezet om meer zicht te 
krijgen op de effectiviteit van het CTB. Ik verwacht hier snel meer duidelijkheid 
over. 
 
In dit wetsvoorstel staat ook geen onderbouwing van de verwachte effecten: 
welke effecten verwacht de regering van het wetsvoorstel, binnen welke termijn 
treden die effecten op? Kan de regering een overzicht geven van de 
epidemiologisch te verwachten effecten van verschillende combinaties van 
interventies, met en zonder het coronatoegangsbewijs? Indien niet, waar is het 
huidige wetsvoorstel dan op gebaseerd, bezien vanuit het licht van de bestrijding 
van het coronavirus? 
 
Het OMT geeft in haar 128e-advies aan dat het (breder) inzetten van 
coronatoegangsbewijzen een gerichte maatregel is die transmissie van het virus 
en de te verwachten ziekenhuisopnames kan beperken. Het coronatoegangsbewijs 
sluit de kans op besmetting niet uit, want ook mensen die volledig gevaccineerd of 
getest zijn kunnen het virus overdragen. Een coronatoegangsbewijs verkleint de 
kans op virusverspreiding en besmetting wel. Het OMT geeft in het 126e-advies 
aan dat het risico op besmetting tijdens een evenement kleiner wordt middels de 
inzet van CTBs: ‘Het CTB levert een belangrijke bijdrage aan het reduceren van 
het risico op besmetting tijdens evenementen. Het CTB kan de kans dat een 
besmette persoon aanwezig is op een evenement echter niet helemaal wegnemen. 
Uit berekeningen blijkt dat de kans dat iemand besmettelijk virus bij zich draagt 
en daarmee potentieel besmettelijk is voor anderen, ook na een negatieve 
antigeensneltest nog altijd circa tweemaal zo groot is als de kans dat een volledig 
gevaccineerd persoon het virus draagt.’ (OMT 126). 
 
De effectiviteit van een CTB valt en staat bij de effectiviteit van een vaccinatie-, 
test, of herstelbewijs. Vaccinatie draagt het meeste bij aan de effectiviteit van het 
CTB. Het OMT geeft aan dat de vaccineffectiviteit tegen infectie ongeveer 75% is. 
Daarbovenop komt dat vaccinatie voor 50-63% beschermt tegen overdracht van 
het virus wanneer een persoon eenmaal besmet bent. Voor alle helderheid, dit is 
dus een keersom. Als een gevaccineerde nauw contact heeft met een besmet 
persoon, is de kans dat deze een infectie thuis doorgeeft dus 87.5- 91% kleiner 
dan dat een niet-gevaccineerde thuis zijn familie besmet. Vaccins hebben een nog 
hogere effectiviteit tegen zowel ziekenhuisopname (94%) als IC-opname (97%). 
Dhr. Van Dissel gaf in de technische briefing van woensdag 3 november aan dat 
over de afgelopen 8 weken de vaccineffectiviteit respectievelijk 93% en 96% is. 
Het OMT geeft dus aan dat de kans dat een deelnemer op een evenement toch 
besmettelijk is, veel kleiner is bij volledig gevaccineerde personen dan bij 
ongevaccineerde maar vooraf geteste personen. Die bescherming geldt voor zowel 
andere gevaccineerden als niet gevaccineerden. De hoge mate van bescherming 
tegen transmissie door vaccinatie heeft ook positieve gevolgen voor  
ongevaccineerden: de kans dat zij besmet worden is significant kleiner. Dus de 
                                                
14
 Kamerstuk 25 295, nr. 1519 
Pagina 27 van 78 
 
 
 
 

 
In de wet is bepaald dat het coronatoegangsbewijs niet ingezet kan worden voor  
essentiële detailhandel en dienstverlening. Om te borgen dat het 
coronatoegangsbewijs verder enkel daar wordt ingezet, waar dit op dat moment 
noodzakelijk is, wordt uiteindelijk bij ministeriële regeling bepaald welke niet-
essentiële activiteiten en voorzieningen het coronatoegangsbewijs dienen te 
vragen. Het is dan ook mogelijk dat bij een slechtere epidemiologische situatie 
meer activiteiten en voorzieningen het coronatoegangsbewijs dienen te vragen, 
dan in een betere epidemiologische situatie. In de memorie van toelichting is 
reeds op hoofdlijnen aangegeven welke voorzieningen op essentieel of niet-
essentieel worden geacht. Een boekenwinkel of een kapper worden bijvoorbeeld 
niet-essentieel geacht, maar ook daar geldt dat enkel coronatoegangsbewijs wordt 
gevraagd als dit noodzakelijk is. In de toelichting is tevens aangegeven dat 
bepaalde contaCTBeroepen niet-essentieel zijn. De medische contaCTBeroepen 
zijn essentieel, de reguliere zorg moet immers door kunnen gaan. Dit geldt ook 
voor de post- en pakketservices, wel zal er een oplossing gezocht worden voor 
post- en pakketservices in niet-essentiële detailhandel. Bijvoorbeeld door te 
bepalen dat deze diensten enkel aan de deur worden aangeboden.       
 
De leden van de D66-fractie vragen de regering waarom er niet, net als in artikel 
58h van de Wpg (aangaande het niet openstellen of voorwaarden stellen aan 
openstelling van publieke plaatsen), voor is gekozen om de definitie ‘publieke 
plaatsen’ in algemene zin te gebruiken en vervolgens in de ministeriële regeling te 
definiëren welke plaatsen dit zijn. Zo is artikel 58h breed geformuleerd maar was, 
in de regeling tijdens de lockdown afgelopen winter, ervoor gekozen een 
uitputtende lijst te maken van uitzonderingen zoals levensmiddelenwinkels, 
15
bouwmarkten en tankstations.  
 
In de lockdown die werd afgekondigd in de winter van 2020/21, werd reeds een 
onderscheid gemaakt tussen essentiële en niet-essentiële detailhandel. Toen bleek 
al dat er winkels waren die zowel essentiële als niet-essentiële producten 
verkochten. Er is destijds besloten dat enkel winkels open mochten blijven die hun 
omzet voor 70% haalden uit essentiële producten. Een vergelijkbare norm kan 
ook worden gehanteerd voor de inzet van coronatoegangsbewijzen in de niet-
essentiële detailhandel en dienstverlening. Bij het zo nodig invoeren van het 
coronatoegangsbewijs in de niet-essentiële detailhandel en dienstverlening zullen 
de ervaringen van vorig jaar betrokken worden.  
 
Daarnaast vragen deze leden de regering in hoeverre er bij een rechter nog 
discussie kan ontstaan over de definitie van de termen essentieel versus niet-
essentieel? Is het voorts niet wenselijker om gericht het type plaatsen te noemen 
in de ministeriële regeling? 
 
Met het wetsvoorstel is aangesloten bij de bestaande wetssystematiek van het 
coronatoegangsbewijs, zoals dit reeds geldt ten aanzien van cultuur, 
evenementen, georganiseerde jeugdactiviteiten, horeca en sport. Uit die 
systematiek vloeit voort dat in de wet de sectoren worden genoemd waar het 
coronatoegansbewijs gevraagd kan worden. Bij ministeriële regeling wordt nader 
uitgewerkt voor welke voorzieningen en activiteiten binnen deze sectoren het 
coronatoegangsbewijs wordt ingezet. Voor deze systematiek is destijds gekozen 
zodat het coronatoegangsbewijs op een beperkt aantal plaatsen ingezet kan 
worden. Het gebruik van het begrip “publieke plaatsen” zou een verbreding 
opleveren van de inzet van het coronatoegangsbewijs ten opzichte van het huidige 
voorstel. Daar valt namelijk ook de essentiële detailhandel onder. De niet-
essentiële detailhandel en dienstverlening bestaan overigens wel uit bepaalde type 
plaatsen, die ook als zodanig in de regeling genoemd kunnen worden. 
                                                
15 https://wetten.overheid.nl/BWBR0044416/2020-12-15#Hoofdstuk4_Artikel4.a1 
Pagina 29 van 78 
 
 
 
 

 
dergelijke gevallen zullen die locaties een coronatoegangsbewijs moeten vragen  
indien hoofdzakelijk sprake is van niet-essentiële detailhandel of niet-essentiële 
dienstverlening op publieke plaatsen. Dit wordt nader uitgewerkt bij ministeriële 
regeling.’  
Kan de regering aangeven hoe dit in december 2020 werd opgelost? Kan de 
regering aangeven welke percentages destijds werden gebruikt voor de term 
‘hoofdzakelijk’, welke voorwaarden er voorts golden voor (niet-)essentieel en in 
hoeverre dat problemen gaf in de handhaving van de sluitingen? Kan voorkomen 
worden dat, zoals destijds het geval was met bijvoorbeeld non-food-
discountwinkelketens, na invoering onduidelijkheid ontstaat over de reikwijdte van 
de bepaling?  
 
De leden van de D66-fractie vragen tot slot in algemene zin te reflecteren op de 
lockdown van de vorige winter (2020/2021), waarbij onderscheid werd gemaakt 
tussen essentiële en niet-essentiële voorzieningen en hoe deze geleerde lessen 
hebben bijgedragen aan dit wetsvoorstel. 
 
In de lockdown die werd afgekondigd in de winter van 2020/21, werd reeds een 
onderscheid gemaakt tussen essentiële en niet-essentiële detailhandel. Toen bleek 
al dat er winkels waren die zowel essentiële als niet-essentiële producten 
verkochten. Er is destijds besloten dat enkel winkels open mochten blijven die hun 
omzet voor 70% haalden uit essentiële producten. Een vergelijkbare norm kan 
ook worden gehanteerd voor de inzet van coronatoegangsbewijzen in de niet-
essentiële detailhandel en dienstverlening. Bij het zo nodig invoeren van het 
coronatoegangsbewijs in de niet-essentiële detailhandel en dienstverlening zullen 
de ervaringen van vorig jaar betrokken worden. Er kan nu bijvoorbeeld in een 
eerder stadium aandacht zijn voor detailhandel en dienstverlening die zowel 
essentiële als niet-essentiële voorzieningen aanbieden. Er wordt dan ook gestreefd 
naar uitlegbare, toepasbare en handhaafbare regelgeving. 
 
De leden van de PVV-fractie vragen waarom de regering denkt dat repressie en 
beperkingen door middel van het coronatoegangsbewijs zinvoller is bij het 
terugdringen van het aantal besmettingen met het coronavirus dan het regelen 
van de juiste ventilatie bij contaCTBeroepen, niet-essentiële detailhandel en niet-
essentiële dienstverlening? Waarom is de juiste ventilatie, eventueel met behulp 
van CO2-meters niet geregeld? 
 
De ventilatie eisen voor gebouwen zijn opgenomen in het bouwbesluit. Er is op dit 
moment geen onderzoek beschikbaar waaruit blijkt welk niveau van ventilatie 
afdoende is om het risico op besmetting zo klein mogelijk te maken. Een methode 
om te controleren of de voorziening voor luchtverversing werkt zoals beoogd, is 
gebruik van een goede CO2-meter. Dit is ook zo benoemd in de handreiking voor 
eigenaren en beheerders van gebouwen. 
 
De leden van de CDA-fractie constateren dat er locaties zullen zijn die deels als 
essentieel en deels als niet-essentieel aangemerkt kunnen worden. De regering 
schrijft dat in dergelijke gevallen die locaties een coronatoegangsbewijs zullen 
moeten vragen indien hoofdzakelijk sprake is van niet-essentiële detailhandel of 
niet-essentiële dienstverlening op publieke plaatsen. De leden van de CDA-fractie 
vragen of de regering al kan toelichten op welke wijze dit uitgewerkt zal worden in 
de ministeriële regeling. 
 
In de lockdown die werd afgekondigd in de winter van 2020/21, werd reeds een 
onderscheid gemaakt tussen essentiële en niet-essentiële detailhandel. Toen bleek 
al dat er winkels waren die zowel essentiële als niet-essentiële producten 
verkochten. Er is destijds besloten dat enkel winkels open mochten blijven die hun 
omzet voor 70% haalden uit essentiële producten. Een vergelijkbare norm kan 
Pagina 31 van 78 
 
 
 
 

 
afdoende maatregelen worden genomen om de verspreiding van het coronavirus  
tegen te gaan? Is een mondkapjesplicht dan afdoende? Wordt aan winkeliers ook 
gevraagd om het aantal klanten per vierkante meter te beperken? 
 
Voordat het coronatoegangsbewijs ingezet wordt in de niet-essentiële detailhandel 
en dienstverlening wordt er een actueel advies gevraagd aan het OMT. Daarin zal 
het OMT gevraagd worden welke maatregelen noodzakelijk zijn, daarbij zal niet 
alleen aandacht zijn voor de niet-essentiële detailhandel en dienstverlening. Er zal 
ook gekeken worden welke maatregelen noodzakelijk zijn in de essentiële 
detailhandel en dienstverlening, daarbij kan bijvoorbeeld gedacht worden aan het 
dragen van een mondkapje. Verder geldt het houden van  afstand. Ook is naleving 
van de basismaatregelen opnieuw onder de aandacht gebracht. Dat geldt uiteraard 
ook voor deze sectoren. 
 
De leden van de GroenLinks-fractie lezen dat de regering het noodzakelijk acht 
om coronatoegangsbewijzen in te kunnen zetten van niet-essentiële detailhandel 
en dienstverlening, vanwege het verslechterde epidemiologisch beeld. Wat zijn 
concreet de geraamde effecten op het reproductiegetal bij het invoeren van het 
coronatoegangsbewijs (3G) in niet-essentiële detailhandel en dienstverlening? In 
de memorie van toelichting wordt verwezen naar het 126ste OMT-advies over de 
inzet van coronatoegangsbewijzen. Klopt het dat de grondslag voor dit 126ste 
OMT-advies gebaseerd is op het risico-taxatiemodel van de TU Delft, zoals de heer 
van Dissel in de technische briefing jongsleden aangaf? Zo ja, is de regering ervan 
op de hoogte dat dit risico-taxatie-model is bedoeld om de mogelijke effecten te 
modelleren in (grote) evenementen en niet voor de toepassing van onderhavig 
wetsvoorstel, vragen de voornoemde leden zich af. Zo nee, kan de regering alle 
beschikbare informatie met de Kamer delen rondom de verwachte effecten?  
 
Het klopt dat de modellering is uitgevoerd op basis van informatie verzameld uit 
de Fieldlabs, dus evenement-achtige activiteiten. Echter, het model kan zodanig 
aangepast worden dat het ook representatief is voor andere settings, zoals niet-
essentiële detailhandel of horeca. Het model geeft een schatting van de risico’s. 
 
De regering schrijft ook dat de coronatoegangsbewijzen een belangrijke maatregel 
zijn om het risico op een toename van het aantal besmettingen te ‘mitigeren’. Wat 
bedoelt de regering met mitigeren? Welke andere maatregelen zijn er om op 
dergelijke plekken het virus te mitigeren? Wat is het verschil tussen mitigatie en 
indammen, voor de regering? 
 
Het OMT geeft in haar 128e-advies aan dat het (breder) inzetten van 
coronatoegangsbewijzen een gerichte maatregel is die transmissie van het virus 
en de te verwachten ziekenhuisopnames kan beperken. Oftewel, het zorgt ervoor 
dat er minder besmettingen plaatsvinden. Hoe minder besmettingen, hoe minder 
potentiele ziekenhuis- of IC-opnames. We moeten de hoogte van de piek verlagen 
en uitsmeren over de tijd, anders raakt de zorg overbelast en kan de reguliere 
zorg niet doorgaan.  
 
Welke Europese landen hebben nog meer een verplichting van het 
coronatoegangsbewijs in niet-essentiële detailhandel en dienstverlening? 
 
De leden van de ChristenUnie-fractie onderschrijven de keuze van de regering 
om in ieder geval niet over te gaan tot invoering van het coronatoegangsbewijs 
voor essentiële detailhandel en dienstverlening. Tegelijkertijd zien zij met de 
regering dat ook bij zogeheten niet-essentiële detailhandel en dienstverlening 
sprake is van maatschappelijk belang. Zij vragen de regering hoe wordt bepaald 
wat wel en wat niet essentiële detailhandel is. Hoe wordt hierin omgegaan met 
winkels met een gemêleerd aanbod? Kan de regering meer inzicht geven in de 
Pagina 33 van 78 
 
 
 
 

 
In de wet is bepaald dat het coronatoegangsbewijs niet ingezet kan worden voor  
essentiële detailhandel en dienstverlening. Om te borgen dat het 
coronatoegangsbewijs verder enkel daar wordt ingezet, waar dit op dat moment 
noodzakelijk is, wordt uiteindelijk bij ministeriële regeling bepaald welke niet-
essentiële activiteiten en voorzieningen het coronatoegangsbewijs dienen te 
vragen. Hierover wordt geregeld een actueel advies van het Outbreak 
Management Team (hierna: OMT) en een sociaalmaatschappelijk en economische 
reflectie gevraagd, voordat daadwerkelijk overgegaan zal worden tot de inzet of 
de verlenging van het gebruik van dit instrument. Het is dan ook mogelijk dat bij 
een slechtere epidemiologische situatie meer activiteiten en voorzieningen het 
coronatoegangsbewijs dienen te vragen, dan in een betere epidemiologische 
situatie. In de memorie van toelichting is reeds op hoofdlijnen aangegeven welke 
voorzieningen essentieel of niet-essentieel worden geacht. Overigens betekent de 
kwalificatie ‘niet-essentieel’ geenszins dat de hier aan de orde zijnde detailhandel 
of dienstverlening maatschappelijk niet van belang is. De kwalificatie is uitsluitend 
bedoeld om onderscheid te maken tussen enerzijds producten en diensten die zijn 
gericht op de eerste levensbehoeften, die voor eenieder vrijelijk toegankelijk 
dienen te zijn, en andere producten en diensten anderzijds. Hier is zeker geen 
sprake van een waardeoordeel van de regering over de activiteiten en 
werkzaamheden die verricht worden.   
 
Het onderscheid tussen ‘niet-essentiële’ en ‘essentiële detailhandel’ is naar de 
opvatting van de leden van de SGP-fractie arbitrair. Kan de regering uitleggen 
waarom een slijterij valt onder ‘essentiële detailhandel’, maar een boekwinkel 
onder ‘niet-essentiële detailhandel’? Is de geest minder dan het lichaam? Kan de 
regering toezeggen dat boekhandels voortaan als ‘essentieel’ zullen worden 
aangemerkt? 
 
In de memorie van toelichting is reeds op hoofdlijnen aangegeven welke 
voorzieningen op hoofdlijnen essentieel of niet-essentieel worden geacht. Een 
boekenwinkel wordt bijvoorbeeld niet-essentieel geacht, de slijterij wordt niet 
genoemd. De kwalificatie is uitsluitend bedoeld om onderscheid te maken tussen 
enerzijds producten en diensten die zijn gericht op de eerste levensbehoeften, die 
voor eenieder vrijelijk toegankelijk dienen te zijn, en andere producten en 
diensten anderzijds. Hier is zeker geen sprake van een waardeoordeel van de 
regering over de activiteiten en werkzaamheden die verricht worden of 
dienstverlening die verleend wordt.  
 
Om te borgen dat het coronatoegangsbewijs enkel daar wordt ingezet, waar dit op 
dat moment noodzakelijk is, wordt uiteindelijk bij ministeriële regeling bepaald 
welke niet-essentiële activiteiten en voorzieningen het coronatoegangsbewijs 
dienen te vragen. Het is dan ook mogelijk dat bij een slechtere epidemiologische 
situatie meer activiteiten en voorzieningen het coronatoegangsbewijs dienen te 
vragen, dan in een betere epidemiologische situatie. 
 
Kan de regering voorts aan de Kamer uitleggen hoe omgegaan wordt met 
detailhandel waarbij sprake is van een vermenging van essentiële en niet-
essentiële dienstverlening? Gaat daar wel of geen coronapas gelden?. 
 
Zoals bleek bij de sluiting van de niet-essentiële detailhandel in december 2020 
zullen er locaties zijn die deels als essentieel en deels als niet-essentieel 
aangemerkt kunnen worden. In dergelijke gevallen zullen die locaties een 
coronatoegangsbewijs moeten vragen indien hoofdzakelijk sprake is van niet-
essentiële detailhandel of niet-essentiële dienstverlening op publieke plaatsen. Dit 
wordt nader uitgewerkt bij ministeriële regeling. 
 
 
Pagina 35 van 78 
 
 
 
 

 
De Raad van State wijst erop dat er eerder juist onderscheid werd gemaakt tussen  
maatregelen die binnen en die buiten golden. Waarom wordt daar nu weer van 
afgeweken? 
 
Kan de regering nader ingaan op de situatie die zal ontstaan in winkelcentra en 
winkelgebieden, waarbij voor sommige winkels wel een coronatoegangsbewijs en 
voor andere winkels géén coronatoegangsbewijs zal worden verplicht? De Raad 
van State wijst erop dat de begrijpelijkheid van de maatregelen er niet groter op 
zal worden. Denkt de regering dat dit met communicatie te repareren valt? 
 
Het kabinet streeft naar uitlegbare, uitvoerbare en handhaafbare maatregelen, 
hier zal ook rekening mee gehouden worden bij de inzet van het 
coronatoegangsbewijs. Daarbij zal in de communicatie duidelijk aangegeven 
worden waar het coronatoegangsbewijs al dan niet verplicht is. In hoeverre bij 
bijvoorbeeld een winkelcentrum sprake zal zijn van winkels die wel of niet een 
coronatoegangsbewijs dienen te vragen, zal afhangen van de wijze waarop het 
coronatoegangsbewijs wordt ingezet. 
 
2.3 Differentiatie en lokaal maatwerk 
 
De leden van de VVD-fractie vinden het een goede ontwikkeling dat er lokaal dan 
wel regionaal maatwerk en differentiatie mogelijk is. Zodat er gericht maatregelen 
kunnen worden genomen op plekken waar de besmettingen hoog zijn of waar de 
vaccinatiegraad laag is. Daardoor ondervinden mensen niet meer beperkingen dan 
nodig is. Kan de regering uiteenzetten hoe een waterbedeffect hierbij zo goed 
mogelijk voorkomen kan worden? 
 
Nederland is een klein land. Met een half uur auto rijden kan men door 3 
provincies gaan. Het kabinet ziet het gevaar van een waterbedeffect dan ook. 
Tegelijkertijd vertrouwt het kabinet op de verantwoordelijkheid van burgers.  
 
Genoemde leden lezen voorts dat het denkbaar is dat er onderscheid gemaakt 
wordt op basis van de oppervlakte van een winkel, zodat bijvoorbeeld in grote 
winkels gewerkt wordt met coronatoegangsbewijzen. Deze leden begrijpen die 
differentiatiemogelijkheid, gelet op de hiervoor door deze leden genoemde slecht 
uitlegbare vergelijking. Maar wat is de opvatting van de regering over mogelijke 
kritiek dat daar juist meer ruimte is voor mensen dan in bijvoorbeeld kleine 
winkels? 
 
Het is inderdaad zo dat de kans op besmetting in een kleine winkel niet perse 
verschilt van die kans in een grote winkel. Evenwel is het van belang om gezien de 
uitvoerbaarheid van het gebruik van coronatoegangsbewijs maatwerk te kunnen 
toepassen. Hiermee wordt geborgd dat, als de epidemiologische situatie dit 
toelaat, niet langer dan nodig wordt ingezet op locaties waar dit een relatief een 
grote last vormt voor de ondernemer.    
 
De leden van de VVD-fractie merken op dat er nu in de detailhandel gewerkt 
wordt met een mondkapjesplicht en een dringend advies om anderhalve meter in 
acht te nemen. In hoeverre komen deze dan weer te vervallen? Wat is de 
opvatting van de regering inzake winkelcentra waar essentiële (waar de 
mondkapjesplicht dan bijvoorbeeld nog wel geldt) en niet-essentiële winkels 
zitten? In hoeverre zijn de maatregelen aanvullend of een vervanging van elkaar?  
 
Over de inzet van het coronatoegangsbewijs in de detailhandel en dienstverlening 
zal te zijner tijd een actueel OMT advies gevraagd worden, daarbij zal ook 
gevraagd worden of het coronatoegangsbewijs eigenstandig of in combinatie met 
andere maatregelen moet worden ingezet. Hieruit zal voortvloeien of bijvoorbeeld 
Pagina 37 van 78 
 
 
 
 

 
detailhandel en dienstverlening. Dit wordt pas op een later moment, indien dit  
noodzakelijk is uitgewerkt bij ministeriële regeling. Daarin zal bepaald worden 
voor welke activiteiten en voorzieningen een coronatoegangsbewijs gevraagd 
moet worden. Op dat moment kunnen ook de brancheverenigingen geraadpleegd 
worden. 
 
Is binnen dit wetsvoorstel ook een keuzemodel mogelijk, oftewel is het mogelijk 
dat de ondernemer zélf kan kiezen wat hij wil? Zo ja, is dat wenselijk in de ogen 
van de regering en draagt dat bij aan heldere communicatie richting bezoekers 
van deze voorzieningen? Hoe wordt gekeken wat de voorkeur heeft qua 
handhaving? 
 
Het kabinet streeft naar uitlegbare, toepasbare en handhaafbare regels, om dit te 
bereiken moeten de regels duidelijk en eenvoudig zijn. Bij een keuzemodel wordt 
de handhaving vanzelfsprekend ingewikkelder, de handhaver moet dan eerst 
vaststellen welk model geldt voordat hij kan zien of dit conform de regelgeving 
wordt toegepast. Ook voor de burger is op voor hand ook niet duidelijk welk 
regime waar geldt. Vanuit het oogpunt van duidelijkheid en eenvoud heeft dit niet 
de voorkeur. 
 
De leden van de PvdA-fractie lezen dat het mogelijk is om differentiatie en lokaal 
maatwerk toe te passen bij het nemen van maatregelen. Er kan in elk geval 
onderscheid worden gemaakt binnen en tussen bijvoorbeeld gemeenten of wijken. 
Welke criteria gelden er ten aanzien van het maken van dat onderscheid? Is dat 
alleen de epidemiologische situatie of ook bijvoorbeeld de mate waarin in dat 
gebied de afgekondigde coronamaatregelen worden nageleefd? 
 
Het kabinet voorziet de mogelijkheid tot de inzet van het CTB in de niet-essentiële 
detailhandel en voorzieningen in regio’s waar dit bijdraagt aan het beschermen 
van mensen tegen ernstige ziekte. Dit is vooral van belang in gebieden waar het 
aantal besmettingen hoog. Het is denkbaar dat dit ook toepasbaar is in gebieden 
waar de naleving van de maatregelen laag is. Het kabinet zal dergelijke besluiten 
nemen waarbij het in overleg treedt met het Veiligheidsberaad.   
 
De leden van de ChristenUnie-fractie lezen dat de regering aangeeft dat ook 
kan worden overwogen enkel voor bepaalde sectoren waar dit nodig is, het 
coronatoegangsbewijs in te voeren. Genoemde leden geven aan het lastig te 
vinden op dit moment te zien in welke sectoren, op welke momenten en onder 
welke voorwaarden de regering nou precies voornemens is het 
coronatoegangsbewijs in te zetten. De regering geeft aan dat het mogelijk is enkel 
winkels vanaf een bepaald winkeloppervlak te verplichten het 
coronatoegangsbewijs te vragen. Is de regering ook daadwerkelijk voornemens dit 
te doen? Op basis waarvan zal dit worden besloten? Genoemde leden zien tevens 
dat de regering de mogelijkheid beschrijft afhaal en/of retournering uit te 
zonderen, is de regering ook hierbij van plan daar daadwerkelijk toe over te gaan? 
Zo nee, onder welke voorwaarden is dat wel mogelijk? 
 
In het geval dat het niet noodzakelijk is om voor de hele sector het 
coronatoegangsbewijs voor te schrijven, kan er zo nodig onderscheid worden 
gemaakt naar bepaalde typen van niet-essentiële detailhandel en niet-essentiële 
dienstverlening. Het is bijvoorbeeld denkbaar dat onderscheid gemaakt wordt op 
basis van de oppervlakte van de locatie, waardoor bijvoorbeeld enkel winkels van 
een bepaald formaat het coronatoegangsbewijs hoeven te vragen. Bij het beperkt 
inzetten van het coronatoegangsbewijs zal gekeken worden naar een goed 
uitvoerbare, uitlegbare en handhaafbare norm, bijvoorbeeld een 
vierkantemeternorm. Over de inzet van het coronatoegangsbewijs in de niet-
essentiële detailhandel en dienstverlening zal eerst een actueel advies van het 
Pagina 39 van 78 
 
 
 
 

 
tot een combinatie tussen lokaal maatwerk en onderscheid naar typen  
detailhandel en dienstverlening alsmede onderscheid naar regio’s en 
voorzieningen met een al dan niet bovenregionale functie. Ook het geheel aan 
onzekerheden en niet uitgewerkte opties overziend, wordt het vermoeden van de 
leden van de fractie van JA21 bevestigd dat onderhavig wetsvoorstel een 
ondoordachte haastklus is. Is de regering het ermee eens dat een ingrijpende 
voorgestane wijziging van de Tijdelijke wet maatregelen covid-19 beter dient te 
worden doordacht en voorbereid dient te worden dan in deze met stoom en 
kokend water tot stand gekomen procedure het geval is? 
 
Het onderhavige wetsvoorstel is gedegen voorbereid en volgt de systematiek van 
het huidige coronatoegangsbewijs. Dit wetsvoorstel bevat  de grondslag om het 
coronatoegangsbewijs te verbreden naar de niet-essentiële detailhandel en 
dienstverlening. De wijze waarop het coronatoegangsbewijs wordt ingezet, wordt 
zo nodig op een later moment uitgewerkt bij ministeriële regeling. 
 
De regering stelt in het nader verslag in reactie op het advies van de Raad van 
State over de verhouding tussen het inzetten van het coronatoegangsbewijs met 
andere (mogelijke) maatregelen, zoals een mondkapjesplicht of het herinvoeren 
van de veilige afstand, dat voortdurend aan de hand van de actuele 
epidemiologische en maatschappelijke omstandigheden wordt bezien wat op dat 
moment de meest evenredige maatregel is om in te zetten ter bestrijding van de 
epidemie. Het is volgens de regering dan ook op voorhand in algemene zin niet 
goed aan te geven welke maatregelen elkaar zouden kunnen ‘vervangen’ of juist 
aanvullend op elkaar zouden moeten gelden. De leden van de fractie van JA21 
vragen de regering of de voorgenomen wijziging van de Tijdelijke wet 
maatregelen covid-19 past bij een verdere opeenstapeling van maatregelen die 
van het beweerdelijk inzetten van ‘wat op dat moment de meest evenredige 
maatregel is om in te zetten ter bestrijding van de epidemie’ slechts een 
theoretische optie maakt. Dit omdat alle maatregelen gelijktijdig worden ingezet 
en er geen instrumentarium voorhanden is om geloofwaardig te kunnen 
beoordelen wat werkt, wat niet werkt en welke maatregel daarom wel en niet zou 
moeten gelden. 
 
Over de inzet van het coronatoegangsbewijs in de niet-essentiële detailhandel en 
dienstverlening zal eerst een actueel advies van het Outbreak Management Team 
(hierna: OMT) en een sociaalmaatschappelijk en economische reflectie gevraagd 
worden, voordat daadwerkelijk overgegaan zal worden tot de inzet van dit 
instrument. Hiermee kunnen de epidemiologische situatie en de mogelijke sociaal-
maatschappelijke en economische kosten meegewogen worden in de 
besluitvorming over het nemen van maatrelen. Een maatregel wordt daarnaast 
ook enkel genomen indien dit gelet op de ernst van de bedreiging van de 
volksgezondheid noodzakelijk is, in overeenstemming is met de uitgangspunten 
van de democratische rechtsstaat, de uitoefening van grondrechten zo min 
mogelijk wordt beperkt en dit evenredig is gelet op het beoogde doel (artikel 58b, 
tweede lid, Wpg). Er dient dan onder meer afgewogen te worden of de maatregel 
voldoet aan de beginselen van proportionaliteit en subsidiariteit. De verbreding 
van het coronatoegangsbewijs draagt er aan bij dat er zo nodig gerichter 
maatregelen genomen kunnen worden.   
 
De leden van de SGP-fractie vragen of de regering overweegt om het 
coronatoegangsbewijs voor niet-essentiële dienstverlening of voorzieningen alleen 
in bepaalde gebieden te verplichten, waar bijvoorbeeld de besmettingsgraad hoog 
is? Deze leden vragen of de regering over deze vraag kan aangeven wat zij 
daadwerkelijk van plan is, in plaats van hierop slechts strikt theoretisch te 
antwoorden? 
 
Pagina 41 van 78 
 
 
 
 

 
In het geval het niet noodzakelijk is om voor de hele sector het  
coronatoegangsbewijs voor te schrijven, kan er zo nodig onderscheid worden 
gemaakt naar bepaalde typen van niet-essentiële detailhandel en niet-essentiële 
dienstverlening. Het is bijvoorbeeld denkbaar dat onderscheid gemaakt wordt op 
basis van de oppervlakte van de winkel, waardoor enkel winkels van een bepaald 
formaat het coronatoegangsbewijs hoeven te vragen. Bij het beperkt inzetten van 
het coronatoegangsbewijs zal gekeken worden naar een goed uitvoerbare, 
uitlegbare en handhaafbare norm, bijvoorbeeld een vierkantemeternorm. 
 
3. Epidemiologisch beeld      
De leden van de VVD-fractie vinden het belangrijk dat maatregelen proportioneel 
zijn en dat er wordt gekozen voor de minst vergaande optie. Hoe kijkt de regering 
naar de combi van mondkapjesplicht, anderhalve meter en eventueel maximaal 
aantal bezoekers per vierkante meter versus een coronatoegangsbewijs? Wat 
vindt de regering de meest vergaande maatregel?  
 
Over de inzet van het coronatoegangsbewijs in de detailhandel en dienstverlening 
zal te zijner tijd een actueel OMT advies gevraagd worden, daarbij zal ook 
gevraagd worden of het coronatoegangsbewijs eigenstandig of in combinatie met 
andere maatregelen moet worden ingezet. 
 
De leden van de VVD-fractie lezen dat het OMT de laatste tijd bijvoorbeeld 
consistent een relatief hoog percentage positieve testen ziet bij contaCTBeroepen.  
Kunnen daarvan de cijfers naar de Kamer worden gestuurd? Kan tevens naar de 
Kamer worden gestuurd een antwoord op de vraag hoe het zit met de positieve 
testen in andere sectoren die vallen onder het onderhavige wetsvoorstel? 
 
In de geaggregeerde cijfers wordt geen onderscheid gemaakt tussen de 
verschillende werksituaties. Wat we zien is dat gemiddeld ongeveer 8% van de 
besmettingen waarvan de setting gemeld is te herleiden is tot de werksituatie en 
dat 4,5% van de clusters wordt gevonden in de werksituatie. Ten behoeve van het 
onderhavige wetsvoorstel is een uitsplitsing gemaakt binnen de categorie 
werksituaties. Daarbij is gekeken naar data over werknemers die tijdens het werk 
met mensen in contact komen binnen 1,5 meter, dus de contaCTBeroepen en 
daarbij is gekeken naar de andere sectoren die vallen onder het onderhavige 
wetsvoorstel. Deze eenmalig geproduceerde data zijn niet aanwezig in een format 
dat goed te delen valt.  
 
De leden van de PVV-fractie lezen dat het demissionaire kabinet aangeeft dat het 
coronavirus niet meer weggaat, acht de regering het in dat verband dan zinvol de 
weg van meer repressie in te slaan? Waarom wordt bijvoorbeeld de zeer harde lijn 
van Duitsland en Oostenrijk gevolgd en niet de milde van bijvoorbeeld het 
Verenigd Koninkrijk en Zweden?   
 
Bij het bestrijden van de crisis kijken we continu naar de maatregelen die andere 
landen treffen zodat we hier lering hieruit kunnen trekken. Op basis van de eerste 
ervaringen die Oostenrijk en Duitsland hebben met de inzet van het CTB, alsook 
de adviezen die het OMT ons tot dusver hierover heeft gegeven, hebben we ervoor 
gekozen om deze maatregel mogelijk te maken zodat we sectoren on de 
samenleving veiliger dan zonder de inzet van een CTB, verantwoord open kunnen 
houden 
 
De leden van de PVV-fractie maken zich ernstig zorgen over de zeer forse oploop 
van het aantal positieve tests sinds de invoering van de coronatoegangsbewijzen 
en zien een duidelijke schijnveiligheid. Gevaccineerden kunnen ongetest naar 
binnen, kunnen covid krijgen en de besmetting doorgeven, terwijl de 
ongevaccineerde niet zonder negatieve test naar binnen kan. Is de regering ermee 
Pagina 43 van 78 
 
 
 
 

 
Het RIVM heeft regelmatig contact met de collega’s die in België de  
epidemiologische situatie monitoren. Er wordt hierop bijvoorbeeld samengewerkt 
in een Europees onderzoeksproject “Epipose”. Het RIVM geeft aan dat er geen 
grote verschillen bekend zijn. 
Regeren is volgens de leden van de PVV-fractie in ieder geval niet het creëren van 
een tweedeling in de samenleving en het de schuld geven aan ongevaccineerden, 
enkel en alleen omdat deze regering zelf onvoldoende regeert. Genoemde leden 
informeren naar de op verzoek van de minister van VWS aangehouden motie-
Agema over de quarantaineplicht voor huisgenoten. 16 Deelt de regering de 
mening van deze leden dat in het geval van een besmetting, huisgenoten ook in 
quarantaine moeten, ook als zij zijn gevaccineerd? Zo nee, waarom niet?  
 
17
In mijn brief aan uw Kamer van 12 november jl. heb ik aangegeven dat met 
ingang van het nieuw maatregelenpakket, het eerdere quarantaineadvies wordt 
aangescherpt en ook gaat gelden voor huisgenoten van besmette personen en 
voor huisgenoten die als immuun worden beschouwd op basis van volledige 
vaccinatie of een doorgemaakte infectie. 
 
Volgens de leden van de PVV-fractie moet de regering regeren door de ic-
capaciteit en bemensing van de ic’s op te schroeven naar minimaal het Europees 
gemiddelde, door de ziekenhuizen te voorzien van voldoende budget voor de 
inhaalzorg, door het op tijd zetten van boosterprikken bij risicogroepers die dat 
willen, door het op tijd beschikken over coronamedicatie zoals molnupiravir en 
door het geven van de juiste ventilatieadviezen in de thuissituatie, door de juiste 
ventilatie op orde te hebben in scholen, kantoren, winkels en andere 
binnenruimtes en door het wijd verspreiden van CO2-meters. Wordt deze punten 
door de regering gedeeld? Zo nee, waarom niet? 
 
Voor het wijd verspreiden van informatie over het goed ventileren is op mijn 
verzoek door TNO een handreiking voor eigenaren en beheerders van gebouwen 
opgesteld, met input van deskundigen. Deze handreiking geeft handvatten om een 
gebouw goed te ventileren. Ook wordt in deze handreiking aandacht besteed aan 
het juist gebruiken van een CO2-meter. Uitgangspunt bij de handreiking is het 
belang om bestaande faciliteiten goed te gebruiken. Hier is de meeste winst te 
behalen. 
 
Specifiek voor het scholen heeft het kabinet in totaal 360 miljoen euro 
beschikbaar gesteld aan gemeenten en scholen om ventilatie op orde te brengen. 
Inmiddels is aan 739 locaties subsidie toegekend en sinds 1 oktober zijn voor 70 
locaties nieuwe aanvragen ingediend.  
 
Het onafhankelijk kenniscentrum Ruimte-OK en sectororganisaties  hebben de 
Handreiking “Optimaal Ventileren op Scholen” beschikbaar gesteld. Hierin zijn 
maatregelen opgenomen die schoolbesturen op de korte termijn kunnen nemen 
om de ventilatie op scholen te verbeteren of op orde te houden. 
Voor thuissituaties is ventileren als vierde basismaatregel toegevoegd. Hiervoor is 
‘frisse lucht’ opgenomen in de ‘Alleen Samen’ campagne. Er is op dit moment een 
uitgebreide publiekscampagne over de basismaatregelen en dus ook over 
ventilatie  gaande.  
 
De leden van de SP-fractie vragen de regering hoeveel besmettingen zouden 
kunnen worden voorkomen door het verplichten van een coronatoegangsbewijs in 
de niet-essentiële detailhandel en niet-essentiële dienstverlening. Welk deel van 
de besmettingen vindt momenteel plaats in deze settingen? 
                                                
16 Kamerstuk 35 899, nr. 9 
17 Kamerstuk 25 295, nr. 1519 
Pagina 45 van 78 
 
 
 
 

 
het OMT, dat overwegend adviseert vanuit de invalshoek van virologen,  
bacteriologen en epidemiologen, maatgevend zijn.  
 
Zoals gebruikelijk bij het bestrijden van de crisis, wordt het kabinet breed 
geadviseerd vooraleer zij een bestuurlijke afweging maakt over de in te zetten 
maatregelen. Bij de inzet van het coronatoegangsbewijs in de niet-essentiële 
detailhandel en dienstverlening is dit niet anders. Vooraleer het CTB zal worden 
ingezet zal er eerst een actueel advies van het Outbreak Management Team 
(hierna: OMT), een sociaalmaatschappelijk en economische reflectie, alsook 
adviezen vanuit het Sociaal Cultureel Planbureau, de Gedragsunit van het RIVM, 
communicatie experts alsook handhavers worden gevraagd. Dit maakt dat, naast 
de epidemiologische situatie en de mogelijke sociaal-maatschappelijke en 
economische kosten, ook tal van andere aspecten zoals de door de leden 
genoemde aandachtspunten met betrekking op de volksgezondheid deel uit 
maken van de uiteindelijke bestuurlijke afweging om tot inzet van een CTB over te 
gaan. Evenwel is de epidemiologische situatie dusdanig dat verwacht wordt dat de 
inzet van het coronatoegangsbewijs kan bijdragen aan het verantwoord verder 
openen van de detailhandel en dienstverlening; een maatregel waarvan ook 
positieve effecten te verwachten zijn op de door de leden genoemde punten zoals 
behoud van werkgelegenheid, of toegang tot sectoren ter ontspanning en 
vermaak, die anders gesloten zouden worden. 
 
Het lid van de fractie van BIJ1 heeft kennisgenomen van de constatering dat 
binnen contaCTBeroepen een consistent relatief hoog besmettingspercentage 
verschijnt. Is de regering het met genoemd lid eens dat dit mede wordt 
veroorzaakt door het ingezette beleid, waarin de basismaatregelen meerdere 
malen volledig zijn weggenomen, en dat de samenleving op dit moment is 
ingericht om besmettingen uit te smeren, waarmee mensen die een 
contaCTBeroep uitoefenen altijd het grootste risico zullen lopen op confrontatie 
met het coronavirus? 
 
Het kabinet heeft steunmaatregelen gerealiseerd om de economische gevolgen 
van de maatregelen te beperken. Voor wat betreft de contaCTBeroepen geldt 
momenteel onder meer een mondkapjesplicht, daarnaast dienen zij de 
gezondheidscheck uit te voeren en hun klanten te vragen om gegevens achter te 
laten ten behoeve van bron- en contactonderzoek. Ten slotte dienen locaties voor 
niet-medische contaCTBeroepen te sluiten tussen 18.00 en 06.00. Met dit 
wetsvoorstel wordt het mogelijk dat, indien dit noodzakelijk is, zij een 
coronatoegangsbewijs dienen te vragen.  Ten overvloede merkt het kabinet op dat 
ten aanzien van contaCTBeroepen het afgelopen jaar continu mitigerende 
maatregelen hebben gegolden. ContaCTBeroepen dienden steeds de 
gezondheidscheck uit te voeren en gegevens achter te laten ten behoeve van 
bron- en contactonderzoek. Het is dan ook niet juist dat ten aanzien van de 
contaCTBeroepen alle maatregelen zijn weggenomen. Daarnaast zijn 
basismaatregelen zoals handenwassen en de overige hygiëne maatregelen continu 
in stand gebleven.   
 
4. Verhouding tot grond- en mensenrechten en andere regelgeving  
 
De leden van de VVD-fractie lezen dat het coronatoegangsbewijs met name 
personen treft die niet gevaccineerd zijn. De leden willen echter benadrukken dat 
ondernemers ook geraakt gaan worden, terwijl er al veel is gevraagd van 
ondernemers in de afgelopen tijd en ze het al ontzettend zwaar hebben gehad.  
De leden van de VVD-fractie zijn, net als de Raad van State, van mening dat voor 
een effectieve maatregel gedrag, naleving en handhaving van belang zijn. Zijn 
hierover cijfers te geven met betrekking tot de voorgestelde maatregelen? Zowel 
onder burgers als ondernemers?   
Pagina 47 van 78 
 
 
 
 

 
voorgestelde uitbreiding voor coronatoegangsbewijzen.   
De leden van de VVD-fractie maken zich met de uitbreiding van de inzet van 
coronatoegangsbewijzen wel zorgen over de groep mensen die zich niet kunnen 
laten vaccineren en ook niet kunnen laten testen. Maar ook de groep mensen die 
zich wel willen laten vaccineren, maar dat niet kunnen vanwege bijvoorbeeld 
medische redenen of een allergie. Van deze laatste groep wordt ook steeds meer 
gevraagd, want die zullen zich continu moeten laten testen. Kan de regering 
aangeven hoe groot de beide groepen zijn? In hoeverre zijn hiervoor andere 
werkbare oplossingen te vinden?  
 
Het RIVM geeft aan dat het aantal mensen dat (nog) niet (volledig) gevaccineerd 
kan worden beperkt is. Voor het overgrote deel van de mensen is inmiddels een 
oplossing gevonden. Zo kan de groep die een allergische reactie had op de eerste 
vaccinatie, zich melden bij de huisarts voor een afspraak om onder begeleiding 
van een allergoloog alsnog een vaccinatie te ontvangen, zoals vermeld in de 
Kamerbrief[1] van 2 november jl. Ook zijn er mensen die moeten wachten totdat 
ze gevaccineerd kunnen worden vanwege een behandeling die zij ondergaan. De 
verwachting is dat deze groep steeds kleiner wordt. Indien iemand om medische 
redenen niet gevaccineerd kan worden, kan een Coronatoegangsbewijs (Ctb) 
verkregen worden door middel van een negatief testbewijs of een herstelbewijs. Ik 
ben in de tussentijd aan het verkennen of, en indien ja hoe, de groep die om 
medische redenen niet gevaccineerd kan worden, toch een Coronatoegangsbewijs 
kan krijgen zonder te testen. Daarnaast is inmiddels de pilot afgerond voor 
mensen die  niet  gevaccineerd zijn én zich niet kunnen laten testen. De resultaten 
van dit onderzoek neem ik mee in een verdere verkenning voor een alternatief 
voor deze groep. Voor de pilot hebben we de mensen uitgenodigd die zich eerder 
direct of indirect bij ons kenbaar hebben gemaakt omdat zij aangaven niet getest 
te kunnen worden.  Er zijn op basis daarvan 40 uitnodigen voor de pilot verstuurd. 
Wel wetende dat ook veel mensen zich niet kenbaar hebben gemaakt, gaan wij er 
vanuit wij dat de groep om wie dit gaat naar alle waarschijnlijkheid niet groot is. 
 
De leden van de D66-fractie vragen de regering nader te reflecteren op de 
uitspraak van de Raad van State die over de inzet van het coronatoegangsbewijs 
stelt: ‘Daarbij geldt dat de beslissing om zich niet te laten vaccineren weliswaar 
gerespecteerd moet worden, maar tegelijkertijd niet geheel vrijblijvend is 
vanwege de gevolgen daarvan voor anderen en in het bijzonder ook voor de zorg.’ 
Wat is de opvatting van de regering over deze uitspraak en eventuele uitspraken 
van het Europees Hof voor de Rechten van de Mens aangaande de relatie tussen 
vaccineren en mensenrechten? 
 
De regering onderschrijft de opmerking van de Afdeling advisering van de Raad 
van State dat de beslissing om zich niet te laten vaccineren weliswaar 
gerespecteerd moet worden, maar tegelijkertijd niet geheel vrijblijvend is 
vanwege de gevolgen daarvan voor anderen en in het bijzonder ook voor de zorg. 
In de memorie van toelichting is dit ook beschreven, evenals het gegeven dat 
andere maatregelen dan de inzet van het coronatoegangsbewijs, zoals de algehele 
sluiting van winkels, weer andere personen en belangen treffen. Dit zijn aspecten 
die bij de beoordeling van de proportionaliteit en subsidiariteit van de 
voorgestelde maatregel meewegen.  
 
Wat betreft jurisprudentie van het EHRM wijst het kabinet op in elk geval het 
arrest EHRM (Grote Kamer) Vavricka t. Tsjechië van 8 april 2021. Dit arrest is 
uiteraard context specifiek, maar laat wel zien dat het EHRM de landen een ruime 
beoordelingsruimte laat om belangafwegingen te maken in het kader van de 
volksgezondheid en dat een vaccinatieplicht verenigbaar kan zijn met het EVRM.  
 
 
Pagina 49 van 78 
 
 
 
 

 
sectoren. Er is hier geen sprake van een exclusief toegangsbewijs op alleen  
vaccinatie. U doelt hier op de voorbereiding van het wetsvoorstel 2G. Daarbij geldt 
dat sinds het indienen van de motie de omstandigheden fors veranderd zijn en dat 
het van belang is om de weging over de inbreuk van rechten te wegen in deze 
nieuwe context. Andere maatregelen, zoals het sluiten van sectoren, betekenen 
ook een inperking van grondrechten. Die afweging zal opnieuw gemaakt worden 
wanneer het wetsvoorstel 2G wordt ingediend. 
 
De leden van de CDA-fractie vragen of de regering kan bevestigen dat dit 
wetsvoorstel en de daarmee mogelijk gemaakte maatregelen van zo tijdelijk 
mogelijke aard zijn.  
 
De regering kan bevestigen dat dit wetsvoorstel en de daarmee mogelijk 
gemaakte afspraken van zo tijdelijk mogelijke aard is. De inzet van 
coronatoegangsbewijzen in niet-essentiële detailhandel en niet-essentiële 
dienstverlening is net als andere maatregelen ter bestrijding van de epidemie van 
covid-19, gebaseerd op een tijdelijke wettelijke grondslag. De Tijdelijke wet 
maatregelen covid-19 bevat een horizonbepaling met een 
verlengingsmogelijkheid. De gelding van de grondslagen in hoofdstuk Va Wpg kan 
telkens met drie maanden worden verlengd. Een besluit tot verlenging wordt 
voorgelegd aan het parlement en de Raad van State. De bepalingen uit hoofdstuk 
Va Wpg zullen buiten werking worden gesteld zodra maatregelen ter bestrijding 
van de epidemie of een directe dreiging daarvan niet langer noodzakelijk zijn. 
Tegelijkertijd geldt evenzeer voor de ministeriële regelingen zelf, die op grond van 
deze wet kunnen (dus niet automatisch moeten) worden vastgesteld, dat de 
geldingsduur daarvan niet langer kan zijn dan noodzakelijk is voor de bestrijding 
van de epidemie. Als de noodzaak van een bij ministeriële regeling vastgestelde 
maatregel gezien de wetenschappelijke inzichten of de actuele stand van het virus 
is vervallen, vergt het in artikel 58b Wpg neergelegde noodzakelijkheidsvereiste 
dat de ministeriële regeling wordt aangepast of ingetrokken. 
 
De leden van de SP-fractie lezen dat beperkingen van bepaalde grondrechten 
volgens de regering zijn toegestaan, “indien zij bij of krachtens de wet zijn 
geregeld, de beperkingen noodzakelijk, proportioneel en effectief zijn om het 
beoogde doel van bescherming van de gezondheid te bereiken en het beoogde 
doel niet kan worden bereikt met minder ingrijpende middelen”. Zij betwijfelen 
echter in hoeverre de invoering van het coronatoegangsbewijs in de niet-
essentiële detailhandel en de niet-essentiële dienstverlening noodzakelijk, 
proportioneel en effectief is. Is de regering het met deze leden eens dat eerst 
moet worden onderbouwd in hoeverre deze maatregelen bijdragen aan het 
beperken van besmettingen en ziekenhuisopnames, voordat kan worden 
vastgesteld of deze noodzakelijk, proportioneel en effectief zijn? 
 
In algemene zin is de inzet van coronatoegangsbewijzen een geschikt middel om 
de verspreiding van het coronavirus tegen te gaan, aangezien daarmee de kans op 
transmissie van het virus tussen de deelnemers aan de activiteiten en de 
gebruikers van de voorzieningen beperkt wordt. Het wetsvoorstel geeft de 
bevoegdheid om bij ministeriële regeling nadere regels te stellen over de inzet van 
coronatoegangsbewijzen bij de niet-essentiële detailhandel en niet-essentiële 
dienstverlening. Als op grond van dit wetsvoorstel wordt overwogen het 
coronatoegangsbewijs in te zetten op het terrein van de niet-essentiële 
detailhandel en niet-essentiële dienstverlening op publieke plaatsen, zal aan het 
OMT hierover een actueel advies gevraagd worden. Bij het nemen van het besluit 
over de inzet van coronatoegangsbewijzen in concreto wordt gewogen of deze 
maatregel voldoet aan de algemene voorwaarden in artikel 58b, tweede lid, Wpg 
dat een maatregel slechts getroffen mag worden indien dat gelet op de ernst  
 
Pagina 51 van 78 
 
 
 
 

 
  
De leden van de ChristenUnie-fractie merken op dat de verschillende 
mogelijkheden tot wel of niet overgaan tot differentiatie en lokaal maatwerk, zoals 
beschreven in paragraaf 2.3 van de toelichting, tot verschillende uitkomsten 
kunnen leiden voor de weging van proportionaliteit en subsidiariteit. Hoe ziet de 
regering, mede in dit licht de toetsing van grondrechten voor zich bij het opstellen 
van de ministeriële regeling?  
 
De precieze inhoud van de ministeriële regeling staat nog niet vast, omdat die 
afhangt van de omstandigheden op het tijdstip van inwerkingtreding van deze 
tijdelijke wet. Bij de vaststelling van de ministeriële regeling zal aan de hand van 
de actuele stand van het virus, de wetenschappelijke inzichten en voortgang van 
de bestrijding worden beoordeeld in hoeverre maatregelen die grondrechten 
beperken, noodzakelijk zijn voor het doel van de bestrijding van de epidemie. 
Gelet op de vaste jurisprudentie over het EVRM en andere internationale 
mensenrechtenverdragen kent de beoordeling van noodzakelijkheid verschillende 
aspecten: elke beperkende maatregel moet geschikt zijn om het doel te bereiken 
en er dient geen minder vergaande maatregel mogelijk te zijn waarmee hetzelfde 
doel bereikt kan worden (ook aangeduid als subsidiariteit). Daarnaast moet het 
met de maatregel gediende belang in verhouding zijn met de beperking en voor 
een of meer belanghebbenden onevenredig nadelige gevolgen (ook aangeduid als 
proportionaliteit). Om deze afweging uitdrukkelijk te borgen, is in hoofdstuk Va 
Wpg een algemene bepaling opgenomen die noodzakelijkheid en proportionaliteit 
als vereisten bij de uitoefening van het hoofdstuk Va expliciteert (artikel 58b, 
tweede lid, Wpg). Dit betekent dat de vaststelling van de ministeriële regelingen 
slechts mag plaatsvinden voor zover de daarin geregelde maatregelen 
noodzakelijk zijn voor de bestrijding van de epidemie en de gevolgen van de 
maatregelen niet onevenredig zijn aan dat doel. Deze toets zal bij de 
besluitvorming omtrent de maatregelen dan ook uitgevoerd worden. Daarbij kan 
eventueel worden gedifferentieerd. Met differentiatie is lokaal en regionaal 
maatwerk mogelijk en kunnen gerichte maatregelen per gebied, activiteit, 
leeftijdsgroep of plaats worden getroffen, waardoor men niet meer beperkingen 
ondervindt dan nodig is. De maatregelen dienen immers niet verder te gaan dan 
nodig is voor de bestrijding van de epidemie (artikel 58b, tweede lid, Wpg). 
 
Ook de toetsing aan artikel 58rb van de Wpg zal afhangen van de keuzes die in de 
ministeriële regeling worden gemaakt. Hoe zal hierin de toetsing op 
uitvoerbaarheid en doelmatigheid plaatsvinden? 
De leden van de ChristenUnie-fractie vragen welke eventuele maatschappelijk 
ongewenste effecten van voorliggend wetsvoorstel de regering ziet, en welke 
voorzorgsmaatregelen worden genomen om deze weg te nemen of te 
verminderen. 
 
De leden van de JA21-fractie zijn van mening dat het maken van een inbreuk op 
grondwettelijke rechten en vrijheden inmiddels zo’n automatisme is geworden dat 
de regering zelfs bij een ingrijpende uitbreiding van de werkingssfeer van de 
Tijdelijke wet maatregelen covid-19 volstaat met een kortheidshalve verwijzing 
naar een eerdere onderbouwing en het herhalen van eerder aangevoerde 
argumentatie. De leden van de fractie van JA21 wensen van de regering te 
vernemen of de inbreuk op rechten en vrijheden door de uitbreiding van de 
werkingssfeer van de Tijdelijke wet maatregelen covid-19 zwaarder gaat wegen, 
gelet op de vereisten van proportionaliteit en subsidiariteit, naarmate de tijd 
voortduurt waarin de maatregelen voortduren. Kan de regering richting de leden 
van de fractie van JA21 aangeven waarom de kritiek van de afdeling Advisering 
van de Raad van State over dit aspect is gepareerd met enkele formele  
toevoegingen aan de motivering in plaats van alsnog een grondige en dringend  
 
Pagina 53 van 78 
 
 
 
 

 
Tweede Kamer, opzij kan worden gezet door de Tijdelijke wet maatregelen covid- 
19. Deze leden ontvangen deze reflectie graag vanuit het perspectief van het feit 
dat wanneer deze barrière eenmaal is genomen, het ook in andere nu nog 
onvoorziene gevallen eveneens eenvoudig zal zijn om onderscheid te maken 
tussen verschillende groepen van de bevolking teneinde beleid mogelijk te maken 
dat door de regering op enig moment wenselijk wordt geacht.  
 
De inzet van coronatoegangsbewijzen raakt het recht op gelijke behandeling (als 
gevolg van het al dan niet beschikken over een coronatoegangsbewijs). Dit 
grondrecht is onder andere vastgelegd in artikel 1 van de Grondwet en artikel 14 
EVRM. 
 
De invoering van het coronatoegangsbewijs kan ongelijke behandeling betekenen 
van mensen die zich niet kunnen laten vaccineren vanwege een handicap of 
chronische ziekte, en voor mensen die zich niet laten vaccineren op grond van hun 
godsdienst of levensovertuiging. Godsdienst, levensovertuiging, handicap en 
chronische ziekte zijn namelijk beschermde gronden in de 
gelijkebehandelingswetgeving. Maar niet elke vorm van ongelijke behandeling is 
discriminatie: dat is het alleen als er ongerechtvaardigd onderscheid is gemaakt. 
De regering is van mening dat het, gelet op de epidemiologische situatie, 
voorstelbaar is dat het op enig moment gerechtvaardigd kan zijn om het beginsel 
van gelijke behandeling te beperken met het oog op het gerechtvaardigde doel 
van de beperking van de overbelasting van de zorg en het beschermen van 
kwetsbaren. Op dat moment zal ook moeten zijn voldaan aan de voorwaarden dat 
de inzet van een CTB bij niet-essentiële diensten en in niet-essentiële detailhandel 
een effectieve manier vormt om dat doel te bereiken, dat er geen alternatieven 
zijn die minder ingrijpend zijn voor mensen die niet gevaccineerd zijn en dat de 
maatregel proportioneel is in het licht van het doel. Daaraan draagt bij dat er 
uitzonderingen zijn voor mensen die vanwege hun medische situatie niet kunnen 
vaccineren en ook geen test kunnen ondergaan. De regering zal in de toelichting 
op een eventuele ministeriele regeling waarmee de inzet van deze maatregel 
daadwerkelijk aan de orde is de rechtvaardiging van de beperking van de 
grondrechten naar de concrete, actuele omstandigheden geven.  Omdat er per 
maatregel moet worden getoetst of er sprake is van een objectieve 
rechtvaardiging voor de ongelijke behandeling van personen die niet gevaccineerd 
zijn, is geen sprake van een barrière die, eenmaal geslecht, eenvoudig kan worden 
genomen. Telkens opnieuw moet deze afweging met grote zorgvuldigheid worden 
gemaakt, waarbij ook de onderlinge samenhang van maatregelen van belang is.   
 
Aansluitend vragen de leden van de fractie van JA21 de regering formeel te 
bevestigen dat met het gemaakte onderscheid sprake is van vaccinatiedrang. 
 
Dit wetsvoorstel maakt het mogelijk om het CTB verplicht te zetten in niet-
essentiële detailhandel en niet-essentiële dienstverlening. Het CTB kan verkregen 
worden door vaccinatie, een negatieve testuitslag of een herstelbewijs (het 
zogeheten 3G-model). Nu testen een mogelijkheid is, deelt het kabinet niet het 
standpunt dat sprake is van vaccinatiedrang.   
 
De regering stelt dat het iedereen in principe vrij staat welk bewijsmiddel kan 
worden ingezet voor het verkrijgen van het coronatoegangsbewijs. Wettelijk is dit 
gewaarborgd, waardoor personen die zich niet willen of niet kunnen laten 
vaccineren in plaats van een bewijs van vaccinatie of herstel van infectie in ieder 
geval gebruik kunnen maken van het bewijs van een testuitslag. De leden van de 
fractie van JA21 vragen de regering of het bewerkstelligen van de mogelijkheid 
dat de uitslag van een serologische test als basis voor een herstelbewijs daarin 
kan worden meegenomen hoge prioriteit heeft. Dit in het licht van de herhaalde 
en dringende vraag vanuit de samenleving die des te meer gewicht krijgt nu een 
Pagina 55 van 78 
 
 
 
 

 
lichamelijke integriteit en privacy zoals neergelegd in artikel 8 EVRM zijn  
toegestaan als zij bij wet zijn voorzien en in een democratische samenleving 
noodzakelijk zijn in het belang van de nationale veiligheid, de openbare veiligheid 
of het economisch welzijn van het land, het voorkomen van wanordelijkheden en 
strafbare feiten, de bescherming van de gezondheid of de goede zeden of voor de 
bescherming van de rechten en vrijheden van anderen. Bij het invullen van hun 
verplichtingen onder artikel 8 EVRM hebben verdragspartijen een zekere 
beoordelingsruimte («margin of appreciation»). De beperkingen die dit 
wetsvoorstel kunnen opleveren worden gerechtvaardigd vanuit de bescherming 
van de gezondheid. Onderdeel van de grondwettelijke plicht de volksgezondheid te 
bevorderen, is de bestrijding van infectieziekten. In casu is sprake van een 
epidemie van een groep A-infectieziekte. De ernst en de gevolgen van de epidemie 
van covid-19 zijn bijzonder indringend voor zowel individuen, als de samenleving. 
 
In algemene zin is de inzet van coronatoegangsbewijzen een geschikt middel om 
de verspreiding van het coronavirus tegen te gaan, aangezien daarmee de kans op 
transmissie van het virus tussen de deelnemers aan de activiteiten en de 
e
gebruikers van de voorzieningen beperkt wordt. In het 128 advies van het OMT 
wordt verder geadviseerd het CTB uit te breiden. Aan de eisen van 
proportionaliteit is voldaan door de inzet van coronatoegangsbewijzen uitsluitend 
mogelijk te maken in niet-essentiële sectoren. In dit verband wordt opgemerkt dat 
de beperking van genoemde grondrechten als gevolg van de inzet van 
coronatoegangsbewijzen relatief gering is. Afhankelijk van het type test is het 
afnemen ervan niet of nauwelijks invasief. Een ademtest bijvoorbeeld is niet 
invasief en een NAAT-test is over het algemeen nauwelijks invasief, zij het dat dit 
afhankelijk van persoonlijke omstandigheden in individuele gevallen anders kan 
liggen. De inzet van coronatoegangsbewijzen is daarnaast een tijdelijke 
maatregel. Verder kunnen waar mogelijk voor personen die geen 
coronatoegangsbewijs kunnen of willen tonen, alternatieven worden gecreëerd 
voor deelname aan activiteiten of toegang tot voorzieningen. Zo kunnen 
bijvoorbeeld niet-essentiële cursussen en trainingen langs digitale weg worden 
bijgewoond en kan een groot aanbod van niet-essentiële winkels ook online 
worden aangeschaft en worden bezorgd. Dat deze personen alleen gebruik kunnen 
maken van alternatieven of dat alternatieven niet altijd geboden kunnen worden, 
weegt minder zwaar waar het niet-essentiële sectoren betreft. 
 
De leden van de SGP-fractie lezen tenslotte dat de eis om over een 
coronatoegangsbewijs te beschikken met name personen treft die niet 
gevaccineerd zijn. Een bredere inzet van het coronatoegangsbewijs zal ertoe 
leiden dat ongevaccineerde personen zich naar verwachting vaker moeten laten 
testen. Deze leden vragen de regering hoe deze maatregel zich verhoudt tot de 
uitspraken van de regering dat ondernemers straks voor de keuze tussen 3G en 
2G komen te staan. Ongevaccineerden moeten zich na inwerkingtreding van dit 
wetsvoorstel vaker laten testen. Na invoering van 2G is testen voor toegang voor 
hen niet meer mogelijk en zullen zij worden uitgesloten. Kan de regering hierbij 
ingaan op de eerder gedane uitspraak dat nimmer sprake zal zijn van 
vaccinatiedrang? 
 
Dit wetsvoorstel ziet niet op het mogelijk maken van het 2G-model. Het kabinet 
zal met uw Kamer het debat voeren overeen mogelijk 2G-model wanneer het 
wetsvoorstel dat dit mogelijk maakt wordt ingediend.   
 
Het lid Omtzigt leest dat de toets op grondrechten pas wordt geleverd als de 
maatregel via een ministeriële regeling wordt geactiveerd. Dat is voor het lid 
Omtzigt bizar en onacceptabel. Een ministeriele regeling wordt immers niet 
voorgelegd aan de Kamer, maar de maatregel kan dan ingaan. Bij een ministeriele 
regeling is er ook geen advies van de Raad van State. 
Pagina 57 van 78 
 
 
 
 

 
opgemerkt dat de beperking van genoemde grondrechten als gevolg van de inzet  
van coronatoegangsbewijzen relatief gering is. De invasiviteit van een testafname 
is beperkt tot een wattenstaaf in de neus en/of keel. De inzet van 
coronatoegangsbewijzen is verder een tijdelijke maatregel. Het is dus onjuist dat 
en grondrechtelijke toets ontbreekt. Verder kunnen waar mogelijk voor personen 
die geen coronatoegangsbewijs kunnen of willen tonen, alternatieven worden 
gecreëerd voor deelname aan activiteiten of toegang tot voorzieningen. Zo kunnen 
bijvoorbeeld niet-essentiële cursussen en trainingen langs digitale weg worden 
bijgewoond en kan een groot aanbod van niet-essentiële winkels ook online 
worden aangeschaft en worden bezorgd.  Dat deze personen alleen gebruik 
kunnen maken van alternatieven of dat alternatieven niet altijd geboden kunnen 
worden, weegt minder zwaar waar het niet-essentiële sectoren betreft.  
 
In aanloop naar de besluitvorming over te nemen maatregelen wordt verder 
constant getoetst of er in de specifieke gevallen waar de maatregelen op zien, een 
inbreuk wordt gemaakt op grondrechten en zo ja, of deze inbreuk gerechtvaardigd 
is volgens de grondwet en internationale verdragen. Deze vraag is ook onderwerp 
van gesprek binnen het kabinet en maatregelen die deze toets niet kunnen 
doorstaan worden niet aan uw Kamer voorgelegd. Bij maatregelen die naar het 
oordeel van het kabinet de constitutionele toets wel kunnen doorstaan komen de 
voorwaarden die daarbij horen tot uitdrukking in het voorstel en de toelichting die 
aan de Kamer worden toegezonden. Vervolgens gaat het kabinet in debat met uw 
Kamer over de maatregelen.  
 
Het klopt dat de AaRvS geen advies uitbrengt over de ministeriële regeling. Zoals 
in antwoord 2 uiteen is gezet heeft de AaRvS heeft bij de totstandkoming van de 
Tijdelijke wet maatregelen covid-19 de keuze voor uitwerking op het niveau van 
ministeriële regelingen uitdrukkelijk onderschreven. Snelle aanpassing bij 
ministeriële regeling kan immers noodzakelijk zijn. De AaRvS wordt uiteraard wel 
om advies gevraagd over ieder wetsvoorstel en tevens over de verlenging van 
hoofdstuk Va Wpg dat elke drie maanden bij koninklijk besluit dient plaats te 
vinden. 
 
Alternatieve maatregelen 
  
Het lid Omtzigt is van mening dat een maatregel die de burgerrechten inperkt 
proportioneel dient te zijn (daarom volgen hierna vragen over de verwachte 
effecten) maar ook subsidiair, er dienen geen andere, meer eenvoudige 
maatregelen te zijn. 
Indien de regering voorbereid was geweest, waren er wel degelijk alternatieve 
maatregelen geweest die voorbereid en uitgevoerd waren. Onderstaand volgt een 
korte opsomming van die mogelijke maatregelen. 
 
1. Boostercampagne 
 
Onderzoek in Israël toont aan dat boostervaccins zeer effectief zijn en leiden tot 
veel minder besmettingen. Het vrijwillig aanbieden daarvan zal dus zeker helpen. 
De boostervaccinatie leidt tot extra bescherming na 12 dagen en dat is behoorlijk 
snel. 
Bij de vragen over de boostercampagne wilde de regering eerder niet aangeven 
welke landen al begonnen waren en hoe ver zij zijn. Dus daarom volgen 
onderstaand heel precieze vragen van het lid Omtzigt. 
Op welk moment zijn de omliggende landen (Frankrijk, België, VK, Duitsland en 
Denemarken) begonnen met booster vaccins voor 65-plussers?  
 
Frankrijk, België en het Verenigd Koninkrijk zijn in september gestart met het 
aanbieden van een boostervaccinatie voor 65+ers, in Duitsland is op 4 november 
Pagina 59 van 78 
 
 
 
 

 
De regering had natuurlijk voor de voorbereiding op het wetsvoorstel niet hoeven  
wachten op een Gezondheidsraad Advies maar had ook gewoon voorbereidingen 
kunnen treffen hiervoor. Het lid Omtzigt vraagt waarom dat niet is gebeurd.  
 
In mijn brief van 12 november over de Booster vaccinatie heb ik u de aanpak en 
de uitvoering toegelicht. Graag verwijs ik u naar die brief. 
 
2. Voorlichtingscampagnes 
De regering kondigde twee weken geleden (en in het meest recente plenaire debat 
over de ontwikkelingen rondom het coronavirus d.d. 4 november 2021) aan om 
met een grote voorlichtingscampagne te komen die bijna onmiddellijk zou ingaan. 
Bij de naleving van de basismaatregelen is namelijk ontzettend veel winst te 
behalen: thuisblijven bij ziekteverschijnselen wordt in de algemene samenleving 
zeer slecht nageleefd en dat is werkelijk bizar. Toch heeft het lid Omtzigt geen 
massale campagne over de basismaatregelen kunnen ontwaren. Waarom komt de 
regering die belofte gewoon niet waar en welke campagne is er gestart (en 
hoeveel budget is daarvoor beschikbaar)? 
 
In het betreffende debat heb ik u uiteengezet op welke media de campagne is 
gestart. In de stand van zakenbrief rapporteren we u daar ook over. Ind e 
volgende stand van zakenbrief zal daar nadrukkelijk op worden ingegaan.  
  
 
3. Ventilatie  
Het lid Omtzigt constateert dat het nog immer onduidelijk is welke ventilatie 
interventies de regering verwacht in huishoudens en op de werkplaats. Kan de 
regering aangeven wat het beleid daar is en hoe ver men gevorderd is met het 
uitrollen ervan? 
Voor een goede ventilatie is het belangrijk dat voldaan wordt aan de 
ventilatierichtlijnen uit het bouwbesluit. Als handvat voor het goed benutten van 
de aanwezige ventilatie in een gebouw is de handreiking ventilatie voor 
beheerders en eigenaren van gebouwen opgesteld.   
Voor huishoudens is een publiekscampagne gaande waarin aandacht wordt 
besteed aan een gezond binnenklimaat waarbij continu frisse lucht binnenkomt 
door een raam op een kier te zetten, een rooster open te zetten of een 
ventilatiesysteem. Of bijvoorbeeld een luchtreiniger ook kan helpen bij het 
voorkomen van de verspreiding van het virus zal onderzocht worden.  
4. Het stutten van de zorg 
Het stutten van de zorg: een groot aantal zorgverleners is uitgeput. Het 
ziekteverzuim is enorm hoog in de zorg en er lijkt werkelijk weinig gebeurd te zijn 
om voldoende capaciteitsuitbreiding te hebben (vast of flexibel) in tijden van 
stress. Welke maatregelen heeft de regering genomen om deze latere golven ook 
aan te kunnen? 
   
Het lid van de fractie van BIJ1 neemt met grote verbazing kennis van het feit dat 
de regering de verplichting om de volksgezondheid te bevorderen aanhaalt. Dit lid 
constateert dat door te kiezen voor een strategie van mitigatie, waarbij een 
verminderde vorm van besmettingen acceptabel wordt geacht, met doden en 
langdurig zieken als gevolg, de overheid geenszins heeft voldaan of voldoet aan 
deze verplichting. 
Genoemd lid wijst de regering nogmaals op deze plicht, en het feit dat hier niet 
aan wordt voldaan zolang niet wordt gekozen voor een strategie van indammen. 
Dit lid constateert tevens dat de eerdergenoemde en in dit voorstel verder 
bevestigde schijnveiligheid door middel van het coronatoegangsbewijs geen plaats 
Pagina 61 van 78 
 
 
 
 

 
Dit wordt voorkomen door risicogericht en steekproefsgewijs te handhaven en met   
gemeenten in gesprek te gaan indien er problemen ontstaan rond de handhaving. 
 
De leden van de PvdA-fractie lezen dat uit onderzoek blijkt dat één op de drie 
bezoekers in de horeca niet gecontroleerd wordt op het coronatoegangsbewijs. 
Ook uit diverse recente berichten in de media lijkt opgemaakt te kunnen worden 
dat de naleving te wensen overlaat. Wat is inmiddels gedaan om de handhaving 
vanuit gemeenten te verbeteren of wat gaat er nog gebeuren?  
 
Er is een brief gestuurd aan de burgemeesters van de veiligheidsregio’s waarin het 
belang van een solide handhaving wordt toegelicht. Tevens is handhaving een 
regulier onderwerp van gesprek binnen het Veiligheidsberaad.  
 
Hoe wordt de controle op de inzet van het coronatoegangsbewijs gemonitord? Op 
welk moment kunnen bij gebleken slechte naleving verdergaande maatregelen 
overwogen worden? 
 
Maandelijks vindt er een mystery guest onderzoek plaats. Tweewekelijks wordt er 
een enquête gehouden onder 1000 respondenten. Indien de uitkomsten daartoe 
aanleiding geven dan wordt er bijgestuurd op de aanpak.  
 
De leden van de ChristenUnie-fractie vragen welke extra verwachte last dit 
wetsvoorstel op handhaving en gemeenten legt. Hoe is hierin afstemming met 
politie, boa’s en gemeenten. Op welke wijze zijn, of worden zij betrokken bij de 
uitwerking van voorliggend voorstel? 
 
De handhaving wordt risicogericht en steekproefsgewijs vormgegeven, waarbij de 
regering heeft aangedrongen om de handhaving op het coronatoegangsbewijs 
lokaal prioriteit te geven. Hiervoor is 45 miljoen euro beschikbaar gesteld. Over de 
uitwerking van een verbreding vindt overleg plaats met het Veiligheidsberaad, de 
politie en de VNG. 
 
De leden van de JA21-fractie constateren dat binnen de horeca één op de drie 
bezoekers niet gecontroleerd wordt op het coronatoegangsbewijs. Bij 
sportkantines ligt dat aantal op twee derde. Genoemde leden vragen de regering 
hoeveel extra inzet in mensen, uren en geld de uitstrekking van het 
werkingsgebied van de Tijdelijke wet maatregelen covid-19 gaat kosten om 
handhaving mogelijk te maken. Daarbij zien deze leden graag de vraag betrokken 
of de regering beseft dat de gebrekkige handhaving van de huidige situaties 
waarin het coronatoegangsbewijs van toepassing is een signaal is dat uitbreiding 
praktisch gesproken niet doenlijk is.  
 
De beheerder is primair verantwoordelijk voor de controle op een geldig 
coronatoegangsbewijs van bezoekers. Gemeenten zijn gevraagd om de 
handhaving op zich te nemen. Hiervoor heeft de regering 45 miljoen euro extra 
uitgetrokken. Hiermee kunnen gemeenten beheerders ondersteunen bij de 
naleving van hun controleplicht. Het kabinet is constant in gesprek met de 
gemeenten om te spreken over de handhaving van de coronatoegangsbewijzen 
waarbij de verbeterpunten worden gesignaleerd en besproken. 
 
De leden van de fractie van JA21 vragen de regering om een reflectie op het 
gegeven dat de uitermate gebrekkige handhaving in de huidige situatie wijst op 
een feitelijk niet functioneren van het coronatoegangsbewijs als doeltreffende 
maatregel om de verspreiding van covid-19 tegen te gaan. Dit nog afgezien van 
het eerder vermelde gegeven dat het tonen van een QR-code niets zegt over het 
al dan niet besmettelijk zijn van de desbetreffende persoon. 
 
Pagina 63 van 78 
 
 
 
 

 
SON heeft contractueel vastgelegd binnen welke tijd een testaanbieder een uitslag  
moet kunnen terugkoppelen. Afgesproken is dat deze testuitslag ten minste 
binnen 2 uur beschikbaar is. In de praktijk zien we dat dit vaak enkele minuten 
kost. Heden (d.d. 16 november 2021) zijn er 646 testlocaties verdeeld over 
Nederland, waarbij 99,5% binnen 30 minuten en 95% binnen 20 minuten 
rijafstand bevinden. Als de testvraag toeneemt, wordt het voor partijen in de 
markt aantrekkelijker om testlocaties te openen. De verwachting is dan ook dat de 
dekking van testlocaties fijnmaziger wordt wanneer de testvraag toeneemt. 
  
Als de coronatoegangsbewijzen in meer situaties gevraagd (kunnen) gaan worden, 
dan is het des te belangijker dat de coronacheckapp dan wel de QR-code wel goed 
werken. De leden van de VVD-fractie krijgen toch nog regelmatig signalen dat er 
problemen zijn met het krijgen van een QR-code. Bijvoorbeeld waar het gaat om 
het herstelbewijs dat niet 180 dagen, maar 360 dagen geldig is. Welke knelpunten 
zijn er op dit moment nog? Wanneer kan dit opgelost worden? Kan de hulp bij 
problemen worden geïntensiveerd? 
 
Vrijwel iedereen die een coronatoegangsbewijs nodig heeft, kan dit snel en 
makkelijk oproepen. Zo is de CoronaCheck-app medio november ruim 13 mln keer 
gedownload in Nederland, hebben gebruikers al meer dan 72 mln keer succesvol 
een vaccinatie-, test- of herstelbewijs kunnen aanmaken en zijn ruim 630.000 
papieren bewijzen per post verzonden. 
 
Enkele groepen van relatief beperkte omvang en individuele personen ondervinden 
problemen met het verkrijgen van de QR-code. Dat is betreur ik. Iedereen die 
gevaccineerd is, heeft immers recht op een vaccinatiebewijs om te gebruiken bij 
toegang tot voorzieningen waar een CTB-plicht geldt, in combinatie met een geldig 
identificatiebewijs. Daarom wordt alles gedaan om deze specifieke problemen te 
verhelpen, bijvoorbeeld via de speciale helpdesk die de GGD heeft ingericht om 
mensen te helpen bij de registratie van hun gegevens. Daarvoor worden onder 
andere de volgende stappen gezet: De GGD heeft deze week een technische 
oplossing ingevoerd voor mensen die een eerste prik elders hebben gehad 
(bijvoorbeeld bij de huisarts of in een ander EU-land) en een tweede prik bij de 
GGD. Ook wordt voor mensen die niet beschikken over een Burgerservicenummer 
(BSN) en daardoor geen DigiD kunnen aanvragen, zoals asielzoekers en 
arbeidsmigranten, gewerkt aan een online oplossing. Deze oplossing wordt bij de 
GGD’en geïmplementeerd. Daarnaast krijgen Nederlanders die hebben meegedaan 
aan vaccinonderzoeken een CTB op basis van hun vaccinatie. Dit vergt een 
aanpassing van nationale regelgeving, welke in werking is gezet. Deze groep kan 
overigens ook te allen tijde een aanvullende vaccinatie halen bij de GGD, waarmee 
zij zowel een DCC als een CTB kunnen ontvangen. 
 
Voor personen die woonachtig zijn in Nederland, maar geheel gevaccineerd zijn of 
de laatste prik in een ander Europees land hebben gehad, verwacht ik tweede 
helft november een oplossing te hebben gerealiseerd via een wijziging van de 
Tijdelijke regeling (Trm).  
 
Ten slotte is er een substantiële groep reizigers uit derde landen, die korte tijd in 
ons land verblijven en die wel volledig gevaccineerd zijn, maar geen gebruik 
kunnen maken van het coronatoegangsbewijs (CTB), het Europese Digitale 
Coronacertificaat of een DCC-equivalent certificaat. Deze groep reizigers, 
bijvoorbeeld toeristen en zakenreizigers, kunnen nu een 24-uurs CTB verkrijgen 
op basis van een negatieve test. Ik werk aan een concrete oplossing waarmee 
deze groep gevaccineerde reizigers zich op termijn niet meer dagelijks hoeft te 
laten testen. 
 
 
Pagina 65 van 78 
 
 
 
 

 
De leden van de SP-fractie begrijpen dat de inzet van coronatoegangsbewijzen in  
de niet-essentiële detailhandel en niet-essentiële dienstverlening zal leiden tot 
extra regeldruk en extra kosten voor bedrijven. Hoe worden zij hiervoor 
gecompenseerd? 
 
Om te borgen dat het coronatoegangsbewijs verder enkel daar wordt ingezet, 
waar dit op dat moment noodzakelijk is, wordt uiteindelijk bij ministeriële regeling 
bepaald welke niet-essentiële activiteiten en voorzieningen het 
coronatoegangsbewijs dienen te vragen. Het is dan ook mogelijk dat bij een 
slechtere epidemiologische situatie het coronatoegangsbewijs bij meer activiteiten 
en voorzieningen gevraagd moeten worden. In die regeling zal ook worden 
ingegaan op de uitvoering, handhaving en financiële gevolgen voor ondernemers. 
 
De leden van de SP-fractie vragen hoe de regering verwacht dat een kleine winkel 
met één personeelslid effectief het coronatoegangsbewijs kan controleren. Hoe 
kunnen deze medewerkers tegelijkertijd klanten helpen en tegelijk de toegang tot 
de winkel bewaken en coronatoegangsbewijs en ID checken? Hoe realistisch is 
dat? 
 
In het geval het niet noodzakelijk is om voor de hele sector het 
coronatoegangsbewijs voor te schrijven, kan er zo nodig onderscheid worden 
gemaakt naar bepaalde typen van niet-essentiële detailhandel en niet-essentiële 
dienstverlening. Het is bijvoorbeeld denkbaar dat onderscheid gemaakt wordt op 
basis van de oppervlakte van de winkel, waardoor enkel winkels van een bepaald 
formaat het coronatoegangsbewijs hoeven te vragen. Bij het gericht inzetten van 
het coronatoegangsbewijs zal gekeken worden naar een goed uitvoerbare en 
uitlegbare norm, bijvoorbeeld een vierkante meternorm.  
 
Mag een winkelier als alternatief ook het aantal bezoekers in de winkel beperken, 
zoals eerder ook het geval was? 
 
Het kabinet streeft naar uitlegbare, toepasbare en handhaafbare regels. Om dit te 
bereiken moeten de regels duidelijk en eenvoudig zijn. Als ondernemers kunnen 
kiezen voor een bepaald regime wordt de handhaving vanzelfsprekend 
ingewikkelder. De handhaver moet dan eerst vaststellen welk model geldt voordat 
hij kan zien of dit conform de regelgeving wordt toegepast. Ook voor de burger is 
op voor hand ook niet duidelijk welk regime waar geldt. Vanuit het oogpunt van 
duidelijkheid en eenvoud heeft dit niet de voorkeur. 
 
De leden van de SP-fractie vragen de regering of zij kan reageren op de vraag van 
de Raad van State over de vraag of door het verschil in regelgeving tussen 
verschillende winkels en publieke binnenruimtes met betrekking tot mondkapjes 
en het coronatoegangsbewijs “in de praktijk een voldoende werkbare situatie 
ontstaat voor burgers, ondernemers en handhavers, en of het in verband daarmee 
niet de voorkeur heeft als voor alle winkels hetzelfde regime zou gelden”? Zou het 
niet duidelijker zijn als voor alle winkels de mondkapjesplicht zou gelden, zonder 
coronatoegangsbewijs, en zou hierdoor de kans dat mensen zich aan deze regels 
houden ook niet groter zijn, dan de lappendeken aan regelgeving die de Raad van 
State hierover schetst? 
De leden van de SP-fractie lezen in reactie op het advies van de Raad van State 
om een zo helder en consistent mogelijke afbakening, dat de regering stelt graag 
de mogelijkheid te willen hebben om flexibel maatregelen te kunnen nemen. Zij 
constateren dat de regering daarmee het advies van de Raad van State negeert.  
 
 
 
 
Pagina 67 van 78 
 
 
 
 

 
regeling voorgelegd aan beide Kamers. De Tweede Kamer kan besluiten niet in te  
stemmen met de regeling, daarmee vervalt de regeling van rechtswege. Hiermee 
is reeds geborgd dat het parlement haar controlerende taak kan uitoefenen. In 
de lockdown die werd afgekondigd in de winter van 2020/21, werd reeds een 
onderscheid gemaakt tussen essentiële en niet-essentiële detailhandel. Bij het zo 
nodig invoeren van het coronatoegangsbewijs in de niet-essentiële detailhandel en 
dienstverlening zullen de ervaringen van vorig jaar betrokken worden.  
 
De Afdeling advisering van de Raad van State heeft bij de totstandkoming van de 
Tijdelijke wet maatregelen covid-19 de keuze voor uitwerking op het niveau van 
ministeriële regelingen uitdrukkelijk onderschreven, door erop te wijzen dat juist 
met het oog op de noodzakelijke afweging van de verschillende grondrechtelijke 
belangen en de proportionaliteit van de maatregelen die in die afweging steeds 
opnieuw moet worden bepaald, snelle aanpassing bij ministeriële regeling 
21
noodzakelijk is. Daarbij is, zo stelt de Afdeling, van belang dat het hoofdstuk Va 
Wpg de bandbreedte bepaalt waarbinnen bij ministeriële regeling kan worden op- 
en afgeschaald. De RvS heeft bij de totstandkoming van de Tijdelijke wet 
22 
testbewijzen covid-19 nog eens herhaald dat het opnemen van een grondslag in 
de Wpg om coronatoegangsbewijzen in te zetten, waarbij de daadwerkelijke inzet 
in specifieke gevallen wordt geregeld in de ministeriële regeling, past bij het 
gelaagde systeem van regelgeving en uitvoering dat is opgenomen in hoofdstuk 
23
Va Wpg. Een algemene maatregel van bestuur heeft een aanzienlijk langere 
doorlooptijd, waardoor de vereiste slagkracht ontbreekt. 
 
Waarom biedt onderhavig wetsvoorstel ook de grondslag voor een dergelijke 
maatregel voor de BES-eilanden, terwijl op sommige van deze eilanden nauwelijks 
tot geen besmettingen plaatsvinden?  
 
Artikel 58ra Wpg, de grondslag voor de inzet van coronatoegangsbewijzen, is ook 
van toepassing in Caribisch Nederland. Op grond van artikel 58e, eerste lid, 
onderdeel a, van de Wpg kunnen differentiatie en lokaal maatwerk worden 
toegepast met betrekking tot de openbare lichamen Bonaire, Sint Eustatius en 
Saba. De gezaghebbers van die openbare lichamen spelen daarbij dan een 
belangrijke rol. Indien wordt besloten tot inzet van het CTB op Bonaire, Sint 
Eustatius of Saba zal dat gebaseerd zijn op een specifieke, op de eilanden 
toegespitste afweging. De feitelijke en epidemiologische situatie in Caribisch 
Nederland verschilt van die van Europees Nederland. Daarnaast zijn er ook grote 
verschillen tussen de eilanden. Per eiland moet dus worden bezien of het 
verdedigbaar en uitvoerbaar is om een coronatoegangsbewijs te vragen en welke 
eisen moeten gelden. In overleg met de eilanden wordt besloten of daar gebruik 
gemaakt zal worden van de mogelijkheid tot inzet van coronatoegangsbewijzen en 
op welke manier dit vormgegeven kan worden. Dit kan anders zijn dan de regeling 
die tot stand wordt gebracht voor Europees Nederland. 
 
Onderhavig wetsvoorstel maakt het ook mogelijk om regionaal onderscheid te 
kunnen maken. Op basis waarvan wordt dit regionale onderscheid gemaakt? Door 
wie wordt dit onderscheid gemaakt, zo vragen deze leden. 
 
Op grond van artikel 58e Wpg is het mogelijk om differentiatie en lokaal maatwerk 
toe te passen bij het nemen van maatregelen. Zo kunnen gerichte maatregelen 
per gebied worden getroffen, waardoor andere gebieden niet meer beperkingen 
ondervinden dan nodig zijn. In hoeverre het noodzakelijk en nuttig is om lokale 
maatregelen te treffen hangt evenwel af van de situatie op dat moment. Het 
kabinet laat zich hier over adviseren door het OMT. Enkel als dit voldoet aan de 
                                                
21
 Kamerstukken II 2019/20, 35526, nr. 4, p. 8 (3.a). 
22
 Kamerstukken II 2019/20, 35 807, nr.2.  
23
 Kamerstukken II 2020/19, 35 807, nr. 4, p. 14 (5a).  
Pagina 69 van 78 
 
 
 
 

 
het dragen van het mondkapje. Hoe weegt de regering dit, ook in het licht van het  
beperkte draagvlak onder ondernemers? Zij vragen in dit verband ook naar de 
beperking van de openingstijden van de niet-essentiële detailhandel die sinds 12 
november 2020 van kracht is.  
 
Voorde besluitvorming van de inzet van het coronatoegangsbewijs in de niet-
essentiele detailhandel en dienstverlening zal een actueel advies van het OMT en 
een advies over de sociaalmaatschappelijke en economische effecten, evenals de 
effecten op naleving en gedrag gevraagd worden. Hiermee kunnen de 
epidemiologische situatie, de mogelijke sociaal-maatschappelijke en economische 
kosten en effecten en gevolgen met betrekking tot draagvlak en naleving 
meegewogen worden in de besluitvorming over de inzet van het 
coronatoegangsbewijs. Ook kunnen hier alternatieven uit voort komen. Het 
kabinet streeft naar gerichte en effectieve maatregelen die ondernemers zo min 
mogelijk belasten. 
 
De leden van de ChristenUnie-fractie vragen welke mogelijkheden de regering ziet 
om tot een fijnmaziger testnetwerk te komen, mede gezien de verwachting dat de 
vraag hiernaar zal toenemen. Wat wordt gezien als een wenselijke reistijd, gezien 
ook het door de regering genoemde maatschappelijk belang van niet-essentiële 
dienstverlening en niet-essentiële detailhandel?  
 
De regering is van mening dat de fijnmazigheid van het testnetwerk aanzienlijk is 
toegenomen sinds de nieuwe systematiek is geïntroduceerd op 11 oktober jl.. Het 
aantal testlocaties is gestegen van 120 naar 646 (d.d. 16 november 2021). 
Daarmee is het voor 99,5% van de Nederlanders mogelijk om binnen 30 minuten 
rijafstand bij een testlocatie te komen en voor 95% van de Nederlanders is dat 
binnen 20 minuten haalbaar. Als de testvraag verder toeneemt, is de verwachting 
dat het aantal testlocaties verder zal toenemen.  
 
De leden van de ChristenUnie-fractie lezen dat de regering aangeeft dat een 
bredere inzet van het coronatoegangsbewijs ertoe zal leiden dat ongevaccineerde 
personen zich naar verwachting vaker moeten laten testen. Hoe verhoudt dit zich 
tot de viruscirculatie en het beroep dat in dat licht reeds wordt gedaan op de 
testcapaciteit? Welk advies heeft de GGD op dit punt gegeven ten aanzien van de 
beschikbare en benodigde testcapaciteit? Bij welke viruscirculatie ziet de GGD 
ruimte voor de uitbreiding van het coronatoegangsbewijs, en het daarmee 
gepaard gaande toenemende beroep op testen? 
 
De GGD heeft in het kader van de coronatoegangsbewijzen niet geadviseerd over 
de beschikbare testcapaciteit. Het testen voor toegang wordt uitgevoerd door 
SON, niet door de GGD. Er is geen directe koppeling tussen de testcapaciteit van 
de GGD en het toepassingsbereik van het CTB. De mate van viruscirculatie is – net 
als de aanwezigheid van bijvoorbeeld luchtweginfecties – wel van invloed op de 
testcapaciteit van de GGD, maar dit is niet direct gekoppeld aan het gebruik van 
CTB.  
 
De leden van de ChristenUnie-fractie vragen voorts naar de mogelijkheid om bij 
winkelgebieden centrale sneltestfaciliteiten in te richten. Wordt dit reeds 
voorbereid en wat zou hier nader voor nodig zijn? 
De leden van de ChristenUnie-fractie vragen specifiek naar die gebieden waar een 
lage vaccinatiegraad is, met een lage of geen testcapaciteit in de directe nabijheid. 
Welke differentiatie of alternatieve maatregelen, zoals de afstandsnorm, of 
alternatieven voor de reeds bestaande testinfrastructuur, zouden hier mogelijk 
zijn?  
 
 
Pagina 71 van 78 
 
 
 
 

 
  
Het grootste deel van de bevolking is gevaccineerd en beschikt over een 
coronatoegangsbewijs. Daarnaast is het mogelijk een coronatoegangsbewijs te 
verkrijgen als men van het virus hersteld is of als men is getest. Voor het 
overgrote deel van de bevolking geldt dan ook dat zij in geval een CTB-plicht 
geldt, de niet-essentiële detailhandel en dienstverlening kunnen blijven bezoeken. 
Mensen die toch niet over een coronatoegangsbewijs beschikken kunnen uitwijken 
naar online winkels. Door te komen tot een goede afbakening tussen essentiële en 
niet-essentiële detailhandel en dienstverlening kan deels voorkomen worden dat 
men niet-essentiële aankopen doet in essentiële winkels.  
 
Hoe gaat de regering omzetderving meten en worden ondernemers die te maken 
hebben met een lagere omzet vanwege invoering van het coronatoegangsbewijs 
hiervoor gecompenseerd? 
De leden van de SGP-fractie vinden het te mager dat de regering aangeeft dat de 
administratieve lasten op voorhand niet te meten zijn. Kan de regering er een 
inschatting van maken hoe vaak er dagelijks en/of maandelijks gecontroleerd 
moet worden door ondernemers indien de mogelijkheden die dit wetsvoorstel 
biedt volledig benut zouden worden? Dus, stel dat voor alle categorieën niet-
essentiële detailhandel en voorzieningen een coronatoegangsbewijs zou gaan 
gelden, wat is in dat geval de administratieve lastendruk en wat brengt dit dan 
voor kosten met zich mee? 
 
Om te borgen dat het coronatoegangsbewijs enkel daar wordt ingezet, waar dit op 
dat moment noodzakelijk is, wordt uiteindelijk bij ministeriële regeling bepaald 
welke niet-essentiële activiteiten en voorzieningen het coronatoegangsbewijs 
dienen te vragen. In die regeling zal ook worden ingegaan op de financiële 
gevolgen voor ondernemers. In paragraaf 6 van de memorie van toelichting is 
reeds ingegaan op regeldruk die de inzet van het coronatoegangsbewijs met zich 
brengt per locatie. De ondernemer of dienstverlener zal een proces voor 
toegangscontrole moeten inrichten. Dat levert een eenmalige toename van de 
26
regeldruk op van € 66 per organisatie. Daarnaast is een additionele 
toegangscontrole nodig, die naar inschatting gemiddeld twintig seconden extra zal 
vergen per klant. De administratieve lasten hiervan zijn voor de detailhandel 
mogelijk hoger dan voor andere sectoren waar een coronatoegangsbewijs 
verplicht is gesteld. Winkels hebben immers relatief veel bezoekers in een relatief 
korte tijd, en hebben in hun reguliere bedrijfsvoering geen toegangscontrole 
ingericht. Om die reden zal dit voor een deel van de winkels mogelijk de inzet van 
extra personeel vergen. 
 
Het lid Omtzigt gaat in de onderstaande passage in op de uitvoeringstoets. 
Op 15 januari 2021 kondigde de regering aan dat er een uitvoeringstoets bij elk 
wetsvoorstel zou zitten, zo herinnert het lid Omtzigt zich: is de maatregel 
uitvoerbaar en handhaafbaar. Het leidt geen enkele twijfel dat de voorgestelde 
maatregel potentieel forse uitvoeringsproblemen zal hebben. Er zijn ongeveer 
85.000 winkels en het grootste deel van die winkels zal als niet-essentieel 
bestempeld worden. 
Hoe kunnen kleine winkeliers de coronatoegangspas handhaven? Laten we 
gewoon een kleine winkel nemen, die gerund wordt door een persoon, die tenger 
van postuur is. Een klant komt binnen en hij/zij zal kennelijk de positie bij de 
kassa direct moeten verlaten om bij de ingang van de winkel de nieuwe klant te 
controleren (ook als hij/zij op dat moment bezig is met een andere klant die een 
jurk past of iets afrekent). Dat levert zowel een veiligheidsrisico op als andere 
risico’s. Want indien de persoon die binnenkomt geen coronatoegangsbewijs wil 
laten zien, zal er ingegrepen moeten worden, maar door wie? 
Deze persoon ontkomt er bijna niet aan permanent een opgeleide beveiliger aan 
                                                
26
 Kamerstukken II 2020/21, 35807, nr. 3, p. 31 
Pagina 73 van 78 
 
 
 
 

 
brancheorganisaties. Ik hecht eraan te vermelden dat, wanneer de  
epidemiologische omstandigheden ons hiervoor de tijd hadden gegund, we 
uiteraard graag met deze branches in contact waren getreden en hoop, gezien het 
grote belang van spoedige invoering van het CTB in de niet-essentiële 
detailhandel, op begrip hiervoor. Verder merk ik in reactie op de branches in de 
Nederlandse detailhandel op dat het wetsvoorstel slechts de bevoegdheid bevat, 
om bij ministeriële regeling te bepalen dat het coronatoegangsbewijs wordt 
ingezet in de niet-essentiële detailhandel en dienstverlening. De wijze hoe en 
waarop dit exact plaats zal vinden wordt , indien dit gezien de epidemiologische 
situatie noodzakelijk wordt geacht, uitgewerkt bij ministeriële regeling. Daarin zal 
bepaald worden voor welke activiteiten en voorzieningen een 
coronatoegangsbewijs gevraagd moet worden. De inbreng van onder meer Inretail 
en de Raad Nederlandse Detailhandel en Nationale Winkelraad MKB zal hierin 
betrokken worden. Afsluitend merk ik op dat we uiteraard zo veel als mogelijk oog 
zullen hebben voor de zorgen van deze branches; we begrijpen de door hen geuite 
zorgen en waarderen de maatregelen die de branches reeds treffen om de 
toegang en verblijf in winkels zo veilig mogelijk te maken voor hun klanten.  
 
De leden van de D66-fractie vragen op welke wijze er consultatie wordt gevraagd 
bij sectoren in het geval dat invoering van het coronatoegangsbewijs bij niet-
essentiële voorzieningen nodig is en er een ministeriele regeling naar de Kamer 
wordt gestuurd. Deze leden zijn het met de regering en de Raad van State eens 
dat goede uitvoering en naleving van het coronatoegangsbewijs bij deze niet-
essentiële voorzieningen van groot belang zijn, wil zij effect hebben op de 
verspreiding van het coronavirus.  
 
Gezien het belang van een spoedige inwerkingtreding van het wetsvoorstel heeft 
geen consulatie kunnen plaatsvinden met bijvoorbeeld brancheorganisaties. Het 
wetsvoorstel bevat v de bevoegdheid om bij ministeriële regeling te bepalen dat 
het coronatoegangsbewijs wordt ingezet in de niet-essentiële detailhandel en 
dienstverlening. Dit wordt pas op een later moment indien dit epidemiologisch 
noodzakelijk is, uitgewerkt bij ministeriële regeling. Daarin zal bepaald worden 
voor welke activiteiten en voorzieningen een coronatoegangsbewijs gevraagd 
moet worden. 
 
De leden van de GroenLinks-fractie vragen hoe het zit met de precieze invulling 
van het coronatoegangsbewijs. Biedt dit wetsvoorstel, en de aangekondigde 
wetsvoorstellen van het demissionaire kabinet, op geen enkele manier de 
mogelijkheid om ook 2G te verplichten in niet-essentiële detailhandel en 
dienstverlening? Kan de regering dit onomwonden toezeggen, of kan dit in een 
later stadium alsnog verplicht worden? Wanneer gaat de onderhavige wet in, en 
bij welke virusprevalentie worden de maatregelen uit het onderhavige 
wetsvoorstel afgeschaald? 
 
Dit wetsvoorstel bevat niet de mogelijkheid om 2G in te zetten. Op dit moment 
wordt een wetsvoorstel voor de inzet van 2G voorbereid. Daar ga ik te zijner tijd 
graag met uw Kamer over in debat. De werkingsduur van de Twm is reeds beperkt 
tot een periode van drie maanden. Daarna dient deze wet verlengd te worden 
middels een verlengingsbesluit en een goedkeuringswet. De vierde verlenging van 
de Twm loopt tot 1 maart 2022 en is momenteel in voorbereiding. Het kabinet zet 
het coronatoegangsbewijs niet langer in dan strikt noodzakelijk. Hiertoe vraagt het 
kabinet het OMT om advies. Op basis daarvan besluit het kabinet of (delen van) 
de Twm verlengd dienen te worden. 
 
 
 
Pagina 75 van 78 
 
 
 
 

 
coronatoegangsbewijs wordt ingezet in de niet-essentiële detailhandel en  
dienstverlening. Hiertoe wordt besloten indien dit noodzakelijk wordt geacht en 
vervolgens bij ministeriële regeling uitgewerkt. Daarin zal bepaald worden voor 
welke activiteiten en voorzieningen een coronatoegangsbewijs gevraagd moet 
worden. Op dat moment kunnen ook brancheverenigingen geraadpleegd worden 
over de specifieke inzet van CTB in niet-essentiele detailhandel en dienstverlening.  
 
8. Inwerkingtreding 
 
De leden van de ChristenUnie-fractie vragen naar de verwachte werkingsduur 
van de onderhavige wet. Op welk moment verwacht de regering geen beroep 
meer te hoeven doen op de inzet van het coronatoegangsbewijs voor niet-
essentiële detailhandel en dienstverlening? 
 
Met de inwerkingtreding van de Tijdelijke wet maatregelen covid-19 (Twm) op 1 
december 2020 is een nieuw hoofdstuk Va aan de Wpg toegevoegd. Dit hoofdstuk 
bevat de wettelijke basis voor beperkende maatregelen specifiek ter bestrijding 
van de epidemie van covid-19 of een directe dreiging daarvan (artikel 58b, eerste 
lid, Wpg). De Twm vervalt van rechtswege na drie maanden, tenzij de 
werkingsduur van deze wet tijdig wordt verlengd. De geldingsduur van (het 
merendeel van de bepalingen van) de Twm is inmiddels driemaal met drie 
maanden verlengd, waardoor de Twm tot 1 december 2021 van kracht is. De 
e e
regering is gezien de 127 en 128 adviezen van het OMT voornemens de 
geldingsduur van de Twm nogmaals met drie maanden te verlengen, derhalve tot 
1 maart 2022. De regering kan niet vooruitlopen op een eventuele verlenging na 1 
maart 2022. Of verlenging na 1 maart 2022 noodzakelijk is, zal op een later 
moment door het kabinet worden besloten, mede op basis van een advies van het 
OTM.  
 
Tegelijkertijd geldt evenzeer voor de ministeriële regelingen zelf, die op grond van 
deze wet kunnen (dus niet automatisch moeten) worden vastgesteld, dat de 
geldingsduur daarvan niet langer kan zijn dan noodzakelijk is voor de bestrijding 
van de epidemie. Als de noodzaak van een bij ministeriële regeling vastgestelde 
maatregel gezien de wetenschappelijke inzichten of de actuele stand van de 
epidemie is vervallen, vergt het in artikel 58b Wpg neergelegde 
noodzakelijkheidsvereiste dat de ministeriële regeling wordt aangepast of 
ingetrokken. 
 
9. Overig 
 
De leden van de SP-fractie zijn van mening dat de Raad van State in haar reactie 
op het wetsvoorstel terecht de vraag heeft gesteld “hoe de voorgestelde 
verruiming van de inzet van het coronatoegangsbewijs zich verhoudt tot de 
algemene basisregels”. Genoemde leden vragen de regering of zij met deze leden 
van mening is, dat het coronatoegangsbewijs verwarring creëert over de vraag of, 
en zo ja, wanneer, mensen (en in het bijzonder gevaccineerden) zich dienen te 
houden aan de basisregels. Op welke manier wordt in de optelsom van alle regels 
nog een effectieve aanpak gerealiseerd?   
Daarnaast willen deze leden van de regering weten of zij het 
coronatoegangsbewijs wil inzetten als een extra voorzorgsmaatregelen bovenop 
de basisregels of dat het juist bedoeld is om de basisregels versneld te kunnen 
loslaten. Zorgt het coronatoegangsbewijs door de inzet van de regering er juist 
niet voor dat de veel belangrijkere maatregelen zoals elke de ruimte geven, geen 
handen schudden, handen wassen en ventileren niet meer gevolgd worden, ook 
niet buiten de coronatoegangsbewijs-locaties? Hoe wordt ervoor gezorgd dat de 
enorme nadruk die op het coronatoegangsbewijs gelegd wordt niet afleidt van de 
noodzaak van de basismaatregelen? Creëert het coronatoegangsbewijs op deze 
Pagina 77 van 78 
 
 
 
 

