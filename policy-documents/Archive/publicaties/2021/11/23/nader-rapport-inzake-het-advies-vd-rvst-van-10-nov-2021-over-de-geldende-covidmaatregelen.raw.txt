Aan de Koning 
 
Kenmerk 
3286966-1018878-WJZ 
Den Haag 
Nader rapport inzake de krachtens hoofdstuk Va van de Wet 
publieke gezondheid geldende maatregelen 
 
Blijkens de mededeling van de Directeur van Uw Kabinet van 1 november 2021 
no. 2021002144, machtigde Uwe Majesteit de Afdeling advisering van de Raad 
van State haar advies inzake het bovenvermelde onderwerp rechtstreeks aan mij 
te doen toekomen. Dit advies, gedateerd 10 november 2021, no. W13.21.0322/III 
bied ik U hierbij aan. 
 
De tekst van het advies treft u hieronder aan, voorzien van mijn reactie. 
 
Bij Kabinetsmissive van 1 november 2021, no.2021002144, heeft Uwe Majesteit, 
op voordracht van de Minister van Volksgezondheid, Welzijn en Sport, mede 
namens de Minister van Justitie en Veiligheid en de Minister van Binnenlandse 
Zaken en Koninkrijksrelaties, bij de Afdeling advisering van de Raad van State ter 
overweging aanhangig gemaakt het adviesaanvraag ingevolge 58t van de Wet 
publieke gezondheid over de krachtens hoofdstuk Va van de Wet publieke 
gezondheid geldende maatregelen, met het oog op een voorgenomen besluit tot 
verlenging per 1 december 2021, als bedoeld in artikel VIII, derde lid, van de 
Tijdelijke wet maatregelen covid-19, met nota van toelichting. 
 
1. Verlengingsprocedure 
 
Artikel 58t van de Wet publieke gezondheid (Wpg) bepaalt dat de Afdeling 
advisering van de Raad van State wordt gehoord over de krachtens hoofdstuk Va 
van de Wet publieke gezondheid (Wpg) geldende maatregelen, voorafgaand aan 
het besluit tot verlenging als bedoeld in artikel VIII, derde lid van de Tijdelijke wet 
1
maatregelen covid-19 (Twm). Een verlenging van de gelding van dit tijdelijke 
hoofdstuk van de Wpg, alsmede van de andere in artikel VIII, eerste lid, van de 
Twm genoemde bepalingen, geschiedt bij koninklijk besluit (kb) voor telkens 
maximaal drie maanden.  
 
Bij kb van 16 augustus 2021 is de geldingsduur van de Twm verlengd tot 
2
1 december 2021. Dat brengt met zich dat vóór 1 december 2021 opnieuw een 
besluit over de verlenging moet worden genomen. Na plaatsing van het kb tot 
verlenging in het Staatsblad, wordt een voorstel van wet tot goedkeuring van dit 
3
kb bij de Tweede Kamer ingediend.  
                                                
1
  Wet van 28 oktober 2020, houdende Tijdelijke bepalingen in verband met maatregelen ter 
bestrijding van de epidemie van covid-19 voor de langere termijn (Tijdelijke wet maatrege-
len covid-19), Stb. 2020, 441.  
2
  Stb. 2021, 393. 
3
  Artikel VIII, vierde lid, Twm. 
1 
 

 
Naast maatschappelijke teleurstelling ontstaat op die manier het risico dat de 
10
geloofwaardigheid van het wettelijke regime wordt aangetast. Voor instellingen 
en ondernemers is het lastig om hun organisatie en bedrijfsvoering voortdurend 
aan te moeten passen aan de meest recente op- of afschalingen. Bij burgers 
leiden elkaar snel opvolgende aanpassingen tot verwarring en verminderde 
11
nalevingsbereidheid. 
 
 
12
Maatregelen worden daardoor ook moeilijker handhaafbaar. Bovendien zou een 
dergelijk jojo-effect ook voorkomen dienen te worden met het oog op de 
doelstellingen van het beleid: overbelasting van de zorg; bescherming van 
kwetsbaren; en zicht houden op het virus. 
Het is uit een oogpunt van proportionaliteit begrijpelijk dat maatregelen zo snel 
mogelijk worden afgeschaald. Onder omstandigheden leidt dit echter tot een 
tegenovergesteld effect; de beperkingen duren uiteindelijk langer. Tegen die 
achtergrond heeft de Afdeling eerder de vraag opgeworpen of juist ook met het 
oog op het zo spoedig mogelijk laten vervallen van de wet op de iets langere 
termijn, een trager en geleidelijker tempo van versoepelingen niet de voorkeur 
verdient. Een te sterk fluctuerend ritme van op- en afschaling kan eraan bijdragen 
dat de Twm langer in werking moet blijven. 
Daarbij komt dat de dilemma’s in de concrete afweging en toepassing van de wet 
lastiger worden naarmate de crisis langer duurt. De vraag in hoeverre de vrijheid 
van burgers om zich niet in te enten, gevolgen mag hebben voor de mate waarin 
nog steeds (en opnieuw) beperkende maatregelen worden opgelegd aan de gehele 
bevolking, manifesteert zich steeds nadrukkelijker. De maatschappelijke 
tegenstellingen die daarvan het gevolg zijn, kunnen van invloed zijn op de 
nalevingsbereidheid bij burgers en (kleine) ondernemers.  
Ook kan dit eraan bijdragen dat mede onder druk van specifieke maatschappelijke 
belangen eerder uitzonderingen worden gemaakt op reeds aangekondigde 
maatregelen, zonder dat goed uitlegbaar is waarom deze vervolgens voor de ene 
sector wel en voor de andere sector niet gaan gelden. Ook dat kan de effectiviteit 
van het wettelijk regime beïnvloeden. 
De Afdeling onderkent dat het gelet op de geschetste dilemma’s lastig is om 
steeds een goede balans te vinden. Niettemin vraagt zij aandacht voor het belang 
van een zo consistent en uitlegbaar mogelijke toepassing (met inbegrip van op- en 
afschaling) van het wettelijk kader om onnodige verlenging van de Twm op 
termijn te voorkomen.  
 
De Afdeling adviseert in de toelichting nader op het voorgaande in te gaan.  
 
De Afdeling signaleert terecht dat het in de afgelopen periode na een korte 
periode van versoepeling noodzakelijk is gebleken de maatregelen bij ministeriële 
regeling weer aan te scherpen. De regering merkt daarbij op dat artikel 58c, zesde 
lid, Wpg er ook toe verplicht om af te schalen als een maatregel niet langer 
noodzakelijk is voor het in artikel 58b, eerste lid, genoemde doel. De regering 
neemt goede nota van de opmerkingen van de Afdeling over het tempo van de op- 
en afschaling van de maatregelen en de invloed daarvan op de effectiviteit en 
proportionaliteit op de langere termijn. Dit is evenwel een afweging die bij de 
besluitvorming over de concrete maatregelen nodig is, bij de voorbereiding en 
vaststelling van de ministeriële regeling en, voor zover het gaat om het vaststellen 
van (een wijziging van) de veilige afstand, bij de voorbereiding en vaststelling van 
                                                
10
  Zie ook advies van de Afdeling advisering van de Raad van State van 27 juli 2021 over 
de verlenging per 1 september 2021 (W13.21.0225/III), Kamerstukken II 2020/21, 35526, 
nr. 64; en advies van de Afdeling advisering van de Raad van State van 21 april 2021 over 
de verlenging per 1 juni 2021 (W13.21.0109/III), Kamerstukken II 2020/21, 35526, nr. 62. 
11
  Zie ook het advies van de RIVM Corona Gedragsunit van 28 oktober, bijlage bij Kamer-
stukken II 2021/22, 25295, nr. 1468. 
12
  Zie hier ook advies van de Afdeling advisering van de Raad van State van 22 september 
2021 (W13.21.0286/III) over het Tijdelijk besluit veilige afstand, Stcrt. 2021, nr. 42254. 
3 
 

 
 
5. Ambtshalve wijziging van het ontwerp-verlengingsbesluit 
Zoals de Afdeling advisering van de Raad van State onder punt 1 van haar advies 
aangeeft heeft de regering een ontwerp van het verlengingsbesluit in het licht van 
de adviesaanvraag over de geldende maatregelen, ter beschikking gesteld aan de 
Afdeling. In het ontwerpbesluit werd overeenkomstig het advies van het OMT naar 
 
e
aanleiding van het 127 OMT voorzien in het niet verlengen van de werkingsduur 
van twee grondslagen, waaronder de grondslag voor het stellen van regels over 
het gebruik of voor consumptie gereed hebben van alcoholhoudende drank op 
openbare plaatsen (artikel 58j, eerste lid, onderdeel e, Wpg). Deze bepaling zou 
alsdan per 1 december 2021 komen te vervallen. De consultatie van het 
eilandsbestuur van Bonaire heeft op dit punt evenwel geleid tot een 
heroverweging. Op 8 november 2021 is het advies van het eilandsbestuur van 
Bonaire ontvangen. Daarin geeft het eilandsbestuur aan dat het van belang is dat 
de mogelijkheid om een verbod op de verkoop en het nuttigen van alcohol in te 
stellen behouden moet blijven voor het geval er grote druk op de zorg ontstaat, 
bijvoorbeeld door de komst van een nieuwe variant van het virus. Het 
eilandsbestuur merkt voorts terecht op dat het verbod eraan kan bijdragen dat 
men zich beter houdt aan de basismaatregelen en dat men sociale contacten 
terugbrengt. Daarnaast is het gelet op de huidige epidemiologische situatie, niet 
uit te sluiten dat deze grondslag nog nodig is voor maatregelen in Europees 
Nederland. Gelet hierop heeft de regering besloten deze grondslag niet te laten 
vervallen. Deze grondslag blijft dan ook voor zowel Europees Nederland als 
Caribisch Nederland behouden. Dit wordt toegelicht in paragraaf 4 van de 
toelichting bij het besluit. 
 
Ik moge U hierbij verzoeken in te stemmen met openbaarmaking van het advies 
en het nader rapport en toezending van deze stukken aan de Tweede en Eerste 
Kamer der Staten-Generaal.  
De Minister van Volksgezondheid,  
Welzijn en Sport, 
 
 
 
Hugo de Jonge 
 
5 
 

