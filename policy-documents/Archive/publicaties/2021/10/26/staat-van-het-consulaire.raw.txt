Staat van het 
Consulaire 
 
 
editie 2021 
  
1 
 

Inleiding: ons dienstverleningsconcept  
 
Het ministerie van Buitenlandse Zaken (BZ) wil iedereen goede dienstverlening bieden. Of het nu gaat 
om Nederlandse reizigers en vakantiegangers, Nederlanders in nood, Nederlanders die buiten 
Nederland (gaan) wonen, werken of studeren, of om mensen die ons land willen bezoeken of zich hier 
willen vestigen. 
Dienstverlening waarin mensen centraal staan, waarin wordt ingespeeld op de wensen van burgers die 
informatie en diensten bij voorkeur online afnemen en waarbij rekening wordt gehouden met mensen 
die behoefte hebben aan extra ondersteuning. Digitaal waar het kan, uitbesteed waar dat meerwaarde 
heeft en met direct contact waar gewenst of noodzakelijk. Dat is de koers die de Directie Consulaire 
Zaken en Visumbeleid (DCV) een aantal jaren geleden heeft ingezet. Deze vertaalt zich in de praktijk in 
dienstverlening via verschillende, met elkaar samenhangende kanalen, onder de noemer Nederland 
Wereldwijd. Deze kanalen zijn: de website nederlandwereldwijd.nl en de Reisapp; het 24/7 
Contactcenter voor persoonlijke ondersteuning via de telefoon, e-mail, WhatsApp en social media; en 
het wereldwijde netwerk van ambassades, consulaten en externe dienstverleners (EDV’s).  
Met de online dienstverlening wordt circa 80% van de burgers bereikt die hiermee goed uit de voeten 
kunnen. Met het directe persoonlijke contact – hoofdzakelijk via het 24/7 BZ Contactcenter maar ook 
via de posten en EDV’s - ondersteunt het ministerie van Buitenlandse Zaken de mensen die hun weg 
niet goed weten te vinden in de hoeveelheid informatie en het moderne digitale landschap, of die heel 
specifieke vragen hebben. Aandacht, empathie en begrip voor de situatie van mensen die contact 
zoeken, in combinatie met informatie op maat en waar nodig gerichte doorverwijzing, zijn daarbij 
belangrijke ijkpunten. De posten en EDV’s worden daarnaast ingezet voor diensten waarvoor mensen 
vooralsnog in persoon aan een balie moeten verschijnen, zoals paspoorten en visa. Zo wordt met dit 
‘multichannel’ dienstverleningsconcept een balans gezocht tussen efficiënte, moderne en snelle 
vormen van dienstverlening en maatwerk waar dat nodig of gewenst is. Met als doel mensen zo 
optimaal mogelijk te bedienen. 
Dat geldt voor de dienstverlening waar het ministerie van Buitenlandse Zaken zelf - met ketenpartners 
- verantwoordelijk voor is, zoals reisadviezen, hulp bij nood, reisdocumenten en visa. Maar in 
1
toenemende mate, als uitvloeisel van het Project Loket Buitenland , ook voor diensten van andere 
overheidsinstanties aan burgers die in het buitenland (gaan) wonen, werken of studeren. Denk aan 
DigiD, AOW, belastingzaken of een rijbewijs. Vaak is er bij verblijf in het buitenland sprake van andere 
aanvraagprocessen of voorwaarden dan in Nederland. Met ‘Nederland Wereldwijd’ wordt burgers de 
weg gewezen in het brede Nederlandse overheidslandschap, wordt de dienstverlening van 
verschillende partijen in samenhang aangeboden, en wordt voor de buitenlanddoelgroepen steeds 
meer de gewenste centrale ingang bij de overheid gecreëerd, in nauwe samenwerking met alle 
betrokken uitvoeringsorganisaties. Dat sluit ook naadloos aan bij de adviezen uit ‘Werk aan 
Uitvoering’, om naar burgers veel meer als één overheid te opereren. Daarbij wordt steeds meer 
datagestuurd gewerkt door bij de ontwikkeling van dienstverlening de ‘klantvraag’ goed te 
onderzoeken. Door vervolgens goed te monitoren wat er op de verschillende dienstverleningskanalen 
gebeurt, feedback te vragen en signalen die hieruit voortkomen te gebruiken om de dienstverlening 
steeds weer een stapje verder te brengen. Dat is een continue verbetercyclus, zowel voor 
informatievoorziening als voor de wijze waarop mensen daadwerkelijk zaken met de overheid kunnen 
regelen.    
Een deel van de doelgroepen die de Nederlandse overheid bedient, bevindt zich op afstand van 
Nederland en is gebaat bij meer mogelijkheden om digitaal of dichter bij huis hun zaken met de 
overheid te regelen. Hoewel het verkrijgen van een paspoort of een visum vooralsnog een bezoek aan 
                                                           
1
 De opdracht uit het Regeerakkoord Rutte III om voor Nederlanders in het buitenland één ingang bij de overheid te realiseren. 
3 
 

Hoofdstuk 1 – Dienstverlening in crisestijden  
 
Dienstverlening is continu in beweging. In respons op veranderende voorkeuren van mensen, 
voortschrijdende technische mogelijkheden en maatschappelijke ontwikkelingen. Daarbij horen ook 
aanpassingen in de infrastructuur die de uitvoering van de dienstverlening ondersteunen. Zo worden in 
oktober 2021 de informatiesystemen van het 24/7 Contactcenter vervangen. Daarnaast wordt gewerkt 
aan de verdere inrichting van de data-infrastructuur voor monitoring van de dienstverlening op alle 
kanalen, ten behoeve van resource planning, rapportage en doorontwikkeling. Ook wordt eind dit jaar 
een nieuwe versie van de website nederlandwereldwijd.nl opgeleverd. Deze is gebaseerd op het 
prototype 1Overheid van de Dienst Publiek en Communicatie (DPC, ministerie van Algemene Zaken) en 
maakt het in de toekomst mogelijk om naast informatie ook het afnemen van diensten bij 
verschillende overheidsorganisaties (transacties) centraal te ontsluiten. De website wordt technisch zo 
ingericht dat opschaling naar 1Overheid voor alle burgers, ook in Nederland, mogelijk is. Hierover en 
over de bredere ambities voor werken als één overheid staat DCV in nauw contact met zowel DPC (het 
ministerie van Algemene Zaken) als het ministerie van Binnenlandse Zaken en Koninkrijksrelaties 
(BZK). 
Dit zijn uitdagende trajecten om de dienstverlening toekomstbestendig te maken. De aanhoudende 
coronacrisis heeft grote gevolgen gehad – en nog steeds – voor de wereldwijde dienstverlening van de 
Nederlandse overheid als geheel en zeker ook voor het ministerie van Buitenlandse Zaken. De 
dienstverlening moest noodgedwongen aanzienlijk worden afgeschaald - inmiddels wordt deze weer 
opgeschaald. De aantallen klantcontacten zijn de afgelopen anderhalf jaar explosief gestegen, in het 
bijzonder over alles wat te maken heeft met reizen in coronatijd.  
Het reizen tussen landen is vanwege COVID-19 steeds complexer geworden. Dat vraagt veel van de 
informatievoorziening, die veelvuldig moest worden aangepast door de veranderende coronasituatie, 
en aangepaste regelgeving in binnen- en buitenland rondom bijvoorbeeld inreisbeperkingen en 
quarantaineplicht. De toegenomen complexiteit raakt ook het hele apparaat daarachter dat de 
reisbewegingen van mensen faciliteert. Hieraan gekoppeld zijn er vragen over de eigen 
verantwoordelijkheid van de reiziger, het belang en de impact van de reisadviezen en wat dit betekent 
voor de dienstverlening die burgers mogen verwachten vanuit de overheid.  
Dat multichannel dienstverlening juist in dit soort situaties meerwaarde biedt, wordt ook elders in het 
Rijk gezien. Zo werd het ministerie van Buitenlandse Zaken door het ministerie van Volksgezondheid, 
Welzijn en Sport (VWS) gevraagd de informatievoorziening over het Digitale Corona Certificaat (DCC) 
voor reizen te verzorgen. Om de sterk verder toenemende klantvraagvolumes die hier het gevolg van 
zijn het hoofd te bieden, is een tijdelijke samenwerking gestart met SOS International, die hiervoor 
vanaf juli 2021 zo’n 200 fte inzet. Ook werd een tweede lijn ingericht voor vragen waarop niet meteen 
een antwoord beschikbaar was. Om toenemende schommelingen in vraagvolumes structureel het 
hoofd te kunnen bieden werd er recent een aanbesteding gestart voor de inhuur van extra 
helpdeskcapaciteit zodat er in de toekomst sneller en flexibeler kan worden op- en afgeschaald. 
In augustus jl. kondigde zich een nieuwe crisis aan; de crisis in Afghanistan en de acute evacuatie van 
Nederlanders en Afghanen die daarvoor in aanmerking komen. Het ministerie van Buitenlandse Zaken 
werkt daarbij nauw samen met andere ministeries. In dit grotere geheel speelt het ministerie van 
Buitenlandse Zaken, naast betrokken ketenpartners, een belangrijke rol bij de organisatie van de 
evacuatie en repatriëring van Nederlanders en personen met een Nederlandse verblijfsvergunning.  
Hoewel de coronapandemie en de Afghanistancrisis vooralsnog geen negatief effect laten zien op de 
klanttevredenheid over het 24/7 contactcenter – gemiddeld wordt de informatievoorziening het hele 
jaar door met een 8,5 gewaardeerd – was het een jaar met grote uitdagingen wat capaciteit en 
prioritering betreft. Ook omdat het reguliere werk gewoon doorliep. Mede vanwege de impact van de 
5 
 

Hoofdstuk 2 – Nederlandse reizigers en vakantiegangers 
 
2.1  Inleiding  
De coronacrisis heeft een grote impact op de informatievoorziening aan Nederlandse reizigers en 
vakantiegangers. Er heeft een sterke toename van klantvragen rondom reizen, reisadviezen en 
reismaatregelen plaatsgevonden waarop DCV  moest inspelen. De volumes stegen van zo’n 650.000 
klantvragen in eerdere jaren naar bijna een miljoen in 2020 en bijna 600.000 in 2021 (t/m eind 
augustus). Ook het in 2019 gestarte WhatsApp kanaal bleek populair voor reisadviesvragen. 
Onzekerheid en complexiteit van het beleid en de maatregelen kenmerken de vragen. Naast de 
adviezen en ondersteuning van het ministerie van Buitenlandse Zaken blijft de eigen 
verantwoordelijkheid van de reiziger leidend. Deze risicoafweging en keuzes zijn ook bepalend voor de 
mate van ondersteuning die het ministerie van Buitenlandse Zaken kan bieden in bepaalde situaties. 
Dit uitgangspunt kan evenwel in crisistijden onder druk komen te staan, wat met name het geval was 
bij de evacuatie uit Afghanistan en in mindere mate bij de repatriëringsoperatie ten gevolge van 
COVID-19.  
2.2  Corona en Reizen  
Reisbeperkingen 
Naarmate de pandemie vorderde en er nieuwe varianten van het Coronavirus opdoken, werden 
verdere maatregelen genomen om verspreiding tegen te gaan. Zo stelde Nederland, naast het EU-
inreisverbod, voor een aantal virusvariantlanden een vliegverbod in en werd in december 2020 een 
testverplichting ingevoerd. Deze maatregelen hadden vergaande consequenties voor vele reizigers, 
waaronder terugkerende Nederlanders, mede omdat niet in elk land direct testcapaciteit beschikbaar 
was of onduidelijk was waar men een dergelijke test kon laten uitvoeren. 
Dit leidde tot vele vragen bij het 24/7 contactcenter en inspanningen van het ministerie van 
Buitenlandse Zaken om testlocaties te identificeren en te communiceren aan de reiziger. Ook bleek een 
tweedelijnsdienstverlening nodig voor reizigers die eerder COVID-19 hadden gehad en positief bleven 
testen. Sommige Nederlanders strandden daardoor in het 
Het 24/7 contactcenter stond en staat ook 
buitenland. Op basis van de signalen van het 24/7 tijdens de coronacrisis 24 uur per dag, zeven 
dagen per week paraat en behandelde in 
contactcenter is voor deze groep vervolgens een 
2020 bijna 1 miljoen klantvragen. 
uitzondering op de testverplichting gecreëerd. Tevens 
diende zich een groot aantal schrijnende gevallen aan, 
zoals het imminent overlijden van eerstegraads familieleden. Tot slot meldden zich patiënten die 
dringend een medische ingreep in Nederland moesten ondergaan. In deze bijzondere gevallen bestond 
geen mogelijkheid de uitslag van een PCR-test af te wachten en werd een uitzondering op de 
testverplichting verleend. Hiervoor is met het ministerie van Volksgezondheid, Welzijn en Sport en het 
ministerie van Infrastructuur en Waterstaat afgesproken dat het ministerie van Buitenlandse Zaken de 
taak van het verzamelen en beoordelen van de aanvragen op zich zou nemen. Met het ministerie van 
Volksgezondheid, Welzijn en Sport zijn kaders opgesteld over het al dan niet uitzonderen van 
schrijnende gevallen. Met het ministerie van Infrastructuur en Waterstaat is besproken hoe de 
vervoerders hierover geïnformeerd worden. 
 
DCC, test-, herstel- en vaccinatiebewijzen bij inreis uit (zeer) hoogrisicolanden  
Voor de Nederlandse reiziger gelden zowel maatregelen voor de reis naar het buitenland, alsmede bij 
terugkomst in Nederland. Voor reizen naar andere landen in de EU is het streven om mogelijkheden 
om te reizen te verruimen, met inachtneming van de gezondheidsrisico’s. Europese burgers kunnen 
sinds 1 juli jl. reizen met een coronabewijs, ook wel DCC (Digitaal Corona Certificaat) genoemd. De 
doelstelling van het DCC is het weer mogelijk maken van veilig en vrij reizen met zo min mogelijk 
belemmering van het vrije verkeer van personen. De invoering van het DCC alsmede de ontwikkelingen 
7 
 

verantwoordingsonderzoek van 2019. Zo zullen de reisadviezen in de komende maanden een andere 
indeling krijgen met nieuwe rubrieken. Het doel is om de informatie meer uniform, met een logische 
opbouw en daardoor beter leesbaar weer te geven.  
Hoewel kleurcodes de herkenbaarheid en presentatie van reisadviezen verbeteren en voor het publiek 
een belangrijke indicator zijn geworden bij beslissingen over reizen, blijft de geschreven tekst, waarin 
wordt ingegaan op de lokale situatie en landspecifieke risico’s, leidend. Om het reisadvies 
overzichtelijker te maken voor de gebruiker, wordt een nieuw tekstveld geïntroduceerd waarin een 
inleidende tekst is opgenomen over de kleurcode en de betekenis ervan, en een verwijzing naar de 
thematische rubrieken waar de lezer meer informatie kan vinden. Op die manier wordt de lezer door 
het reisadvies heen geleid, waardoor de teksten een grotere rol krijgen. Volgens de planning zullen eind 
2021 alle reisadviezen in het nieuwe format zijn gegoten. 
Gezondheidsrisico’s zijn en zullen onderdeel blijven van de risicoanalyse voor de reisadviezen. Wat 
betreft COVID-19 zal bekeken worden hoe de gerelateerde gezondheidsrisico’s het best kunnen 
worden meegenomen in het reisadvies, zonder dat deze de doorslag geven bij de kleurclassificatie, 
mede gezien de vaccinatiegraad in Nederland.  
3
In de Kamerbrief van 23 september 2020 is uitvoerig stilgestaan bij de totstandkoming en het 
afwegingskader van de reisadviezen en de snelheid waarmee procesinformatie in de reisadviezen 
wordt opgenomen in tijden van een ramp of crisis. Uitgelegd is hoe een risicoclassificatie tot stand 
komt en naar welke factoren wordt gekeken. Momenteel wordt bezien of dit afwegingskader verder 
kan worden aangescherpt ter bevordering van de uniformiteit van de reisadviezen bij de afwegingen 
over kleurclassificatie. Ook een nieuwe instructie voor ambassades, waarin helder uiteengezet wordt 
welke informatie zij behoren te leveren ten behoeve van een actueel advies, zal bijdragen aan de 
verbeterde kwaliteit. Verder is de dossiervorming en archivering verbeterd door het gebruik van een 
checklist.  
In dit verband zal ook nogmaals scherp worden gekeken naar de eigen verantwoordelijkheid van de 
reiziger. Indien mensen willens en wetens afreizen naar landen waarvoor een negatief reisadvies geldt 
zou eventueel noodzakelijke repatriëring in noodsituaties niet zonder financiële gevolgen mogen 
blijven. Dat staat nu nog niet expliciet in de reisadviezen. De haalbaarheid om dit wel op te nemen zal 
bij de herziening van de reisadviezen worden onderzocht. In het kader van de repatriëringsoperatie 
voor COVID-19 is niettemin -in het kader van het convenant Bijzondere Bijstand Buitenland- een eigen 
bijdrage aan reizigers in rekening gebracht. In het geval van de Afghanistancrisis was dat vanwege de 
onder grote druk uitgevoerde evacuatie en de levensbedreigende situatie niet mogelijk. Omwille van 
het bestuursrechtelijke gelijkheidsbeginsel is deze lijn doorgetrokken naar personen die wel op de 
evacuatielijsten stonden, maar pas later zijn/worden gerepatrieerd (zie ook hoofdstuk 3). 
In de komende periode zal nagedacht worden over de reisadviezen van de toekomst, waaronder het 
gebruik van bruikbare (big) data voor besluitvorming over reisadviezen en de mogelijkheden voor een 
meer gerichte doelgroepenbenadering. Zo wordt gekeken naar het verder personaliseren van 
reisadviezen voor verschillende doelgroepen (bijvoorbeeld vakantiereizigers, zakenreizigers, studenten, 
emigranten), waarbij de lessen van de eerder genoemde crises zullen worden meegenomen. 
 
  
                                                           
3
 Tweede Kamer, vergaderjaar 2020–2021, 35 570 V, nr. 5 
9 
 

De Algemene Rekenkamer deed drie aanbevelingen naar aanleiding van dit 
verantwoordingsonderzoek: 
• Verwerk de ervaringen uit 2020 in het evacuatiebeleid en zorg dat medewerkers ermee bekend 
zijn. 
• Evalueer daarbij het BBB-registratiesysteem en onderzoek of het haalbaar is een gesloten 
registratiesysteem te ontwikkelen waar betrokken partijen tegelijkertijd in kunnen werken. 
• Onderzoek ook in hoeverre ambassades en consulaten beter en sneller bij centraal 
aangestuurde repatriëring kunnen worden betrokken. 
 
Het ministerie van Buitenlandse Zaken heeft hier samengevat de volgende bestuurlijke reactie op 
gegeven: 
• De lessen uit het onderzoek worden gebruikt om het evacuatiebeleid en de protocollen aan te 
scherpen. Ook worden hiervoor de lessen gebruikt uit de eerder uitgevoerde interne evaluatie 
en uit de externe evaluatie door het COT van het crisismanagement tijdens de BBB. Aandacht 
voor voorlichting en training van collega’s maakt hiervan deel uit. Hier zijn stappen in gezet. 
Doordat er steeds meer capaciteit gevraagd wordt vanwege de complexiteit rond reizen tijdens 
corona en voortdurende acute crisiswerkzaamheden, is dit nog niet afgerond. Geleerde lessen 
vanuit de Afghanistancrisis en evacuaties uit Afghanistan zullen gebruikt worden voor het 
vervolgtraject. 
• Op dit moment werkt het ministerie van Buitenlandse Zaken aan de implementatie van een 
nieuw, wereldwijd inzetbaar casemanagementsysteem. De lessen over de registratie tijdens de 
BBB worden hierin meegenomen. Bezien wordt of het in dit systeem mogelijk is om op één 
plek, veilig en conform alle eisen op bijvoorbeeld het vlak van privacy, gegevens uit te wisselen 
met geautoriseerde partners.  
• Bij een crisis die zich internationaal voordoet, is de inzet van ambassades evident. Het 
ministerie van Buitenlandse Zaken zal aan de aanbeveling van de Algemene Rekenkamer 
tegemoet komen door ambassades en consulaten vanaf het begin beter te betrekken bij 
complexe crisisoperaties met een wereldwijd karakter. De voordelen van centrale regie, 
centralisatie van informatievoorziening en het opzetten van een centrale infrastructuur komen 
daarin sneller samen met het belang en de meerwaarde van het netwerk, de lokale kennis en 
het werk dat ter plaatse moet worden uitgevoerd door de ambassade. De dienstverlening kan 
via verschillende kanalen aangeboden worden door middel van een centrale structuur waarbij 
ter plekke maatwerk geboden kan worden. 
 
Externe evaluatie door het COT Instituut voor Veiligheids- en Crisismanagement 
Het COT Instituut voor Veiligheids- en Crisismanagement heeft op verzoek van het ministerie van 
Buitenlandse Zaken een bronnenonderzoek uitgevoerd en interviews gehouden met personen die bij  
BBB betrokken waren. De informatie die daaruit voortvloeide, is in zogenaamde ‘lessensessies’ met het 
COT besproken en diende als basis voor het eindrapport. 
Het COT concludeerde dat het convenant in een succesvolle publiek-private samenwerking resulteerde. 
Door de gezamenlijke inzet en betrokkenheid is het volgens het COT mogelijk gebleken de complexe en 
omvangrijke opgave het hoofd te bieden. Daarbij is het COT met name opgevallen dat de betrokken 
partners over veel flexibiliteit en improvisatievermogen beschikten. Tot slot wijst het COT op de 
succesvolle inzet van de landenteams. Deze teams fungeerden als schakel tussen het postennet en het 
hoofdkwartier van het BBB-team op het ministerie van Buitenlandse Zaken. Hierdoor werd consulaire 
kracht gekoppeld aan diplomatieke kennis, een combinatie die volgens het COT complementair heeft 
gewerkt en in dergelijke crises weer toegepast zou moeten worden.  
11 
 

3.4  Kwetsbare burgers 
Verwarde personen in het buitenland  
Hulpverlening aan mensen die verward gedrag vertonen, krijgt sinds enkele jaren meer aandacht in de 
Nederlandse samenleving. In het buitenland zijn aandacht en voorzieningen voor deze doelgroep vaak 
nog minder goed ontwikkeld. Nederlandse burgers met verward gedrag krijgen in het buitenland dan 
ook niet altijd de zorg en ondersteuning van de lokale instanties die ze nodig hebben. Door deze soms 
beperkte lokale ondersteuning, melden personen met verward gedrag zich regelmatig bij een 
Nederlandse vertegenwoordiging. De mogelijkheden die de posten ter beschikking hebben om deze 
mensen te ondersteunen, waren echter beperkt. 
In 2019 is een start gemaakt met onderzoek naar de 
Nabestaanden van geweldslachtoffers in 
mogelijkheden om mensen met verward gedrag in het 
landen buiten de EU kunnen nu ook een 
buitenland beter te ondersteunen. In augustus dit jaar is 
beroep doen op het noodhulpfonds van het 
Fonds Slachtofferhulp. op een negental vertegenwoordigingen een pilot van start 
gegaan, gericht op het verruimen van de handelingsruimte 
bij ondersteuning van de doelgroep. Zo kunnen middelen ingezet worden ter financiering van lokale 
hulp en in uitzonderlijke gevallen ook voor repatriëring. De doelgroep van de pilot is Nederlandse 
onderdanen die verward gedrag vertonen als gevolg van een aandoening, zoals een psychisch 
probleem, een verstandelijke beperking, dementie of verslaving. Mensen uit deze groep hebben vaker 
behoefte aan ondersteuning als zij geconfronteerd worden met ‘levensproblemen’ zoals financiële 
kwesties, dakloosheid of het verlies van dierbaren. Na deze pilot zal worden geëvalueerd of een 
dergelijk instrument effectief is en toegevoegde waarde heeft voor inzet op alle posten. 
In het komende jaar zal de mogelijkheid onderzocht worden om (m.b.v. instanties uit de geestelijke 
gezondheidszorg) een expertisecentrum in Nederland te realiseren dat ambassades en consulaten kan 
adviseren over hulpverlening aan personen met verward gedrag. Dit expertisecentrum zou ook kunnen 
ondersteunen bij het onderbrengen van personen bij een instantie zoals de GGZ of sociale dienst, bij 
terugkeer naar Nederland.   
Slachtoffers van geweld in het buitenland 
Als iemand slachtoffer wordt van geweld heeft dit vaak een grote impact. Voor personen die slachtoffer 
worden van geweld in het buitenland is die impact vaak 
Sinds enkele maanden loopt er een pilot 
nog groter door het verblijf in een vreemd land, vaak ook 
op een aantal posten om mensen met 
zonder aanwezigheid van naasten. Nederlanders die in 
verward gedrag in het buitenland beter te 
het buitenland slachtoffer worden van geweld kunnen ondersteunen. 
rekenen op consulaire bijstand. Deze consulaire bijstand 
komt in grote lijnen overeen met hulp die wordt geboden bij ziekenhuisopname of overlijden in het 
buitenland. Het ministerie van Buitenlandse Zaken kan contact leggen met de lokale autoriteiten en 
bemiddelen bij het inschakelen van de relevante instanties. Nieuw is dat met ingang van 1 mei 2021 
het noodhulpfonds van het Fonds Slachtofferhulp is uitgebreid ten behoeve van nabestaanden van 
geweldsslachtoffers in landen buiten de Europese Unie. Voor deze uitbreiding ontvangt het Fonds 
Slachtofferhulp in 2021 en 2022 subsidie van het ministerie van Justitie en Veiligheid en het ministerie 
van Buitenlandse Zaken. Aanvragen voor een tegemoetkoming uit dit fonds kunnen worden ingediend 
via een tussenpersoon, zoals een medewerker van Slachtofferhulp Nederland of een advocaat. De 
subsidie wordt in beginsel verstrekt voor een duur van twee jaar en zal daarna worden geëvalueerd. 
Belanghebbenden vinden meer informatie op Rijksoverheid.nl. 
13 
 

wordt ook gevoed door kennis van betrokkenen. Zo hebben verschillende hulpverleners advies 
gegeven over de zomercampagne, met name over het bereiken van de doelgroepen. Op die manier kan 
de kloof verder verkleind worden. 
Internationaal ontvoerde kinderen 
Er is sprake van een internationale kinderontvoering als een kind (jonger dan zestien jaar), zonder 
toestemming van de personen of instanties die gezag hebben over het kind, is meegenomen naar, of 
wordt achtergehouden in, een ander land dan zijn of haar gewone verblijfplaats. Als het kind en/of een 
van de ouders de Nederlandse nationaliteit heeft, kan consulaire bijstand worden verleend. Wat die 
bijstand inhoudt, hangt af van de hulpvraag en van de mogelijkheden in het land waarnaar het kind is 
ontvoerd. Het ministerie van Buitenlandse Zaken werkt hierbij samen met de Centrale autoriteit 
Internationale Kinderaangelegenheden van het ministerie van Justitie en Veiligheid (‘Centrale 
autoriteit’). Ook staat het ministerie in contact met de gespecialiseerde organisatie Centrum 
Internationale Kinderontvoeringen (‘Centrum IKO’), waar ouders terecht kunnen voor informatie over 
kinderontvoering.  
Op verzoek van de Centrale autoriteit bemiddelt het ministerie van Buitenlandse Zaken in landen die 
niet zijn aangesloten bij het Haags Kinderontvoeringsverdrag 1980 over de terugkeer van ontvoerde 
kinderen naar Nederland. Zo kan een ambassade officiële documenten, zoals Nederlandse juridische 
uitspraken, doorgeleiden aan de relevante lokale instanties. Het ministerie kan niet treden in een 
rechtsgang over kwesties van gezag, dat is aan de ouders zelf en aan de rechtsmacht van het land 
waarin het proces gevoerd wordt. Het ministerie heeft in principe ook geen rol bij een kinderontvoering 
naar een land dat is aangesloten bij het Haags Kinderontvoeringsverdrag 1980, tenzij de Centrale 
autoriteit hier om verzoekt. 
Als de achtergebleven ouder met Nederlandse nationaliteit zelf in het buitenland acties start om zijn of 
haar kind legaal naar Nederland terug te halen en daarbij hulp vraagt aan de Nederlandse ambassade, 
dan kan de ambassade ondersteuning bieden. Zo kan de post informatie geven over lokale organisaties 
die behulpzaam kunnen zijn, waaronder informatie over familierechtadvocaten, indien de ouder een 
rechtszaak start. Het ministerie van Buitenlandse Zaken adviseert niet over specifieke advocaten, die 
keuze is geheel aan de ouder zelf. 
 
3.5  Gedetineerden 
Een bijzondere vorm van consulaire bijstand is de begeleiding van Nederlanders die zijn gedetineerd in 
het buitenland. Over de begeleiding van Nederlandse gedetineerden in het buitenland wordt jaarlijks in 
de Staat van het Consulaire gerapporteerd. Vorig jaar werd reeds melding gedaan van de impact van de 
coronacrisis op de begeleiding van Nederlandse gedetineerden in 2020. Zo leidde de pandemie ertoe, 
alsook de maatregelen die veel landen ter beteugeling daarvan namen, dat tijdelijk minder of geen 
persoonlijke bezoeken aan gedetineerden konden worden gebracht. Maar ook dat er door 
reisbeperkingen minder nieuwe detenties in het buitenland zijn. Veel beperkende maatregelen golden 
wereldwijd het grootste deel van 2020. Lockdowns en andere maatregelen zetten zich voort in de 
eerste helft van 2021 en gelden in sommige landen tot op heden. 
Nog steeds kan niet overal ter wereld naar gevangenissen worden gereisd om Nederlandse 
gedetineerden te bezoeken. Naast reisbeperkingen zijn in sommige landen gevangenissen ook tijdelijk 
gesloten geweest voor alle bezoekers en soms zelfs voor inkomende goederen inclusief post. In deze 
situatie lag de focus vooral op het krijgen van contact met de gedetineerden op andere manieren dan 
fysiek bezoek. In veel landen was contact mogelijk via telefoon, e-mail, schriftelijk of videobellen. Ook 
is soms versterkt ingezet op contact via het Nederlandse (familie-) thuisfront. De situatie ten aanzien 
van reizen en bezoeken in Europa en de Verenigde Staten is inmiddels sterk verbeterd. Echter, in veel 
andere landen gelden nog steeds coronamaatregelen en zijn contactmogelijkheden beperkt. In landen 
15 
 

Hoofdstuk 4 – Nederlanders die buiten Nederland (gaan) wonen, werken of studeren 
 
4.1 Inleiding 
Ruim 1 miljoen Nederlanders wonen, werken of studeren voor kortere of langere tijd in het buitenland. 
Zij moeten vaak op afstand zaken met de Nederlandse overheid regelen. Daarbij gaat het om diensten 
waar het ministerie van Buitenlandse Zaken zelf verantwoordelijk voor is, zoals reisdocumenten, 
legalisaties en verklaringen. Maar ook om diensten waar andere overheidsorganisaties 
verantwoordelijkheid voor dragen, zoals AOW, belastingzaken, een Burgerservicenummer of 
studiefinanciering. 
Bij de verkiezingen voor de Tweede 
DCV werkt met 12 overheidsorganisaties samen om dit geheel 
Kamer van maart 2021 waren er 
aan dienstverlening centraal te ontsluiten. Dit geldt niet alleen signalen dat sommige Nederlanders in 
het buitenland misschien niet op tijd 
voor Nederlanders in het buitenland, maar ook voor niet-
over een (nieuw) ID-bewijs konden 
Nederlanders die, bijvoorbeeld door eerder verblijf in ons land, 
beschikken. De mogelijkheden voor 
een relatie met de Nederlandse overheid hebben en daar 
Nederlanders in het buitenland om hun 
rechten en plichten aan ontlenen. 
stem uit te brengen werden daarom 
verruimd. 
Naast het afschalen en weer hervatten van dienstverlening als 
gevolg van corona, is in 2020 en 2021 verder gewerkt aan de modernisering en digitalisering van onder 
andere het reisdocumentenproces, consulaire verklaringen en de uitgifte van DigiD. Ook kreeg de 
verbreding van de dienstverlening in het kader van Project Loket Buitenland verder vorm.  
4.2 Reis- en identiteitsdocumenten  
Het ministerie van Buitenlandse Zaken is de uitgevende organisatie voor de verstrekking van 
reisdocumenten aan Nederlanders in het buitenland. 2020 was een bijzonder jaar. Niet alleen vanwege 
de impact die de coronapandemie had op de dienstverlening, maar ook was dit het eerste volledige 
jaar onderhevig aan de ‘paspoortdip’, een periode waarin minder documenten aangevraagd worden, 
vanwege de verlenging van de geldigheidsduur van 5 naar 10 jaar. Het afgelopen jaar kende om die 
redenen flinke schommelingen in de aantallen aanvragen. Daarnaast werd de dienstverlening verder 
doorontwikkeld door middel van de introductie van de NIK met e-functionaliteit en de voorbereiding 
op de NIK met biometrische gegevens (vingerafdrukken). In het onderstaande wordt ingegaan op deze 
ontwikkelingen.  
Dienstverlening reisdocumenten in coronatijd (afschalen, opschalen, nooddienstverlening)  
Na de uitbraak van de coronapandemie is de reguliere dienstverlening op het gebied van 
reisdocumenten in maart 2020 wereldwijd tijdelijk afgeschaald. Concreet betekende dit dat de 
mogelijkheid voor Nederlanders in het buitenland om reisdocumenten aan te vragen – en vervolgens 
uitgereikt te krijgen – bij aanvang van de pandemie op veel plaatsen beperkt is geweest tot urgente 
gevallen (nooddienstverlening). Omdat verstrekking van reisdocumenten wordt geschaard onder vitale 
dienstverlening, is met ingang van 19 juni 2020 de reguliere dienstverlening voor verstrekking van 
reisdocumenten in het buitenland grotendeels hervat.  
Het weer opstarten van de reguliere reisdocumentendienstverlening is naar wens verlopen, maar er 
waren wel enkele uitdagingen. Er is van alles ondernomen om de klant, naast de nooddienstverlening, 
zoveel mogelijk tijdig te kunnen bedienen. Zo was het op sommige posten lastig binnen een redelijke 
termijn een afspraak te maken om een aanvraag in te kunnen dienen. In die gevallen werd 
geïnventariseerd wat de oorzaak hiervan was en of het mogelijk was deze afspraakwachttijden te 
verkorten. Ook deed zich een uitdaging voor rondom de verkiezingen voor de Tweede Kamer van 
maart 2021. Voor het uitbrengen van een stem voor deze verkiezingen was een kopie van een geldig 
ID-bewijs nodig. Omdat er signalen waren dat sommige Nederlanders in het buitenland misschien niet 
op tijd over een –nieuw– ID-bewijs konden beschikken, is de minister van BZK akkoord gegaan met de 
mogelijkheid dat Nederlanders in het buitenland hun stem in maart 2021 konden uitbrengen, 
gebruikmakend van een paspoort of Nederlandse identiteitskaart die maximaal 1 jaar was verlopen in 
17 
 

Vingerafdrukken op de NIK en het vervallen van de alternatieve verschijningsplicht 
Op 2 augustus 2021 is het nieuwe model van de Nederlandse identiteitskaart geïntroduceerd. Deze 
nieuw vormgegeven kaart bevat een EU-vlag met de letters NL, een nieuw kinegram, twee 
vingerafdrukken van de kaarthouder en het BSN in een QR-code op de achterzijde van de kaart. Deze 
wijziging is ter uitvoering van de EU-verordening biometrie op identiteitskaarten en heeft als doel om 
zo identiteitskaarten binnen de Europese Unie te laten voldoen aan een aantal minimale 
veiligheidseisen. Deze aanpassingen betekenen een toename in handelingen bij de uitgevende 
instanties, namelijk het afnemen van twee vingerafdrukken. De vingerafdrukken mogen uitsluitend 
worden gebruikt om te verifiëren of een persoon bij het document hoort en als controle van de 
authenticiteit van het document. Het aanvragen van de nieuwe NIK heeft zodoende enkele gevolgen 
voor de Nederlander in zowel het binnenland als het buitenland. 
Gedurende het aanvraagproces voor de nieuwe NIK moet minimaal eenmaal persoonlijk contact zijn 
tussen de aanvrager en voor het innemen van een aanvraag gemachtigd personeel. Deze 
verschijningsplicht dient ter identificatie en het afnemen van vingerafdrukken, zoals ook voor een 
paspoort gebeurt. Hiermee vervalt de alternatieve verschijningsplicht welke voorheen in specifieke 
gevallen toegepast kon worden bij het aanvragen van een 
Het online paspoortaanvraagformulier is in 
NIK. Middels de alternatieve verschijningsplicht konden 
ontwikkeling en reeds beschikbaar voor de 
derden, zoals een arts, notaris of een lokale autoriteit, een 
ambassades Bern, Tel Aviv en Buenos Aires. 
verklaring aan de aanvrager afgeven, waarmee op 
alternatieve wijze en op afstand de identiteit van de 
aanvrager vastgesteld kon worden. Personen die wegens ziekte of andere zwaarwegende 
omstandigheden niet in persoon op de ambassade of consulaat-generaal kunnen verschijnen, kunnen 
nu een aanvraag indienen tijdens een consulair spreekuur of verzoeken om een huisbezoek. Middels 
een mobiel vingerafdrukopname-apparaat (MVA) worden dan de vingerafdrukken op locatie 
afgenomen. 
Met het aanbieden van mogelijkheden om op een andere locatie dan een EDV, een ambassade of 
consulaat-generaal een aanvraag voor een paspoort of identiteitskaart in te dienen, zijn kosten 
gemoeid. Daarom wordt er een toeslag van €22,70 geheven voor deze dienstverlening. Door het 
introduceren van een toeslag kan het ministerie van Buitenlandse Zaken de consulaire spreekuren 
beter, doelgerichter en breder organiseren en een huisbezoek in geval van zwaarwegende redenen 
mogelijk maken. 
Stand van zaken modernisering/digitalisering  
Het kabinet zet zich in om de dienstverlening op het gebied van reis- en identiteitsdocumenten aan 
Nederlanders in het buitenland voortdurend te verbeteren, door deze dichterbij de klant te brengen en 
zoveel mogelijk te digitaliseren. Randvoorwaarden hierbij zijn veiligheid en betrouwbaarheid. 
Hieronder zijn de stappen weergegeven die het ministerie van Buitenlandse Zaken het afgelopen jaar 
heeft gezet op het vlak van digitalisering van het aanvraagproces en het uitbreiden van de 
samenwerking met externe dienstverleners (EDV’s). Ook voert het ministerie van Buitenlandse Zaken, 
samen met het ministerie van Binnenlandse Zaken en Koninkrijksrelaties, onderzoeken uit naar 
(mogelijke) innovaties voor het verbeteren van de dienstverlening van het aanvraag- en uitgifteproces 
7
van reisdocumenten. De Kamer is per brief geïnformeerd over de vorderingen en concrete stappen die 
naar aanleiding van deze onderzoeken worden gezet. Het ministerie van Buitenlandse Zaken werkt aan 
een maximale digitalisering van aanvragen van reis- en identiteitsdocumenten. Hoewel een volledig 
digitaal aanvraagproces, zonder verschijning in persoon, op dit moment gezien de Europese wetgeving, 
betrouwbaarheid en veiligheid van de beschikbare techniek niet aan de orde is, zorgt de digitalisering 
van aanvragen nu reeds voor een betere dienstverlening aan de klant. Het is de bedoeling dat 
Nederlanders vanuit huis hun paspoortaanvraagformulier kunnen invullen, digitaal aanleveren met de 
                                                           
7
 Kamerstuk vergaderjaar 2020-2021, 25 764, nr. 129 
19 
 

4.3 Legalisatie, aktes en verklaringen 
Consulaire verklaringen 
Nederlanders in het buitenland kunnen om verschillende redenen een consulaire verklaring nodig 
hebben. Bijvoorbeeld voor het vernieuwen van een rijbewijs of op verzoek van een Nederlandse 
instantie of lokale autoriteiten in het buitenland. Met uitzondering van een verklaring van in leven zijn, 
waarvoor nog steeds een verschijningsplicht geldt, kunnen deze verklaringen zoals een verklaring van 
woonplaats, een verklaring van Nederlanderschap, een verklaring omtrent de burgerlijke staat of 
huwelijksbevoegdheid digitaal worden aangevraagd en sinds 2020 online worden betaald. Ook kunnen 
zogeheten visumondersteuningsbrieven worden aangevraagd waarmee in het buitenland verblijvende 
Nederlanders een visum of verblijfsvergunning kunnen aanvragen en zo hun verblijf aldaar kunnen 
verlengen. Grote pensioenorganisaties zoals SVB en ABP doen onderzoek naar de mogelijkheid om op 
afstand vast te stellen of hun cliënten nog in leven zijn waarmee op termijn de noodzaak van een 
verklaring van in leven zijn grotendeels zou komen te vervallen.  
Akten van de burgerlijke stand 
In twaalf landen hebben de Nederlandse ambassades nog een beperkte burgerlijke stand bevoegdheid 
en kunnen Nederlanders terecht voor het opmaken van geboorte- en overlijdensaktes. Ambassades en 
consulaten die nu geen burgerlijke standsbevoegdheid meer hebben, maar dat vóór 1 januari 2012 op 
grond van het Consulair Besluit van 1981 wel hadden, hebben nog wel de bevoegdheid kantmeldingen 
te plaatsen en uittreksels of afschriften te verstrekken van de bij die posten berustende aktes van de 
burgerlijke stand. 
Legalisatie 
Legalisatie is het geschikt maken van een document voor gebruik in een ander land. Het ministerie van 
Buitenlandse Zaken legaliseert zowel Nederlandse documenten 
Sinds 2020 kunnen verklaringen 
voor gebruik in het buitenland als buitenlandse documenten voor 
zoals een verklaring van 
gebruik in Nederland. In 2016 is het ministerie van Buitenlandse 
woonplaats, een verklaring van 
Nederlanderschap, een verklaring 
Zaken begonnen met het afbouwen van legalisatie van 
omtrent de burgerlijke staat of 
buitenlandse documenten voor gebruik in Nederland en heeft in 
huwelijksbevoegdheid zowel 
ongeveer 40 landen legalisatie reeds stopgezet. Het voornemen 
digitaal worden aangevraagd als 
van het ministerie van Buitenlandse Zaken is om, in overleg met 
ook online worden betaald. 
ketenpartners, ook in de resterende 28 landen legalisatie af te 
 
bouwen. Momenteel is het ministerie van Buitenlandse Zaken in gesprek met de ketenpartners hoe 
een goed alternatief opgezet kan worden voor legalisatie door het ministerie van Buitenlandse Zaken 
waarbij de authenticiteit van buitenlandse documenten gecontroleerd blijft worden. Legalisatie 
bevestigt alleen de authenticiteit van een buitenlands document en geeft geen oordeel of de inhoud 
van het document ook juist is. 
4.4  Nederlandse nationaliteit 
Optieprocedure Nederlandse nationaliteit  
Personen die voor 1 januari 1985 geboren zijn uit een Nederlandse moeder en een niet-Nederlandse 
vader, of van wie dit voor een van de ouders het geval is, kunnen onder bepaalde voorwaarden de 
Nederlandse nationaliteit verkrijgen middels een optieverklaring. Op jaarbasis worden op de posten 
circa 700 optie-aanvragen ingenomen. Dit betekent dat een aanvrager een verklaring aflegt over 
zijn/haar Nederlandse afkomst. Daarvoor dient met verschillende documenten bewijs te worden 
geleverd, afhankelijk van iemands situatie. Na advies te hebben ingewonnen bij de IND, bevestigt de 
CSO in Den Haag deze verklaring. Daarna reikt de ambassade of het consulaat de bevestiging uit tijdens 
een ceremonie. Hierna is de aanvrager Nederlander. Momenteel wordt gewerkt aan een wettelijke 
optieregeling voor personen die na de inwerkingtreding van het Europese Verdrag van Maastricht het 
Nederlanderschap van rechtswege hebben verloren en daardoor tevens het EU-onderdaanschap zijn 
kwijtgeraakt. 
21 
 

4.7  Project Loket Buitenland  
Ondanks de sterk toegenomen drukte in 2020 en 2021 is de verbreding van dienstverlening in het 
kader van Project Loket Buitenland voortgezet. Iedere paar maanden is er voor mensen die in het 
buitenland (gaan) wonen, werken of studeren informatie over producten en diensten van de betrokken  
uitvoeringsorganisaties aan de website toegevoegd en bij het contact center ondergebracht. Over de 
grenzen van organisaties heen en in samenhang, vanuit het perspectief van de burger en steeds meer 
op basis van levensgebeurtenissen. Zodat burgers weten wat zij met de overheid moeten regelen of 
waar zij aanspraak op kunnen maken. Inmiddels is over alle producten en diensten die binnen het 
bereik van het project vallen informatie beschikbaar. Dat wordt vervolgens, ook na afloop van het 
project medio 2022, verder doorontwikkeld en uitgebreid aan de hand van kwaliteitsmonitoring en 
feedback van burgers. 
Ook de communicatie is en wordt verder geïntensiveerd. In oktober 2020 werd gestart met berichten 
via een nieuw Facebookaccount om de doelgroep in het buitenland bekender te maken met de 
rijksbrede reikwijdte van Nederland Wereldwijd. Recent is daar een Instagramaccount aan toegevoegd. 
Medio november start een internationale publiekscampagne om de bekendheid van Nederland 
Wereldwijd als centrale ingang bij de overheid verder te vergroten onder Nederlanders die in het 
buitenland (gaan) wonen, werken of studeren.   
23 
 

de EU-inreisbeperking. Het voorkomen van verspreiding van het COVID-19 virus staat hierbij voorop. 
De toepassing van het EU-inreisverbod en de lijst van uitzonderingscategorieën is aan de lidstaten. 
Vanaf 1 juli 2020 werd een nieuw EU-inreisverbod van kracht waarbij een onderscheid is aangebracht 
tussen reizigers uit ‘veilige landen’ (op basis van de gezondheidssituatie en ontwikkelingen rondom 
Corona), en ‘niet-veilige’ landen buiten de EU. Voor de visumafgifte betekende dit dat Nederland in de 
door de EU als veilig aangemerkte landen weer visa kon verstrekken aan alle categorieën, maar in niet-
veilige landen enkel binnen de uitzonderingscategorieën van het inreisverbod. Voor China geldt dat op 
Europees niveau is besloten het reciprociteitsprincipe toe te passen, ongeacht de gezondheidssituatie. 
Dat betekent dat reizigers uit China vooralsnog alleen welkom zijn voor essentiële reizen. 
Ter aanvulling op de uitzonderingscategorieën van het EU-inreisverbod heeft Nederland enkele 
nationale uitzonderingscategorieën gecreëerd: een regeling voor langeafstandsrelaties met ingang van 
27 juli 2020, topsporters per 14 september 2020, zakenreizigers die aantoonbaar een bijdrage leveren 
aan de Nederlandse economie en samenleving per 16 september 2020, professionals in de culturele en 
creatieve sector, journalisten en onderzoekers met ingang van 16 oktober 2020 en later nog een 
uitbreidingsmogelijkheid voor familiebezoek. Het ministerie van Buitenlandse Zaken heeft zich samen 
met het ministerie van Justitie en Veiligheid (beleidsverantwoordelijk voor het inreisverbod) en andere 
ketenpartners binnen de Rijksoverheid ingezet voor duidelijke handelingskaders om op een efficiënte 
wijze aan dit beleid uitvoering te geven. Tegelijkertijd werden enkele uitzonderingscategorieën door 
het kabinet tussentijds opgeschort vanwege de ontdekking van nieuwe, besmettelijkere virusvarianten 
en als mitigerende maatregel ter voorkoming van de verspreiding daarvan.  
Tot slot heeft Nederland op 1 juli 2021 de herziening van Raadsaanbeveling 2020/912 inzake de 
tijdelijke beperking van niet-essentiële reizen naar de EU en de mogelijke opheffing daarvan 
geïmplementeerd. Reizigers die volledig gevaccineerd zijn met een door de EMA/WHO erkend vaccin 
zijn inmiddels ook vrijgesteld van het EU-inreisverbod, behalve wanneer zij afkomstig zijn uit een zeer 
hoog risicogebied vanwege de aanwezigheid van een zorgwekkende virusvariant.  
 
Aanvullende nationale inreismaatregelen 
Na de ontdekking van nieuwe besmettelijke virusvarianten eind december 2020 werd een (nationaal) 
vlieg- en aanmeerverbod ingesteld voor het Verenigd Koninkrijk, gevolgd door een vliegverbod voor 
een aanvullend aantal landen op 23 januari 2021. Deze situatie duurde voor een groot aantal (met 
name Zuid-Amerikaanse landen) langer dan vooraf was voorzien, tot 1 juni 2021. De uitzonderingen 
op het vliegverbod waren beperkter dan de uitzonderingen op het EU-inreisverbod. Hoewel de 
visumafgifte door het ministerie van Buitenlandse Zaken niet werd stopgezet, betekende dit de facto 
dat mensen (ook wanneer zij in het bezit waren gesteld van een Schengenvisum of mvv) niet 
rechtstreeks naar Nederland konden reizen uit de betreffende landen. Hierdoor werd reizen naar 
Nederland veelal onmogelijk en verstreek geregeld de geldigheidsduur van verleende visa en mvv’s.  
Schengenvisumdienstverlening in coronatijd 
Medio maart 2020 besloot de Nederlandse regering tot het instellen van een nationale lockdown. De 
wereldwijde – en lokale – ontwikkelingen rondom het Coronavirus noodzaakten het ministerie van 
Buitenlandse Zaken de consulaire dienstverlening en visumafgifte te beperken tot 
nooddienstverlening, waardoor bijna de gehele visumdienstverlening stil kwam te liggen. In eerste 
instantie betekende dit dat alleen nog visa werden afgegeven in geval van humanitaire of 
zwaarwegende persoonlijke, nationale of zakelijke belangen. In de periode vanaf 16 april 2020 werd 
het innamebeleid voor visumaanvragen gaandeweg verruimd naar alle uitzonderingscategorieën op 
het (EU)inreisverbod dat was ingesteld voor reizigers uit landen buiten de Europese Unie. De impact 
van de coronacrisis op het visumproces resulteerde in een daling van de consulaire inkomsten van circa 
€50m en 78% van de visuminkomsten. Ook bracht dit uitdagingen met zich mee ten aanzien van de 
personele inzet en capaciteit, met name toen de processen weer opgeschaald moesten worden.   
25 
 

belangrijke kanalen om de buitenlandse visumaanvrager te informeren over de gevolgen voor het 
visumbeleid, grensbeleid en inreismogelijkheden. Sinds begin 2021 wordt de dienstverlening ook op 
enkele nieuwe EDV-locaties opgestart. De verdere uitrol op de overige voorgenomen locaties zal in de 
loop van 2022 kunnen plaatsvinden. 
Visumvertegenwoordiging en harmonisatie  
Hoewel de wederzijdse visumvertegenwoordigingsafspraken tussen de Schengenlidstaten sinds het 
begin van de pandemie zijn opgeschort, zet Nederland zich actief in om deze waar mogelijk te 
hervatten. Tevens zet Nederland zich in de EU in voor harmonisatie van hervatting van het visumproces 
en vraagt hier aandacht voor in diverse gremia zoals de Raadswerkgroep Visa en het Visumcomité. 
Informatie Ondersteund Beslissen (IOB) 
Met de visumverlening wordt het economisch belang van Nederland gediend. Tegelijkertijd 
vereist het verstrekken van een visum een grondige beoordeling op eventuele gevaren voor de 
openbare orde, veiligheid en vestiging. Om de (tot 2020) sterk toegenomen aantallen visumaanvragen 
kwalitatief hoogwaardig te beoordelen, heeft Nederland het Informatie Ondersteund Beslissen (IOB) 
geïntroduceerd. Deze werkwijze maakt gebruik van data-analyse voor het signaleren van kansen, 
risico’s, trends en patronen. Dit heeft tot gevolg dat er efficiënter beslissingen kunnen worden 
genomen, maar ook dat daardoor de besluitvorming omtrent visumaanvragen objectiever wordt. 
Hierdoor worden tevens reizigers gefaciliteerd door een snellere behandeling waar dit mogelijk is en 
ligt de aandacht van de beslismedewerkers op aanvragen met een grotere complexiteit. 
 
Bij de toepassing van het IOB wordt gebruikt gemaakt van een (relatief eenvoudig) algoritme. In het 
8
kader van het door de Algemene Rekenkamer (AR) uitgevoerde onderzoek naar de praktijk van 
algoritmes als onderdeel van de dienstverlening naar burgers en bedrijven, is het IOB getoetst aan de 
hand van een door de AR ontwikkeld toetsingskader met elementen zoals privacy en ethiek. De AR 
trekt de volgende conclusies in haar rapport: (i) binnen de rijksoverheid worden met name relatief 
eenvoudige algoritmes ingezet waarvan de effecten op de burgers beperkt zijn; (ii) de 
geïnventariseerde algoritmes zijn geen ‘black box’; (iii) bij de ontwikkeling van algoritmes wordt veel 
aandacht besteed aan het beperken van de privacy risico’s; (iv) de geïnventariseerde algoritmes nemen 
niet zelf besluiten, maar ondersteunen de uitvoerende functionarissen bij het maken van analyses en 
bij het nemen van besluiten. Deze bevindingen gelden onverkort voor het IOB. Buitenlandse Zaken 
herkent zich daarom in bovengenoemde conclusies, en ziet dit als bevestiging dat het IOB-proces 
nauwgezet is ingericht en inclusief waarborgen die zijn genomen om de zorgvuldigheid te garanderen. 
 
9
Buitenlandse zaken heeft naar aanleiding van de uit het rapport ‘Ongekend Onrecht’ van de  
10
Parlementaire Ondervragingscommissie Kinderopvangtoeslag voortvloeiende moties de IOB 
werkwijze tegen het licht gehouden. Het ministerie kent meerdere processen waarbij registraties 
worden verricht van afkomst, waaronder de aanvraag, verstrekking en weigering van reisdocumenten 
en Schengenvisa in het buitenland. Hier worden afkomst gerelateerde gegevens verwerkt ten behoeve 
van registratie in de basissystemen. Dit is voor het ministerie noodzakelijk voor het kunnen uitvoeren 
van haar taken. 
 
Evaluatie van het Nederlandse Schengen visumbeleid 
In het kader van Schengenevaluaties zou in september 2020 een evaluatie van het Nederlandse 
Schengenvisumbeleid door de Europese Commissie plaatsvinden. Tijdens de evaluatie wordt 
beoordeeld of Nederland voldoet aan het Schengenacquis op het onderdeel Schengenvisumbeleid. 
Daarbij wordt ook bezien of Nederland de aanbevelingen uit eerdere evaluaties van het Nederlandse 
                                                           
8
 https://www.rekenkamer.nl/publicaties/rapporten/2021/01/26/aandacht-voor-algoritmes 
9
 Kamerstukken II 2020/21, 35510, nr. 2 
10
 Kamerstuk II 2020/21, 35510, nr. 21 en Kamerstuk II 2020/21, 35510, nr. 16 
27 
 

ontwikkelt het project NOMAD de digitale 
Online aanvraagformulieren zijn in 2019 
aanvraagformulieren waarmee aanvragers een 
geïntroduceerd en worden doorontwikkeld 
Schengenvisum of een Caribisch visum kunnen 
om nog betere dienstverlening aan de klant 
te kunnen leveren. 
aanvragen. Deze digitale formulieren zijn inmiddels in 
gebruik en dit heeft geleid tot een belangrijke 
datakwaliteitsverbetering. Op dit moment moet de visumaanvrager deze digitale aanvraagformulieren 
nog wel printen. Zodra het nieuwe backoffice systeem volledig ontwikkeld is, kunnen deze formulieren 
ook digitaal worden doorgezet. Het project Kairos ontwikkelt het backofficesysteem voor de 
afhandeling van visumaanvragen (ter vervanging van de bestaande systemen NVIS en Visana) om een 
digitaal proces mogelijk te maken. Dit Kairos project bestaat uit 3 fasen. Kairos 1.0 maakt het nu reeds 
mogelijk om de documenten van een visumaanvraag digitaal naar de backoffice te sturen ter 
beoordeling. Ook is het al mogelijk aanvragen op basis van bepaalde kenmerken onder de 
medewerkers te verdelen. De verdere afhandeling van de aanvragen vindt in deze fase echter nog 
plaats in de bestaande systemen, NVIS en Visana. Kairos 2.0 is bedoeld om Caribische visumaanvragen 
af te handelen en komt ter vervanging van Visana. De pilot is inmiddels afgerond en Kairos 2.0 gaat in 
november van dit jaar in productie. Hiermee wordt het mogelijk het visumaanvraagformulier digitaal te 
verzenden van NOMAD naar Kairos 2.0, zonder dat overtypwerkzaamheden hoeven plaats te vinden en 
zonder dat de aanvrager het formulier hoeft te printen. Tot slot wordt het met Kairos 3.0 mogelijk om 
Schengenvisumaanvragen grotendeels digitaal af te handelen; dit systeem komt ter vervanging van 
NVIS. Door diverse oorzaken, waaronder COVID-19, is de ontwikkeling iets vertraagd. Volgens de 
huidige planning gaat de eerste versie in het eerste kwartaal van 2022 in productie. Kairos 3.0 wordt 
ook geschikt gemaakt voor de ontwikkelingen vanuit Europa in het kader van het programma Grenzen 
en Veiligheid, met als eerste oplevering het Entry Exit Systeem (EES) per 1 mei 2022. Voorts zorgt het 
project DEX voor de gegevensuitwisseling tussen Kairos en de nationale en internationale 
ketenpartners. Hiermee wordt een snelle en betrouwbare gegevensuitwisseling gerealiseerd.  
5.4 EU-visumportaal  
Naast bovengenoemde digitaliseringsinitiatieven ontwikkelt de EU een digitaal aanvraagportaal voor 
Schengenvisa, waardoor in de toekomst het aanvraagproces voor alle Schengenlanden op dezelfde 
uniforme wijze kan worden ingediend. Dit aanvraagportaal voorziet in het online betalen van de leges, 
het uploaden van documenten, de mogelijkheid om de aanvraag te controleren op de frontoffice en 
biometrie te kunnen toevoegen. De visumaanvraag wordt vervolgens het eigen backofficesysteem van 
de betrokken lidstaat (voor Nederland is dat Kairos) afgehandeld. Bij een positief besluit ontvangt de 
aanvrager een e-visum (waarmee de visumsticker verdwijnt) en bij een negatief besluit een digitale 
weigering. Op dit moment is nog niet duidelijk wanneer dit EU-aanvraagportaal wordt opgeleverd en 
of lidstaten hier al dan niet op vrijwillige basis kunnen aansluiten, waarschijnlijk in 2025. Voor 
Nederland zou dit betekenen dat in aanvulling op het digitale NOMAD-aanvraagformulier, aanvragen 
tevens via het EU-aanvraagportaal gedaan kunnen worden, en het nieuwe backofficesysteem Kairos 
behouden blijft voor de afhandeling van visumaanvragen. Er hoeven dan (vanwege de invoering van 
een e-visum) geen visumstickers meer geprint te worden, waardoor de klant sneller over zijn visum kan 
beschikken en het ministerie van Buitenlandse Zaken minder beheerlast heeft. 
5.5 Koppeling visum- en terugkeerbeleid  
Nederland heeft in Europees verband gepleit voor het leggen van een koppeling tussen het visum- en 
het terugkeerbeleid en heeft zich ingezet om dit instrument in de herziene Visumcode op te nemen. Dit 
is nu verankerd in artikel 25bis van de Visumcode, dat de mogelijkheid biedt op EU-niveau positieve of 
negatieve visummaatregelen voor een derde land in te stellen. Er wordt een onderscheid aangebracht 
in de voorwaarden voor het verstrekken van visa tussen een derde land dat niet voldoende meewerkt 
aan het terugnemen van eigen onderdanen die irregulier op EU-grondgebied verblijven en een derde 
land dat wel meewerkt. Zo kan bij onvoldoende medewerking worden besloten om de beslistermijn te 
verlengen, geen meervoudige visa meer af te geven, verzwaring van de bewijslast en hogere 
29 
 

Visumplicht Venezuela  
Sinds 15 januari 2021 is er een Caribische visumplicht ingevoerd voor Venezuela. Dit is gebeurd op 
verzoek van, en in nauwe samenwerking met, de Caribische Koninkrijksdelen. Deze visumplicht is 
onderdeel van een totaalpakket van onderling samenhangende en versterkende maatregelen om 
personenverkeer naar de Caribische Koninkrijksdelen vanuit Venezuela op verantwoorde wijze te laten 
plaatsvinden. Naar verwachting zal hiermee het aantal Caribische visumaanvragen (nu zo’n 8.000 per 
jaar) verdubbelen. 
 
5.7 Visa lang verblijf, machtiging tot voorlopig verblijf (MVV) 
 
MVV algemeen  
Een vreemdeling van buiten de EU die langer dan drie maanden in Nederland wil blijven om te werken, 
te studeren of bij zijn familie te verblijven heeft een verblijfsvergunning nodig. De voorwaarden 
hiervoor zijn vastgelegd in nationale wet- en regelgeving waarvoor het ministerie van Justitie en 
Veiligheid beleidsverantwoordelijk, en de IND als beslissende instantie uitvoeringsverantwoordelijk is. 
Voor de meeste nationaliteiten geldt dat zij voor vertrek eerst een machtiging tot voorlopig verblijf 
(mvv, inreisvisum) moeten aanvragen voordat zij naar Nederland kunnen reizen. De aanvraag voor een 
mvv en verblijfsvergunning zijn samengevoegd in één ‘Toegang en Verblijf’ (TEV) procedure. Na een 
positieve beslissing op een aanvraag door de IND kan de vreemdeling de MVV ophalen bij de consulaire 
afdeling van een Nederlandse vertegenwoordiging in het 
In de coronaperiode heeft het 
buitenland. Verreweg de meeste aanvragen worden gestart door 
ministerie van Buitenlandse Zaken 
een referent in Nederland, waarbij geldt dat het ministerie van 
zich ingezet voor 
coulancemaatregelen voor mvv-
Buitenlandse Zaken alleen een rol heeft in het mvv-afgifteproces 
aanvragers die door corona in de 
na een inwilliging door de IND.  
problemen kwamen met 
bijvoorbeeld het ophalen van hun 
MVV in coronatijd 
mvv. 
Ook voor deze doelgroep golden aanvankelijk inreisbeperkingen 
 
en ook de mvv-dienstverlening kwam onder grote druk te staan 
als gevolg van de pandemie. In het begin van de coronacrisis (medio maart 2020) is de consulaire 
dienstverlening - en daarmee ook mvv-afgifte op de posten - noodgedwongen stopgezet. Dat 
personen in het bezit van een geldige mvv uitgezonderd werden van het inreisverbod betekende niet 
automatisch dat het ministerie van Buitenlandse Zaken overal ter wereld in staat was mvv’s te 
verstrekken. Waar ketenpartners (zoals de IND) in Nederland met name afhankelijk waren van de 
Nederlandse situatie en maatregelen, gold voor mvv-afgifte dat het ministerie van Buitenlandse Zaken 
vooral afhankelijk was van de lokale situatie, zoals lockdowns, binnenlandse reisbeperkingen, uitreis- 
of vliegverboden. In sommige landen waar de medische voorzieningen niet toereikend waren, werd 
uitgezonden personeel gerepatrieerd naar Nederland waardoor op diverse posten langere tijd slechts 
een minimumbezetting was voor nooddienstverlening. Daar waar backofficeprocessen (zoals de 
beoordeling van mvv-aanvragen) vanuit huis kunnen plaatsvinden, geldt dit niet voor 
frontofficeprocessen zoals de identificatie van aanvragers, registratie van biometrie en het printen en 
uitreiken van mvv’s waarvoor persoonlijke verschijning vereist is. Bij het hervatten van mvv-afgifte op 
de posten moest ook rekening gehouden worden met de beschikbare capaciteit van ketenpartners bij 
aankomst van deze personen in Nederland, bijvoorbeeld in het kader van registratie of indien zij 
opvang nodig hebben. Dit betekende dat als de lokale omstandigheden MVV-afgifte weer mogelijk 
maakten, het ministerie van Buitenlandse Zaken in sommige landen mvv-verstrekking pas kon 
hervatten toen ook andere relevante ketenpartners daarvoor gereed waren. Inmiddels is mvv-afgifte in 
2021 weer op het pré-corona niveau.  
31 
 

Efficiënter mvv-aanvraagproces op de posten  
Een klein deel van de aanvragen voor lang verblijf wordt door de aanvrager zelf gestart op de 
ambassade, veelal als de aanvrager geen referent heeft in Nederland. Ook dan beslist de IND op de 
mvv-aanvraag. Ook voor deze procedure geldt dat aanvragen nu dubbel geregistreerd worden en 
sprake is van dubbele administratie. Bovendien is voor de klant niet altijd duidelijk welke informatie 
bedoeld is voor de ambassade, welke informatie hij moet sturen aan de IND en met welke organisatie 
hij moet communiceren over de status van zijn aanvraag. Dit proces is in 2021 gemoderniseerd en 
vereenvoudigd. Door betere publieksinformatie, administratieve lastenverlichting voor de klant en 
rechtstreekse klantcommunicatie tussen de klant en de IND, kan het proces nu efficiënter verlopen.  
Inzet van innovatieve methoden, horen via videoconferentie 
Voor de beoordeling van een mvv-aanvraag dient soms een (identificerend) interview met de mvv-
aanvrager in het buitenland plaats te vinden, bijvoorbeeld in geval van twijfel aan het verblijfsdoel of 
niet gedocumenteerde nareizigers asiel, zoals personen die zich als familielid willen voegen bij een in 
Nederland toegelaten vluchteling. Deze interviews werden vaak afgenomen door een 
ambassademedewerker op basis van een door de IND opgestelde vragenlijst of door een tijdelijk 
uitgezonden IND-medewerker. Inmiddels vinden deze gehoren in toenemende mate plaats via 
videoconferentie, zodat de IND-medewerker die de aanvraag in behandeling heeft zelf – op afstand – 
het interview afneemt bij de vreemdeling op de ambassade, via een videoverbinding. De ervaring leert 
dat het de kwaliteit van de gehoren en de uiteindelijke beslissing ten goede komt wanneer de 
beslismedewerker zelf, op basis van het dossier en met in achtneming van de voorwaarden waar de 
aanvrager op basis van wet– en regelgeving aan dient te voldoen, gerichte vragen stelt die bijdragen 
aan een goed onderbouwde beslissing. 
Inzet van en samenwerking met externe partijen 
Door de pandemie zijn enkele contactprocessen die het ministerie van Buitenlandse Zaken uitvoert 
t.b.v. van de IND (zoals DNA-onderzoek of identificerende gehoren) geruime tijd stil komen te liggen. 
Daardoor zijn achterstanden ontstaan. Ook bleek dat personen soms vanwege reisbeperkingen de 
ambassades niet konden bereiken. Daarom is gekeken naar alternatieve oplossingen en is de IND een 
tijdelijke samenwerking aangegaan met de UNHCR voor het afnemen van (identificerende) gehoren via 
videoconferentie, op locaties dichter bij de klant. Dit biedt uitkomst voor vreemdelingen die in 
vluchtelingenkampen verblijven of moeilijk de ambassade kunnen bereiken. Voor nader onderzoek als 
DNA-afname is gekeken of een externe partij dit proces kan faciliteren in landen waar het postennet er 
minder of niet toe in staat is. Dit heeft geresulteerd in de start van een pilot waarbij de Internationale 
Organisatie voor Migratie (IOM) tijdelijk, in plaats van het ministerie van Buitenlandse Zaken, DNA 
afneemt in nareiszaken. Momenteel gebeurt dit in Griekenland, Soedan en Turkije. Wel blijft het 
ministerie betrokken in dit proces door het DNA-materiaal via diplomatieke koerierszendingen naar de 
IND in Nederland te zenden. Een andere vorm van samenwerking met een externe partij is uitgerold in 
Beiroet. Toen de kanselarij in Beiroet op 4 augustus 2020 door een zware explosie ernstig beschadigd 
raakte, is het ambassadepersoneel voor het mvv-proces uitgeweken naar het kantoor van de externe 
dienstverlener VFS Global om zo de continuïteit van de dienstverlening te kunnen borgen.  
Inburgeringsplicht Turkse nieuwkomers  
Voor mvv-plichtige personen die bij hun partner of echtgenoot in Nederland willen wonen of die 
geestelijk bedienaar zijn, geldt het behalen van het basisexamen inburgering buitenland als één van de 
voorwaarden voor de mvv-aanvraag. Het basisexamen inburgering buitenland wordt tot op heden 
afgelegd op een Nederlandse ambassade of een consulaat-generaal.  
Turkse gezinsmigranten zijn op basis van het Associatieverdrag tussen de EU en Turkije momenteel 
uitgezonderd van de inburgeringsplicht. Echter, naar aanleiding van een motie van de leden Paternotte 
33 
 

Annex: 
De consulaire cijfers 
Het aantal gedetineerdendossiers betreft hetgeen dat in 2020 open heeft gestaan en is derhalve inclusief dossiers die in 2019 
of eerder zijn geopend. Het aantal nieuw geopende dossiers in 2020 betrof 1528. Zie ook tabel ‘’Consulaire bijstand’’ en tabel 
‘’Totaal Nederlandse gedetineerden, per jaar’’.  
35 
 

 
  
37 
 

  
 
 
 
Consulaire bijstand 
Categorie 2013 2014 2015 2016 2017 2018 2019 2020 
(Financiële) bemiddeling 337 246 240 320 319 327 389 551 
Overlijdensgevallen 375 567 323 318 373 405 444 447 
Vrijheidsberoving 11 5 13 29 44 24 32 84 
Gedetineerden 1526 1370 1420 1384 1365 1481 1416 2818 
 
Kinderontvoeringen 4 2 1     
Onderzoek 66 63 61 36 24 20 17 24 
Ziekenhuisopnames 134 115 126 128 136 207 136 220 
Vermissingen 44 32 44 33 30 58 69 74 
Totaal 2.497 2.400 2.228 2.248 2.291 2.522 2.503 4.218 
 
39 
 

14
Gedetineerdenbegeleiding buitenland in jaar 2020 . 
 
Land Totaal Mannen Vrouwen Onbekend Drugsgerelateerd 
Algeria 1 1 0 0 1 
Armenia 2 2 0 0 0 
Australia 4 2 2 0 3 
Austria 4 4 0 0 0 
Belarus 1 1 0 0 0 
Belgium 114 107 5 2 4 
Benin 1 1 0 0 0 
Bolivia 2 2 0 0 0 
Brazil 18 16 2 0 14 
Bulgaria 9 9 0 0 4 
Cambodia 1 1 0 0 0 
Canada 3 2 1 0 1 
Cape Verde 5 5 0 0 3 
Central African Republic 1 1 0 0 0 
Chile 8 7 1 0 4 
China 14 13 1 0 4 
Colombia 8 8 0 0 4 
Costa Rica 1 1 0 0 1 
Croatia 3 3 0 0 0 
Cuba 6 5 1 0 2 
Czech Republic 3 3 0 0 0 
Denmark 19 19 0 0 1 
Dominican Republic 48 40 8 0 38 
Ecuador 2 1 1 0 1 
Egypt 8 7 1 0 6 
Ethiopia 1 0 1 0 0 
Finland 13 13 0 0 2 
France 153 143 10 0 73 
French Guiana 3 2 1 0 0 
Germany 347 329 18 0 30 
Greece 9 7 2 0 4 
Haiti 1 0 1 0 0 
Hungary 16 15 1 0 10 
India 10 9 1 0 3 
Indonesia 6 5 1 0 3 
Iran 3 3 0 0 1 
Iraq 3 2 1 0 0 
Israel 1 1 0 0 0 
Italy 14 12 2 0 4 
Japan 10 9 1 0 5 
Jordan 2 1 1 0 0 
Kazakhstan 1 1 0 0 0 
                                                           
14
 Bron: KOMPAS, registratiesysteem in het Engels. 
41 
 

43 
 

 
 
 
 
 
 
 
 
 
 
 
 
45 
 
 

