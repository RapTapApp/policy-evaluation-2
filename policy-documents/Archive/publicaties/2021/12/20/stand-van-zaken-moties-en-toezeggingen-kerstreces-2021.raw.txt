Stand van zaken moties en toezeggingen Kerstreces 2021 
 
Minister van Volksgezondheid, Welzijn, en Sport (VWS) 
 
Motie over welke onderdelen van de gezondheidszorg risico’s lopen en als vitale infrastructuur 
moeten worden aangemerkt 
Uw Kamer wordt naar verwachting begin 2022 geïnformeerd ten aanzien van de gewijzigde motie 
1
van het lid Van den Berg c.s. over bezien welke onderdelen van de gezondheidszorg risico’s lopen 
en als vitale infrastructuur moeten worden aangemerkt (t.v.v. motie 30 821, nr. 103). De 
herbeoordeling is momenteel nog niet gereed. Door de huidige pandemie heeft deze vertraging 
opgelopen. De verwachting is dat deze herbeoordeling begin 2022 is afgerond. Uw Kamer wordt 
daarna zo snel mogelijk over de uitkomsten geïnformeerd. 
 
Informatieplicht voor zorgaanbieders en het traumacentrum in een regeling op grond van artikel 62 
Wmg 
In het Verslag schriftelijk overleg over het concept-Uitvoeringsbesluit Wet toetreding zorgaanbieders 
(Wtza), de concept-wijziging Besluit uitbreiding en beperking werkingssfeer Wet Marktordening 
2
gezondheidszorg (BUB WMG) en de concept-AMvB acute zorg van 4 september 2020  heeft de 
toenmalige minister voor Medische Zorg en Sport toegezegd u de regels toe te sturen die de 
Nederlandse Zorgautoriteit (NZa) opstelt over acute zorg. Het gaat hierbij om het tijdig informeren 
van de NZa over eventuele plannen om het aanbod van acute zorg op een bepaalde locatie geheel of 
gedeeltelijk op te schorten of te beëindigen en over knelpunten in de beschikbaarheid of 
bereikbaarheid van de acute zorg die binnen het regionaal overleg acute zorgketen niet worden 
opgelost. Deze regels van de NZa sluiten aan op de AMvB acute zorg (hoofdstuk 8A van het 
Uitvoeringsbesluit Wkkgz). Na de publicatie van de AMvB acute zorg heeft de toenmalige minister 
voor Medische Zorg en Sport de NZa gevraagd deze regels op te stellen. De regels zijn onlangs 
gepubliceerd in de Staatscourant (bijlage 4). 
 
Evaluatie met bestuurders in de zorg 
De voormalig minister voor MZS heeft de Kamer toegezegd de Kamer de evaluatie Goed Bestuur in 
de zorg toe te sturen. De klankbordgroep die in het kader van de evaluatie is samengesteld, is 
bezig met de afronding van de aanbevelingen. Deze aanbevelingen worden in de eerste helft van 
december verwacht. De verwachting is dat de minister van VWS eind januari 2022 de 
beleidsreactie naar uw Kamer stuurt.   
  
                                                
1
 Kamerstukken II 2020/21, 30 821, Nr. 111 
2
 Kamerstukken II 2020/21, 29 247, Nr. 316 

Beroepenstructuur in de psychologische zorg 
Zoals toegezegd door de toenmalige minister voor Medische Zorg en Sport (MZS) tijdens het 
8
Algemeen Overleg arbeidsmarktbeleid in de zorg van 12 november 2020 is er met de VNG 
gesproken over het advies voor een vernieuwde beroepenstructuur in de psychologische zorg. De 
VNG deelt mijn opvatting dat er door de samenvoeging van het beroepen Kinder- en 
Jeugdpsycholoog met de Gezondheidszorgpsycholoog en van het beroep Psychotherapeut met de 
Klinisch psycholoog geen sprake zal zijn van een onwenselijke invoering van een hiërarchische 
structuur. Deze toezegging is daarmee afgedaan. 
De minister van VWS wil graag van deze gelegenheid gebruik maken uw Kamer te informeren over 
de voortgang omtrent de beroepenstructuur in de psychologische zorg. Uw Kamer is op 27 oktober 
9
2020 (Kamerstuk 29282, nr.414) geïnformeerd over het initiatief van samenwerkende 
beroepsverenigingen om tot een meer overzichtelijke beroepenstructuur voor de psychologische 
zorg te komen. Het advies ‘Een vernieuwde structuur voor de academische beroepen in de 
psychologische zorg’ heeft uw Kamer bij hiervoor genoemde brief ontvangen.  
Toenmalig minister voor MZS heeft uw Kamer toen tevens laten weten dat er eerst een 
impactanalyse dient te worden gedaan, alvorens besloten kan worden of tot implementatie kan 
worden overgaan. Het onderzoeksbureau SiRM heeft gekeken naar de algemene te verwachten 
effecten op de kwaliteit, toegankelijkheid en betaalbaarheid van de psychologische zorg. Het Nivel 
heeft specifiek gekeken naar te verwachten effecten op de verwachte instroom in het ‘nieuwe’ 
beroep van gezondheidszorgpsycholoog-generalist en de klinisch psycholoog-psychotherapeut. U 
treft beide impactanalyses in de bijlages 2 & 3 . Uw Kamer zal op een later moment geïnformeerd 
worden over het in te zetten beleid naar aanleiding van het advies en de bijbehorende 
impactanalyses.   
 
Stamceltherapie voor Multiple-sclerosepatiënten 
Het Zorginstituut heeft samen met betrokken partijen (o.a. de beroepsvereniging en de 
zorgverzekeraars) verkend hoe duidelijkheid gegeven kan worden in welke gevallen 
stamceltherapie voor Multiple-sclerosepatiënten tot het basispakket behoort. Daarbij is gekozen 
voor een zogenaamd Zorgadviestraject (ZAT). In een dergelijk traject duiden de zorgverzekeraars 
een door de beroepsgroepen aangeleverd dossier met de onderbouwing van de effectiviteit en 
stellen vast of deze behandeling voldoet aan de stand van de wetenschap en praktijk. De uitkomst 
van deze aanvraag is dat zorgverzekeraars vinden dat er op dit moment te weinig 
wetenschappelijk bewijs is over de effectiviteit van de behandeling om een ZAT te starten. 
Daarmee is opname in het verzekerde pakket nu nog te vroeg.  
Er vindt binnenkort overleg plaats over deze uitkomst tussen de zorgverzekeraars en de 
beroepsvereniging. Ik ga er vanuit dat in deze gesprekken ook relevant internationaal onderzoek 
specifiek gericht op deze patiënten meegenomen zal worden. Ik zal de Kamer informeren zodra 
hier meer over bekend is. 
 
Heldere voorwaarden aan ieder regiobeeld 
De motie van het lid Bergkamp c.s. over heldere voorwaarden aan ieder regiobeeld wordt 
10 11
uitgevoerd . In de voortgangsrapportage Juiste Zorg op de Juiste Plek is hier nader op 
ingegaan. Uit deze voortgangsrapportage wordt duidelijk dat er op een aantal van de moties al 
gerichte stappen zijn gezet. Tegelijkertijd worden op dit moment denk- en oplossingsrichtingen 
voor regionalisering verkend, waarover pas door een nieuw kabinet kan worden besloten. 
 
                                                
8
 Kamerstukken II 2020/21, 29 282, Nr.421 
9
 Kamerstukken II 2020/21, 29 282, Nr.414 
10
 Kamerstukken II 2020/21, 31 016 Nr. 331 
11
 Kamerstukken II 2021/22, 29 689, Nr. 1132 

Onafhankelijk onderzoek naar effectievere bestuurlijke regio-indelingen  
De motie van het lid Bergkamp c.s. over onafhankelijk onderzoek naar effectievere bestuurlijke 
15 16
regio-indelingen wordt uitgevoerd. In de voortgangsrapportage Juiste Zorg op de Juiste Plek is 
hier nader op ingegaan. Uit deze voortgangsrapportage wordt duidelijk dat er een aantal gerichte 
stappen zijn gezet. Zo is de afgelopen periode met verschillende partijen gesproken over de vraag 
hoe regionale samenwerking vorm krijgt en heeft de Raad voor Openbaar Bestuur (ROB) een 
advies uitgebracht over de vraag hoe de aanpak van regionale opgaven effectief kan worden 
georganiseerd. Op basis van de gespreksronde met veldpartijen en het advies van de ROB wordt 
het onderzoek naar effectieve en congruente regio-indelingen de komende periode verder 
vormgegeven.  
 
Landelijke uitrol van de pilot Zorgpad Observatie 
Constaterende dat door de inzet van de pilot Zorgpad Observatie 75% van de kwetsbare ouderen 
direct op de plek komt waar ze het beste geholpen kunnen worden, verzocht het lid Sazias te 
bezien hoe de pilot Zorgpad Observatie landelijk kan worden uitgerold. Soms is niet meteen 
duidelijk welke zorg de patiënt nodig heeft, waar die zorg het beste geleverd kan worden en of de 
verwachting is dat de patiënt na herstel naar huis kan. Om deze patiënten toch tijdig de juiste zorg 
op de juiste plek te kunnen bieden, worden binnen het eerstelijnsverblijf (elv) zogenaamde 
‘observatie- en diagnostiekbedden’ ingezet. 
Zorgaanbieders en zorgverzekeraars hebben sinds 1 januari 2019 afspraken gemaakt over deze 
observatie- en diagnostiekbedden. Per regio kan het verschillen hoe het experiment is ingericht. 
Dit hangt af van de behoefte die er in die regio is, de afspraken die worden gemaakt, welke andere 
zorg er wordt geboden en hoe de samenwerking in de regio plaatsvindt. Ook uit een gesprek over 
de pilot Zorgpad Observatie blijkt dat voor de passendheid van zorgvernieuwingstrajecten zoals 
deze altijd wordt gekeken naar de regionale context.  
Om als experiment goed aan te sluiten op de regionale behoeften zijn er verschillen ontstaan 
tussen de experimenten. Dit heeft ertoe geleid dat er verschillende inzichten zijn over waar deze 
bedden gepositioneerd moeten worden, verschilt per experiment (deels) welke patiëntenpopulatie 
geïncludeerd wordt en wordt er verschillend gedacht over welke zorg geleverd zou moeten worden 
op de observatie- en diagnostiekbedden. De NZa is daarom een onderzoek gestart om de 
experimenten beter in beeld te krijgen en de experimenten met de betrokken partijen te 
evalueren.  
De NZa is vanuit de doorontwikkeling elv in gesprek met de beroeps- en branchepartijen waarbij 
ook specifieke aandacht is voor observatie en diagnostiek. Hiermee voldoe ik aan de motie van het 
lid Sazias. 
 
Rapportage in 2021 over het zorggebruik en de zorgkosten voor en na een ingrijpende gebeurtenis  
Het op tijd beschikbaar krijgen van de data voor de Rapportage over het zorggebruik en de 
zorgkosten voor en na een ingrijpende gebeurtenis heeft langer geduurd dan gepland. Een deel 
van de data was niet op tijd beschikbaar. Hierdoor is helaas vertraging opgelopen en kan het 
rapport, zoals eerder was toegezegd, niet in het vierde kwartaal van 2021 worden opgeleverd. 
Naar verwachting zal dit onderzoek nu in het derde kwartaal van 2022 worden afgerond. 
  
                                                
15
 Kamerstukken II 2020/21, 35 570 XVI, Nr. 138 
16
 Kamerstukken II 2021/22, 29 689, Nr. 1132 

 
PGO financiering 
 
20
Bij de Kamerbrief van 11-12-2020 over de stand van zaken rond de persoonlijke 
gezondheidsomgevingen (PGO) heeft de minister voor MZS toegezegd u in 2021 te informeren hoe 
PGO’s op de langere termijn kunnen worden gefinancierd. Conform de brief is het Zorginstituut 
daartoe in 2021 gevraagd de mogelijkheden verkennen om deze financiering onder de 
Zorgverzekeringswet te brengen. Deze verkenning kan pas in december 2021 worden afgerond. De 
keuze voor een financieringsvorm voor PGO’s is aan het nieuwe kabinet. 
 
 
Staatssecretaris van Volksgezondheid, Welzijn, en Sport (VWS) 
 
Onderzoek naar medicinale cannabis voor specifieke patiëntgroepen 
21
Mede na de Motie van de leden Bergkamp en Sazias voor het uitzetten van onderzoeken naar 
(de werking van) medicinale cannabis voor specifieke patiëntgroepen heeft ZonMw de oproep 
uitgezet om voorstellen in te dienen voor onderzoek naar de werking van medicinale cannabis bij 
kinderen met therapieresistente epilepsie. In de oproep is onder andere als voorwaarde 
aangegeven dat het te onderzoeken product wordt vervaardigd op basis van de grondstof die 
geleverd wordt door het Bureau Medicinale Cannabis (BMC). Deze grondstof is in verschillende 
variëteiten beschikbaar met bekende hoeveelheden van de werkzame stoffen THC en CBD. 
Na de sluiting van de inschrijfperiode (eind september) hebben zich geen onderzoeks- of 
zorginstellingen aangemeld om onderzoek te kunnen doen. ZonMw onderzoekt momenteel de 
mogelijkheden en voorwaarden voor een hernieuwde openstelling van de subsidieoproep. 
In juli jl is het evaluatierapport over de rol van het Bureau Medicinale Cannabis naar de Kamer 
22
gestuurd waarin ook aandacht is voor wetenschappelijk onderzoek met medicinale cannabis en 
de ontwikkeling van een geneesmiddel. Naar aanleiding van dit Berenschot-rapport wordt 
momenteel het beleid herijkt en zal het nieuwe kabinet gevraagd worden een besluit te nemen 
over het al dan niet verruimen van de huidige mogelijkheden in wet- en regelgeving. 
 
Ziekenhuizen ondersteunen in het registreren van hun eigen bereidingen 
23
De motie van de leden Hijink en Paulusma over ziekenhuizen ondersteunen in het registreren 
van hun eigen bereidingen dateert van 8 juli 2021. Op 9 juli zijn door het lid Paulusma 
Kamervragen gesteld van dezelfde strekking als de motie, naar aanleiding van het initiatief van 
een aantal ziekenhuizen in de strijd tegen geneesmiddelkaping. Deze vragen heb ik 11 oktober jl. 
beantwoord (Aanhangsel Handelingen 2020-2021 nr. 241). In mijn beantwoording heb ik 
aangegeven dat ik dergelijke initiatieven ondersteun, en dat de stichting Nationaal Farmaceutisch 
Kennis-, ontwikkel- en opleidingscentrum (NFKOO) mede voor dit doel subsidie ontvangt. Met de 
beantwoording van deze vragen beschouw ik ook de motie als afgedaan. 
  
                                                
20
 Kamerstukken II 2020/21, 27 529, Nr. 232 
21
 Kamerstukken II 2020/21, 35 570 XVI, nr. 135 
22
 Kamerstukken II 2021/22, 29 477, Nr.711 
23
 Kamerstukken II 2020/21, 29 477, Nr. 725 

VWS overleg gevoerd met partijen waaronder de zorgkantoren en zorgverzekeraars. De landelijke 
afspraken zijn en worden regionaal nader ingevuld. Onderdeel daarvan is het zorgen voor 
voldoende crisisplekken in elke zorgkantoorregio en het bevorderen van de vindbaarheid (voor 
zorgverleners) van deze crisisplekken. Het overleg met de betrokken partijen en het maken van 
regionale afspraken is ook in 2021 voortgezet. Voor de V&V-sector en voor de sector 
gehandicaptenzorg is de crisiszorg voor cliënten die via crisisdiensten binnenkomen een nieuw 
fenomeen. Zorgkantoren en zorgaanbieders zijn met elkaar in overleg over wat noodzakelijk is 
voor een crisisbed, bijvoorbeeld ten aanzien van benodigde deskundigheid van zorgverleners en de 
mate van beveiliging, en zijn dat aan het realiseren. 
Er zijn in de regio’s al meer crisisbedden en de zorgkantoren bezien in overleg met de 
zorgaanbieders of verdere uitbreiding noodzakelijk is. Zorgverzekeraars Nederland monitort de 
totstandkoming van de regionale samenwerkingsafspraken en zorgkantoren en zorgverzekeraars 
zien toe op voldoende inkoop van crisisbedden. Hiermee wordt de motie afgedaan.  
 
Voortgangsrapportage Zevenpuntenplan onbedoelde (tiener)zwangerschappen 
In het Algemeen Overleg Zwangerschap en geboorte van 18 december 2019 heeft de 
staatssecretaris toegezegd om de Tweede Kamer in de voortgangsrapportage Zevenpuntenplan 
onbedoelde (tiener)zwangerschappen te informeren over de ‘prijsstelling’ van hulp in scholen (met 
name over de vraag of coördinator/adviseur niet teveel beslag op het budget leggen) in het kader 
van het stimuleringsprogramma relaties en seksualiteit. 
Scholen kunnen een stimuleringsbudget aanvragen van € 5000 per schoollocatie. Ze zijn vrij in de 
besteding van dit bedrag en kunnen hiermee een door het RIVM erkende interventie betalen. Alle 
aanbieders hebben hierbij een gelijke kans, de keuzevrijheid ligt bij de scholen. Ook kunnen 
scholen kiezen voor andere facultatieve onderdelen, zoals een ouderaanbod, teamtraining 
docenten of bijvoorbeeld een theatervoorstelling.  
Scholen zijn verplicht om een Gezonde School Coördinator (GSC) aan te stellen. Hierdoor is één 
persoon binnen de school verantwoordelijk voor de uitvoering en borging van de 
stimuleringsregeling. Deze GSC kan bijvoorbeeld een plan van aanpak opstellen hoe het thema 
beter ingebed kan worden in de organisatie. Sommige scholen kiezen ervoor om de uren van de 
GSC te bekostigen vanuit het stimuleringsbudget, anderen niet. Dit is aan de scholen zelf.   
Scholen die gebruikmaken van de stimuleringsregeling krijgen advies en ondersteuning van de 
Gezonde School-adviseur (GSA) van de lokale GGD. Hier zitten voor de school geen extra kosten 
aan verbonden. De GSA kan ondersteunen in het maken van een plan van aanpak, of adviseren in 
het kiezen van een interventie die past bij de betreffende school. De GSC en GSA bepalen samen 
hoe en waar de ondersteuning precies wordt ingezet. Op basis van deze informatie maakt de GSA 
vervolgens een schatting van het benodigde aantal uren voor ondersteuning. Per schoollocatie 
hebben GGD’en tot 20 uur beschikbaar. 
Omdat scholen vrij zijn in de besteding van de € 5000,- kunnen in de monitor geen algemene 
gegevens over de ‘prijsstelling’ van hulp in scholen (of coördinator/adviseur niet teveel beslag op 
budget leggen) worden opgenomen. Wel worden in de monitor gegevens opgenomen over 
bijvoorbeeld het aantal erkende interventies dat scholen afnemen of het aantal scholen dat 
facultatieve onderdelen inzet. 
 
Doorbreken van het taboe op de overgang 
28
Er zijn twee moties van de leden Ellemeet en Sazias die de regering oproepen om het taboe op 
de overgang te doorbreken. De regering onderschrijft het belang om op dit vlak een verandering 
tot stand te brengen. De regering ontvangt ook vanuit de maatschappij signalen dat de overgang 
voor vrouwen nog altijd moeilijk bespreekbaar is, zowel in de privésfeer als op het werk. Vervelend 
effect hiervan is dat de aan de overgang gerelateerde klachten niet altijd worden herkend, met 
                                                
28
 Kamerstukken II 2020/21, 35 570 XVI nr. 117 & Kamerstukken II 2021/22, 35925 XVI, nr. 102 

 
Klinische behandeling voor rokers 
30
Voor de uitvoering van de motie van het lid Sazias c.s. van september 2019 om te onderzoeken 
wat de mogelijkheden zijn een klinische behandeling te realiseren voor rokers die niet kunnen 
stoppen met hulp van beschikbare behandelingen, worden de komende twee jaar door middel van 
een experiment patiëntenprofielen en behandelmethodes in kaart gebracht op grond waarvan 
verzekeraars in de toekomst tweedelijns stoppen-met-rokenzorg kunnen vergoeden. Uw Kamer zal 
worden geïnformeerd over de uitkomsten van het onderzoek. 
31
Hiermee wordt tevens de voortgang weergegeven op de toezegging uit de brief van 4 juli 2019 
dat wordt onderzocht wat de meerwaarde is van een klinische opname bij tabaksverslaving in 
vergelijking met een ambulante behandeling. 
 
Beleidsreactie advies van de Gezondheidsraad over de herziening van de indicatiestelling 
griepvaccinatie 
Op 20 september jl. heeft de staatssecretaris u het advies van de Gezondheidsraad over de 
32
herziening van de indicatiestelling griepvaccinatie toegezonden en aangegeven binnen drie 
maanden de beleidsreactie op het rapport te verzenden. Helaas is het niet mogelijk gebleken de 
beleidsreactie binnen de gestelde termijn aan uw Kamer te verzenden vanwege de vereiste 
afstemming. Uw Kamer zal in het eerste kwartaal de beleidsreactie op het advies van de 
Gezondheidsraad ontvangen.   
 
Verkenning vervanging van de Krankzinnigenwet BES 
De verkenning naar een mogelijke vervanging van de Krankzinnigenwet BES is gestart. Op dit 
moment bevindt de verkenning zich in de inventarisatiefase: middels interviews worden 
knelpunten en behoeften in de huidige praktijk bij de openbare lichamen en andere relevante 
stakeholders op het gebied van geestelijke gezondheidszorg opgehaald.  
Aan de hand van voormelde inventarisatie zal een beleidsmatige en juridische appreciatie 
plaatsvinden. Wat haalbaar is in de kleinschalige context en afhankelijkheid van voorzieningen in 
de Landen zal hierbij betrokken worden. 
Op 9 november 2021 heeft de Staatssecretaris uw Kamer toegezegd u begin 2022 te informeren 
over de uitkomsten van de verkenning. Vanwege de beperkte personele capaciteit, 
beschikbaarheid en medewerking van lokale actoren zal dit mogelijk niet haalbaar blijken. De inzet 
is er op gericht uw Kamer in de eerste helft van 2022 te informeren. 
 
Uitkomsten van de analyse inzake medegelding van het Verdrag van Istanbul voor Caribisch 
Nederland 
De staatssecretaris heeft uw Kamer toegezegd u na het zomerreces te informeren over de 
uitkomsten van de analyse inzake medegelding van het Verdrag van Istanbul voor Caribisch 
Nederland. De analyse wordt op dit moment afgerond. Het ministerie van VWS is nog in gesprek 
met de betrokken departementen over de wijze waarop het Verdrag van Istanbul van kracht wordt 
in Caribisch Nederland. Uw Kamer wordt hierover zo snel mogelijk geïnformeerd.   
 
                                                
30
 Kamerstukken II 2019/20, 32 793, nr. 416 
31
 Kamerstuk 2019D49068 
32
 Kamerstukken II 2021/22, 32 793, Nr. 566 

