  
35 973 Wijziging van de Wet publieke gezondheid in verband met differentiatie in 
coronatoegangsbewijzen (Tijdelijke wet differentiatie 
coronatoegangsbewijzen)  
 
 
NOTA NAAR AANLEIDING VAN HET VERSLAG 
 
 
  Inhoudsopgave 
 
  Inleiding  
   
I. Algemeen deel 
1. Aanleiding en doel van het wetsvoorstel 
2. Hoofdlijnen van het voorstel 
3. Caribisch Nederland 
4. Verhouding tot hoger recht 
5. Regeldruk 
6. Uitvoering 
7. Toezicht en handhaving 
8. Financiële gevolgen 
9. Advies en consultatie 
10. Inwerkingtreding en overgangsrecht  
II. Artikelsgewijs 
 
  
1 
 

stijgende cijfers van het aantal opnames in het ziekenhuis en op de IC. Het zevendaags 
gemiddelde ziekenhuisopnames is 303,6 (21 tot en met 27 november 2021) ten opzichte van 
274,6 de week ervoor (14 tot en met 20 november 2021); het zevendaags gemiddelde IC-
opnames is 53,6 (22 tot en met 28 november 2021) ten opzichte  van 43,1 de week ervoor (15 tot 
en met 21 november 2021), maar vanwege het na-ijleffect zal in de ziekenhuizen en op de IC de 
instroom voorlopig waarschijnlijk nog niet dalen. Het reproductiegetal, de snelheid waarmee het 
virus zich verspreidt, is afgelopen week gedaald van 1,184 naar 1,055 en is sinds vandaag 0,99 (3 
december, 2021 met ijkdatum 18 november 2021).  
 
Effectiviteit ctb’s 
Het coronavirus zal naar verwachting nog lange tijd onder ons zijn. De mate waarin oplevingen ons 
parten zullen spelen is onzeker. Het ctb noch de andere maatregelen die op grond van hoofdstuk 
Va Wpg genomen kunnen worden noch de inzet op vaccinatie en testen, kunnen het virus in het 
geheel doen verdwijnen. Wel kunnen we ons weren tegen het virus door ervoor te zorgen dat we 
een ruime instrumentenkist hebben om de verspreiding van het virus te beperken. Geen enkele 
van de ons ter beschikking staande maatregelen is te zien als silver bullet, ookhet ctb niet. De 
inzet van het ctb is, naast de andere maatregelen die we tot onze beschikking hebben, een van de 
instrumenten die we nodig hebben om zo veilig mogelijk en tegelijkertijd als samenleving zo open 
mogelijk door de winter te komen. Het OMT geeft ten aanzien van de inzet en effectiviteit van het 
ctb en de drie verschillende mogelijke modaliteiten van het ctb (3G: gevaccineerd of getest en/of 
genezen, 2G: gevaccineerd en/of genezen, 1G: iedereen getest) het volgende aan: 
e 
- Advies naar aanleiding van de 126 bijeenkomst: “Het OMT wil daarnaast benadrukken dat een 
goed werkend systeem rond het CTB en goede toegangscontroles en handhaving belangrijk 
zijn. Ook wil het OMT wijzen op de mogelijkheid om in een volgende versoepelingsstap een 
verzwaard CTB in te zetten in bepaalde situaties of settingen.” 
e
- Advies naar aanleiding van de 128 bijeenkomst: “Breder inzetten van het CTB is een gerichte 
maatregel die effect kan hebben op de transmissie, de doorgifte van het virus. Voor de 
onderbouwing ervan verwijst het OMT naar haar eerdere adviezen hierover, maar hecht eraan 
hier op te merken dat het gebruik van CTB een gunstige invloed heeft op te verwachten 
ziekenhuisopnames, ook nu recent is gebleken dat vaccinatie de transmissie van het virus 
recent weliswaar minder lijkt te onderdrukken dan eerder het geval was. De prevalentie van 
besmettingen is immers nog steeds hoger in het ongevaccineerde deel van de bevolking, en de 
kans op transmissie bij een besmetting na vaccinatie is kleiner. Hierbij vindt het OMT het van 
belang dat er onderscheid wordt gemaakt in activiteiten en situaties die incidenteel en vrijwillig 
zijn, en situaties die een meer permanent karakter hebben zoals opleiding, werk en zorg (voor 
onderwijs, werk en zorg zie verderop in de brief). Het OMT adviseert in de volgende situaties 
het CTB ook in te gaan zetten: 
- in kunst- en cultuurbeoefening (vanaf 18 jaar); 
- buitenterrassen bij horeca; 
- doorstroomlocaties (zoals musea, kermis, etc.); 
- sportbeoefening (vanaf 18 jaar), met name daar waar het binnensport 
- betreft, waaronder ook sportscholen; 
- publiek bij amateurwedstrijden. 
[…] Dergelijke uitbreiding van toepassing van CTB is alleen effectief indien de  
afspraken ook gehandhaafd worden, waarbij naast CTB ook de identiteit van de  
persoon gecontroleerd moet worden.” 
e
- Advies naar aanleiding van de 129 bijeenkomst: “Het OMT maakt zich zorgen over het 
gegeven dat het aantal infecties snel toeneemt, en dat het aantal ziekenhuis- en IC-opnames 
verder doorstijgt. Zoals hierboven uitgelegd sluiten modelleringen van ziekenhuis- en IC-
opnames een overbelasting van de zorg, met kans op een té hoge belasting, niet uit. Vanuit de 
modelleringen komt naar voren dat er een reductie van ruim 20-25% van de relevante 
contacten nodig is om de verspreiding van het virus te beheersen en de Rt onder de 1 te laten 
dalen. De opvolging van de recent ingezette maatregelen lijkt momenteel te beperkt om dit 
effect te kunnen bewerkstelligen. Daarnaast levert de huidige praktijk van het CTB 
onvoldoende afdekking van de infectierisico’s en zou voor verdere risicoreductie gecombineerd 
moeten worden met aanvullende maatregelen zoals placering waar dat kan, in combinatie met 
de 1,5 meter maatregel.” 
  
                                                           
4
 Waarde van 26 november, met ijkdatum 11 november 
5
 Waarde van 30 november, met ijkdatum 15 november 
3 
 

ketenbesmetting wordt verkleind. We spreken over afremmen, omdat zonder toepassing van het 
ctb in een vergelijkbare omgeving en met een vergelijkbare infectiedruk meer besmettingen 
zouden plaatsvinden. De mate van afremming van de verspreiding van het virus door de inzet van 
het ctb is afhankelijk van de volgende factoren: 
- de mate waarin de basismaatregelen worden opgevolgd; 
- de zwaarte van de, al dan niet, geldende contactbeperkende maatregelen; 
- de ernst van de epidemiologische situatie op dat moment, voor wat betreft de prevalentie 
van het virus; 
- de specifieke modaliteit van ctb: 3G (gevaccineerd of getest of genezen), 2G (gevaccineerd 
of genezen) of 1G (iedereen getest)), waarbij geldt dat 2G  beter is dan 3G+1G, 3G+1G 
beter is dan 3G, en 3G beter is dan geen ctb in het voorkomen van besmettingen op de 
betreffende locatie; 
- kenmerken en aard van de omgeving en activiteit van de ctb-plichtige plek 
(geplaceerd/ongeplaceerd, zoals aantal bezoekers/klanten, duur en intensiteit van het  
contact, de feitelijke situering zoals binnen/buiten, etc.);  
- kenmerken van de bezoekers op de ctb-plichte plek (zoals leeftijd, mix van gevaccineerden 
en niet-gevaccineerden, en de aanwezigheid van personen met verhoogd risico op ernstig 
verloop van covid-19). 
 
Voor de daadwerkelijke inzet van het ctb heeft bovenstaande, met inbegrip van bovengenoemde 
factoren en adviezen van het OMT, tot gevolg dat: 
- sectoren langer veilig en verantwoord open kunnen blijven, danwel eerder veilig en 
verantwoord kunnen worden heropend, dan zonder de inzet van een ctb; 
- voorkomen kan worden dat andere veelal generieke (contact)beperkende maatregelen 
moeten worden genomen, of moeten blijven gelden, die meer ingrijpend zijn voor een 
grotere groep mensen, zoals een gehele of gedeeltelijke sluiting van sectoren; 
- de verspreiding van het virus wordt vertraagd daar waar een ctb geldt en daarmee 
mogelijke besmettingen en als gevolg daarvan ziekenhuisopnames worden voorkomen; 
- de kans op besmetting niet geheel wordt uitgesloten, want ook mensen die volledig 
gevaccineerd of getest zijn kunnen het virus overdragen. 
 
Het ctb is daarmee een maatregel die onder meer een bijdrage kan leveren aan dat mensen elkaar 
kunnen blijven ontmoeten, de zorg kunnen blijven krijgen die zij nodig hebben, onderwijs kunnen 
blijven volgen en hun werk en/of onderneming kunnen blijven voortzetten. De inzet van een ctb zal 
altijd in een bredere context van maatregelen ter bestrijding van de epidemie worden beoordeeld. 
In vergelijking met een ctb op basis van 3G al dan niet in combinatie met bepaalde aanvullende 
maatregelen, kan een ctb op basis van 2G in bepaalde omgevingen al onder minder gunstige 
epidemiologische omstandigheden, het heropenen van (delen van) sectoren verantwoord mogelijk 
maken.  
 
Noodzaak, proportionaliteit, subsidiariteit en duur van de inzet van het ctb 
Waar het de noodzaak, proportionaliteit, subsidiariteit en duur van de inzet van het ctb betreft, is 
van belang dat de grondslag voor deze maatregel – evenals die voor de overige maatregelen – is 
neergelegd in hoofdstuk Va Wpg. Dit hoofdstuk is tot stand gekomen met de Tijdelijke wet 
maatregelen covid-19 (hierna: Twm) en is van toepassing op de bestrijding van de epidemie van 
covid-19, of een directe dreiging daarvan (artikel 58b Wpg). De inbedding in hoofdstuk Va Wpg 
betekent dat de daarin geregelde algemene kaders voor het treffen van maatregelen ten behoeve 
van de bestrijding van de epidemie onverkort gelden als overwogen wordt om het ctb in te zetten. 
Dit geldt ook als nagedacht wordt over de inzet van het ctb op arbeidsplaats of in het mbo of ho en 
de inzet van een ctb dat gebaseerd is op 2G bij bepaalde activiteiten of voorzieningen. De 
inkadering van het ctb behelst het volgende. 
 
In de eerste plaats is hoofdstuk Va Wpg, dat tot stand is gekomen met de Twm, tijdelijk. De Twm 
is een tijdelijke wet. Daarmee is het ctb een tijdelijk instrument – net als de andere maatregelen 
die zijn opgenomen in hoofdstuk Va. Er kan worden besloten tot verlenging met ten hoogste drie 
maanden (artikel VIII, derde lid, Twm). De Afdeling advisering van de Raad van State wordt 
gehoord over de krachtens hoofdstuk Va Wpg geldende maatregelen voordat het verlengingsbesluit 
wordt genomen (artikel 58t Wpg). Bovendien dient na de plaatsing van het verlengingsbesluit in 
het Staatsblad, onverwijld een goedkeuringswetsvoorstel te worden ingediend (artikel VIII, vierde 
lid, Twm). Via deze weg hebben uw Kamer en de Eerste Kamer bepalende zeggenschap over het 
voortduren van de werkingsduur van de mogelijkheid tot inzet van het ctb, want deze maatregel 
komt alsnog te vervallen als het goedkeuringswetvoorstel niet wordt aangenomen (artikel VIII, 
vijfde lid, Twm).  
 
5 
 

(artikel 58c, derde lid, Wpg). Op deze manier beschikt uw Kamer dus in feite over een vetorecht 
wat betreft de daadwerkelijke inzet van het ctb. Verder zendt de minister van VWS op grond van 
artikel 58s, eerste lid, Wpg maandelijks aan beide Kamers van de Staten-Generaal een met 
redenen omkleed overzicht van de krachtens hoofdstuk Va Wpg geldende maatregelen en geeft hij 
daarbij aan wat de verwachtingen zijn ten aanzien van het voortduren van de maatregelen. Met de 
voortgangsrapportages die de minister van VWS aan uw Kamer zendt, voldoet hij aan deze 
maandelijkse rapportageplicht. In het daaropvolgende debat dat uw Kamer met de minister van 
VWS in de regel heeft, kunt u desgewenst het voortduren van een eventuele verplichte inzet van 
het ctb aan de orde stellen, al dan niet vanwege eventuele ongewenste effecten als gevolg 
daarvan.  
 
Tot slot geldt dat artikel 58e Wpg mogelijkheden tot differentiatie biedt en lokaal maatwerk. Bij 
ministeriële regeling kan onder meer onderscheid worden gemaakt tussen; 
- Aard, type en omvang van de omgeving of voorziening (bijv. de omvang van een winkel); 
- Sectoren (bijv. in de horeca of op evenementen) of delen daarvan (bijv. specifieke branches) 
en activiteiten (bijv. op arbeidsplaatsen); 
- Landelijk of lokaal (gemeenten) en met betrekking tot de openbare lichamen Bonaire, Sint 
Eustatius en Saba. 
 
Systematiek mogelijke inzet ctb’s 
Gelet op het voorgaande kan nu niet op voorhand gezegd worden of en zo ja, waar en wanneer, 
het ctb verplicht gesteld zal worden in bepaalde (delen van) sectoren, op een arbeidsplaats of in 
het mbo of ho. Dit geldt eveneens voor de vraag of en zo ja, wanneer bij bepaalde activiteiten of 
voorzieningen een ctb gebaseerd op 2G voor bezoekers en klanten zal worden ingezet. Voor 
toegang tot de arbeidsplaats, niet-essentiële detailhandel en onderwijs geldt dat de inzet van 2G-
ctb uitgesloten is. 
 
De inzet van een ctb en welke modaliteit (3G of 2G) verplicht gesteld wordt, hangt af van de vraag 
of dit noodzakelijk is gelet op de actuele epidemiologische situatie, of geen andere, minder 
ingrijpende maatregel mogelijk is om het beoogde doel te bereiken en of dit evenredig is gelet op 
het daarmee beoogde doel – dat wil zeggen de snelheid van de verspreiding van het virus 
afremmen en daarmee overbelasting van de zorg tegengaan, kwetsbare mensen in de samenleving 
beschermen en sectoren die nu (gedeeltelijk) gesloten moeten blijven, weer (geleidelijk) op een 
veilige manier heropenen. Bovendien mag het inzetten van de 2G-maatregel enkel indien sprake is 
van een zodanig risico op transmissie van het coronavirus dat een ctb dat gebaseerd is op 
vaccinatie, herstel of een negatieve testuitslag (‘3G’) niet volstaat. Wel kan de regering uw Kamer 
inzicht geven in de factoren die een rol spelen bij de afweging die in dit kader zal worden gemaakt.  
 
Zoals hierboven reeds beschreven worden bij de inzet van een ctb twee bepalende factoren in 
ogenschouw genomen: 1) de epidemiologische situatie op dat moment en 2) de mate van risico 
van de betreffende omgeving waar het ctb kan worden ingezet. Voor de uitwerking van deze twee 
6
factoren wordt, voor wat betreft de epidemiologische situatie, aangesloten bij de Aanpak Najaar . 
In de Aanpak Najaar staan de leidende signaalwaarden (ziekenhuis- en IC-opnamen) en bepalende 
contextfactoren, waaronder het aantal besmettingen, genoemd. Deze signaalwaarden geven aan 
wanneer Nederland, geredeneerd vanuit de druk op de zorgcapaciteit, zich in een “waakzaam”, 
“zorgelijk” of “ernstig” niveau bevindt. Het niveau “ernstig” wordt bereikt als één van de 
signaalwaarden wordt overschreden: zevendaags gemiddelde van ziekenhuisopnamen >100 of IC-
opnamen >25. Het niveau “zorgelijk” treedt in bij ziekenhuisopnames tussen de 40 en 100 of IC-
opnamen tussen de 10 en 25 en het niveau “waakzaam” bij ziekenhuisopnames < 40 of IC-
opnamen < 10. In de Aanpak Najaar is op basis van deze drie niveaus geformuleerd welke 
maatregelen gepast zijn ter bestrijding van de epidemie en hoe deze maatregelen concrete 
invulling kunnen krijgen. Bij de bestuurlijke afweging om tot de inzet van maatregelen te komen, 
waaronder de inzet van een ctb, wordt naast de hierboven genoemde signaalwaarden ook naar een 
set contextfactoren gekeken waaronder: het aantal opgenomen gevaccineerde en niet 
gevaccineerde personen, de immuniteits-ontwikkeling in de maatschappij, de beschikbare ruimte 
op de IC van dat moment, de druk op de zorgketen en de sociaal maatschappelijke en 
economische situatie. Op basis van de leidende signaalwaarden op dat moment en de stand van de 
contextfactoren besluit het kabinet over het nemen van maatregelen en de inzet van ctb’s.  
 
  
                                                           
6
 Kamerstukken II 2021/2022, 25295, nr. 1422. 
7 
 

bestrijding van de epidemie snel en slagvaardig handelen ten behoeve van de bescherming van de 
volksgezondheid vereist. Daarom gaat hoofdstuk Va Wpg uit van delegatie naar het niveau van een 
ministeriële regeling (behoudens de bepaling van de veilige afstand die als enige uitzondering bij 
algemene maatregel van bestuur geschiedt en de bepaling dat de inzet van het ctb in het 
beroepsonderwijs of het hoger onderwijs eerst nog een algemene maatregel van bestuur vergt). Bij 
de totstandkoming van de Tijdelijke wet maatregelen covid-19 heeft de regering erkend dat 
delegatie van ingrijpende regelgevende bevoegdheid ongebruikelijk en vergaand is, maar in het 
licht van de epidemie onontkoombaar. Vanuit een oogpunt van democratische legitimatie is in 
artikel 58c Wpg voorzien in parlementaire betrokkenheid bij de totstandkoming van de 
gedelegeerde regelgeving. Zoals in de inleidende overwegingen uiteengezet is, behelst deze 
procedure in feite een vetorecht van uw Kamer. Bij een voorhangprocedure is geen sprake van een 
vetorecht. 
 
De regering merkt op dat de Afdeling advisering van de Raad van State ter zake geen opmerkingen 
heeft gemaakt. De Afdeling acht van belang dat het in dit stadium alleen gaat om het creëren van 
de wettelijke mogelijkheid. De Afdeling wijst er op dat bij ministeriële regeling zal moeten worden 
gemotiveerd waarom de inzet van een 2G-ctb in de dan geldende omstandigheden noodzakelijk en 
proportioneel is, en dat de Tweede Kamer zich vooraf daar uitdrukkelijk over kan uitspreken. 
 
In hoeverre worden bij de MR ook weer de “trojka” voor de economische aspecten en de relevante 
planbureaus voor de sociale en welzijnsaspecten betrokken? 
 
Zoals bij elke bestuurlijke afweging rondom het inzetten van maatregelen ter bestrijding van de 
epidemie worden, naast het OMT, ook het Sociaal en Cultureel Planbureau (SCP) en de expertise 
van de ministeries van Financiën, Economische Zaken en Klimaat en Sociale Zaken en 
Werkgelegenheid (tezamen de trojka) aangewend voor een reflectie wat betreft de sociaal-
maatschappelijke en economische effecten van maatregelen die worden overwogen. Ook worden 
de gedragsunit van het Rijksinstituut voor Volksgezondheid en Milieu (RIVM), handhavers vanuit de 
Nationale Politie en communicatie-experts betrokken vanwege hun expertise betreffende de 
naleving en de handhaving van deze maatregelen. 
 
De leden van de D66-fractie hebben kennisgenomen van voorliggend wetsvoorstel. Zij zijn het 
met de regering eens dat als er alternatieven zijn voor sluiting van gehele sectoren, dat deze 
moeten worden benut. Zij hebben wel enkele vragen over de reikwijdte, de 
proportionaliteitstoetsen en definities die gebruikt worden in dit wetsvoorstel. 
 
De leden van de PVV-fractie zijn tegen 2G. Het Outbreak Management Team (OMT) stelt in het 
130ste OMT-advies dat een coronatoegangsbewijs (ctb): ‘géén maatregel is om virusverspreiding 
te voorkomen’. Genoemde leden achten voorliggende wetswijziging ontijdig vanwege de 
aanhoudende zeer hoge aantallen positieve tests, zeer snel oplopende ziekenhuisopnames, 
afschaling van de ziekenhuiszorg, huisartsenzorg en thuiszorg, de grote hoeveelheid 
verpleeghuizen waar corona heerst en de hoge oploop van sterfte in oudere leeftijdsgroepen. Het 
naar beneden krijgen van het aantal besmettingen met corona heeft de grootst mogelijke urgentie. 
De aandacht van de regering moet uitsluitend hierop gericht zijn. 
 
De leden van de CDA-fractie hebben kennisgenomen van onderhavig wetsvoorstel. Deze leden 
hebben hier enkele vragen bij. 
 
De leden van de SP-fractie hebben kennisgenomen van bovengenoemd wetsvoorstel. Zij zijn zeer 
verbaasd over de haast waarmee de regering deze controversiële wet wil invoeren, terwijl deze 
geen effectief middel oplevert het aantal besmettingen te laten dalen. Daarnaast hebben zij nog 
een aantal kritische vragen over dit wetsvoorstel. Zij verzoeken de regering deze vragen één voor 
één, uitvoerig en onderbouwd te beantwoorden omdat deze wet een gedegen en grondige 
behandeling verdient. 
 
De leden van de PvdA-fractie hebben met belangstelling kennisgenomen van het voorliggend 
voorstel om - kortweg- 2G in te voeren. Zij hebben daarbij een aantal vragen. 
9 
 

Gegeven de diverse wetswijzigingen rond het ctb vragen de leden van de ChristenUnie-fractie of de 
regering een overzicht kan geven van welk ctb-regime onder welke voorwaarden van toepassing is 
als de wetsvoorstellen allemaal zijn aangenomen en in werking getreden? 
 
In reactie op deze vraag wordt verwezen naar hetgeen hierover uiteen is gezet in de inleidende 
overwegingen.  
 
Lezen deze leden het wetsvoorstel goed dat artikel 58raa ook de wettelijke grondslag creëert voor 
het 2G+ beleid, waarbij vaccinatie of herstel gecombineerd dient te worden met een negatieve 
testuitslag? 
 
De leden van de ChristenUnie-fractie lezen het wetsvoorstel goed: de inzet van een ctb op basis 
van vaccinatie of herstel in combinatie met een negatieve testuitslag is mogelijk binnen het 
wetsvoorstel. In de wettekst is dit geëxpliciteerd met de zinsnede dat “al dan niet in combinatie 
met een bewijs van een testuitslag” deelgenomen kan worden aan activiteiten of toegang 
verkregen kan worden tot voorzieningen waarvoor het 2G-ctb verplicht is. Op basis van de 
epidemiologische situatie en de mate van risico en aard van de omgeving en (delen van)sectoren 
zal worden bezien welke modaliteit, uitsluitend 2G of 2G in combinatie met een bewijs van een 
testuitslag, zal worden verplicht. Hiervoor is wel vereist dat de benodigde testcapaciteit 
beschikbaar is. Ook zal dan moeten worden getoetst of 2G in combinatie met een bewijs van een 
testuitslag proportioneel is. Uiteraard is 3G als modaliteit ook een optie. 
 
De leden van de FVD-fractie hebben met grote bezorgdheid kennisgenomen van het wetsvoorstel 
en spreken hun afschuw uit over de wijze waarop dit met spoed door de regering ter hand wordt 
genomen. 
 
De leden van de Groep van Haga hebben met ontsteltenis kennisgenomen van het wetsvoorstel. 
Het 2G coronatoegangsbewijs is volgens deze leden een disproportionele aantasting van de 
grondrechten van niet-gevaccineerden. De regering versterkt het buitensluiten van niet-
gevaccineerden. Het drijft een wig tussen groepen in de samenleving omdat met het wetsvoorstel 
wordt beoogd om de vrijheden van de ene groep te vergroten door het inperken van de vrijheden 
van een andere groep. Daarmee wordt de al bestaande polarisatie als gevolg van het coronabeleid, 
verder vergroot, terwijl genoemde leden van de regering juist verwachten dat alles op alles gezet 
wordt om de polarisatie terug te dringen.  
 
De leden van de DENK-fractie hebben met de grootst mogelijke ontsteltenis kennisgenomen van 
het voorliggende wetsvoorstel.  
 
Het was de minister van Volksgezondheid, Welzijn en Sport die tijdens het coronadebat op 10 
maart 2021 zei: ‘Wij zullen nooit – en dat is belangrijk – we zullen nooit, misschien ook goed voor 
het filmpje, nooit mensen vragen zich verplicht te vaccineren of zich verplicht voelen om te 
bewijzen dat zij gevaccineerd zijn’. Genoemde leden constateren dat hiermee de zoveelste 
conflicterende uitspraak is gedaan door de minister in de bestrijding van het coronavirus. Immers, 
wanneer dit wetsvoorstel wordt doorgevoerd is er feitelijk sprake van het feit dat ‘mensen zich 
verplicht voelen om te bewijzen dat ze gevaccineerd zijn’. De leden van de DENK-fractie vragen 
daarom de minister van Volksgezondheid, Welzijn en Sport, onomwonden, luid en duidelijk zijn 
excuses aan te bieden, omdat hij staande het Kamerdebat Nederland heeft misleid door deze 
stellige uitspraak. 
 
Een ctb, zowel in 3G-vorm als in 2G-vorm, is niet te classificeren als zuiver vaccinatiebewijs, daar 
ook een bewijs van herstel de grond van afgifte kan zijn. De kwalificatie van de uitspraak waaraan 
u refereert laat ik verder voor uw rekening. 
 
De leden van de JA21-fractie hebben de nodige vragen over het voorliggende wetsvoorstel. Deze 
leden kijken er vreemd van op dat de regering een wetsvoorstel indient voor het invoeren van een 
ingrijpende 2G-maatregel die naar de onderbouwde inschatting van deskundigen niet gaat werken 
om de gestelde doelen te behalen, die de samenleving naar alle waarschijnlijkheid diepgaand 
verdeelt en die bovendien geen deel uitmaakt van een strategisch perspectief voor de langere 
termijn. Genoemde leden spreken hun afkeuring uit over een procedure waarin vliegende vaart de 
11 
 

getest, verreweg het meest effectief is als het aankomt op het voorkomen van besmettingen, 
ziekenhuisopnames en overlijden. Tevens leidt dergelijk beleid tot een meer gelijkwaardige 
verhouding, waarin de uitsluitingsmechanismen die prominent aanwezig zijn in het huidige voorstel 
worden voorkomen.  
Het lid concludeert dat de regering de berekening van het OMT over de effectiviteit van 
verschillende vormen van implementatie van het ctb naast zich neerlegt, en willens en wetens 
doorzet met een minder effectief en dus minder veilig systeem, met alle potentiële gevaren die dit 
met zich meedraagt. Het lid concludeert op basis van deze afweging dat de regering niet 
voornemens is in te zetten op de meest veilige en effectieve maatregelen, en derhalve niet inzet op 
het zo veel mogelijk voorkomen van besmettingen. Het lid concludeert dat de regering hiermee 
niet voldoet aan artikel 22, lid 1 van de Grondwet en verwerpt deze keuze. 
Het lid van de fractie van BIJ1 verzoekt de regering daarom met klem af te zien van dit 
wetsvoorstel. 
 
Het lid Omtzigt verwijst voor zijn inbreng voor het algemene deel naar de inbreng op het 
wetsvoorstel van de Wijziging van de Wet publieke gezondheid in verband met uitbreiding van de 
tijdelijke regels om de inzet van coronatoegangsbewijzen te verbreden naar personen die arbeid 
verrichten en bezoekers (Tijdelijke wet verbreding inzet coronatoegangsbewijzen). 
Het lid Omtzigt begrijpt dat men in een pandemie ernaar streeft besmettelijke mensen af te 
zonderen in isolatie en quarantaine te plaatsen zodat de ziekte ingedamd kan worden. 
De besmettelijke persoon heeft een verplichting ten aanzien van de gemeenschap om anderen niet 
te besmetten. De gemeenschap heeft daartegenover dan ook een verplichting ten opzichte van 
mensen die zich gedwongen moeten afzonderen. 
De redenering rond 2G is wat dat betreft merkwaardig: er zijn manieren waarop mensen kunnen 
aantonen niet besmettelijk te zijn, namelijk middels een test.  
De regering draait de redenering nu om en zegt: we beschermen niet gevaccineerden. Maar op 
basis waarvan kun je niet gevaccineerden, die via een testbewijs kunnen aantonen niet 
besmettelijk te zijn, tegen besmetting en ze daarom de toegang tot een plek te ontzeggen. 
Het lid Omtzigt vraagt of de regering kan aangeven hoe dat onder de grondwet of het Europees 
Verdrag voor de Rechten van de Mens (EVRM) mogelijk zou zijn. Immers in tegenstelling tot de 
3G-redenering, waarbij je anderen beschermt tegen besmetting, beperk je iemands 
bewegingsvrijheid, terwijl diegene aantoonbaar niet besmettelijk is. 
 
De grond- en mensenrechten die geraakt worden bij de inzet van het 2G-ctb zijn niet absoluut. 
Onder voorwaarden zijn beperkingen toegestaan. Eén van de voorwaarden is dat de maatregel een 
legitiem doel dient. De bescherming van de volksgezondheid en de bescherming van de rechten en 
vrijheden van anderen zijn legitieme doelen. Deze worden gediend met de inzet van het 2G-ctb, 
aangezien daarmee de snelheid van de verspreiding van het coronavirus wordt afgeremd, de 
overbelasting van de zorg wordt tegengegaan, kwetsbare mensen in de samenleving worden 
beschermd en sectoren die nu (gedeeltelijk) gesloten moeten blijven, weer (geleidelijk) op een 
veilige manier kunnen heropenen. Een en ander wordt gerealiseerd door met het 2G-ctb de 
transmissie van het virus te verminderen. Transmissie begint bij iemand die besmettelijk is. Als 
iemand bij een test op infectie met het coronavirus negatief test, wordt er van uitgegaan dat 
diegene niet besmet is geraakt met het virus en dus ook niet besmettelijk is voor anderen. Toch is 
dit niet uit te sluiten. Anders dan het lid Omtzigt veronderstelt, is ondanks een negatieve 
testuitslag altijd een risico dat iemand besmettelijk is. Dit komt met name doordat een vals-
negatieve testuitslag of een besmetting binnen 24 uur na afname van de test niet kan worden 
uitgesloten. Inmiddels zijn er vaccins die in sterke mate tegengaan dat mensen besmet raken met 
het virus of ervoor zorgen dat het ziekteverloop als gevolg van de infectie minder ernstig is. Verder 
is vastgesteld dat herstel van een infectie met het virus gedurende een bepaalde periode een 
bepaalde mate van bescherming biedt tegen een nieuwe infectie. Het ctb kan daarom ook 
gebaseerd worden op vaccinatie of herstel. Voorwaarde is dan wel dat een ctb gebaseerd op 
vaccinatie of herstel een kans op besmetting oplevert die vergelijkbaar is met of lager is dan bij 
een ctb gebaseerd op een negatieve testuitslag. 
Een belangrijk verschil is dat personen die niet gevaccineerd of genezen zijn, bevattelijker zijn voor 
een infectie dan gevaccineerden en herstelden en bij een infectie ernstiger ziek worden. Onder 
13 
 

plaatsvinden al dan niet in combinatie met placering of een vierkante meter norm. Dit is afhankelijk 
van de epidemiologische situatie op dat moment. In de huidige situatie, in risiconiveau ernstig op 
basis van de Aanpak Najaar, wordt de inzet van ctb op basis van 3G aangevuld met deze 
aanvullende maatregelen. Bij een lager risiconiveau kan een ctb als zelfstandig maatregel worden 
ingezet. Indien in een (deel van een) sector ctb op basis van 2G verplicht is, zullen in de 
ministeriele regeling alternatieven worden geboden aan de ondernemer om zijn activiteit of 
omgeving anders vorm te geven, gedacht kan worden aan placering . Dan geldt in die voorziening 
ctb op basis van 3G. 
 
De leden van de D66-fractie brengen in herinnering dat de nachthoreca al sinds de zomer is 
gesloten en dat 3G daar, ook bij een lagere infectiedruk (lees: ‘waakzaam’) aan het eind van de 
zomer, niet meer is overwogen. Dat terwijl 2G wel een optie zou zijn geweest in die periode. Deze 
leden constateren hiermee dat 2G niet altijd als opschalingsmogelijkheid is vanaf 3G en ook 
toegepast kan worden in een periode dat de situatie ‘waakzaam’ is. Deze leden vragen derhalve of 
er ook bij een blijvend OMT-advies van sluiting, zoals de nachthoreca, ongeacht de 
epidemiologische situatie, alsnog kan worden gewerkt met 2G. Zo ja, is dan de definitie 
‘besmettingsrisico’ in zijn algemeenheid niet een beter uitgangspunt om 2G in te zetten? 
 
Bij de bestuurlijke afweging om maatregelen te treffen worden de adviezen van het OMT 
meegewogen. Dit geldt ook voor een situatie waarin we bij een lage infectiedruk het advies zouden 
krijgen om alsnog 2G in te zetten voor bepaalde sectoren. Het is niet zo dat 2G ongeacht de 
epidemiologische situatie altijd een alternatief voor sluiting kan vormen. De inzet van 2G leidt er bij 
een hoge infectiedruk immers toe dat bepaalde hoogrisico-omgevingen eerder open gaan op een 
moment dat dit epidemiologisch niet verantwoord is. Het risico van besmetting is ook met de inzet 
van ctb’s nooit helemaal uit te sluiten.  
 
De leden van de D66-fractie lezen dat ook cultuur onderdeel is van deze wet. Binnen de 
cultuursector zijn er veel verschillende settings. Zo is het besmettingsrisico in een museum anders 
dan onder de bezoekers bij een ongeplaceerd poppodium. Echter, zijn tijdens de huidige 
‘avondlockdown’ ook musea, en ook bioscopen en theaters, verplicht gesloten. De regering lijkt 2G 
uit te sluiten voor musea of geplaceerde plekken, echter als het alternatief ook voor deze settings 
‘(gedeeltelijke) sluiting’ is, is ook dan 2G als alternatief in te zetten? Of zullen niet-hoogrisico 
settings binnen de cultuursector te allen tijde open blijven met in het uiterste geval 3G? Deze leden 
vragen in dit licht ook of het beoogde artikel 58raa lid 2 niet te veel beperkingen oplegt omdat dit 
artikel zegt dat 2G alleen kan worden ingezet als 3G niet mogelijk is. 
 
De inzet van een 2G-ctb is ingrijpender dan de inzet van een 3G-ctb en vormt een verdergaande 
beperking van grond- en mensenrechten. Deze verdergaande beperking kan slechts 
gerechtvaardigd worden indien sprake is van zwaardere epidemiologische omstandigheden en/of 
risicovoller omgevingen dan waarin- het 3G-ctb ingezet kan worden. Hieruit vloeit voort dat het 
2G-ctb ingezet zal worden in hoogrisico-omgevingen. Een hoogrisico-omgeving betreft bijvoorbeeld 
een ongeplaceerde setting waar moeilijk de veilige afstand gehouden kan worden. Ook kan sprake 
zijn van een hoogrisico-omgeving wanneer veel mensen, al dan niet geplaceerd, samenkomen 
gedurende een bepaalde tijd. Voor settings die niet te kwalificeren zijn als een hoogrisico-
omgeving, zal kunnen worden volstaan met een 3G-ctb. In de voorgestelde wettekst is dit tot 
uitdrukking gebracht met de voorwaarde dat de inzet van een 2G-ctb slechts aan de orde kan zijn 
indien de overdracht van het coronavirus gelet op de wijze van samenkomst van personen met het 
oog op de gevolgen voor de volksgezondheid onvoldoende kan worden tegengegaan wanneer 
behalve met een bewijs van vaccinatie of herstel ook met een negatieve testuitslag deelgenomen 
kan worden aan activiteiten of toegang verkregen kan worden tot voorzieningen. Bovendien 
bevordert het opnemen van deze voorwaarde, zoals de Afdeling advisering van de Raad van State 
adviseerde, de benodigde rechtszekerheid. 
 
De leden van de D66-fractie schetsen de situatie dat het tóch nodig kan zijn om 2G in te zetten in 
een niet-hoogrisico setting, bij een niet-essentiële voorziening en tijdens de periode ‘waakzaam’. 
Uit het voorzorgsprincipe, bijvoorbeeld door een nieuwe variant. Zij constateren dat uit de wettekst 
blijkt dat dit wel mogelijk is. Zij vragen de regering of dit klopt of dat de memorie van toelichting 
leidend is bij de vraag wanneer 2G ingezet kan worden. 
 
15 
 

gevaccineerd. Elke week worden er nog nieuwe eerste prikken gezet en zal de vaccinatiegraad van 
Nederland stijgen. 
De Gezondheidsraad is gevraagd om advies uit te brengen of het wenselijk is om kinderen te 
vaccineren. Deze aanvraag is gedaan om kwetsbare kinderen die behoren tot een medisch hoge 
risicogroep te kunnen beschermen tegen het een ernstige covid-19 infectie. Het doel hiervan is niet 
om hoger op de ECDC ranglijst te komen. 
Genoemde leden wijzen erop dat de informatiecampagnes over coronatoegangsbewijzen die 
claimen dat met een coronatoegangsbewijs “veilig” kan worden uitgegaan of gewinkeld, misleidend 
zijn. Ze zorgen voor schijnveiligheid en dragen bij aan de oploop in het aantal positieve tests en de 
oplopende druk op de zorg. Ze dienen daarom per direct gestopt te worden.  
De leden van de PVV-fractie dragen de regering op, ouderen en risicogroepen niet langer verkeerd 
voor te lichten maar hen te beschermen door hen op te roepen per direct wel afstand te houden tot 
anderen en bij drukte in binnenruimtes altijd een mondkapje te gebruiken. In ieder geval voor de 
duur dat ze hun derde prik nog niet hebben gekregen en de druk op de zorg zo hoog is. 
 
De leden van de CDA-fractie lezen dat de regering aangeeft dat het inzetten van de 2G-maatregel 
bij MR enkel mag indien sprake is van een zodanig risico op transmissie van het coronavirus, dat 
3G niet volstaat. Dat hangt onder andere af van de ernst van de epidemiologische situatie, mede 
gelet op de gevolgen daarvan voor de volksgezondheid. Genoemde leden vragen of dit betekent 
dat als 2G op een gegeven moment ingezet wordt, maar vervolgens de epidemiologische 
omstandigheden wijzigen, dit automatisch betekent dat de 2G-maatregel komt te vervallen. 
 
Indien de epidemiologische omstandigheden voldoende verbeterd zijn, zodat ook in hoogrisico-
omgevingen volstaan kan worden met het 3G-ctb, brengt het wetsvoorstel mee dat de verplichting 
van een 2G-ctb ingetrokken moet worden. 
 
Als wordt overwogen de 2G-maatregel in te voeren, zal hierover eerst een actueel advies van het 
OMT en een sociaalmaatschappelijk-economische reflectie worden gevraagd. De leden van de CDA-
fractie vragen welke organisaties hierbij de sociaalmaatschappelijk en economische reflectie zullen 
geven. Wordt vooraf overlegd met de sectoren waar de regering 2G-ctb wil toepassen? 
 
Vanaf het begin van de crisis laat de regering zich adviseren door het OMT, alsook het SCP en 
wordt de expertise van de ministeries van Financiën, Economische Zaken en Klimaat en Sociale 
Zaken en Werkgelegenheid (tezamen de trojka) aangewend voor een reflectie wat betreft de 
sociaal-maatschappelijke en economische effecten van maatregelen die worden overwogen. Ook 
wordt de gedragsunit van het RIVM om advies gevraagd, alsook de handhavers vanuit de Nationale 
Politie en communicatie-experts vanwege hun expertise betreffende de naleving en de handhaving 
van deze maatregelen. Dit zal rondom de eventuele inzet van een ctb op basis van 2G niet anders 
zijn. Verschillende sectoren waar de regering de inzet van een 2G ctb overweegt hebben hun 
standpunten inmiddels gedeeld met de regering. Met sommige van deze sectoren wordt actief 
overleg gevoerd. 
 
In het advies van de afdeling advisering van de Raad van State lezen de leden van de CDA-fractie 
dat, na een actueel OMT-advies en sociaalmaatschappelijke en economische adviezen, zal moeten 
worden gemotiveerd waarom de inzet van een 2G-ctb in de dan geldende omstandigheden 
noodzakelijk en proportioneel is. De regering heeft het in de memorie van toelichting echter niet 
over een ‘advies’, maar over een sociaalmaatschappelijke en economische ‘reflectie’ die in een 
dergelijk geval gevraagd wordt. Bedoelt de regering hier ook (zwaarwegende) adviezen met 
betrekking tot sociaalmaatschappelijk-economisch aspecten of toch een (vrijblijvende) reflectie?  
Wie brengt deze adviezen hierover uit? 
 
Zoals bij alle maatregelen die getroffen worden ter bestrijding van de crisis, zal aangegeven 
worden waarom de regering deze maatregelen proportioneel, subsidiair en noodzakelijk acht. 
Daarbij weegt het kabinet de adviezen van het OMT en het SCP mee, evenals de reflectie over de 
sociaal-maatschappelijke en economische effecten die door de ministeries van Financiën, 
Economische Zaken en Klimaat en Sociale Zaken en Werkgelegenheid (tezamen de trojka) worden 
17 
 

In die zin is het ctb een maatregel die onder meer een bijdrage kan leveren aan dat mensen elkaar 
kunnen blijven ontmoeten, de zorg kunnen blijven krijgen die zij nodig hebben, onderwijs kunnen 
blijven volgen en hun werk en/of onderneming kunnen blijven voortzetten. 
 
De leden van de PvdA-fractie lezen dat het voorliggend wetsvoorstel mede gebaseerd is op het 
129e advies van het OMT. Daarin werd de introductie van de zogenoemde ‘2G-maatregel’ genoemd 
als alternatieve mogelijkheid voor het standaard coronatoegangsbewijs (‘3G’). Inmiddels is het 
130e OMT-advies uit. In hoeverre heeft dat advies het beeld van de regering ten aanzien van de 
wenselijkheid van het invoeren van 2G nader beïnvloed? 
 
Het 130e OMT-advies ondersteunt naar oordeel van de regering het ingediende wetsvoorstel. Voor 
een toelichting hierop verwijs ik u naar de inleidende overwegingen. 
 
De leden van de GroenLinks-fractie merken op dat het demissionaire kabinet expliciet verwijst 
naar de Duitse deelstaat en de hoofdstad Berlijn betreffende de invoering van de 2G-maatregel. De 
voornoemde leden vragen derhalve of de regering een overzicht kan maken welke toepassingen 
van de 2G-maatregel worden gebruikt in Duitsland. Is het 2G-beleid uniform in Duitsland en in 
welke sectoren geldt deze wel en in welke sectoren niet? Tevens vragen deze leden of de regering 
een overzicht kan maken welke EU/EER-landen wél de 2G-maatregel hebben ingevoerd en welke 
niet? Waarom kiezen veel landen niet voor de 2G-maatregel? 
 
Het 2G-beleid in Duitsland is niet federaal georganiseerd, per deelstaat verschilt dit beleid. Op 23 
augustus jl. is in Duitsland op federaal niveau wel de “3G-regeling” in werking getreden. Vanaf die 
dag moeten bij een incidentie van meer dan 35 besmettingen per 100.000,  alle personen bij 
bepaalde instellingen (horeca, sport, cultuur etc.) laten zien dat ze of gevaccineerd of getest of 
genezen zijn. Veel deelstaten kiezen echter stapsgewijs voor de inzet van ctb op basis van 2G. 
Waarbij bovengenoemde faciliteiten alleen nog bezocht kunnen worden op basis van herstel of 
vaccinatie. Op 18 november jl. vond wederom een “Bund-Länder-Konferenz” (MPK) plaats. Op 
basis van het aantal ziekenhuisopnames als gevolg van corona zullen nieuwe maatregelen in de 
deelstaten worden genomen. Vanaf een hospitaliseringsgraad van 3 corona-patiënten per dag op 
100.000 inwoners zal 2G worden ingevoerd in het publieke leven (in de praktijk is dat in de meeste 
deelstaten het geval). Vanaf een hospitaliseringsgraad van 6 corona-patiënten op 100.000 zal 
toekomstig 2G+ beleid (gevaccineerden en herstelden die tevens getest zijn) worden ingevoerd in 
het publieke leven (m.n. discotheken, clubs, bars). Komt de hospitaliseringsgraad boven de 
9 corona-patiënten dan kunnen zwaardere maatregelen in afstemming met deelstaatparlementen 
worden ingevoerd. 
Sinds eind augustus is er in het merendeel van de deelstaten in Duitsland een vorm van 2G-beleid 
ingevoerd.  
Enkele voorbeelden van deelstaten t.a.v. 2G zijn: 
- Beieren: Er geldt in het algemeen 2G, bij culturele instellingen 2G+; kerstmarkten, clubs 
en bars zijn dicht. Contactbeperkingen (kinderen <12 en gevaccineerde personen tellen 
niet mee). Scholen en kinderdagverblijven zijn geopend, wel met PCR-tests; Lockdown in 
hotspots. 
- Brandenburg: 2G, geen aanwezigheidsverplichting meer op scholen, kerstmarkten dicht. 
Avondklok in hotspots. 
- Thüringen: 2G, kerstmarkten nog open, avondklok voor niet-gevaccineerde mensen, 
horeca sluit om 22.00uur. 
 
Duitsland bezint zich momenteel over de uitbreiding van 2G naar de detailhandel. 
Naast Duitsland zijn binnen de Europese Unie ook Oostenrijk, Italië en Luxemburg gestart met de 
inzet van ctb op basis van 2G in (delen van) bepaalde sectoren en samenleving. Het Oostenrijkse 
2G model verplicht alle bezoekers in onder andere hotels, restaurants, bars, nachtclubs, 
recreatiecentra, sportscholen, culture instellingen, kerstmarkten, skiliften om gevaccineerd of 
hersteld te zijn. Kinderen onder de 12 jaar zijn uitgezonderd. In Wenen moeten kinderen vanaf de 
leeftijd van 6 jaar negatief zijn getest op het virus. In Australië hebben verschillende deelstaten 
vaccinatieverplichtingen gesteld aan verschillende beroepsgroepen. Zo heeft de Government of 
Western Australia een vaccinatieplicht ingesteld voor onder andere grensmedewerkers, 
verpleeghuismedewerkers, cipiers, de politie, brandweerpersonen, supermarktmedewerkers, 
19 
 

beroepsonderwijs of het hoger onderwijs eerst nog een algemene maatregel van bestuur vergt). 
Om de genoemde redenen is hiervoor ook gekozen bij het daadwerkelijk inzetten van het 2G-ctb. 
Bij de totstandkoming van de Twm heeft de regering erkend dat delegatie van ingrijpende 
regelgevende bevoegdheid ongebruikelijk en vergaand is, maar in het licht van de epidemie 
onontkoombaar. Vanuit een oogpunt van democratische legitimatie is in artikel 58c Wpg voorzien 
in parlementaire betrokkenheid bij de totstandkoming van de gedelegeerde regelgeving. Zoals in 
de inleidende overwegingen uiteengezet is, behelzen de procedurele vereisten van dat artikel in 
feite een vetorecht van uw Kamer. 
De regering merkt op dat de Afdeling advisering van de Raad van State ter zake geen opmerkingen 
heeft gemaakt. De Afdeling acht van belang dat het in dit stadium alleen gaat om het creëren van 
de wettelijke mogelijkheid. De Afdeling wijst er op dat bij ministeriële regeling zal moeten worden 
gemotiveerd waarom de inzet van een 2G-ctb in de dan geldende omstandigheden noodzakelijk en 
proportioneel is, en dat de Tweede Kamer zich vooraf daar uitdrukkelijk over kan uitspreken. 
 
Waarom heeft de regering gekozen voor een grondslag voor 2G in cultuur, evenementen, horeca 
en niet-essentiële dienstverlening? Is dat eenzelfde afweging of een verschillende en kan de 
regering dat nader toelichten? Kan de regering per sector aangeven welke aanwijzingen en 
onderbouwingen zij heeft voor de mogelijke noodzaak tot invoering van 2G, zo vragen de leden 
van de ChristenUnie-fractie. Op welke momenten ziet de regering de invoering als nuttig, kan de 
regering dat kwantificeren naar omstandigheden of effect? 
 
De regering is van oordeel dat in deze sectoren sprake kan zijn van een hoogrisico-omgeving. 
Hoogrisico-omgevingen kenmerken zich door ongeplaceerde omgevingen waar afstand houden 
moeilijk is, omdat sprake is van een intensiteit van bewegingen en/of omgevingen (binnen/buiten) 
waar veel mensen (gedurende een langere periode) samenkomen op kleine afstand/dicht op 
elkaar. Uit deze kenmerken, of een combinatie daarvan, blijkt of een bepaalde omgeving te 
classificeren valt als een hoogrisico-omgeving. Vertaald naar de genoemde sectoren in het 
wetsvoorstel kan worden gedacht aan de nachthoreca, grootschalige ongeplaceerde evenementen, 
zoals een dance event, maar ook evenementen zoals professionele sportwedstrijden, waar publiek 
aanwezig is. Voor cultuur kan er worden gedacht aan een ongeplaceerd popconcert, bij niet-
essentiële dienstverlening op publieke plaatsen aan pretparken en dierentuinen. Bij het laatste gaat 
het om concentratie van personen die voor langere duur in elkaars omgeving zijn, bijvoorbeeld 
tijdens het wachten op een attractie. Op deze locaties is men vaak ook meerdere uren gedurende 
de dag aanwezig. Deze invulling sluit aan bij de bestaande systematiek van de wet, waarin bij wet 
is afgebakend in welke sectoren en onder welke voorwaarden een ctb kan worden toegepast en de 
precieze invulling wordt vastgelegd bij ministeriële regeling en daarbij ook wordt onderbouwd mede 
aan de hand van de actuele epidemiologische situatie. 
 
Kan de regering daarbij ingaan op welke wijze gedurende het doorlopen van het toepassen van 2G 
nadrukkelijk de proportionaliteit van de maatregel en het principe van subsidiariteit wordt gewogen 
en op welke wijze is dat nu al gebeurd? 
 
In de memorie van toelichting bij het onderhavig wetsvoorstel is reeds uitgebreid ingegaan op de 
proportionaliteit en subsidiariteit van de inzet van een 2G-ctb. De precieze invulling wordt 
vastgelegd bij ministeriële regeling op basis van een OMT-advies. In de toelichting op de 
ministeriële regeling wordt tevens ingegaan op de proportionaliteit en subsidiariteit van de 
maatregel. 
 
De leden van de fractie van de ChristenUnie vragen hoe de regering de voorgestelde maatregel 
beziet op de langere termijn. Maakt dit deel uit van die maatregelen of op welke wijze wordt dat 
bepaald?  
 
De gedifferentieerde inzet van een ctb, is één van de instrumenten om ons te weren tegen de 
gevolgen van de epidemie en de samenleving veilig en verantwoord te kunnen heropenen, dan wel 
langer dan zonder de inzet van een ctb, geopend te kunnen houden. Het verloop van de epidemie 
is grillig, en zal nooit exact te voorspellen zijn. Het is daarom niet op voorhand aan te geven 
wanneer de inzet van het ctb niet langer vereist zal zijn. Tegelijkertijd hecht de regering eraan te  
  
21 
 

Bij de inzet van het ctb worden zowel de epidemiologische situatie, alsook de mate van risico van 
bepaalde omgevingen waar het ctb wordt ingezet, in ogenschouw genomen. Voor de uitwerking 
van deze twee factoren wordt, voor wat betreft de epidemiologische situatie, aangesloten bij de 
Aanpak Najaar. Voor de toelichting op de nadere signaalwaarden en indicatoren verwijs ik u naar 
de inleidende overwegingen. 
 
Volgens het huidige epidemiologische beeld is er sprake van gezondheidsrisico’s voor kwetsbare 
mensen en is er dreigende overbelasting van de zorg. De leden van de DENK-fractie willen graag 
opheldering van de regering waarom er dan niet voor wordt gekozen specifieke maatregelen te 
nemen voor kwetsbare mensen in plaats van mensen die niet kwetsbaar zijn en getroffen worden 
door dit wetsvoorstel.  
 
Naast generieke maatregelen en de inzet van het ctb zet het kabinet ook in op specifieke 
maatregelen voor kwetsbare groepen. In mijn brief aan uw Kamer van 26 november jl. heb ik 
bijvoorbeeld toegelicht dat het mijn streven is met een aanvullend boosteroffensief zoveel mogelijk 
ouderen en kwetsbaren voor het einde van het jaar een booster aan te kunnen bieden. Zo kunnen 
mensen met syndroom van Down van 18 jaar en ouder binnenkort een boostervaccinatie halen. In 
9
mijn brief van 14 september jl. heb ik daarnaast beschreven, dat het kabinet mede op basis van 
advies van het OMT (OMT 125) en na overleg met vertegenwoordigers van de doelgroep heeft 
besloten een aantal maatregelen te treffen om deze groepen te blijven beschermen en te 
ondersteunen. Zo zijn de regelingen voor verstrekking van persoonlijke beschermingsmiddelen 
(PBM) en zelftesten via de apotheek verlengd. In het licht van de aangenomen motie van het lid 
10
Westerveld wordt de mogelijkheden onderzocht om dit nog verder te verlengen. Daarnaast is 
met branchepartijen gesproken over maatwerk om veilig winkelen voor deze groepen mogelijk te 
maken. 
Het verbaast genoemde leden ook dat de dreigende overbelasting niet wordt aangepakt aan de 
aanbodzijde. Kan de regering daarom een compleet overzicht geven van de afgelopen twee jaar 
wat er is gedaan om ervoor te zorgen dat  
- de ziekenhuiscapaciteit werd opgeschaald; 
- de capaciteit op de IC’s werd opgeschaald; 
- zorgpersoneel beter werd beloond; 
- zorgpersoneel sneller werd opgeleid; 
- personeel op de IC’s beter werd beloond; 
- er meer personeel werd aangetrokken voor de IC’s. 
 
Het kabinet heeft fors geïnvesteerd in de opschaling van zorgcapaciteit. Zo is er, op basis van het 
opschalingsplan Covid-19 van de LNAZ, in de pieken opgeschaald naar 1.550 IC-bedden met 
bijbehorende klinische bedden. Ook zijn maatregelen doorgevoerd op het vlak van onder meer de 
opleiding van personeel, vervoer, coördinatie, monitoring en informatiedeling. Voor de uitvoering 
van het plan heb ik voor de jaren 2020-2022 circa 500 miljoen euro beschikbaar gesteld. 
Daarnaast is het Landelijk Centrum Patiëntenspreiding (LCPS) opgericht, is beademingsapparatuur 
en beschermingsmateriaal ingekocht en is de samenwerking versterkt in hele zorgketen. Ook is 
ingezet op internationale samenwerking. Voor komend najaar en winter heeft het LNAZ 
aangegeven dat ziekenhuizen maximaal op kunnen schalen tot 1.350 IC-bedden voor een korte 
piekperiode.  
 
Daarnaast stel ik jaarlijks, om een concurrerende salarisontwikkeling mogelijk te maken, de 
overheidsbijdrage in de arbeidskostenontwikkeling (OVA) beschikbaar. Deze kabinetsperiode ging 
dat om circa € 6 miljard in de periode 2018-2021. Voor 2022 bedraagt de jaarlijkse 
overheidsbijdrage circa € 1,6 miljard bovenop de eerder al beschikbaar gestelde middelen. Dit 
maakt een structurele loonstijging van circa 2,5% voor alle medewerkers in de zorg mogelijk. Om 
nog een extra stap in beloning te kunnen zetten voor onder meer (IC)-verpleegkundigen en andere 
zorgprofessionals specifiek in het midden van het loongebouw, heeft het kabinet – in reactie op de 
                                                           
9
 Kamerstuk 25295, nr. 1422 
10
 Kamerstuk 25295, nr. 1577 
23 
 

 
Er zijn geen precieze cijfers beschikbaar van de in- en uitstroom van personeel op de IC’s. Wel 
geeft het Capaciteitsorgaan aan dat er geen aanwijzingen zijn dat de uitstroom van IC-
verpleegkundigen in 2020 sterk is veranderd door de toegenomen werkdruk op de IC door de 
11
COVID-19 pandemie. Dat beeld wordt versterkt door cijfers van PFZW, dat voor een deel van de 
algemene ziekenhuizen het aantal IC-verpleegkundigen in kaart brengt. Uit deze cijfers over de 
periode eerste kwartaal 2019-tweede kwartaal 2021 blijkt niet dat er een verhoogde in- of 
uitstroom is geweest van IC-verpleegkundigen, of een afname van het totaal aantal IC-
verpleegkundigen. Verder zijn er voor de eerste helft van 2021 cijfers uit het 
Onderzoeksprogramma Arbeidsmarkt Zorg en Welzijn over de totale in- en uitstroom uit de 
ziekenhuizen en de UMC’s. Er wordt hier steeds gekeken naar de in- en uitstroom in een totaal 
jaar. De instroom is vrijwel gelijk gebleven, van 64.750 in het tweede kwartaal van 2019, via 
63.100 in het tweede kwartaal van 2020 naar 64.900 in het tweede kwartaal van 2021. De 
uitstroom is gedaald van 60.000 personen in het tweede kwartaal van 2019, via 54.000 in het 
12
tweede kwartaal van 2020 naar 56.000 personen in het tweede kwartaal van 2021. 
 
Met betrekking tot de concrete acties om het zorgpersoneel te ondersteunen en ontlasten, verwijs 
ik u naar de beantwoording op uw vorige vraag. Ondanks deze acties is, nadat er al 20 maanden 
het uiterste wordt gevraagd van zorgprofessionals, de rek eruit. Dat uit zich onder andere in een 
hoger ziekteverzuim: in oktober van dit jaar bedroeg het ziekteverzuim in de ziekenhuizen 6,5%, 
13
voor de pandemie, in oktober 2019, was het verzuim in de ziekenhuizen 5,3%. Onder IC-
14
personeel bedroeg het ziekteverzuim in oktober 7,7%. De fysieke en emotionele belasting is hoog 
en dat lijkt nog een tijd zo aan te houden. Er zit een grens aan wat de zorgprofessionals kunnen 
doen en wat er redelijkerwijs van ze gevraagd kan worden.  
 
Zou het niet veel verstandiger zijn geweest de opschaling van de zorgcapaciteit in tijden van een 
pandemie met stip op prioriteit 1 te zetten in plaats van te sturen op maatregelen die tal van 
vrijheden van een substantiële groep Nederlanders beperken? 
 
Het kabinet heeft fors geïnvesteerd in de opschaling van zorgcapaciteit. Hierbij is op diverse 
vlakken ingezet. Het aantal IC-bedden is opgeschaald, evenals de tijdelijke bedden voor covid-
patiënten buiten het ziekenhuis. Er is geïnvesteerd in het opleiden van nieuwe verpleegkundigen en 
de mogelijkheden zijn gecreëerd om de opleiding tot IC-verpleegkundige versneld te doorlopen. 
Ondanks deze acties, vraagt de enorme zorgvraag die gemoeid gaat met deze pandemie het haast 
onmogelijke van ons zorgpersoneel. Geen enkel zorgsysteem is opgewassen tegen een niet 
aflatende stroom patiënten, die vanwege acute nood vaak ook direct moeten worden behandeld. 
Maatregelen worden juist genomen om te toegankelijkheid van zorg voor iedere Nederlander te 
garanderen. Hiermee proberen we gezondheidsschade voor de gehele populatie zoveel als mogelijk 
te beperken, juist op momenten wanneer de toegankelijkheid ondanks forse investeringen in 
zorgcapaciteit onder druk komt te staan. 
 
De regering stelt in het hoofdstuk over de aanleiding van dit wetsvoorstel dat er sprake is van 
gezondheidsrisico’s voor kwetsbare mensen en een overbelasting van de zorg dreigt. Het OMT stelt 
nadrukkelijk dat het ctb uitsluitend bij kan dragen ‘om risico's te beperken bij opening van sectoren 
en géén maatregel om virusverspreiding te voorkomen en een epidemie te bestrijden’. De leden 
van de DENK-fractie vragen waarom de regering toch voor de uitleg kiest waarvan het OMT zegt 
dat het niet een instrument is om virusverspreiding te voorkomen en een epidemie te bestrijden?  
  
                                                           
11
 Bron: Capaciteitsorgaan, 2020, te vinden op 20210826_persbericht-FZO-2021_DEF-.pdf 
(capaciteitsorgaan.nl)  
12
 Bron: AZW Statline 
13
 Bron: Vernet, 2021, te vinden op https://inzetzorg.arbeidsmarktinbeeld.nl/inzetzorg-landelijk-
dashboard 
14
 Bron: NZA, 2021 
25 
 

Kan de regering in dit verband ook een overzicht geven van wat bedoeld wordt met niet-essentiële 
dienstverlening? Wie bepaalt of een dienst essentieel is of niet-essentieel? Is dat niet 
persoonsgebonden en relatief? Immers, wat voor de één essentieel is, hoeft dat niet te zijn voor de 
ander. 
 
Met de aanstaande wijziging artikel 58a Wpg wordt onder niet-essentiële dienstverlening verstaan 
het hoofdzakelijk verstrekken aan afnemers van diensten die niet zijn gericht op de eerste 
15
levensbehoeften. Daarnaast gaat het enkel om dienstverlening op publieke plaatsen. Bij 
ministeriële regeling kan worden bepaald voor welke categorieën van niet-essentiële 
dienstverlening een ctb vereist zal zijn voor toegang tot die activiteiten of voorzieningen. Hierbij 
kan gedacht worden aan pret- en dierenparken, spellocaties, wellness, niet-essentiële cursussen en 
trainingen en bepaalde contactberoepen. Dit betekent overigens niet dat op al deze locaties ook 
een 2G-ctb zal gaan gelden. 
 
De leden van de DENK-fractie constateren dat het opvallend is dat zowel de besmettingscijfers als 
de ziekenhuisopnames omhoog zijn geschoten na de invoering van het ctb. Dit was niet het geval 
na het loslaten van de maatregelen op 26 juni jl. en zelfs niet dusdanig hoog als de blunder van de 
regering na ‘Dansen met Jansen’. Deze leden vragen of de afgenomen bereidheid om de 
basisregels na te leven de enige reden is van deze explosie van cijfers. Wordt hier onderzoek naar 
gedaan? De leden van de DENK-fractie vragen hoe het kan dat zowel de besmettingscijfers  
als de ziekenhuisopnames vorig jaar rond deze tijd lager waren, terwijl wij nu een vaccinatiegraad 
hebben van 89%. Deze leden vragen of nieuwe varianten of het niet naleven van de basisregels de 
enige redenen hiervoor zijn. Kan de regering hier meer toelichting op geven?  
 
Volgens het RIVM is de stijging in de meldingen en ziekenhuisopnames te wijten aan de toename in 
de contactmomenten tussen mensen, waardoor er meer gelegenheid is om het virus over te 
dragen. Daarnaast is er nog een relatief grote groep mensen die niet beschermd is door vaccinatie 
of doormaken van een eerdere besmetting. Verder is het zo dat vaccinatie goed beschermt, maar 
een nieuwe besmetting niet volledig uitsluit. Wel is het zo dat de kans op ernstig ziekteverloop 
sterk afneemt. De afgenomen bereidheid om de basismaatregelen na te leven is, naast de eerder 
genoemde redenen, ook een reden voor de toename van de cijfers. Het blijft daarom belangrijk om 
de basismaatregelen te blijven volgen om verspreiding te beperken. Hoe beter we dit met elkaar 
doen, hoe minder het virus zich kan verspreiden. 
 
De regering heeft op 4 november jl. aangegeven dat de geldigheid van de herstelbewijzen wordt 
verlengd naar een jaar. Dit is nog niet ingeregeld in de CoronaCheckApp. De leden van de DENK-
fractie vragen wanneer dit gaat gebeuren. Op zijn minst rekenen deze leden erop dat dit is 
ingeregeld voor de ingangsdatum van dit wetsvoorstel. 
 
De verlenging van de geldigheidsduur van het herstelbewijs voor nationaal gebruik naar 365 dagen 
is opgenomen in de wijziging van de Tijdelijke regeling maatregelen covid-19 (Trm). Deze wijziging 
is op 30 november jl. in werking getreden. Vanaf dat moment krijgen gebruikers die al een 
herstelbewijs in de CoronaCheck-app hebben ingeladen een melding dat deze kan worden 
verlengd.  
 
Papieren herstelbewijzen behouden de geldigheid van 180 dagen, zoals ook op het bewijs is 
aangegeven. Ditzelfde geldt voor papieren bewijzen die door de vaccinatiezetter via het HKVI 
webportaal zijn verstrekt. Bij het inladen van deze bewijzen in de app wordt de geldigheidsduur 
niet automatisch aangepast. 
 
De leden van de JA21-fractie constateren dat het doel van 2G zou zijn de snelheid van de 
verspreiding van het virus af te remmen, de overbelasting van de zorg tegen te gaan, kwetsbare 
mensen in de samenleving te beschermen en gesloten sectoren weer op een zogenoemde veilige 
                                                           
15
 Kamerstukken 2021/22, 35961, A. 
27 
 

Dit zal afhangen van de epidemiologische situatie. Een 2G-ctb kan alleen gevraagd worden indien 
een 3G-ctb niet volstaat; als de epidemiologische situatie het toestaat zullen sectoren zonder de 
inzet van een 2G-ctb worden heropend.  
 
Het OMT heeft geadviseerd dat niet de regering het land uit de coronacrisis kan leiden, maar de 
inwoners van dit land zelf. De gouden regel is dat iedereen zich aan de basismaatregelen houdt. In 
de loop van de maanden heeft de regering echter de nadruk gelegd op het reactief nemen van 
uiteenlopende ingrepen met het stelselmatig veronachtzamen van het grote belang van de 
basismaatregelen als absolute voorwaarde om corona in te dammen. Exemplarisch voor deze 
houding is ‘Dansen met Janssen’. De leden van de JA21-fractie zijn belangstellend naar de reden 
waarom de regering in deze houding volhardt door in te zetten op een zeer zware ingreep van het 
invoeren van 2G, terwijl zelfs de voornaamste adviseur, het OMT erop wijst dat de sleutel ligt bij 
gedrag van iedereen en niet bij het sluiten van deuren voor groepen mensen. Daarnaast lijkt ook 
de gedragsunit van het Rijksinstituut voor Volksgezondheid en Milieu (RIVM) zelf de verwachting te 
hebben dat het invoeren van 2G tot slechtere naleving van de basismaatregelen kan leiden, 
hiermee het mogelijke positief effect sterk verminderend. Het is de genoemde leden een raadsel 
waarom de regering niet de nadruk legt daar waar deze hoort te liggen, namelijk op verantwoord 
gedrag in plaats van aan te sturen op een blind vertrouwen in vaccinaties en 
coronatoegangsbewijzen als vrijgeleide naar een strikt gereguleerd soort vrijheid. 
 
De regering benadrukt, net als het OMT in zijn adviezen, dat het voor de beperking van de 
verspreiding van het virus essentieel blijft dat de basisregels worden nageleefd. Het ctb is een 
aanvullend instrument om onder ongunstige epidemiologische omstandigheden onderdelen van de 
samenleving open te houden. 
 
Een aan de Wet publieke gezondheid (Wpg) toe te voegen artikel 58raa bepaalt dat 2G kan worden 
ingevoerd ‘indien de overdracht van het virus SARS-CoV-2 gelet op de wijze van samenkomst van 
personen met het oog op de gevolgen voor de volksgezondheid onvoldoende kan worden 
tegengegaan wanneer behalve met een bewijs van vaccinatie tegen het virus SARS-CoV-2 of een 
bewijs van herstel van een infectie met dat virus ook met een bewijs van een testuitslag 
deelgenomen kan worden aan activiteiten of toegang verkregen kan worden tot voorzieningen’. De 
leden van de JA21-fractie vragen hoe de volksgezondheid wordt gediend met een maatregel die 
niet-gevaccineerden (die gezond kunnen zijn, dat terzijde) buiten de deur houden terwijl 
gevaccineerden elkaar, voorzien van entree op basis van 2G, onbelemmerd kunnen besmetten. 
Welk doel van de volksgezondheid is gediend met het weren van ongevaccineerden (om ze te 
‘beschermen’) terwijl gevaccineerden, in weerwil van hun per persoon relatief lagere 
besmettelijkheid, door de wet van de grote getallen de druk op de zorg alsnog kunnen laten 
toenemen door het in absolute aantallen grote aantal besmettingen dat zal plaatsvinden?  
 
Door in hoogrisico-omgevingen te werken met de inzet van ctb op basis van 2G kan het risico op 
doorgifte van het virus tussen bezoekers op die locatie en daarmee op het toenemen van het 
aantal ziekenhuisopnames worden beperkt. 
 
Als het de regering werkelijk te doen is de snelheid van de verspreiding van het virus af te 
remmen, de overbelasting van de zorg tegen te gaan en kwetsbare mensen in de samenleving te 
beschermen, zijn de leden van de JA21-fractie benieuwd waarom 1G (iedereen testen) als niet de 
moeite waard wordt beschouwd. Dit klemt temeer, nu de regering stelt de uitkomsten van het 
onderzoek naar de doeltreffendheid van het coronatoegangsbewijs vanwege de ernstige 
epidemiologische situatie niet te kunnen afwachten, terwijl de invoering van 2G uitgerekend in 
16
deze ernstige situatie niets zal betekenen.  
 
De Kamerbrief ‘Overwegingen 1G’ laat zien dat de afwegingen rond effectiviteit, praktische 
haalbaarheid, gedrag en proportionaliteit en subsidiariteit niet evident in het voordeel van 1G 
                                                           
16
 Kamerstuk 25295, nr. 1481. 
29 
 

de inleidende overwegingen uiteengezet is, behelzen de procedurele vereisten van dat artikel in 
feite een vetorecht van uw Kamer. 
De regering merkt op dat de Afdeling advisering van de Raad van State ter zake geen opmerkingen 
heeft gemaakt. De Afdeling acht van belang dat het in dit stadium alleen gaat om het creëren van 
de wettelijke mogelijkheid. De Afdeling wijst er op dat bij ministeriële regeling zal moeten worden 
gemotiveerd waarom de inzet van een 2G-ctb in de dan geldende omstandigheden noodzakelijk en 
proportioneel is, en dat de Tweede Kamer zich vooraf daar uitdrukkelijk over kan uitspreken. 
 
De leden van de SGP-fractie lezen in te toelichting dat bij MR zal worden bepaald ‘of een 2G-CTB 
wordt toegepast in een van de genoemde sectoren en zo ja, of het 2G-ctb voor de gehele sector of 
delen daarvan van toepassing is’. Deze leden vragen waarom hier staat ‘voor de gehele sector’. 
Immers, als geredeneerd wordt vanuit de beperking in artikel 58raa, tweede lid, kan 2G dan 
überhaupt wel worden toegepast in bijvoorbeeld de hele sector ‘horeca’? Kan de regering een 
situatie schetsen waarin het proportioneel zou zijn voor de gehele in de wet genoemde sector een 
2G-ctb in te voeren?  
 
Het is op voorhand niet aan te geven of voldaan wordt aan de vereiste noodzaak, subsidiariteit en 
proportionaliteit om in een gehele sector een 2G-ctb in te voeren. Deze beoordeling zal 
plaatsvinden op het moment dat wordt besloten om een 2G-ctb daadwerkelijk in te gaan zetten. 
Hierbij zal het in ieder geval gaan om een hoogrisico-omgeving zoals toegelicht in de inleidende 
overwegingen. 
 
De leden van de SGP-fractie wijzen erop dat in artikel 58rb, onverminderd de vereisten in artikel 
58b, tweede lid, voorwaarden worden gesteld waaraan de regering moet voldoen bij het 
verplichten van het gebruik van het ctb. Dit heeft betrekking op het 3G- ctb, maar ook op het 2g- 
ctb. Artikel 58rb stelt dat invoering van het ctb ‘gepaard moet gaan met voorzorgsmaatregelen om 
eventuele maatschappelijk ongewenste effecten ervan, waaronder afbreuk aan andere maatregelen 
tegen verspreiding van het virus SARS-CoV-2, vermijdbare achterstanden of ongelijke toegang tot 
activiteiten, voorzieningen of onderwijs te voorkomen, weg te nemen of te verminderen.’ Het 
bevreemdt de leden van de SGP-fractie dat in de memorie van toelichting nauwelijks wordt 
ingegaan op de vraag hoe deze voorwaarden zich verhouden tot eventuele invoering van het 2G-
beleid. Zo wordt in de bijlage bij het 130ste advies van het OMT gewezen op het risico dat 
invoering van het 2G-ctb zal leiden tot verminderde naleving van de basisregels. Hoe wil de 
regering dit ongewenste effect van het ctb tegengaan, als het al is tegen te gaan?  
 
In het 130ste advies van het OMT wordt opgemerkt dat invoering van het 2G-ctb mogelijk 
negatieve effecten zal hebben op naleving van de basisregels. Overeenkomstig hetzelfde advies 
van het OMT zal de regering het belang van de naleving van de basisregels dagelijks, blijvend en 
met nog grotere intensiteit dan nu blijven benadrukken. 
 
Daarnaast wordt expliciet genoemd het ‘voorkomen, weg nemen of verminderen’ van ‘ongelijke 
toegang tot activiteiten, voorzieningen’. Kan de regering uitleggen hoe het bij de daadwerkelijke 
invoering van een eventueel 2G-beleid nog aan deze specifieke voorwaarde voldoet? Is 2G 
überhaupt wel mogelijk, gegeven deze voorwaarde? Er wordt immers op grond van de 
vaccinatiestatus een ongelijke toegang tot activiteiten en voorzieningen gecreëerd.  
 
De Wpg schrijft reeds voor dat de inzet van het ctb gepaard dient te gaan met 
voorzorgsmaatregelen om eventuele maatschappelijk ongewenste effecten ervan, waaronder 
afbreuk aan andere maatregelen tegen verspreiding van het coronavirus, vermijdbare 
achterstanden of ongelijke toegang tot activiteiten, voorzieningen of onderwijs te voorkomen, weg 
te nemen of te verminderen. Bij de invoering van het 2G-ctb kan aan de voorwaarde worden 
voldaan om ongelijke toegang te verminderen. Het wetsvoorstel zelf bevat al enkele waarborgen. 
Vooreerst is van belang dat de reikwijdte van de inzet van het 2G-ctb is beperkt tot enkele niet-
essentiële, in het wetsvoorstel genoemde sectoren. Onderwijs behoort daar niet toe en het 2G-ctb 
zal evenmin ingezet worden op de arbeidsplaats. Overigens betreft het ook sectoren waarin niet in 
belangrijke mate achterstanden zullen optreden voor degenen die tijdelijk geen toegang kunnen 
krijgen. Bovendien biedt het de mogelijkheid om bij ministeriële regeling te bepalen op welke  
  
31 
 

alsmede bij de gedragsunit van het RIVM, bij handhavers vanuit de Nationale Politie en bij 
communicatie-experts vanwege hun expertise betreffende de naleving en de handhaving van deze 
maatregelen. 
 
De regering zal niet nalaten om dat te doen wat noodzakelijk is ter bestrijding van de crisis. Door 
middel van bovenstaande externe advisering zijn volgens de regering voldoende waarborgen om 
een stapeling van ongewenste maatschappelijke problemen te voorkomen. 
 
De leden van de SGP-fractie missen in het wetsvoorstel een bezinning op de effecten van het 
wetsvoorstel op de langere termijn. Welke precedent wordt met dit wetsvoorstel gecreëerd? Wat 
betekent dit wetsvoorstel voor de wijze waarop we technologie gebruiken om onderscheid te 
maken tussen bevolkingsgroepen?  
 
Zoals in de inleidende overwegingen uiteengezet is, betreft het wetsvoorstel een wijziging van 
hoofdstuk Va Wpg. Dit hoofdstuk bevat tijdelijke bepalingen ter bestrijding van de epidemie van 
covid-19. Deze bepalingen vervallen telkens na ten hoogste drie maanden, tenzij – na voorhang bij 
het parlement – besloten wordt tot gehele of gedeeltelijke verlenging met ten hoogste drie 
maanden (artikel VIII Tijdelijke wet maatregelen covid-19).  
Wat betreft de precedentwerking wordt erop gewezen dat de inzet van het 2G-ctb onderdeel is van 
samenstel van mogelijke maatregelen ter bestrijding van een pandemie met voor de recente 
geschiedenis ongekende proporties. Het is een wereldwijde, langdurige, intensieve crisis met zeer 
ingrijpende gevolgen voor individuen en de samenleving. Infecties met het coronavirus die leiden 
tot covid-19 kunnen ernstige of zeer ernstige gevolgen hebben voor het individu, mogelijk zelfs 
met fatale afloop. De volksgezondheid wordt bedreigd en de zorg dreigt te worden overbelast, 
waardoor ook andere patiënten dan degenen met covid-19 worden getroffen. Verder zijn de sociale 
en economische gevolgen van de pandemie en de bestrijding daarvan immens. De 
precedentwerking van dit wetsvoorstel, dat noodzakelijk is vanwege deze unieke situatie, is naar 
het oordeel van de regering derhalve beperkt. 
 
Wat betekent dit wetsvoorstel voor het vertrouwen van burgers in de overheid op de langere 
termijn, aangezien maandenlang door diezelfde overheid is volgehouden dat er nooit onderscheid 
zou worden gemaakt op basis van vaccinatiestatus? De leden van de SGP-fractie vragen de 
regering hierop in te gaan. 
 
Ook de regering acht vertrouwen in de overheid een groot goed. Tegelijkertijd is dezelfde overheid 
op grond van artikel 22 van de Grondwet verplicht om maatregelen te treffen ter bevordering van 
de volksgezondheid. De afweging om te komen tot de inzet van een ctb op basis van 2G is geen 
gemakkelijke, maar de regering acht deze inzet onder omstandigheden te voldoen aan de eisen 
van noodzaak, subsidiariteit en proportionaliteit. 
 
Het lid van de fractie-Den Haan leest dat het OMT in het 130ste OMT-advies schrijft dat de inzet 
van het ctb geen maatregel is om virusverspreiding te voorkomen en een epidemie te bestrijden. 
Het lid wil graag weten hoe deze constatering zich verhoudt tot het standpunt in de inleiding, dat 
de inzet van de ctb een alternatief instrument is voor maatregelen zoals het (gedeeltelijk) sluiten 
van de horeca. Welke wetenschappelijke basis is er voor dit standpunt? Het lid vraagt of de 
regering van mening is dat alternatieve maatregelen niet meer nodig zijn na de invoering van 2G. 
 
De regering gaat er vanuit dat het lid van de fractie-Den Haan bedoelt dat geen aanvullende 
maatregelen meer nodig zijn op een locatie waar een 2G-ctb van toepassing is. Het is op voorhand 
niet aan te geven dat of aanvullende maatregelen nodig zullen zijn. Zoals uiteen is gezet in de 
inleidende overwegingen, is dit  onder meer afhankelijk van de epidemiologische situatie en de 
risicofactoren van een setting. Voor toelichting over de inzet van het ctb verwijs ik u naar de 
inleidende overwegingen. 
 
Het lid van de BBB-fractie ziet niet in hoe dit wetsvoorstel bijdraagt aan de door de regering 
gestelde te behalen doelen: de impact van het virus beperken en het maatschappelijk leven zo veel 
mogelijk door te laten gaan. Niet alleen ziet het wetsvoorstel niet toe op het achterhalen van 
besmettingen bij een deel van de bevolking, namelijk de gevaccineerden en degenen met een 
herstelbewijs, maar biedt het deze groep juist een vrijbrief om minder goed de basismaatregelen te 
33 
 

schoonheidsspecialiste hieronder moeten vallen? Waarom is niet gekozen voor een strakkere 
afbakening van de hoog risico-omgevingen binnen de niet-essentiële dienstverlening? 
 
De regering is van oordeel dat in de sectoren die zijn opgenomen in het onderhavig wetsvoorstel 
sprake kan zijn van een hoogrisico-omgeving. Daarnaast is ervoor gekozen om aan te sluiten bij 
terminologie die reeds wordt gebruikt in de wet, zo ook voor niet-essentiële dienstverlening op 
publieke plaatsen. Hierbij kan worden gedacht aan pretparken en dierentuinen die een hoogrisico-
omgeving kunnen vormen. Voor contactberoepen, zoals een kapper, zal hier geen sprake van zijn, 
vanwege de beperkte omvang van de groep (één op één contact). De regering is van oordeel dat 
hiermee voldoende nadere afbakening is gegeven. 
 
De leden van de VVD-fractie lezen dat het bij niet-essentiële dienstverlening gaat om bijvoorbeeld 
pretparken en dierentuinen. Waaraan moet nog meer gedacht worden? Waarom zijn niet alleen 
deze activiteiten in de wet opgenomen?  
 
Naast deze voorbeelden kan ook worden gedacht aan speelhallen. De genoemde voorbeelden zijn 
bedoeld ter illustratie en niet als uitputtende lijst. 
 
Begrijpen genoemde leden het goed dat het niet mogelijk is 2G in te zetten in de situatie 
‘waakzaam’, en alleen in de situatie ‘zorgelijk’ of ‘ernstig’. Waarom is ervoor gekozen 2G ook in te 
zetten in de situatie ‘zorgelijk’? 
 
Vooralsnog is het niet het voornemen om het 2G-ctb ook in te zetten in “lichtere” epidemiologische 
situaties zoals waakzaam. Het voornemen is wel om het 2G-ctb ook in te zetten in het risiconiveau 
zorgelijk voor sectoren die hoogrisico-omgevingen kennen zoals de horeca en evenementen, indien 
deze de risico’s niet kunnen ondervangen door middel van mitigerende maatregelen zoals 
bijvoorbeeld placering.  
 
In het verleden was het lastig om in de praktijk en de regelgeving onderscheid te maken binnen de 
categorie horeca, bijvoorbeeld waar het ging om restaurants, danscafés, discotheken, natte en 
droge horeca. Hier zitten volgens de leden van de VVD-fractie grote verschillen in relatie tot het 
aspect ‘hoog risico-omgeving’. Hoe gaat de regering daar nu mee om bij de inzet van 2G? Gaat de 
horeca straks als totale sector aangewezen worden? Of gaat het straks gekoppeld worden aan 
sluitingstijden, dat wil zeggen na bijvoorbeeld 22.00 en 00.00 uur, dat dan 2G van toepassing kan 
zijn? En als dat het geval is, geldt dan voor die desbetreffende horecagelegenheden 2G ook 
overdag?  
 
Het is op voorhand niet aan te geven op welke wijze exact de toepassing van een 2G-ctb straks zal 
plaatsvinden. Zoals in de inleidende overwegingen is aangegeven zal een 2G-ctb alleen worden 
toegepast in hoogrisico-omgevingen. Niet alle situaties binnen de genoemde sectoren zullen 
hiervoor in aanmerking komen. Voor een geplaceerde omgeving in de horeca met een maximale 
omvang, zoals een restaurant, zal dit bijvoorbeeld niet aan de orde zijn. 
 
Kan de regering ingaan op het commentaar van Koninklijke Horeca Nederland dat op 25 november 
jl. aan de Kamer is gestuurd? Indien 2G gaat gelden in de horeca of delen daarvan, gaan daar dan 
geen of zo min mogelijk andere coronamaatregelen opgelegd worden, zoals 1,5 meter, 
sluitingstijden of groepsgrootte? 
 
Het uitgangspunt is dat bij inzet van een 2G-ctb de ondernemer zoveel mogelijk gebruik kan 
maken van de reguliere exploitatiemogelijkheden. De epidemiologische omstandigheden kunnen 
echter ertoe leiden dat nadere maatregelen wel noodzakelijk blijven, maar deze zullen beperkter 
zijn dan bij de inzet van het 3G-ctb op dat moment. 
 
  
35 
 

wel belangrijk, dat ook al zal deze groep wellicht vanwege hun kwetsbare gezondheid al voorzichtig 
zijn, dat er wel duidelijke instructies en informatie wordt meegegeven over prudent gebruik van de 
mogelijkheid en het in acht nemen van de basisregels. Hoe gaat de regering dat doen? 
 
Tijdens het Kamerdebat van 16 november jl. heb ik uw Kamer toegezegd om binnen enkele weken 
een proces uitgewerkt te hebben waarmee personen die niet gevaccineerd en personen die niet 
getest kunnen worden vanwege medische redenen, een uitzonderings-ctb kunnen ontvangen. Het 
voorgestelde wetsvoorstel creëert hier een grondslag voor. Het precieze proces om een 
uitzonderings-ctb te kunnen ontvangen zal via een ministeriële regeling vorm krijgen. Gezien de 
complexiteit van de beoordeling of iemand al dan niet gevaccineerd of getest kan worden, is het 
belangrijk om een zorgvuldig proces in te richten. En dit kost tijd. Daarbij beziet het kabinet welke 
stappen in dit proces zo snel als mogelijk gezet kunnen worden om mensen die daarvoor in 
aanmerking komen waar mogelijk zo spoedig mogelijk te voorzien van een uitzonderings-ctb. Het 
kabinet zet zich ervoor in om binnen enkele weken deze uitzonderingsroute gereed te hebben. Het 
kabinet zal uw Kamer hierover bij gelegenheid nader over infomeren. 
 
Hoe ver is de regering ook met het mogelijk maken van serologische testen om een QR-code te 
krijgen, aangezien de regering zou kijken hoe Zwitserland dat bijvoorbeeld heeft opgelost? 
 
[1]
Eerder heeft het kabinet al aangegeven het OMT voor nu te volgen in het negatieve advies op de 
inzet van serologische testen voor het ctb. De onderbouwing van dit advies door experts was 3-
ledig:  
1) Met een serologische test is het tijdstip van infectie niet vast te stellen en kan dus geen termijn 
aan het ctb worden gekoppeld.  
2) Er zijn geen internationaal geaccepteerde afkapwaardes bekend van antistoffen waarmee het 
verband aan getoond kan worden met de mate van bescherming. 
3) Er is een grote diversiteit aan serologische testen, waarvan de meest sneltesten ongeschikt of 
niet gevalideerd zijn om een voldoende betrouwbare uitslag te geven over de mate van immuniteit.  
Dit brengt de praktische belemmering mee dat de beste resultaten worden gegenereerd op 
professioneel afgenomen veneus bloed. Dit vereist echter een voorbehouden handeling door een 
BIG-geregistreerd zorgprofessional en die zijn in deze crisis al onvoldoende voorhanden. Ik heb de 
wens vanuit uw Kamer goed gehoord om te kijken wat wel mogelijk kan zijn op dit gebied en volg 
daartoe de ontwikkelingen op dit gebied nauwlettend. Zo zijn recent gesprekken gevoerd met 
Zwitserland en Israël. In deze landen wordt serologie al wel in gezet voor een herstelbewijs voor 
nationaal gebruik. In Israël wordt serologie echter uitsluitend gebruikt als aanvullende test bij de 
afgifte van een herstelbewijs en niet als alleenstaand bewijs van een doorgemaakte infectie. 
Zwitserland erkende te worstelen met het gebrek aan wetenschappelijke onderbouwing voor 
internationaal geaccepteerde afkapwaardes en de daaraan gekoppelde geldigheidsduur. Toch heeft 
Zwitserland besloten om bij een positieve uitslag van een serologische test, als deze is 
geanalyseerd door een geaccrediteerd laboratorium, een herstelbewijs met een beperkte 
geldigheidsduur van 90 dagen af te geven, wel wetende dat deze termijn niet op zekere gronden is 
gesteld. Daarbij betalen mensen in Zwitserland zelf voor deze test. Tot nu toe zijn er dus geen 
landen gevonden waar de serologische test als volwaardig alternatief wordt ingezet. Ook is hier 
relevant dat in EU-verband nog geen overeenstemming is bereikt om serologische testen te 
gebruiken als basis voor een herstelbewijs om mee te reizen.  
Welke wet- en regelgeving zou hiervoor nog aangepast moeten worden? Zou dan in relatie tot 2G 
op deze wijze ook een ctb verkregen kunnen worden? 
 
                                                           
[1]
  127e advies Outbreak Management Team | Brief | Rijksoverheid.nl 
37 
 

De leden van de VVD-fractie pleiten nog steeds voor het daadkrachtig inzetten op vaccinatie van de 
groep die nog niet gevaccineerd is. Hoe is de voortgang op dit punt? Welke best practices zijn er bij 
de GGD’ en die goed werken en hoe worden die gedeeld? Deze leden begrijpen uit de brief van de 
regering over vaccindonatie dat de regering geen vaccins van Sanofi of Valneva inkoopt en maar 
beperkt Novavax en Curevac. Wat is daarvan de reden? Deze leden krijgen namelijk signalen dat er 
mensen zijn die wel willen laten vaccineren maar dan bijvoorbeeld specifiek alleen met Valneva. Als 
deze vaccins mensen eventueel over de streep zouden trekken zich wel te laten vaccineren, dan is 
het natuurlijk zonde deze kans te laten lopen. Is de regering dat met deze leden eens? 
Het is belangrijk dat we beschikken over een portefeuille van veilige en effectieve vaccins, die zijn 
gebaseerd op verschillende technologieën. Dankzij deze inzet beogen we een portfolio dat breder is 
dan alleen mRNA-vaccins. Voor mensen die deze vaccins niet kunnen of willen krijgen, zijn er ook 
vaccins van Janssen (vectorvaccins) en zal, na oordeel van het EMA en daaropvolgende 
marktoelating door de Europese Commissie wanneer dit oordeel positief is, het vaccin van Novavax 
(eiwit) beschikbaar komen.  
Nederland heeft een optie genomen op het eiwit-vaccin van Novavax. Hiervan heeft Nederland er 
840.000 besteld. Bij het beschikbaar komen van het Novavax-vaccin zal de Gezondheidsraad 
gevraagd worden hoe deze vaccins het best ingezet kunnen worden. Zodra voor dit vaccin 
markttoelating wordt afgegeven kan het ook worden ingezet. 
 
Valneva komt mogelijk pas in de loop van 2022 beschikbaar. Het kabinet is van mening dat we 
voor 2022 en 2023 al over voldoende mRNA-vaccins en alternatieven hiervoor beschikken. Daarom 
zijn slechts 10.000 doses van dit vaccin afgenomen. Hiermee maken we deel uit van deze 
overeenkomst, wat ons de kans biedt om in 2023, indien dat op dat moment gewenst is, een 
grotere hoeveelheid van dit vaccin af te kunnen nemen. Beide eiwit-vaccins moeten nog worden 
goedgekeurd door de EMA. 
 
Het is inderdaad belangrijk om te blijven onderzoeken of een groep mensen zich met een ander 
type vaccins eventueel over de streep zou laten trekken om zich wel te laten vaccineren. Daarom 
zal de gedragsunit van het RIVM gevraagd worden om de beweegredenen en overwegingen van 
mensen op dit punt verder te onderzoeken. 
Zij willen graag weten of 2G ook regionaal of lokaal ingezet kan gaan worden. Zo nee, waarom 
niet?  
 
Het huidige artikel 58e van de Wpg geeft de mogelijkheid om te kunnen differentiëren. Dit is onder 
andere mogelijk binnen en tussen gemeenten. Derhalve bestaat de juridische mogelijkheid om een 
2G-ctb regionaal of lokaal in te kunnen zetten. 
 
De leden van de VVD-fractie willen verder graag weten in welke andere landen in de Europese 
Unie, maar ook bijvoorbeeld in de VS, Australië, Nieuw-Zeeland en Israël, er gewerkt wordt met 2G 
en hoe dat ingezet wordt. 
 
Binnen de Europese Unie zijn onder andere Duitsland (deels), Oostenrijk, Italië en Luxemburg 
gestart met 2G. In Duitsland wordt 2G ingezet in verschillende deelstaten. Het Oostenrijkse 2G 
model verplicht alle bezoekers in onder andere hotels, restaurants, bars, nachtclubs, 
recreatiecentra, sportscholen, culture instellingen, kerstmarkten, skiliften om gevaccineerd of 
hersteld te zijn. Kinderen onder 12 zijn uitgezonderd. In Wenen moeten kinderen vanaf de leeftijd 
van 6 jaar negatief zijn getest op het virus. In Australië hebben verschillende deelstaten 
vaccinatieverplichtingen gesteld aan verschillende beroepsgroepen. Zo heeft de Government of 
Western Australia een vaccinatieplicht ingesteld voor onder andere grensmedewerkers, 
verpleeghuismedewerkers, cipiers, de politie, brandweerpersonen, supermarktmedewerkers, 
kinderopvangmedewerkers, openbaarvervoermedewerkers en personen die op scholen werken. 
Nieuw Zeeland heeft een vaccinatieplicht ingesteld voor bepaalde beroepen op het gebied van 
gezondheid en gehandicaptenzorg, in het onderwijs en de gevangeniswezen.  Ook Israël kent deels 
een 2G beleid, onder andere voor inkomende reizigers.  
 
 
  
39 
 

De CoronaCheck-app werkt nu zo dat er - als het gaat om het ctb - één QR-code wordt getoond, 
ongeacht of dit gebaseerd is op een negatieve test, een herstel of vaccinatie. Het voorstel van de 
leden van de D66-fractie betekent dat een herstel- of vaccinatiebewijs alleen getoond mag worden 
als er ook een recente negatieve test beschikbaar is. In technische zin is dat mogelijk en kan dit 
binnen 8 tot 12 weken ingeregeld zijn, maar het creëert wel diverse praktische problemen voor 
burgers die niet met de app maar met een papieren bewijs werken en het vraagt daarnaast om een 
aanpassing van de controletaak voor de ondernemer.  
 
Zo moeten gebruikers van een papieren bewijs in dat geval zowel een bewijs op basis van een 
vaccinatie of herstel, als een bewijs op basis van een negatieve test tonen. Dit omdat een papieren 
bewijs niet op afstand ongeldig kan worden gemaakt totdat er een negatieve test beschikbaar is. 
De controleur zal beide bewijzen moeten scannen en beide bewijzen moeten geldig zijn. Ook 
buitenlandse bezoekers die beschikken over een DCC zullen meerdere bewijzen moeten tonen. 
Controle op twee bewijzen vergt dat de ondernemer zijn controleproces anders inricht. Dat 
betekent naast aanpassing van de software ook een aanpassing van de DPIA en aanpassing van 
wet- en regelgeving. 
 
De leden van de D66-fractie lezen dat 2G alleen ingezet kan worden als de situatie ‘zorgelijk’ of 
‘ernstig’ is. Zij onderschrijven het belang van proportionaliteit. Eerder vroegen zij echter ook naar 
de nachthoreca die ook in een fase van waakzaam gesloten was. Daarbij stelt de regering: 
‘Specifiek voor het ctb geldt dat de inzet in het maatschappelijk belang moet zijn aangewezen, dat 
de inzet uitvoerbaar en doelmatig is en gepaard gaat met voorzorgsmaatregelen om eventuele 
maatschappelijk ongewenste effecten ervan te voorkomen, weg te nemen of te verminderen 
(artikel 58rb Wpg).’ Hierin lezen deze leden dat om te voorkomen dat er maatschappelijke effecten 
zijn zoals sluitingen, het ctb kán worden ingezet. Hoe zit dat bij het toepassen van 2G als het OMT 
dit specifiek adviseert om sluitingen te voorkomen of toename in ziekenhuisopnames te drukken? 
 
Het 2G-ctb is een maatregel om in ongunstige epidemiologische situaties toch bepaalde delen van 
de samenleving open te houden, waarbij het risico op besmetting en ziekenhuisopname zoveel 
mogelijk wordt beperkt. Onder minder ernstige epidemiologische omstandigheden kan het 3G-ctb 
volstaan. 
 
De leden van de D66-fractie vragen de regering een opsomming te geven van hoogrisico-
omgevingen in de niet-essentiële dienstverlening. Zij vragen specifiek welke contactberoepen wel 
onder deze categorie kunnen vallen, en welke niet. Zij willen waken voor willekeur binnen deze 
categorie.  
 
Hoogrisico-omgevingen kenmerken zich door ongeplaceerde omgevingen waar afstand houden 
moeilijk is, omdat sprake is van een intensiteit van bewegingen en/of omgevingen (binnen/buiten), 
en waar veel mensen (gedurende een langere periode) samenkomen op kleine afstand/dicht op 
elkaar. Uit deze kenmerken, of een combinatie daarvan, blijkt of een bepaalde omgeving te 
classificeren valt als een hoogrisico-omgeving. Voor niet-essentiële dienstverlening op publieke 
plaatsen kan worden gedacht aan pretparken, speelhallen en dierentuinen die een hoogrisico-
omgeving kunnen vormen. Voor contactberoepen, zoals een kapper, zal hier geen sprake van zijn, 
vanwege de beperkte omvang van de groep (één op één contact). Bij nadere uitwerking in de 
ministeriële regeling beoordeeld zal nader ingevuld worden wanneer er sprake is van een 
hoogrisico-omgeving. 
 
Genoemde leden vragen te reflecteren op de afbakening van niveau’s ‘waakzaam’, ‘zorgelijk’ en 
‘ernstig’ en in hoeverre deze te hoog dan wel te laag zijn voor de grens voor het inzetten van 2G. 
Hoe zijn deze niveaus in Duitsland? 
 
Het ctb is een maatregel om in ongunstige epidemiologische situaties toch bepaalde delen van de 
samenleving open te houden waarbij het risico op besmetting en ziekenhuisopname zoveel 
mogelijk wordt beperkt. Hiervoor zal een toets plaatsvinden om te kunnen beoordelen of deze 
41 
 

het opstellen van deze Nederlandse wet? Hoe verklaart de regering de keuze van Duitsland zich te 
richten op maatregelen als 2G en uitbreiding van 3G en juist af te zien van toekomstige 
lockdownachtige maatregelen? Wat zegt het Robert Koch Institute van deze keuze van de Duitse 
regering, mede in het licht dat er discussie is over het toepassen van 2G als alternatief voor een 
lockdown? 
 
Op basis van het aantal ziekenhuisopnames van personen besmet met covid-19 zullen er in 
Duitsland nieuwe maatregelen in de deelstaten worden genomen. Vanaf een hospitaliseringsgraad 
van 3 covid-patiënten per dag op 100.000 inwoners zal 2G worden ingevoerd in het publieke leven 
(in de praktijk in de meeste deelstaten al het geval). Vanaf hospitaliseringsgraad van 6 covid-
patiënten per dag per 100.000 inwoners zal toekomstig 2G+ worden ingevoerd in het publieke 
leven (m.n. discotheken, clubs, bars). Komt de hospitaliseringsgraad boven de 9 patiënten per dag 
per 100.000 inwoners, dan kunnen zwaardere maatregelen in afstemming met 
deelstaatparlementen worden ingevoerd, hierbij worden lockdownachtige maatregelen niet 
uitgesloten. 
 
De leden van de D66-fractie hebben naast de internationale voorbeelden, genoemd door de 
regering, ook kennisgenomen van landen als Italië en Estland alwaar ook 2G geldt of gaat gelden. 
Zijn er naast deze landen ook andere landen bekend waar een 2G beleid is? 
 
Verschillende landen hebben inderdaad een vorm van 2G-beleid geïntroduceerd en dit aantal 
neemt gestaag toe. Griekenland heeft aangekondigd covid-19 vaccinaties verplicht te stellen voor 
personen ouder dan 60 en voor toegang tot onder andere theaters en sportscholen. Buiten Europa 
kan ook worden gekeken naar Australië en Nieuw-Zeeland als landen waar 2G-beleid wordt 
ingezet. 
 
Zij constateren voorts dat toegangstesten in veel landen, waaronder Italië, Duitsland en Frankrijk, 
niet meer gratis zijn. Zijn er naast deze landen ook andere landen bekend waar weliswaar gewerkt 
wordt met 3G maar waar mensen zelf moeten betalen voor de toegangstest in het geval zij niet 
beschermd zijn? In welke landen binnen de Europese Unie worden toegangstesten onbeperkt, en 
volledig, gesubsidieerd door de overheid?  
 
Sinds zaterdag 13 november jl. mogen alle Duitse burgers zich weer (minimaal) één keer per week 
gratis laten testen (antigensneltest). Binnen het korte tijdsbestek voor beantwoording is het helaas 
niet mogelijk gebleken een volledig beeld te geven in welke Europese landen onbeperkt gratis 
toegangstesten beschikbaar gesteld aan burgers. 
 
De leden van de D66-fractie constateren dat ook de ‘Groep van Experts voor Managementstrategie 
van COVID-19’ (GEMS) in België een advies heeft uitgebracht over 2G op 15 november jl. Kan de 
regering dit bevestigen en een uitleg geven waarom ook zij dit adviseerde voor België? 
 
Op 17 november jl. heeft de Belgische corona expert raad (GEMS) een advies uitgebracht waarin 
zij adviseerde een G2 + negatieve test beleid te voeren voor evenementen waar geen afstand 
en/of mondkapjesbeleid en/of ventilatie kon worden gerealiseerd (bijvoorbeeld in het nachtleven, 
dansevenementen, etc.). De onderbouwing hiervoor was dat hoewel vaccinatie een persoonlijke 
bescherming biedt tegen ernstige ziekte, de feitelijke situatie en wetenschappelijk onderzoek 
aantoont dat het minder bescherming biedt tegen het oplopen van een infectie en het besmettelijk 
of licht ziek worden. De GEMS schreef dat er een noodzaak was om hier beter over te 
communiceren om ervoor te zorgen dat mensen de Belgische Covid Safe Ticket niet zien als 
volledig bewijs voor alle activiteiten en dat andere preventieve maatregelen (b.v. maskers) 
belangrijk blijven. De GEMS vond het van belang dat dat bij activiteiten met een hoog risico een 
negatieve test (= persoon is waarschijnlijk niet besmettelijk) wordt toegevoegd aan een 
gevaccineerde persoon (= beschermd tegen ernstige ziekte) om het risico op superspreader 
gebeurtenissen te verminderen. Daarbij gaf de GEMS aan dat het uiteraard van essentieel belang is 
dat de totale testcapaciteit toereikend en betaalbaar is. 
43 
 

De leden van de PVV-fractie wijzen erop dat de ctb-modellering 2G uit het 130ste OMT-advies 
gebaseerd is op verouderde cijfers en er is misschien zelfs sprake van een kapitale rekenfout. 
Wetten kunnen niet gebaseerd worden op cijfers die een momentopname zijn en zeker niet als die 
cijfers zich in de loop van de tijd tegengesteld aan een wet bewegen.  
 
De leden van de PVV-fractie wezen er al eerder op maar zien nu dat de Inspectie Gezondheidszorg 
en Jeugd (IGJ) besmettingsfeestjes constateert van mensen die snel nog via een herstelbewijs een 
ctb proberen te bemachtigen. Dit stuwt het aantal besmettingen op. De regering neemt door het 
niet per onmiddellijke ingang intrekken van voorliggend wetsvoorstel een onbegrijpelijk risico op 
overbelasting van de zorg door deze opstuwing. Alleen het stoppen met de invoering van 2G kan 
dit voorkomen. Deelt de regering deze opvatting? Zo nee, hoe stopt de regering deze opstuwing 
van het aantal positieve tests? 
 
De regering deelt niet de opvatting dat alleen het stoppen met de invoering van ctb op basis van 
2G de toename van het aantal besmettingen kan stoppen. Besmettingsfeesten zorgen, als deze 
daadwerkelijk plaatsvinden, zeker voor een opstuwend effect voor het aantal positief geteste 
personen. Er is nu geen inzicht in de mate van voorkomen van deze, zeer onverstandige, feesten. 
Wie zichzelf op deze manier besmet, brengt opzettelijk de publieke gezondheid, zichzelf en zijn of 
haar omgeving in gevaar. De reactie kan dan niet zijn om een wetsvoorstel dat die publieke 
gezondheid beoogd te beschermen als de maatschappij verder geopend wordt in te trekken. 
 
De leden van de CDA-fractie lezen dat de regering aangeeft dat het aantal hoogrisico-omgevingen 
en daarmee de omvang van de toepassing van 2G in niveau ‘zorgelijk’ lager zal zijn dan in niveau 
‘ernstig’, gegeven de lagere infectiedruk en druk op de zorg. Kan de regering aangeven of er 
sectoren dan wel onderdelen van sectoren zijn waar in het niveau ‘zorgelijk’ sowieso geen 2G-ctb 
zal gaan gelden? 
 
Vooralsnog is de inzet van een 2G-ctb voorzien in slechts specifieke sectoren. Het gaat om 
hoogrisico-omgevingen binnen de sectoren horeca, evenementen, cultuur en niet-essentiële 
dienstverlening op publieke plaatsen. Dit betekent dat voor andere sectoren een 2G-ctb sowieso 
niet zal worden verplicht. Verder geldt – zoals eveneens expliciet is vastgelegd in de wet – dat voor 
de toepassing van 2G sprake moet zijn van een zodanig risico op transmissie van het coronavirus 
dat aannemelijk is dat 3G niet volstaat. Of dit het geval is hangt af van twee factoren, te weten: 1) 
de ernst van de epidemiologische situatie, mede gelet op de gevolgen daarvan voor de 
volksgezondheid en 2) de omgeving waarbinnen mensen samenkomen. Aan de hand van deze 
factoren wordt bepaald of het risico op transmissie van het virus voldoende kan worden 
tegengegaan met toepassing van de 3G-maatregel al dan niet gecombineerd met een andere 
maatregel, waaronder in het bijzonder placering of het hanteren van een maximale groepsgrootte. 
 
Op veel plaatsen zal een 2G-ctb niet snel, of helemaal niet, aan de orde zijn, omdat geen sprake is 
van een hoogrisico-omgeving. Hierbij kan worden gedacht aan kunst- en cultuurbeoefening, maar 
ook aan contactberoepen die vallen onder de niet-essentiële dienstverlening en in het algemeen 
geplaceerde bijeenkomsten (met een beperkte omvang), zoals een voorstelling of restaurant, zo 
schrijft de regering. De leden van de CDA-fractie vragen of zij daarin kunnen lezen dat voor deze 
onderdelen van de aangewezen sectoren in principe géén 2G-ctb verplicht zal gaan worden? Zo 
niet, kan de regering dan aangeven voor welke van deze onderdelen van de aangewezen sectoren 
zij wel al bij voorbaat aan kan geven dat 2G-ctb daar nooit verplicht zal worden?  
 
Voor zowel kunst- en cultuurbeoefening als voor contactberoepen geldt dat zij naar het oordeel van 
de regering niet zullen vallen onder een hoogrisico-omgeving vanwege de veelal geringe omvang. 
De daadwerkelijke kenmerken van een setting zullen bepalen of er een bepaalde omgeving te 
classificeren valt als een hoogrisico-omgeving. Het ligt wel voor de hand dat een geplaceerde 
bijeenkomst, zoals een restaurant of voorstelling, niet aan deze kenmerken zal voldoen. Voor een 
nadere toelichting op de systematiek van ctb op basis van 3G danwel 2G verwijs ik u naar de 
inleidende overwegingen. 
45 
 

 
In het licht van de motie van het lid Westerveld wordt in dit onderzoek de effectiviteit van de 
huidige inzet van ctb om verspreiding tegen te gaan afgezet tegen iedereen testen. In dit 
vervolgonderzoek wordt de effectiviteit van 1G, 2G en 3G onderzocht door de TU Delft, in 
samenwerking met de Erasmus Universiteit en de Universiteit Utrecht.  
Daarnaast blijft het kabinet nauwlettend de vinger aan de pols houden en laat het zich breed 
adviseren, ook ten aanzien van de eventuele indirecte negatieve consequenties op korte en/of 
langere termijn van de invoering van het 2G-ctb. 
 
Voor personen die zich om medische redenen niet kunnen laten vaccineren en ook niet zijn hersteld 
voorziet het wetsvoorstel in een mogelijkheid om bij MR nader te regelen hoe zij alsnog kunnen 
deelnemen aan activiteiten zonder een vaccinatie – of herstelbewijs. De leden van de CDA-fractie 
vragen of in deze mogelijkheid ook wordt meegenomen dat voor personen die om medische 
redenen niet gevaccineerd kunnen worden én niet getest kunnen worden, ook een 3G-ctb 
aangemaakt kan worden. Kan de regering een indicatie geven wanneer deze procedure zal zijn 
uitgewerkt? 
 
Dit wetsvoorstel creëert een mogelijkheid waarmee een uitzonderings-ctb beschikbaar gesteld kan 
worden aan personen die vanwege medische redenen niet gevaccineerd en personen die vanwege 
een beperking of ziekte niet getest kunnen worden of als gevolg van een test ernstig ontregeld 
raken. Dit uitzonderings-ctb zal ook bruikbaar zijn voor toegang tot voorzieningen of evenementen 
waar het 3G-beleid geldt. Gezien de complexiteit van de beoordeling of iemand al dan niet 
gevaccineerd of getest kan worden, is het belangrijk om een zorgvuldig proces in te richten. En dit 
kost tijd. Daarbij beziet het kabinet welke stappen in dit proces versneld gezet kunnen worden om 
mensen die daarvoor in aanmerking komen waar mogelijk zo snel mogelijk te voorzien van een 
uitzonderings-ctb. Het kabinet zet zich in om binnen enkele weken deze uitzonderingsroute gereed 
te hebben. Het kabinet zal uw Kamer hierover bij gelegenheid nader over infomeren. 
 
De leden van de SP-fractie lezen in de memorie van toelichting dat de regering zich in haar 
analyse ten aanzien van de effectiviteit van de 2G-maatregel baseert op de modellering van het 
OMT, waarin is uitgegaan van ‘het correct naleven van de regels (alleen toegang met QR-code)’ en 
besmettingen buiten de locaties buiten beschouwing worden gelaten. Hierbij is de realiteit van een 
slechte naleving en het verplaatsen naar locaties waar mensen die niet gevaccineerd of hersteld 
zijn elkaar treffen dus niet meegenomen. Heeft de regering deze factoren op enige andere wijze 
mee laten wegen in haar beslissing deze wet in te dienen? 
 
De regering onderschrijft het belang van het naleven van de regels en heeft ook de overweging 
meegenomen dat activiteiten zich kunnen verplaatsen. Het risico op gebrekkige naleving of het 
verplaatsen van activiteiten bestaat altijd. Dit laat onverlet dat het ctb de mogelijkheid biedt om op 
een veilige en verantwoorde manier activiteiten mogelijk te maken die anders als gevolg van 
generieke maatregelen niet mogelijk zouden zijn. De afweging van de regering is dat het 
gedifferentieerd kunnen inzetten van ctb prevaleert boven het risico op gebrekkige naleving of 
verplaatsing van activiteiten. 
 
Heeft de regering onderzoek gedaan naar het verwachte aantal besmettingen bij het gebruik van 
2G, uitgaande van de huidige slechte naleving en controle van het ctb? 
 
Hier is geen specifiek onderzoek naar gedaan. Een slechte naleving en controle van het ctb werkt 
voor alle varianten op dezelfde manier door. In de modellering maakt dat voor het relatieve risico 
op besmettingen of ziekenhuisopnames niet uit. 2G blijft beter dan 3G+1G en 3G+1G blijft beter 
dan 3G en 3G blijft beter dan geen ctb. 
 
Heeft de regering onderzoek gedaan naar het verwachte aantal besmettingen, die op andere 
plaatsen zullen plaatsvinden dan waar het 2G-ctb zou gelden, bijvoorbeeld bij samenkomsten in de 
thuissituatie of in horecagelegenheden waarvan bekend is dat het ctb hier niet wordt 
gecontroleerd?  
 
47 
 

dat het onwenselijk is als in de privésfeer gebruik wordt gemaakt van een 2G-ctb. Het zou echter 
evenzeer onwenselijk zijn om het verbod uit te breiden tot de privésfeer, gelet op de vergaande 
inmenging in de privésfeer. 
 
De regering benadrukt dat de inzet van het ctb tijdelijk is. Deze leden vragen hoe lang de regering  
de inzet van het ctb proportioneel acht. Waar wordt de duur van deze maatregel op gebaseerd? 
Zijn hier specifieke grenzen voor, bijvoorbeeld het aantal besmettingen, ziekenhuisopnames of IC-
opnames of een maximale tijdsduur? Voorts vragen deze leden hoe de regering aankijkt tegen de 
duur van de inzet van een 2G-ctb. Verschilt de grenswaarden daarvan van die van het 3G-ctb? 
 
De inzet van een ctb op basis van 2G is voorzien voor specifieke sectoren die een hoogrisico-
omgeving kennen, indien er sprake is van een zorgelijke of ernstige epidemiologische situatie. 
Daarmee verschillen de grenswaarden voor de inzet van een ctb op basis van een 2g ctb, van de 
grenswaarden voor de inzet van een ctb op basis van 3g, daar een 3g ctb in meer sectoren, alsook 
in een lichtere epidemiologische situatie ingezet kan worden. Voor wat betreft de duur van de inzet 
van de ctb is het niet mogelijk om op voorhand een indicatie te geven, anders dan op te merken 
dat deze maatregelen niet langer ingezet zal worden dan op basis van noodzaak, subsidiariteit en 
proportionaliteit verantwoord is. 
 
De leden van de SP-fractie stellen ook vraagtekens bij de overzichtelijkheid en de begrijpelijkheid 
van het totale pakket aan coronamaatregelen voor burgers. Hoe verwacht de regering bijvoorbeeld 
dat mensen die gevaccineerd of hersteld zijn zich buiten ctb-plichtige settings (bijvoorbeeld de 
thuissituatie) onderling houden aan de basismaatregelen, zoals het houden van een veilige afstand, 
als hen lang is verteld dat zij dit op ctb-plichtige plaatsen (bijvoorbeeld de horeca) niet hoefden te 
doen? Begrijpt de regering dat de naleving van de basismaatregelen hierdoor verslechtert? 
 
Een goede naleving van deze maatregelen blijft essentieel. Daarvoor zijn we met elkaar 
verantwoordelijk. Door ons te houden aan de basisregels, ons te laten vaccineren en door de 
andere maatregelen te respecteren kunnen we een betekenisvolle bijdragen leveren aan het 
bestrijden van de crisis. Als iedereen in hoge mate opvolging geeft aan de basismaatregelen, 
kunnen we de virusverspreiding fors reduceren en is verdere verzwaring van de maatregelen niet 
nodig. Het ctb biedt een instrument om sectoren, die nu (gedeeltelijk) gesloten moeten blijven, op 
een verantwoorde manier te heropenen. 
 
Hoe kijkt de regering aan tegen de recente berichten van de WHO, waarin wordt gesteld dat de 
vaccins de transmissie nog maar 40% remmen? Deelt de regering de mening dat dit de noodzaak 
van de basismaatregelen, ook voor gevaccineerden, benadrukt en dat de verwarring die het ctb 
hierin veroorzaakt heeft zeer onwenselijk is? 
 
De regering benadrukt, net als het OMT in zijn adviezen, dat het voor de beperking van de 
verspreiding van het virus essentieel blijft dat de basismaatregelen worden nageleefd. Het ctb is 
een extra instrument om onder ongunstige epidemiologische omstandigheden onderdelen van de 
samenleving open te houden. Voor de vaccineffectiviteit tegen transmissie rekent het RIVM met 
50-63%. Dit is gebaseerd op RIVM-analyses van Nederlandse data waaruit een vaccin-effectiviteit 
tegen transmissie is gebleken van 63% (reductie in transmissie van naar ongevaccineerde 
contacten) en 40% (reductie in transmissie naar gevaccineerde contacten) in de periode waarin de 
Delta variant domineert. (Eurosurveillance | Vaccine effectiveness against SARS-CoV-2 
transmission to household contacts during dominance of Delta variant (B.1.617.2), the 
Netherlands, August to September 2021.)Deze, en andere binnen- en buitenlandse studies geven 
samen het beeld van 50% reductie in transmissie. 
 
De leden van de PvdA-fractie lezen in de memorie van toelichting dat geldt ‘dat voor de 
toepassing van 2G sprake moet zijn van een zodanig risico op transmissie van het coronavirus dat 
aannemelijk is dat 3G niet volstaat’. In dat verband wordt de ernst van de epidemiologische 
situatie genoemd. In het kader van de voorzienbaarheid en het draagvlak bij bijvoorbeeld de 
49 
 

Het kabinetsbeleid is niet gericht op het zaaien van tweedeling, of het aanwijzen van schuldigen, 
maar op het beschermen van kwetsbare mensen en het beheersen van druk op de zorg. Over de 
inzet van maatregelen mate van effectiviteit en doeltreffendheid blijft het kabinet breed met 
vertegenwoordigers uit de samenleving in gesprek. Voor het doel van de inzet van ctb verwijs ik u 
naar de inleidende overwegingen. 
 
De leden van de GroenLinks-fractie lezen dat de afweging of de 2G-maatregel wordt ingevoerd is 
gebaseerd op of ‘het risico op transmissie van het virus voldoende kan worden tegengegaan met 
toepassing van de 3g-maatregel’. Alleen wanneer dit ‘niet het geval is wordt 2G toegepast’. Duidt 
dit erop dat niet de verwachte effecten op het aantal ziekenhuisopnames leidend is, maar het 
aantal besmettingen? Zo ja, wie of wat controleert dat 2G substantieel bijdraagt aan 
transmissiereductie ten opzichte van de 3G-maatregel? Hoe vindt deze controle plaats? Wordt deze 
controle uitgevoerd op basis van praktijkresultaten, zoals we zagen bij de FieldLabs, of op basis 
van de modelberekeningen? In het geval van het laatste, wie controleert de aannames die in de 
modelberekening worden gestopt? Kan de regering periodiek rapporten van deze bevindingen met 
de Kamer delen inclusief de gebruikte aannames? 
 
Het aantal mogelijke ziekenhuisopnames is leidend. Het afzonderlijke effect van maatregelen is niet 
te meten. Op basis van de praktijktesten die afgelopen jaar voor Fieldlab Evenementen hebben 
plaatsgevonden is een risicomodel ontwikkeld door de TU Delft. Uit modellering van OMT volgt dat 
2G leidt tot minder besmettingen en ziekenhuisopnames dan 3G+1G, dat 3G+1G leidt tot minder 
besmettingen en ziekenhuisopnames dan 3G en dat 3G leidt tot minder besmettingen en 
ziekenhuisopnames dan een situatie zonder ctb. Er wordt nog aanvullend onderzoek gedaan naar 
effectiviteit van ctb en daarover wordt uw Kamer geïnformeerd. 
 
De voornoemde leden vinden het interessant te constateren dat reductierisico van het aantal 
besmettingen in hoogrisico-omgevingen leidend is voor de afweging om te werken met 2G al dan 
niet met 3G. Heeft binnen de ambtelijke organisatie ooit de 1G-maatregel op tafel gelegen tijdens 
de voorbereiding van dit wetsartikel? 
 
De huidige Wpg biedt reeds de mogelijkheid om bij ministeriële regeling te bepalen dat alleen 
personen die beschikken over een bewijs van een negatieve testuitslag mogen deelnemen aan 
activiteiten of toegang krijgen tot voorzieningen (1G). Dit is ook beschreven in de toelichting op het 
wetsvoorstel. Naar aanleiding van de motie van het lid Bikker is uw Kamer geïnformeerd over de 
verschillende modaliteiten van 1G. 
 
Hoe kijkt de regering naar de conclusies van het risico-taxatiemodel van de TU Delft? Daarin staat 
dat: ‘Er een duidelijk verschil is in welke variant als effectief kan worden aangemerkt afhankelijk 
van de sturingsparameter: het aantal besmettingen (variant 1 ‘iedereen testen’ is dan het meest 
effectief) of het aantal ziekenhuisopnames (variant 3 ‘alleen gevaccineerde of genezen mensen’ is 
dan het meest effectief gevolgd door variant 1 ‘iedereen testen’).’  
Het risico-taxatiemodel gaat uit van oude aannames rondom het effect van vaccinatie op 
transmissiereductie. Tevens geven de onderzoekers aan dat de effecten van de 
coronatoegangsbewijzen op transmissie (aantal besmettingen) aanzienlijk realistischer zijn te 
modelleren dan de effecten van de coronatoegangsbewijzen op ziekenhuisopnames. Immers is het 
vrijwel onmogelijk om te voorspellen wat de indirecte vervolgeffecten zijn van transmissie na 
afloop van het evenement. 
In andere woorden: modellen houden helemaal niet of slechts zéér beperkt rekening met 
transmissie na het evenement zelf. Wat is de meest recente aanname rondom het effect van 
vaccinatie op transmissiereductie? Deelt de regering de mening dat de grondslag voor 2G-
maatregelen op plekken waar exclusief of voornamelijk ‘jongeren’ (<35 jaar) bijeenkomen er niet 
is, kijkende naar het directe effect op ziekenhuisopnames?  
Is de regering het met deze leden eens dat de meest effectieve G-maatregel om 
coronabesmettingen te reduceren naar alle waarschijnlijkheid de 1G-maatregel betreft? 
 
 
51 
 

Dit zijn twee feitelijke opmerkingen op basis van het risico taxatiemodel van TU Delft en de 
effectiviteit van vaccinatie. Uit de modellering van het risico-taxatiemodel van de TU Delft kan 
worden geconcludeerd dat met 2G 3,5 keer minder ziekenhuisopnames zijn te verwachten dan met 
het huidige 3G. Daarnaast kan op basis van de effectiviteit van vaccinatie worden berekend dat de 
kans dat een gevaccineerde persoon thuis een infectie doorgeeft is 8 tot 10 keer kleiner dan 
wanneer het een niet-gevaccineerde persoon betreft die met de besmette persoon in aanraking 
komt. 
Uit het risico taxatiemodel van TU Delft volgt ook dat 1G effectiever is in het voorkomen van 
besmettingen dan 2G. 
 
Heeft de regering hier ooit serieus naar gekeken, en zo ja, welke voorbereidingen en/of gesprekken 
hebben plaatsgevonden? Heeft de regering gekeken naar het positieve bijeffect van 1G op 
hoogrisico-plekken, wetende het nog actiever opsporen van het aantal coronabesmettingen en 
daarmee het reduceren van het risico van ook indirecte verspreiding?  
 
Het effect van 1G dat mensen die gevaccineerd zijn of een herstelbewijs hebben en die 
asymptomatisch besmet zijn tot op zekere hoogte (afhankelijk van de sensitiviteit van de gebruikte 
testen) de toegang tot een 1G sector wordt ontzegd, ligt aan de basis van de modelleringen 
waarop het 130e advies van het OMT is gefundeerd. Het kabinet benadrukt wel dat ctb niet 
bedoeld is om het aantal corona besmettingen actief op te sporen. Het ctb is bedoeld om – 
wanneer dat enerzijds kan en anderzijds noodzakelijk is – sectoren open te houden die anders 
gezien de epidemiologische omstandigheden gesloten zouden moeten worden. Het actief opsporen 
van besmettingen gebeurt bij de GGD-en met testen bij klachten. Als iemand een klacht heeft, 
moet deze persoon thuisblijven en zich laten testen en juist niet naar een activiteit gaan waar 
testen voor toegang geldt. 
 
Hoeveel mensen gaan in thuisisolatie na een positieve coronabesmetting? 
 
Bij thuisquarantaine of isolatie is de regel dat iemand thuis moet blijven (met als uitzondering je 
eigen buitenruimte zoals tuin of balkon) en geen bezoek mag ontvangen (medisch bezoek 
uitgezonderd). Het aantal mensen dat in thuisisolatie gaat na een positieve coronabesmetting 
wordt niet geregistreerd. Dit is niet te meten. 
Uit het gedragsonderzoek van het RIVM van 15 november jl. blijkt dat mensen die een positieve 
coronatestuitslag hebben gehad, aangeven de regels beter na te leven dan deelnemers die 
klachten hebben, of hebben gehad (die waarschijnlijk niet komen door een onderliggende 
aandoening). Van de deelnemers met klachten bleef 36% thuis en ontving 70% geen bezoek. Van 
de deelnemers die zelf positief zijn getest, rapporteert 70% thuis te zijn gebleven en 97% geen 
bezoek te hebben ontvangen. 
 
In het 130ste OMT-advies wordt in de modellering rondom de verschillende toepassingen van het 
coronatoegangsbewijs structureel uitgegaan van een antigeentestsensitiviteit van 59% bij mensen 
zonder klachten. Dit vinden deze leden hoogstens opmerkelijk. Immers staat in de appendix van de 
bijlage de referentie waarop deze aanname van 59% antigeentestsensitiviteit bij mensen zonder 
klachten is op gebaseerd. In dit onderzoek van Schuit et al. van UMC Utrecht wordt immers een 
geheel andere conclusie getrokken. Het referentie-onderzoek constateert: ‘The sensitivities of both 
rapid antigen tests in asymptomatic and presymptomatic close contacts tested on day 5 onwards 
after close contact with an index case were more than 60%, increasing to more than 85% after a 
viral load cut-off was applied as a proxy for infectiousness.’ De conclusie op basis van 
praktijkonderzoek luidt immers dat de antigeentestsensitiviteit oploopt tot 85% bij 
asymptomatische en presymptomatische mensen. Kan de regering bevestigen, zoals in de 
referentie duidelijk wordt, dat dit onderzoek van het UMC Utrecht inderdaad de bron is van deze 
aanname?  
 
Dat onderzoek is inderdaad de bron van deze aanname. De hogere sensitiviteit geldt voor het 
aantonen van hogere besmettelijkheid op moment van testafname, bij toepassen van een 
drempelwaarde voor besmettelijkheid. Je haalt er dus niet alle besmettelijke personen mee uit, en 
de test mag tot 24 uur voor het evenement worden afgenomen, waardoor de sensitiviteit voor 
opsporen van iemand die besmettelijk is tijdens het evenement lager zal zijn. Daarom heeft het 
53 
 

 
Het risico-taxatiemodel van TU Delft is gebaseerd op de praktijktesten Fieldlab Evenementen die 
afgelopen jaar hebben plaatsgevonden. Daarbij is onder andere data verzameld over het gedrag 
van bezoekers op evenementen en deze is in het model meegenomen.  
e
In het advies na de 130 OMT bijeenkomst is ook het gedrag van mensen meegenomen bij de 
invoering van ctb. 
 
Deelt de regering de vrees van de gedragsunit van het RIVM dat de algehele naleving van de 
basismaatregelen weleens teniet kunnen worden gedaan door toepassing van 2G? Is rekening 
gehouden met de schijnveiligheid bij de 2G-maatregel? 
 
Een goede naleving van de basismaatregelen blijft essentieel. Daarvoor zijn we met elkaar 
verantwoordelijk. Door ons te houden aan de basismaatregelen, ons te laten vaccineren en door de 
andere maatregelen te respecteren kunnen we een betekenisvolle bijdrage leveren aan het 
bestrijden van de crisis. Als iedereen in hoge mate opvolging geeft aan de basismaatregelen, 
kunnen we de virusverspreiding fors reduceren en is verdere verzwaring van de maatregelen niet 
nodig. De invoering van ctb, biedt een instrument om sectoren, die nu (gedeeltelijk) gesloten 
moeten blijven, op een verantwoorde manier te heropenen. Tegelijkertijd is het advies van de 
gedragsunit van het RIVM van belang om het effect van de inzet van het ctb op basis van 2G 
nauwlettend in de gaten te houden. Mochten de baten van een ctb op basis van 2G niet opwegen 
tegen de lasten ervan, dan zal het kabinet niet nalaten om de inzet ervan te heroverwegen. 
 
Waarom wordt gerekend met een vaccineffectiviteit tegen transmissie van 50% terwijl o.a. de 
WHO uitgaat van een transmissiereductie van 40%?  
 
Voor de vaccineffectiviteit tegen transmissie rekent het RIVM met 50-63%. Dit is gebaseerd op 
RIVM-analyses van Nederlandse data waaruit een vaccin-effectiviteit tegen transmissie is gebleken 
van 63% (reductie in transmissie van naar ongevaccineerde contacten) en 40% (reductie in 
20
transmissie naar gevaccineerde contacten) in de periode waarin de Delta variant domineert. 
Deze, en andere binnen- en buitenlandse studies geven samen het beeld van 50% reductie in 
transmissie. 
 
Kan de regering opnieuw de motie van het lid Westerveld uitvoeren, dat wil zeggen de 
verschillende toepassingen van het coronatoegangsbewijs modelleren, 2G, 3G, 1G, en de 
combinaties, maar dan met een antigeentestsensitiviteit van 60% tot 85% bij presymptomatische 
en asymptomatische mensen in combinatie met een antigeentestsensitiviteit van boven >80% bij 
mensen met klachten. Immers is een testsensitiviteit van minimaal 80% ook een vereiste voor 
validatie. De leden van de GroenLinks-fractie willen graag weten of in de modellering van de 
verschillende toepassingen van het ctb is geredeneerd naar een bepaalde uitkomst 
(doelredenering)? Zo nee, waarom heeft de regering vervolgens met een andere aanname 
(antigeentestsensitiviteit) gerekend dan wat de algemene norm is? 
 
In het 130e OMT-advies is reeds weergegeven onder welke omstandigheden de volgorde van 
effectiviteit van 2G+testen, 2G, 1G en 3G uitpakt of wijzigt. Als het gaat om minder besmettingen 
verandert de effectiviteit van 1G ten opzichte van 2G ten faveure van 1G bij een testsensitiviteit 
van 69%. Voor de effectiviteit ten aanzien van ziekenhuisopnames is dat boven de 88%. Het zou 
verder niet logisch zijn om te modelleren met sensitiviteit voor mensen met klachten, deze behoren 
immers thuis te blijven en dus ook niet naar de teststraten voor ‘testen voor toegang’ te komen. 
Het OMT rekent in de basis met een testsensitiviteit van 59%. Dat percentage is gebaseerd op een 
uitgebreid onderzoek  in opdracht van mijn ministerie naar de gevoeligheid van antigeentesten bij 
nauwe contacten zonder symptomen. In de modellering wordt gerekend met het 
sensitiviteitspercentage dat betrekking heeft op het aantonen van een zeer kleine hoeveelheid  
virus bij mensen zonder klachten. Er is dus geen correctie toegepast voor besmettelijkheid. De 
sensitiviteitspercentage die de leden van de GroenLinks-fractie noemen kennen deze correctie wel. 
Het OMT maakt die keuze omdat de testuitslag 24 uur geldig blijft en ook mensen waarbij slechts 
een kleine hoeveelheid virus is aangetoond alsnog besmettelijk kunnen worden.  
                                                           
20
 www.eurosurveillance.org 
55 
 

des te belangrijker dat regels en afspraken nageleefd worden) en noodzakelijkheid (bij een 
besmettelijker virus kan het noodzakelijk zijn een omgeving die anders zonder, of met lichtere 
maatregelen open zou kunnen, 2G in te zetten). 
 
De leden van de GroenLinks-fractie onderschrijven het dilemma dat de vrijheid van het individu in 
het geval van de coronacrisis de vrijheid van het collectief kan schaden. Zij onderschrijven het 
dilemma dat de vrijheid van het individu zelfs de toegankelijkheid van de zorg kan schaden. Wat 
dat betreft kunnen de voornoemde leden de redenatie van de regering volgen met betrekking tot 
de toepassing van ctb. De voornoemde leden maken zich echter zorgen dat de invoering van het 
ctb een ander doel dient, dan waar het wel een bijdrage aan kan leveren. De voornoemde leden 
maken zich zorgen dat de invoering van het ctb een afleiding is voor maatregelen die wél evidence-
based zijn. Deze leden maken zich ernstig zorgen dat de onderbouwing van de maatregelen 
structureel een wetenschappelijke grondslag missen en/of niet het gewenste effect hebben in de 
praktijk. 
Zij willen graag specifiek een overzicht welke mensenrechten met 2G worden ingeperkt, en 
waarom de inperking dit rechtvaardigt.  
 
De inzet van het 2G-ctb vormt een beperking van grond- en mensenrechten, in het  
bijzonder op het recht op eerbiediging van de lichamelijke integriteit (van personen die zich  
ter verkrijging van een ctb bij toepassing van 2G voor de keuze worden gesteld zich te laten  
vaccineren), recht op bewegingsvrijheid (omdat toegang alleen met een ctb mogelijk is), het  
recht tot het belijden van godsdienst of levensovertuiging (in verband met gewetensbezwaren  
tegen vaccinatie), het recht op eerbiediging van de persoonlijke levenssfeer (onder meer  
vanwege de gegevensverwerking) en het eigendomsrecht (van de betrokken ondernemers of  
dienstverleners). Tevens is de gelijke behandeling in het geding (als gevolg van het al dan  
niet gevaccineerd zijn). Deze grond- en mensenrechten zijn neergelegd in de artikelen 1, 6,  
10, 11 en 14 van de Grondwet; de artikelen 8, 9 en 14 van het Europees Verdrag tot  
bescherming van de rechten van de mens en de fundamentele vrijheden (hierna: EVRM),  
artikel 2 van het Vierde Protocol bij het EVRM en artikel 1 van het Eerste Protocol bij het  
EVRM; artikelen 17, 18 en 26 van het Internationaal Verdrag inzake burgerrechten en  
politieke rechten (IVBPR) en artikelen 2, 8 en 14 van het Verdrag inzake de rechten van het  
kind (IVRK). Beperkingen van deze grondrechten zijn toegestaan, mits wordt voldaan aan een 
aantal criteria. In paragraaf 4.1 van de memorie van toelichting wordt uitgebreid ingegaan op de 
rechtvaardiging van de beperking van deze grond- en mensenrechten als gevolg van de inzet van 
het 2G-ctb. Kortheidshalve verwijst de regering naar die uiteenzetting. 
 
De voornoemde leden zouden ook graag de volgende inzichten van de regering willen ontvangen: 
• Welke wetenschappelijke inzichten zijn voorhanden de vaccinatiegraad te doen laten 
toenemen?  
 
Naast veel onderzoek naar de effectiviteit van interventies om de vaccinatiegraad te verhogen 
wordt ook veel (internationaal) wetenschappelijk onderzoek gepubliceerd naar factoren van 
invloed op vaccinatiedeelname. Bijvoorbeeld onderzoek naar barrières, motivaties en 
besluitvorming. Ook de inzichten van deze onderzoeken worden door het RIVM bijgehouden en 
meegenomen in advisering en toepassing. Daarnaast doet het RIVM zelf onderzoek naar 
vaccinatiedeelname. Zie bijvoorbeeld de publicaties over vaccinatiedeelname van de Corona 
Gedragsunit: https://www.rivm.nl/gedragsonderzoek/vaccinatiebereidheid 
 
• Welke wetenschappelijke inzichten zijn voorhanden het coronavirus meer op te sporen, 
en daarmee in te dammen? 
 
Zicht houden op de verspreiding van het virus en de effecten daarvan op de zorgcapaciteit, blijven 
de belangrijkste doelen van (vroeg)signalering. Een aantal beschikbare instrumenten hiervoor zijn: 
zicht houden op de besmettingscijfers, vaccinatiecijfers, ziekenhuisopnames, sterftecijfers en 
onderzoeksdata met betrekking tot gedrag. 
57 
 

moeten. Gezien de complexiteit en de consequenties van deze beoordeling, is het belangrijk om 
een zorgvuldig proces in te richten. En dit kost tijd. Daarbij beziet het kabinet welke stappen in dit 
proces versneld gezet kunnen worden om mensen die daarvoor in aanmerking komen waar 
mogelijk zo snel mogelijk te voorzien van een uitzonderings-ctb. De verwachting is dat het nog 
enkele weken zal duren voordat deze uitzonderingsroutes live kunnen gaan. 
 
De leden van de Partij voor de Dieren-fractie lezen in het hoofdstuk over de grondrechten dat 
de regering het belang van de volksgezondheid zwaar te laten wegen. Genoemde leden wijzen de 
regering erop dat zij al jaren waarschuwen dat de regering de volksgezondheid in beginsel 
onvoldoende beschermd. De slechte kwaliteit van de Nederlandse leefomgeving veroorzaakt 
gezondheidsschade, de ongezonde voedselomgeving zorgt voor gezondheidsproblemen, en ook de 
intensieve veehouderij in Nederland is schadelijk voor de volksgezondheid. Rapport na rapport 
roept de regering op meer te doen aan preventie. De regering laat dit nog altijd na. 
 
De leden van de ChristenUnie-fractie vragen welke leeftijdsgrenzen gelden voor het 2G-ctb? Past 
het niet in het streven van de regering ten aanzien van proportionaliteit om het 2G-ctb in alle 
aangewezen sectoren vanaf 18 jaar te laten gelden, in plaats van op sommige plekken vanaf 13 
jaar? 
 
De inzet van een 2G-ctb kan alleen in hoogrisico-omgevingen. Dit kunnen ook omgevingen zijn 
waar jongeren onder de 18 komen, zoals een discotheek. Ook zij spelen een rol in de verspreiding 
van het virus. Daarom zal worden vastgehouden aan de bestaande leeftijdsafbakening. 
 
De voorgenoemde leden lezen in de memorie van toelichting dat de 2G-ctb zullen worden ingezet 
in hoogrisico-omgevingen, waaronder ook de niet-essentiële dienstverlening vallen. Kan de 
regering expliciteren wanneer gebieden tot hoogrisico verklaard worden? Is daarnaast nog een 
weging in hoeverre 2G behulpzaam is in het tegengaan van nieuwe besmettingen, gelet op het 
landelijk beeld en zo ja, hoe vaak wordt deze weging gemaakt en waar wordt deze geëxpliciteerd? 
 
Hoogrisico-omgevingen kenmerken zich door ongeplaceerde omgevingen waar afstand houden 
moeilijk is, omdat sprake is van een intensiteit van bewegingen en/of omgevingen (binnen/buiten) 
waar veel mensen (gedurende een langere periode) samenkomen op kleine afstand/dicht op 
elkaar. Uit deze kenmerken, of een combinatie daarvan, blijkt of een bepaalde omgeving te 
classificeren valt als een hoogrisico-omgeving. Voor niet-essentiële dienstverlening op publieke 
plaatsen kan worden gedacht aan pretparken, speelhallen en dierentuinen die een hoogrisico-
omgeving kunnen vormen. Voor contactberoepen, zoals een kapper, zal hier geen sprake van zijn, 
vanwege de beperkte omvang van de groep (één op één contact). Bij nadere uitwerking in de 
ministeriële regeling zal nader ingevuld worden wanneer er sprake is van een hoogrisico-omgeving. 
In het licht van de motie van het lid Westerveld, wordt een onderzoek uitgevoerd naar de 
effectiviteit van de huidige inzet van ctb om verspreiding tegen te gaan afgezet tegen iedereen 
testen. In dit onderzoek wordt de effectiviteit van 1G, 2G en 3G onderzocht door de TU Delft, in 
samenwerking met de Erasmus Universiteit en de Universiteit Utrecht. Het is niet te zeggen met 
hoeveel procent de transmissie en het aantal ziekenhuisopnames wordt verminderd middels de 
inzet van ctb, omdat het effect altijd een opeenstapeling van maatregelen is. Losse onderdelen 
zijn, zoals al eerder door het OMT aangegeven, niet afzonderlijk door te rekenen. Daarnaast spelen 
contextfactoren, zoals vaccinatiegraad, seizoenseffecten en nieuwe mutaties, ook een belangrijke 
rol in de effectiviteit van maatregelen. 
 
De regering verstaat onder niet-essentiële dienstverlening ook speeltuinen. Genoemde leden 
vragen of dit een bewuste keuze is en hoe wenselijk het is aan kinderen die buiten willen spelen 
een coronatoegangsbewijs te vragen, ook in overweging nemende dat de vaccinatiegraad van 12-
17 jarigen rond de 62% ligt (week 46). 
 
Uiteindelijk wordt bij ministeriële regeling bepaald voor welke activiteiten en voorzieningen in de 
niet-essentiële dienstverlening op publieke plaatsen een 2G-ctb wordt ingezet. Zoals in de 
inleidende overwegingen uiteengezet is, moet het gaan om een hoogrisico-omgeving. Er kan niet 
op voorhand worden aangegeven of dit bij beheerde speeltuinen het geval is. 
 
 
59 
 

De regering wijst voor de effectiviteit van het 2G-ctb op de studie naar fieldlab evenementen van 
de TU Delft. Hoe verhoudt zich deze studie tot de afnemende vaccinatie-effectiviteit? Leiden deze 
bevindingen tot nader onderzoek en op welke wijze weegt de regering dat in dit wetsvoorstel? Is 
de regering het met de leden van de ChristenUnie-fractie eens dat de effectiviteit van het 2G-ctb 
moet worden bepaald op basis van de effectiviteit bij het evenement, gecombineerd met het 
gedrag buiten het evenement? Zo ja, waar blijkt dat uit of welke onderzoeken worden nog gedaan 
op dat laatste aspect?  
 
Het risico-taxatiemodel van TU Delft kan in de toekomst bijgewerkt worden met aangepaste 
gegevens over vaccinatie effectiviteit. De modellering is nu gedaan op basis van actuele data. Het 
ctb is geen maatregel om de pandemie te bestrijden, maar een maatregel om in ongunstige 
epidemiologische situaties toch grote delen van de economie open te houden waarbij het risico op 
besmetting en ziekenhuisopname zoveel mogelijk wordt beperkt. Buiten de situaties waar het ctb is 
ingezet gelden de basismaatregelen die wel bedoeld zijn om verspreiding van het virus te 
voorkomen en de pandemie te bestrijden. 
 
Genoemde leden vragen hoe de regering de effectiviteit van het 2G-ctb weegt als dit ook effect 
heeft op de mensen die juist geen toegang meer hebben. Op welke wijze brengt de regering deze 
effecten in beeld en wat betekenen ze voor de weging van de proportionaliteit van de inzet van het 
2G-ctb? 
 
De invoering van een 2G ctb beoogt sectoren, die nu (gedeeltelijk) gesloten moeten blijven, op een 
veilige en verantwoorde manier te heropenen. Eerste onderzoeken wat betreft de effectiviteit van 
verschillende modaliteiten van het ctb lijken veelbelovend, evenals de ervaringen die in het 
buitenland met de inzet van het 2G-ctb zijn opgedaan. Gedurende de invoering van het 2G-ctb zal 
nauwlettend de vinger aan de pols gehouden worden voor wat betreft de effecten, baten en lasten. 
Indien de lasten de baten overtreffen zal de inzet van het 2G-ctb heroverwogen worden.  
 
In de overwegingen over de noodzaak van de inzet van 2G-ctb zoekt de regering een balans tussen 
de volksgezondheid, belangen van mensen die niet zijn gevaccineerd of geen infectie hebben 
doorgemaakt, ondernemers en het belang van sociale cohesie in de samenleving. De leden van de 
ChristenUnie-fractie voelen mee dat de diverse belangen afgewogen dienen te worden. Deze leden 
vragen de regering of zij zich herkent in de afweging dat, gegeven de ernstige fase waarin de 
epidemie in Nederland zich bevindt, de inzet van het ctb op dit moment niet bewezen effectief is 
voor de bescherming voor de volksgezondheid. Zij vragen de regering op welk moment zij 
invoering van het 2G-ctb wel passend acht. 
 
e
Zoals het OMT in zijn 130 advies ook aangeeft, is het 2G-ctb een middel om risico’s te beperken 
bij opening van sectoren. De inzet van een 2G-ctb een is een dusdanig ingrijpende maatregel, dat 
de regering de inzet daarvan alleen in de hoogrisico-omgevingen aangewezen acht. 
 
Kan de regering concreter uitwerken en toelichten bij welke medische redenen de uitzondering 
onder artikel 58raa lid 4 geldt? Op welke manier komt de regering tot een transparante afweging, 
voorlichting en communicatie? 
Is de regering het met de leden van de ChristenUnie-fractie eens dat de procedure voor mensen 
die zich om medische redenen niet kunnen laten vaccineren op orde moet zijn, voordat het 2G-ctb 
gaat gelden? Wanneer verwacht de regering deze procedure op orde te hebben? Ziet de regering 
ook de noodzaak de knelpunten, die gelden voor mensen die wel gevaccineerd zijn maar geen ctb 
krijgen, snel op te lossen? 
 
De meeste mensen kunnen zich volledig laten vaccineren. Juist voor mensen met een zwakke 
gezondheid is het extra belangrijk om je te laten vaccineren, en uit onderzoek blijkt steeds vaker 
dat dat ook kan. Mensen die zich zorgen maken over de gevolgen van vaccinatie voor hun 
gezondheid, kunnen uiteraard hierover in gesprek met hun (huis)arts. Deze zal doorgaans het 
belang van vaccineren benadrukken.  
Er is echter ook een zeer geringe groep mensen die om medische reden niet in aanmerking komt 
voor (volledige) vaccinatie. Het kabinet is aan het verkennen hoe deze groep toch toegang kan 
krijgen (zonder te testen). Er is hiervoor ook een extern adviesbureau ingeschakeld om een 
wetenschappelijk medisch kader op te stellen om vast te kunnen stellen wie in aanmerking komt 
61 
 

• De huidige aanpak van de vaccinatiecampagne richt zich op het inzetten van sociale en 
zorgpartners. 
• Samen met departementen vinden gesprekken plaats met organisaties in het 
maatschappelijk middenveld die een rol kunnen spelen bij het informeren en attenderen. 
• Zo is bijvoorbeeld EZK samen met het RIVM en de GGD’en in gesprek met VNO-NCW en 
MKB Nederland. Zij zijn onder andere een campagne gestart richting hun leden: ‘twijfel 
over vaccineren? Laat je informeren’ . Daarnaast verstrekken ze informatie aan 
werkgevers. 
• Ook vinden er gesprekken plaats met grote werkgevers of organisaties die zelf een 
informerende en attenderende rol kunnen spelen richting hun werknemers of klanten. 
• Er wordt nauw samengewerkt met belangrijke spelers in het onderwijs zoals de MBO Raad. 
• Ook zijn er veel lokale organisaties en sleutelfiguren betrokken bij de vaccinatiecampagne 
zoals buurtwerkers, kerken en geestelijk leiders.  
• Inmiddels gaan steeds meer huisartsen, vaak vrijwillig, de straat op in wijken met een lage 
vaccinatiegraad om mensen te informeren. 
• Daarnaast zetten GGD’en middels hun bussen vol in op informeren. Het zijn inmiddels meer 
‘informatiebussen’ dan ‘prikbussen’. 
 
De bovengenoemde leden vragen of juist in deze gemeenten overwogen wordt gericht 1G beleid in 
te zetten. In de beantwoording van de vragen met betrekking tot 1G missen de leden van de 
fractie van de ChristenUnie de gerichte inzet van deze optie. 
 
Het kabinet heeft geen voornemen om 1G als lokale of regionale maatregel in te zetten. 
Belangrijkste reden is dat het voor mensen die wel gevaccineerd zijn of een herstelbewijs hebben 
dan vooral aantrekkelijk zou zijn om in een andere wijk of gemeente dezelfde sector te bezoeken. 
Het netto effect dat er met 1G ten opzichte van 3G zou zijn, wordt daarmee snel nihil. 
 
De leden van de FVD-fractie constateren dat met het wetsvoorstel sprake is van verdergaande 
vaccinatiedwang. Wie zich niet laat vaccineren wordt immers verder uitgesloten van de 
samenleving. Ook constateren zij dat de regering eerder beloofde dat vaccineren altijd een vrije 
keuze zou blijven. De leden van de FVD-fractie vinden deze leugen onacceptabel en verwachten 
hierop een reactie van de regering. 
 
Vaccinatie is en blijft een vrije keuze. Het wetsvoorstel ter introductie van een 2G-ctb biedt de 
mogelijkheid om over te gaan tot gerichte inperking van het maatschappelijk leven, in een beperkt 
aantal sectoren. Daar staat tegenover dat generieke maatregelen doorgaans leiden tot 
onmiddellijke, brede en ongerichte inperkingen. Met het huidige epidemiologische beeld zijn daarbij 
gezondheidsrisico’s voor kwetsbare mensen in de samenleving en is er dreigende overbelasting van 
de zorg. Onder die kwetsbaren vallen ook ongevaccineerde personen die ook niet van covid-19 zijn 
hersteld, die een grotere kans hebben om met het virus te worden geïnfecteerd. Bovendien hebben 
ongevaccineerde personen gemiddeld een aanzienlijk hoger risico om in het ziekenhuis terecht te 
komen. 
 
Genoemde leden maken zich grote zorgen over de gevolgen van het wetsvoorstel voor 
ongevaccineerden, die meer en meer te maken krijgen met discriminatie, (sociale) uitsluiting en 
stigmatisering en vragen ook hierop een reactie van de regering. 
 
Discriminatie, stigmatisering en sociale uitsluiting vindt de regering, net zoals de leden van de 
fractie van FVD zeer ongewenst. De regering vraagt van een ieder om zich van hun redelijke en 
begripvolle kant te tonen en zich in discussies over de maatregelen die getroffen worden ter 
bestrijding van de epidemie redelijk op te stellen, zich te baseren op de feiten en kwetsende alsook 
grievende uitingen achterwege te laten.  
 
De leden van de FVD-fractie constateren dat de regering zich baseert op een aanname uit het 126 
ste OMT-advies, namelijk dat de kans dat iemand een virus draagt na een negatieve 
antigeensneltest circa tweemaal zo groot is als de kans dat een volledig gevaccineerd persoon het 
virus draagt, die niet onderbouwd is met bronnen en vragen de regering daarom een deugdelijke 
onderbouwing. 
 
 
63 
 

24
In de brief aan uw Kamer van 12 november , heeft de minister van VWS uiteengezet hoe 
25
uitvoering wordt gegeven aan de motie van het lid Westerveld . De regering streeft er naar de 
eerste resultaten van het onderzoek in december met uw Kamer te delen. Op dit moment kan het 
kabinet nog niet te zeggen welke exacte aannames in het onderzoek gehanteerd worden. 
 
De leden van de Groep van Haga stellen dat met name jongeren en gezonde mensen vrijwel niets 
te vrezen hebben van het coronavirus. Toch wordt er in de memorie van toelichting geen 
onderscheid gemaakt naar leeftijd of gezondheid c.q. onderliggend lijden. De passage in de 
memorie van toelichting, te weten: ‘Bovendien hebben ongevaccineerde personen gemiddeld een 
aanzienlijk hoger risico om in het ziekenhuis terecht te komen’ is daarom bedrieglijk en 
stigmatiserend. De uitspraak moet op zijn minst gedifferentieerd worden naar leeftijd en het liefst 
ook naar andere kenmerken die van invloed zijn op ziekenhuisopname. Kan het risico dat niet-
gevaccineerden lopen om in een ziekenhuis terecht te komen, in ieder geval uitgesplitst worden 
naar leeftijdscategorie?  
Het RIVM heeft op dinsdag 30 november een nieuwe rapportage gepubliceerd over de 
26
vaccineffectiviteit en de vaccinatiestatus van COVID-19-patiënten in de ziekenhuizen. Deze cijfers 
laten nog steeds een hoge vaccineffectiviteit zien van 93% tegen ziekenhuisopname en 97% tegen 
IC-opname over de periode van 11 juli – 23 november. Over de laatste acht weken was dit 
respectievelijk 91% en 96%. De kans om als volledig gevaccineerd persoon met het coronavirus in 
het ziekenhuis te worden opgenomen was daarmee in de afgelopen 8 weken 11 keer lager dan 
voor een niet-gevaccineerde. Voor opname op de IC was die kans 25 keer zo klein. 
De vaccineffectiviteit tegen ziekenhuisopnames bij mensen van 70 jaar en ouder ligt iets lager. 
Over de periode van 11 juli – 14 november was deze 87% tegen ziekenhuisopname en 94% tegen 
IC-opname. De afgelopen acht weken was dit respectievelijk 84% en 93%. De kans om als 
gevaccineerde 70-plusser in het ziekenhuis te komen is daarmee over de laatste acht weken 
ongeveer 6 keer lager dan voor een niet-gevaccineerde 70-plussers. Voor een opname op de IC is 
die kans over de laatste acht weken 14 keer zo klein. 
Er worden patiënten opgenomen van verschillende leeftijden. De drukte in de zorg als gevolg van 
COVID-19 wordt dus niet veroorzaakt door één specifieke leeftijdsgroep. 
Genoemde leden maken zich grote zorgen over de enorme last die op de schouders van 
ondernemers en locatiebeheerders wordt gelegd. Zij worden als handhavers ingezet om hun 
klanten te controleren in plaats van hen op een normale manier te begroeten. Zij moeten van de 
regering steeds meer klanten gaan weigeren. Uiteraard maken deze leden zich grote zorgen over 
de verdere omzetderving als gevolg van 2G. Zij willen zo snel mogelijk duidelijkheid hebben voor 
de ondernemers, over de criteria die gebruikt gaan worden voor het invoeren van 2G. Een 2G-
regime in plaats van een 3G-regime zal namelijk van grote invloed zijn op de bedrijfsvoering, het 
personeelsbeleid, de inkoop, de omzet en de mogelijkheid om de vaste lasten te kunnen blijven 
betalen.  
 
Zoals in de inleidende overwegingen uiteengezet is, wordt uitgegaan van twee factoren op basis 
waarvan deze keuze wordt gemaakt, te weten: 1) de ernst van de epidemiologische situatie, mede 
gelet op de gevolgen daarvan voor de volksgezondheid en 2) de omgeving waarbinnen mensen 
samenkomen (hoogrisico-omgeving). De daadwerkelijke toepassing voor 2G vindt plaats op basis 
van een actueel OMT-advies. 
 
De leden van de Groep van Haga willen weten of de ondernemers altijd de vrijheid behouden om 
de onderneming anders in te richten om niet onder de G2-verplichting te vallen, ook indien 2G in 
een gehele sector kan worden toegepast.  
 
In de ministeriële regeling wordt bepaald of een alternatief mogelijk is. Als dit het geval is, kan de 
ondernemer ervoor kiezen om gebruik te maken van deze alternatieve maatregelen.  
 
                                                           
24
 Kamerbrief over de maatregelen COVID-19 van 12 november 2021 
25
 Motie Westerveld, Kamerstukken II 2020/21, 25295, nr. 1481. 
26
 Vaccinatie beschermt nog steeds zeer goed tegen ernstige COVID-19 | RIVM 
65 
 

inbreuk op grond- en mensenrechten nader en in concreto onderbouwd worden aan de hand van 
de actuele epidemiologische en maatschappelijke omstandigheden. 
 
Is de regering bekend met de kritiek vanuit de samenleving? In hoeverre neemt zij de kritiek 
vanuit de samenleving serieus, aangezien de regering voornemens is parlementair draagvlak te 
vinden voor dit wetsvoorstel? Tot slot op dit onderdeel: hoe reageert de regering op de stelling dat 
dit de tweedeling in de samenleving verder verscherpt? Waarom is dit het toch waard door te gaan 
met maatregelen die de tegenstelling alleen maar verder vergroten?  
 
De regering is bekend met de bezwaren tegen, alsook de pleidooien voor, dit wetsvoorstel vanuit 
de samenleving. Daarbij, zo geeft de regering zonder enig voorbehoud direct toe, zijn er geen 
makkelijke keuzes. Dit wetsvoorstel leidt tot de mogelijkheid om over te gaan tot gerichte 
inperking van het maatschappelijk leven, in een beperkt aantal sectoren. Daar staat tegenover dat 
generieke maatregelen doorgaans leiden tot onmiddellijk, brede en ongerichte inperkingen. De 
regering acht de introductie van de mogelijke inzet van een 2G-ctb dan ook gepast.  
Dat neemt niet weg dat bij de inzet van dit instrument, brede advisering zal plaatsvinden door, 
onder meer, het OMT, het SCP en de gedragsunit van het RIVM. Ook worden de ministeries van 
Financiën, Economische Zaken en Klimaat en Sociale Zaken en Werkgelegenheid (tezamen wel de 
trojka genoemd) aangewend voor een reflectie wat betreft de sociaal-maatschappelijke en 
economische effecten van maatregelen die worden overwogen en wordt er een reflectie gevraagd 
door handhavers vanuit de Nationale Politie en communicatie-experts vanwege hun expertise 
betreffende de naleving en de handhaving van deze maatregelen.  
Daarnaast wordt, teneinde het draagvlak van de maatregelen zo hoog mogelijk te houden, 
gedurende de crisis ook altijd de dialoog gezocht met veldpartijen, koepelorganisaties in de zorg, 
alsook buiten de zorg, en regionale alsook lokale bestuurders. Deze continue dialoog maakt dat we 
elkaar zo breed mogelijk informeren, standpunten uitwisselen en bespreken teneinde 
tegenstellingen op voorhand zo veel als mogelijk bespreekbaar te maken en indien mogelijk weg te 
nemen. 
 
In de memorie van toelichting worden hoogrisico-omgevingen gedefinieerd aan de hand van een 
aantal criteria. Is de regering van mening dat deze definitie van hoogrisico-omgevingen voldoende 
is om alle omgevingen te kunnen duiden? Verwacht de regering discussie over de gekozen 
definitie? Is de regering van mening dat ondernemers uit de voeten kunnen met de gekozen 
definitie? Wie moet eigenlijk bepalen of een omgeving hoogrisico is? Wie gaat daarop handhaven? 
Maakt de regering het haarzelf en Nederland niet onnodig moeilijk door voor deze definitie te 
kiezen? 
 
De regering is van oordeel dat de gegeven omschrijving van een hoogrisico-omgeving voldoende is 
om bij ministeriële regeling nader in te kunnen vullen in welke settings een 2G-ctb van toepassing 
wordt. Alvorens dit besluit wordt genomen, zal eerst advies worden gevraagd aan het OMT. In de 
ministeriële regeling zal vervolgens voldoende duidelijk worden aangegeven voor welke hoogrisico-
omgevingen een 2G-ctb zal gaan gelden, zodat zowel ondernemers als burgers hier kennis van 
kunnen nemen. De regering vindt het van belang om al in het wetsvoorstel aan te geven in welke 
gevallen een 2G-ctb potentieel kan worden ingezet, zodat wordt voldaan aan de eisen van 
proportionaliteit en subsidiariteit. 
 
De regering stelt dat tevens gekeken gaat worden naar een set contextfactoren, zoals 
immuniteitsontwikkeling en het aantal ziekenhuisopnames onderverdeeld in gevaccineerd versus 
niet gevaccineerd. De leden van de DENK-fractie vragen de regering toe te lichten of er ijkpunten 
zijn waarop deze contextfactoren toegepast gaan worden. Wat betekent bijvoorbeeld een 
groepsimmuniteit van 95% voor de regering in het kader van de toepassing van 2G? Gaat 2G ook 
ingezet worden wanneer de ziekenhuisopnames onder gevaccineerde personen toeneemt? 
 
De regering heeft 14 september jl. uw Kamer de Aanpak Najaar toe doen komen. In deze aanpak 
staan de beleidskeuzes voor de komende maanden op hoofdlijnen beschreven. De Aanpak Najaar 
betreft daarbij naast de 7-daags gemiddelden aan ic en ziekenhuisopnames, een set 
contextfactoren om te bepalen waar we epidemiologisch staan en welke maatregelen daarbij 
passend zijn. Het verloop van de epidemie is grillig en zal nooit exact te voorspellen zijn. Vanwege 
deze onvoorspelbaarheid zijn het in te zetten instrumentarium ter bestrijding van de epidemie, 
67 
 

 
De regering noemt de cijfers uit het 126ste OMT-advies waar het gaat om de kans ter verspreiding 
van het virus en de mate van bescherming. De leden van de DENK-fractie vragen de regering ook 
in te gaan op de volgende studies wat betreft de zogenaamde ‘waned vaccine effectiveness’: 
- Israel MoH 17 July report (Pfizer 41%) 
- Andrews N, MedRxiv, 15 november (AstraZeneca 44%, Pfizer 62,5%) 
- ACIP Meeting CDC, 22 september (Moderna 70%, Pfizer 65%) 
- Rosenberg E, MedRxiv, 9 oktober (Pfizer 65%, Moderna 72%) 
- Robles-Fontan M, MedRxiv, 18 oktober (Moderna 71%, Pfizer 65%) 
- Tartof S, The Lancet, 4 oktober (pfizer 53%) 
- Chemaitely H, NEJM, 6 oktober (Pfizer 43,5%) 
- Andrews N, MedRxiv, 21 september (AstraZeneca 47,3%, Pfizer 69,7%) 
Zou de regering op al deze onderzoeken afzonderlijk kunnen ingaan?  
 
De regering vertrouwt op de analyses die in Nederland door het RIVM en de GGD worden 
uitgevoerd. Daarnaast nemen zowel de Gezondheidsraad als het OMT de internationale 
ontwikkelingen in overweging bij de totstandkoming van hun adviezen. Het is belangrijk om de 
context waarin deze onderzoeken zijn uitgevoerd in overweging te nemen. Onderzoeken die in het 
buitenland zijn uitgevoerd, of die een specifieke studiepopulatie bevatten, zijn niet automatisch toe 
te passen op de Nederlandse bevolking. Juist daarom is het zo belangrijk dat de Gezondheidsraad, 
RIVM en OMT deze in perspectief plaatsen en duiden.  
De leden van de DENK-fractie vragen waarom niet gewacht kan worden op het onderzoek naar de 
effectiviteit, zoals gevraagd door het lid Westerveld? De regering geeft als argument dat de huidige 
epidemiologische situatie dat niet toelaat, terwijl het OMT zegt dat 2G geen instrument is teneinde 
de virusverspreiding onder controle te krijgen. Wat is nu waar? 
 
De huidige epidemiologische situatie is ernstig. Met deze sterke heropleving van het virus en de 
druk op de zorg zijn generieke maatregelen noodzakelijk om een kentering te forceren. Om ook 
voor de komende periode de snelheid van de verspreiding van het virus te blijven beperken, 
kwetsbare mensen in de samenleving te blijven beschermen en sectoren die nu (gedeeltelijk) 
gesloten moeten blijven weer (geleidelijk) op een veilige manier te kunnen heropenen, is het 
daarnaast nodig om alternatieve instrumenten beschikbaar te hebben die in de plaats komen van 
de voornoemde maatregelen. De inzet van ctb op basis van 2G kan hierin voorzien. 
 
Genoemde leden vragen de regering een uitgebreid overzicht te geven wat de resultaten zijn van 
de inzet van 2G tot nu toe in landen waar dit systeem reeds is ingevoerd. Is in deze landen sprake 
van een significante afname van de besmettingscijfers of de ziekenhuisopnames, gecorrigeerd naar 
de vaccinatiegraad in deze landen of de regio’s?  
 
Landen die 2G beleid hebben ingevoerd hebben dat onlangs gedaan, waardoor er nog geen 
uitgebreid overzicht kan worden gegeven van de resultaten hiervan. 
 
De regering geeft aan dat een balans wordt gezocht in een viertal overwegingen. De leden van de 
DENK-fractie vragen de regering hoe deze zoektocht naar balans is gegaan. Waarom heeft de 
sociale cohesie, wanneer mensen de toegang tot een deel van de samenleving ontzegd wordt, het 
onderspit moeten delven? Waarom weegt deze overweging voor de regering minder zwaar dan 
andere overwegingen? De regering stelt dat voor haar het belang voor de volksgezondheid zwaar 
weegt. Is hierin ook meegenomen het belang van de geestelijke gezondheid die door de invoering 
van 2G, de toegang tot een deel van de samenleving ontzegt? 
 
De genoemde aspecten die de leden van de DENK-fractie noemt kennen meerdere kanten. De 
sociale cohesie waar de leden van de DENK-fractie op wijzen kent ook een andere kant, namelijk 
de sociale solidariteit. De individuele vrijheid om zich niet te laten vaccineren levert, gelet op de 
ziekenhuis- en IC-bezetting door ongevaccineerde personen, een grote druk op het collectieve 
domein van de zorg. Dit geldt eveneens voor de mentale volksgezondheid waar de leden van de 
DENK-fractie op wijzen. Beide aspecten maken onderdeel uit van de afweging van de regering. 
 
De regering stelt vervolgens dat de individuele vrijheid zich niet te laten vaccineren druk oplevert 
voor het collectieve domein van de zorg. Genoemde leden herinneren de regering eraan dat ons 
69 
 

iedere waarde en voor iedere factor criteria voor toetsing of afweging vast te stellen en deze 
criteria voor de waarden en factoren in de MR afzonderlijk te motiveren, voorzien van een 
samenvattende afweging over het totaalbeeld.  
 
De regering heeft 14 september jl. uw Kamer de Aanpak Najaar toe doen komen. In deze aanpak 
staan de beleidskeuzes voor de komende maanden op hoofdlijnen beschreven. De Aanpak Najaar 
betreft daarbij naast de 7-daags gemiddelden aan ic en ziekenhuisopnames, een set 
contextfactoren om te bepalen waar we epidemiologisch staan en welke maatregelen daarbij 
passend zijn. Het verloop van de epidemie is grillig en zal nooit exact te voorspellen zijn. Vanwege 
deze onvoorspelbaarheid is het in te zetten instrumentarium ter bestrijding van de epidemie, 
alsook deze set van contextfactoren in tegenstelling tot eerder meer uitgewerkte beleidskaders 
zoals de Routekaart, in de Aanpak Najaar op hoofdlijnen beschreven. Deze aanpak op hoofdlijnen 
past bij de voorgenomen route die de regering in dit wetsvoorstel bewandelt, daar in de 
ministeriele regelgeving de concrete inzet van een 2G-ctb uitgewerkt zal worden. Daarmee kan ook 
recht gedaan worden aan de onvoorspelbaarheid van de epidemie en gekomen worden tot een 
passende, alsook proportionele, inzet van het 2G-ctb. Voor een nadere toelichting op de 
systematiek van de Aanpak Najaar in relatie tot de inzet van ctb op basis van 3G dan wel 2G 
verwijs ik u naar de inleidende overwegingen. 
 
Zij vragen in hoeverre het tijdsverloop tussen het voornemen 2G in te zetten en de procedure die 
daarvoor in acht moet worden genomen ervoor zorgt dat met deze maatregel achter de feiten 
wordt aangehold doordat de situatie in de tussenliggende tijd weer verandert. Een situatie die zich 
in de afgelopen bijna twee jaar voortdurend heeft voorgedaan met het nemen van maatregelen 
aan de hand van inschattingen die waren verouderd op het moment van ingrijpen. De vraag is, op 
welke wijze aan deze constatering recht wordt gedaan bij het voornemen een 2G-maatregel van 
toepassing te verklaren. 
 
De epidemie kent een grillig verloop, door bijvoorbeeld snel oplopende besmettingen of een nieuwe 
virusvariant. Ook de stijgende vaccinatiegraad maakt dat het verloop van het virus moeilijker te 
voorspellen is.  Dit vraagt dan ook om wendbare maatregelen, waarmee ingesprongen kan worden 
op een snel veranderende situatie. Met de maatregelen wordt beoogd enerzijds burgers en 
ondernemers niet meer te beperken dan noodzakelijk. Anderzijds dienen de maatregelen geschikt 
te zijn om onder meer kwetsbaren in de samenleving te beschermen en om de druk op de zorg te 
beperken. Binnen dit spanningsveld neemt het kabinet gerichte maatregelen. Met 2G wordt het 
mogelijk om activiteiten en voorzieningen met hoogrisico-omgevingen te openen of door te laten 
gaan door gerichter in te grijpen. 
 
Verondersteld dat 2G geen halt zal toeroepen aan het verspreiden van het virus en het bestrijden 
van de epidemie, overigens ook naar het inzicht van de minister van Volksgezondheid, Welzijn en 
Sport, maar dat de maatregel primair dient gesloten sectoren op gecontroleerde en geclausuleerde 
wijze te heropenen, rijst de vraag wat de regering voornemens is te ondernemen tegen de snel 
stijgende golf aan besmettingen en alle voorziene gevolgen van dien. De leden van de JA21-fractie 
vragen waarom de memorie van toelichting op geen enkele wijze enig verband legt tussen het 
invoeren van 2G en een mogelijke lockdown rond de kerst en de jaarwisseling. Een vraag die wordt 
gerechtvaardigd door de verwachting dat de regering op het spoedig nemen van een pakket 
maatregelen aankoerst die gebruik van de term lockdown rechtvaardigen. Genoemde leden zijn 
ook benieuwd of het invoeren van 2G op enigerlei wijze bijdraagt aan het voorkomen van wat als 
code zwart bekend staat in de zorg. 
 
Het kabinet heeft recent maatregelen genomen met het doel om het aantal besmettingen en 
ziekenhuisopnames te verminderen. Die maatregelen berusten op een advies van het OMT waarin 
geadviseerd wordt welke maatregelen geschikt zijn om dit doel te bereiken. Niet uitgesloten kan 
worden dat meer vergaande maatregelen noodzakelijk zijn om het virus in te dammen. Evenwel 
gaat het kabinet daar op dit moment niet vanuit. Op 14 december jl. gaat het kabinet de situatie 
opnieuw beoordelen. Op dat moment wordt bepaald of de huidige maatregelen aangepast moeten 
worden. Dat maakt dat er nu geen aanleiding is of uitspraak gedaan kan worden over eventuele 
aanvullende maatregelen.  
 
 
71 
 

van SARS-CoV-2 in de maatschappij, zoals momenteel het geval is, zijn de absolute risico’s op 
verdere verspreiding, ook bij gebruik van een CTB-modaliteit, nog steeds relevant.’ De leden van 
de SGP-fractie vragen de regering te verduidelijken hoe deze uitspraak zich verhoudt tot de door 
de regering geformuleerde doelen van het wetsvoorstel. Deelt de regering de mening van het OMT 
dat het ctb geen bestrijdingsmaatregel is? Zo ja, welk doel dient het ctb in respectievelijk de 3G- 
en 2G-variant dan wél en wanneer is dat doel volgens de regering behaald?  
 
De regering deelt de mening van het OMT dat het ctb, naast de andere maatregelen, een 
instrument is dat kan helpen om ons te weren tegen de gevolgen van het virus. Het ctb is daarbij 
een middel om risico’s te beperken bij opening van sectoren, en géén maatregel om 
virusverspreiding te voorkomen en een epidemie te bestrijden, zoals de basisregels en collectieve 
maatregelen dat wel zijn. 
 
De regering stelt in de toelichting dat ‘het breed inzetten van het ctb een gunstige invloed op de te 
verwachten besmettingen en daarmee op het aantal ziekenhuis- en IC-opnames’ heeft. Sinds de 
regering in september jl. het gebruik van het ctb heeft uitgebreid naar onder andere de horeca, 
sport en evenementen en daarbij alle overige maatregelen grotendeels heeft opgeheven, is het 
aantal besmettingen zeer fors opgelopen. De leden van de SGP-fractie vragen de regering hierop te 
reflecteren en vragen hierbij uitdrukkelijk in te gaan op de effectiviteit van het ctb. 
 
De regering is, met het OMT, van mening dat het ctb een remmende werking heeft op het aantal 
besmettingen en de daaruit voortvloeiende druk op de zorg. Zo bezien heeft de brede inzet van het 
ctb als mitigerende maatregel gewerkt als rem op de toename van het aantal besmettingen. 
Gedurende de invoering van het 2G-ctb zal nauwlettend de vinger aan de pols gehouden worden 
voor wat betreft de effecten, baten en lasten. Indien de lasten de baten overtreffen zal de inzet van 
het 2G-ctb heroverwogen worden. Voor de effectiviteit van het ctb verwijs ik u naar de inleidende 
overwegingen. 
 
De leden van de SGP-fractie menen te moeten constateren dat het gebruik van het ctb, of dat nu in 
de 3G- of 2G-variant is, bij een hoge prevalentie van COVID-19 minder toegevoegde waarde heeft. 
In ieder geval lijkt het ctb onvoldoende soelaas te bieden verdere verspreiding van het virus 
effectief tegen te gaan of het aantal besmettingen terug te dringen, wat in lijn zou zijn met het 
130ste OMT-advies. Op vrijdag 26 november kondigde de regering derhalve aanvullende 
maatregelen aan (die geen betrekking hebben op het ctb). Indien dus moet worden geconstateerd 
dat het ctb sinds september onvoldoende heeft geholpen bij een toenemend aantal besmettingen 
de verspreiding van het coronavirus af te remmen en onvoldoende soelaas biedt bij een zeer hoge 
prevalentie, wat is dan nog de toegevoegde waarde van het instrument, zo vragen genoemde 
leden. Indien het antwoord van de regering hierop is dat het ctb een rol zou kunnen spelen bij een 
lage prevalentie van COVID-19, dan vragen deze leden hoe zich dit verhoudt tot de 
proportionaliteitseisen ten aanzien van de coronamaatregelen in het algemeen (artikel 58b, tweede 
lid) en het ctb (artikel 58rb) en 2G (artikel 58raa, tweede lid) in het bijzonder. De regering geeft in 
de memorie van toelichting immers zelf aan dat 2G alleen zal worden toegepast wanneer de 
situatie ‘ernstig’ of ‘zorgelijk’ is.  
Daarbij merken de leden van de SGP-fractie op, dat de regering alleen 2G wil invoeren op het 
moment dat 3G de verspreiding van het virus onvoldoende zou tegengaan zie artikel 58raa, tweede 
lid. Bij een laag besmettingsaantal kan naar het oordeel van deze leden volstrekt niet aan die 
bepaling worden voldaan. De vraag is dus onder welke omstandigheden de inzet van 2G dan wél 
proportioneel en noodzakelijk is. Genoemde leden nodigen de regering uit uitgebreid op dit 
vraagstuk te reflecteren. 
 
Bij de inzet van een ctb wordt zowel de epidemiologische situatie, als de risicosetting van de 
omgeving waar het ctb wordt ingezet, in ogenschouw genomen. Voor de uitwerking van deze twee 
factoren wordt, voor wat betreft de epidemiologische situatie, aangesloten bij de Aanpak Najaar. 
Voor een nadere toelichting op de systematiek van de Aanpak Najaar in relatie tot de inzet van het 
ctb verwijs ik u naar de inleidende overwegingen.   
 
 
73 
 

Genoemde leden lezen dat de regering stelt dat 2G niet te classificeren is als zuiver 
vaccinatiebewijs waarover de Gezondheidsraad adviseerde. Zij menen dat dit weinig praktische 
betekenis heeft. 2G biedt immers geen keuzemogelijkheid meer tussen vaccineren of testen. Het 
zou immoreel zijn te veronderstellen dat mensen een keuzemogelijkheid zouden hebben zich te 
laten besmetten met COVID-19 of laten vaccineren. Toen de Gezondheidsraad haar advies 
uitbracht, was de optie van een herstelbewijs overigens ook nog niet beschikbaar. De leden van de 
SGP-fractie zijn voorts wel geïnteresseerd in het aantal mensen dat inmiddels wel COVID-19 heeft 
doorgemaakt, maar niet gevaccineerd is. Hoe groot is de groep die derhalve op basis van een 
herstelbewijs gebruik kan maken van 2G-ctb? Kan de regering deze cijfers met de Kamer delen? 
 
Gebaseerd op de vaccinatieregistratie, is een grove schatting dat dit ongeveer 600.000 personen 
27
betreft . Met de gegevens waar wij toegang toe hebben, is het helaas niet mogelijk om tot een 
nauwkeuriger aantal te komen. Immers is er geen juridische grondslag om een koppeling te maken 
tussen de vaccinatie-gegevens en testgegevens. Tevens wordt vanwege privacy overwegingen, bij 
de uitgifte van een QR code niet vastgelegd wat de onderliggende basis is van de QR. 
 
Deze leden lezen dat vaccinatiedrang geen doel of nevendoel van het wetsvoorstel is, maar wel een 
neveneffect kan zijn. Beschouwt de regering dit als een positief of negatief neveneffect van het 
wetsvoorstel? Indien de regering dit als een negatief neveneffect beoordeelt, welke maatregelen 
treft de regering om dit effect tegen te gaan? 
 
Gezien het feit dat de regering voorstander is van vaccinatie, ziet zij dit als een positief 
neveneffect.  
 
De leden van de SGP-fractie wijzen erop dat in het 130ste OMT-advies het volgende wordt gesteld: 
‘[H]et realiseren van een maximale risicobeperking door gebruik van de CTB-modaliteiten, anders 
dan de huidige 3G, is complex, en vraagt eigenlijk om een individuele beoordeling per setting met 
haar eigen bezoekersmix van gevaccineerden, personen met doorgemaakte infectie, en niet-
gevaccineerden, waarbij ook de leeftijd van de deelnemers en het bij de activiteit aantal 
aanwezigen (voorafkans op aanwezigheid virus bij bepaalde incidentie) doorslaggevend is voor de 
beoordeling welke CTB-modaliteit zinvol en proportioneel is.’ Zij vragen de regering hierop te 
reflecteren. Kan de regering zo concreet mogelijk aangeven hoe deze overwegingen van het OMT 
worden betrokken bij het opstellen van de MR? Hoe wordt bijvoorbeeld de proportionaliteit 
onderbouwd van het instellen van 2G voor een setting waar veel jonge mensen samen zijn, die zelf 
relatief geringe kans lopen op een ernstig beloop van het virus? 
 
De opmerking van het OMT ziet op het bereiken van de maximale risicobeperking en lijkt in te 
houden dat er per sector, doelgroep en context een aparte afweging gemaakt zou dienen te 
worden om tot een maximale inperking te komen van de epidemiologische risico’s voor die 
specifiek setting en groep. Vanuit het oogpunt van naleving, controle en handhaving kan er helaas 
in de praktijk niet zo fijnmazig beleid worden vormgegeven en zal er een meer grofmazige 
afkadering tot stand moeten worden gebracht.  
 
De leden van de SGP-fractie constateren dat met dit wetsvoorstel de regering 2G slechts kan 
verplichten in de sectoren horeca, evenementen, cultuur en niet-essentiële dienstverlening, indien 
dit voorstel wordt aangenomen door de Eerste Kamer. Uit het huidige artikel 58ra, tiende lid volgt 
dat het verboden is voor deelname aan of toegang tot activiteiten of voorzieningen in openbare 
plaatsen of publieke plaatsen een ctb te vereisen, als daarvoor geen grondslag bestaat in de wet. 
In het wetsvoorstel ‘Tijdelijke wet uitbreiding coronatoegangsbewijzen’ wordt dit uitgebreid tot alle 
plaatsen, dus ook besloten plaatsen. De leden van de SGP-fractie vragen of het klopt dat met de 
voorgestelde wetswijzigingen verboden wordt een 2G-bewijs te vragen waar een 3G-bewijs vereist 
wordt. Kan de regering bevestigen dat het verboden blijft een ctb (in 3G, 2G of 1G) te vragen  
  
                                                           
27
 (84,1%-79,9%) * 14.164.193 = 594.896. 84,4% is vaccinatiegraad 18 jaar en ouder volgens RIVM (bron: 
https://www.rivm.nl/covid-19-vaccinatie/cijfers-vaccinatieprogramma), 79,9% is vaccinatiegraad 
gerapporteerd aan ECDC minus de personen die een herstelbewijs + 1 prik hebben ontvangen. 
14.164.193=inwoners van Nederland 
75 
 

zonder een vaccinatie- of herstelbewijs. Zij zijn hier blij mee. De leden van de SGP-fractie vragen 
de regering of een inschatting is gemaakt hoe groot deze groep precies is. 
 
Het is de verwachting dat het om een kleine groep mensen gaat die wegens medische contra-
indicatie niet gevaccineerd kunnen worden. Hoe klein de groep precies is, is niet te kwantificeren. 
De verwachting van het RIVM en het ministerie van VWS is dat dit om tientallen tot honderdtallen 
zal gaan. Wanneer mensen zich kunnen aanmelden voor een uitzondering zal pas duidelijk worden 
hoe groot de groep die hiervoor in aanmerking komt daadwerkelijk is. 
 
Zij wijzen er verder op dat het College voor de Rechten van de Mens voorstelt de uitzondering in de 
wet volledig en praktisch uit te werken. Deze leden merken op dat de regering hier niet voor kiest, 
maar dit in de MR uitwerkt. Zij vragen de regering waarom hiervoor is gekozen, gezien het belang 
van deze uitzondering voor deze groep. De leden van de SGP-fractie zouden het onbestaanbaar 
vinden dat de wet zou worden aangenomen vóórdat helder is hoe de uitzonderingsclausule voor 
deze groep er concreet uitziet. Graag ontvangen zij hierover duidelijkheid van de regering. 
 
Tijdens het Kamerdebat van 16 november jl. heb ik uw Kamer toegezegd om binnen enkele weken 
een proces uitgewerkt te hebben waarmee een uitzonderings-ctb beschikbaar gesteld kan worden 
aan personen die vanwege medische redenen niet gevaccineerd en personen die vanwege een 
beperking of ziekte niet getest kunnen worden of als gevolg van een test ernstig ontregeld raken. 
Het wetsvoorstel creëert hier een grondslag voor. Het precieze proces om een uitzonderings-ctb te 
kunnen ontvangen via een ministeriële regeling vorm krijgen. Gezien de complexiteit van de 
beoordeling of iemand al dan niet gevaccineerd of getest kan worden, is het belangrijk om een 
zorgvuldig proces in te richten. En dit kost tijd. Daarbij beziet het kabinet welke stappen in dit 
proces versneld gezet kunnen worden om mensen die daarvoor in aanmerking komen waar 
mogelijk zo snel mogelijk te voorzien van een uitzonderings-ctb. Het kabinet zet zich in om binnen 
enkele weken de uitzonderingsroute gereed te hebben. Het kabinet zal uw Kamer hierover bij 
gelegenheid nader over infomeren. 
 
Het lid van de Den Haan-fractie leest in de memorie van toelichting dat de regering schrijft dat 
voor de toepassing van 2G sprake moet zijn van een zodanig risico op transmissie van het 
coronavirus dat aannemelijk is dat 3G niet volstaat. Het OMT vindt de inzet van het ctb sowieso 
geen maatregel om virusverspreiding te voorkomen en een epidemie te bestrijden. Waarom wordt 
dan pas overgegaan op de invoering van 2G, wanneer sprake is van niveau ‘ernstig’ of ‘zorgelijk’? 
Helpt het dan voldoende de besmettingen omlaag te krijgen?  
Gezien de zwaarte van deze maatregel dient er terughoudend mee omgegaan te worden zodat er 
voldaan wordt aan de vereisten van proportionaliteit, subsidiariteit en noodzakelijkheid. Als de 
epidemie zich bevindt in niveau ‘waakzaam’ wordt er vanuit gegaan dat een 3G-ctb of andere 
maatregelen afdoende zullen zijn om de verspreiding van het virus tegen te gaan. 
 
Het lid wil ook graag weten waarom kunst- en cultuurbeoefening en niet-essentiële 
contactberoepen niet snel of helemaal niet worden gezien als hoogrisico-omgeving. 
 
Hoogrisico-omgevingen kenmerken zich door ongeplaceerde omgevingen waar afstand houden 
moeilijk is, omdat sprake is van een intensiteit van bewegingen en/of omgevingen (binnen/buiten) 
waar veel mensen (gedurende een langere periode) samenkomen op kleine afstand/dicht op 
elkaar. Uit deze kenmerken, of een combinatie daarvan, blijkt of een bepaalde omgeving te 
classificeren valt als een hoogrisico-omgeving. Voor contactberoepen, zoals een kapper, zal hier 
geen sprake van zijn, vanwege de beperkte omvang de groep (één op één contact). Dit geldt 
eveneens voor kunst- en cultuurbeoefening. 
 
De uitzondering voor mensen die zich niet kunnen laten vaccineren, wordt in een procedure nader 
uitgewerkt. Het lid van fractie Den Haan wil weten wanneer de regering verwacht deze procedure 
gereed te hebben. 
 
Gezien de complexiteit van de beoordeling of iemand al dan niet gevaccineerd of getest kan 
worden, is het belangrijk om een zorgvuldig proces in te richten. En dit kost tijd. Daarbij beziet het 
kabinet welke stappen in dit proces versneld gezet kunnen worden om mensen die daarvoor in 
77 
 

geldigheidsduur van 90 dagen af te geven, wel wetende dat deze termijn niet op zekere gronden is 
gesteld. Daarbij betalen mensen in Zwitserland zelf voor deze test. Tot nu toe zijn er dus geen 
landen gevonden waar de serologische test als volwaardig alternatief wordt ingezet. Ook is hier 
relevant dat in EU-verband nog geen overeenstemming is bereikt om serologische testen te 
gebruiken als basis voor een herstelbewijs om mee te reizen. Het lid vindt dat niet in beeld is 
gebracht hoe de 2G-maatregel bijdraagt aan het bestrijden van de pandemie. Aangezien slechts 
1% van de testen bij het testen voor toegang positief is, kan men gerust stellen dat de 
ongevaccineerden weinig bijdragen aan de besmettingen. Het argument dat ongevaccineerden 
beschermd moeten worden tegen gevaccineerden, vindt het lid van de BBB-fractie de omgekeerde 
wereld. Ook gevaccineerden moeten de basisregels volgen en hebben een verantwoording als het 
gaat om het niet besmetten van andere mensen. Als de situatie zo zou zijn dat gevaccineerden 
nooit op de IC terecht zouden komen, dan zou dit wetsvoorstel steun verdienen. Echter, dat is 
helaas niet het geval. Een flink deel van de mensen die gebruikmaken van zorg in combinatie met 
COVID-19 is gevaccineerd. Het is daarom voor het genoemde lid dan ook ondenkbaar dat dit 
wetsvoorstel steun verdient. 
 
De regering benadrukt, net als het OMT in zijn adviezen, dat het voor de beperking van de 
verspreiding van het virus essentieel blijft dat de basismaatregelen worden nageleefd. Het ctb is 
een extra instrument om onder ongunstige epidemiologische omstandigheden onderdelen van de 
economie open te houden. 
Door op plekken waar een verhoogd risico op besmetting is en onder ongunstige epidemiologische 
omstandigheden het 2G-ctb in te zetten wordt voorkomen dat ongevaccineerden op die plekken 
besmet raken. Zij hebben een verhoogd risico op besmetting en een verhoogd risico op 
ziekenhuisopname.  
 
Nog 1,5 miljoen mensen in Nederland zijn niet beschermd tegen corona. Het merendeel van hen is 
nog niet gevaccineerd en heeft ook geen bescherming opgebouwd door een infectie door te maken. 
Het RIVM schat dat dit kan leiden tot tussen de 15.000 en 20.000 ziekenhuisopnames, waarvan 
naar verwachting tussen de 3.000 en 4.000 mensen op de IC terecht zullen komen. Er is dus het 
risico dat té veel onbeschermde mensen in té korte tijd té ernstig ziek worden.  
 
Het naleven van de basismaatregelen kan ervoor zorgen dat het aantal besmettingen daalt. Daarna 
helpt 2G om delen van de sectoren open te houden door in hoogrisico-omgevingen de risico’s te 
kunnen mitigeren. 
 
Het lid van de BBB-fractie merkt verder op dat als het systeem van 3G niet overal goed wordt 
nageleefd, het geen oplossing is een andere maatregel in te voeren, met hetzelfde risico van niet-
naleving. Volgens welke redenering denkt de regering dat 2G beter wordt nageleefd dan 3G? 
 
De naleving, controle en handhaving van het 2G-beleid is niet wezenlijk anders dan het 3G-beleid. 
De naleving door de burger, de controle door de ondernemers en als sluitstuk de handhaving geldt 
ook hier. Alleen de kleur van het vinkje in de app zal per 2G of 3G verschillen.  
 
Daarnaast benadrukt het kabinet in gesprekken met het Veiligheidsberaad en de betrokken 
sectoren de urgentie van het beter naleven, controleren en handhaven van de maatregelen. 
Signalen die we vanuit de sectoren terugkrijgen, is dat de controle ook verbetert daardoor. 
Daarnaast zien we in de cijfers vanuit de handhaving dat het aantal lasten onder dwangsom en 
sluiting toeneemt. Daarnaast wordt budget beschikbaar gesteld om sectoren te steunen in de 
naleving en controle op het ctb. 
 
3. Caribisch Nederland 
 
De leden van de GroenLinks-fractie vragen waarom onderhavig wetsvoorstel ook betrekking 
heeft tot Caribisch Nederland, terwijl het risiconiveau daar lager is. Tevens vragen de voornoemde 
leden hoeveel ‘Testen voor Toegang’ mogelijkheden er bestaan in Caribisch Nederland? Is er op elk 
eiland een testmogelijkheid? 
79 
 

Het recht op eerbiediging van het privé- familie- en gezinsleven is neergelegd in artikel 8 EVRM. 
Artikel 8 EVRM bevat een positieve verplichting voor staten om gepaste maatregelen te treffen om 
het leven en de gezondheid van de personen binnen hun jurisdictie te beschermen (zaak Vavřička 
e.a./Tsjechië, ECLI:CE:ECHR:2021:0408JUD004762113). Het Europees Hof van de Rechten voor 
de Mens (hierna: EHRM) overwoog op 25 juni 2019 in de zaak Mehmet Ulusoy e.a./Turkije 
(ECLI:CE:ECHR:2019:0625JUD005496909) dat artikel 8 EVRM voor de staat de positieve 
verplichting meebrengt om regels te formuleren, dat wil zeggen om een effectief juridisch kader te 
scheppen dat geldt voor zowel openbare als privéziekenhuizen en dat zorgverleners verplicht om 
gepaste maatregelen te nemen om de integriteit van patiënten te waarborgen.  
 
Naast deze positieve verplichting om een effectief juridisch kader in plaats te hebben, overwoog 
het EHRM dat onder uitzonderlijke omstandigheden staten materieel verantwoordelijk zijn onder 
artikel 8 EVRM, indien een patiënt geen toegang heeft gehad tot een levensreddende behandeling 
vanwege systemisch of structureel disfunctioneren van ziekenhuisdiensten, en waarbij de 
autoriteiten op de hoogte waren of behoorden te zijn van dit risico en niet de nodige maatregelen 
namen maatregelen om dit te voorkomen. In de zaak Le Mailloux/Frankrijk overwoog het EHRM op 
5 november 2020 (ECLI:CE:ECHR:2020:1105DEC001810820) opnieuw dat op de staat de positieve 
verplichting rust met betrekking tot de volksgezondheid de nodige maatregelen te treffen ter 
bescherming van het leven en de integriteit van hun burgers. 
 
De leden van de D66-fractie constateren dat bij 2G, in tegenstelling tot 3G en algehele sluitingen, 
het proportionaliteitsvraagstuk veel meer per situatie geldt omdat het een veel gerichtere 
maatregel is. Er wordt dan ook in dit wetsvoorstel voornamelijk gewezen naar de toetsing op 
proportionaliteit zodra besluitvorming plaatsvindt en de MR wordt gepubliceerd. 
Waar het bij het indienen van de wetsvoorstellen voor algehele sluitingen en voor 3G, de tijdelijke 
wet coronamaatregelen respectievelijk wet op coronatoegangsbewijs, duidelijk gekaderd was wat 
de gevolgen van die wetten zouden zijn en of deze proportioneel zouden zijn, is dat bij dit 
wetsvoorstel (2G) aanzienlijk lastiger. 
Er wordt in de memorie van toelichting voornamelijk gewezen naar de ministeriële regelingen 
waarin pas dan de proportionaliteitsvraagstukken ter sprake komen. Op welke wijze waarborgt de 
regering dat een goede proportionaliteitstoets en daarmee grondrechtelijke toets plaatsvindt 
alvorens de MR naar de Kamer wordt gestuurd? Neemt de regering daar zelf een actieve rol in, 
betrekken zij instanties hierbij of is de regering van mening dat dit vooral politieke keuzes 
betreffen die bij de Kamer liggen? Indien dat laatste het geval is, waarom? Deze leden 
benadrukken dat bij 2G dit namelijk echt anders is dan bij het generieke 3G en/of bij generieke 
maatregelen zoals algehele sluitingen. 
 
Bij elke bestuurlijke afweging om te komen tot maatregelen ter bestrijding van de epidemie, niet 
alleen bij de eventuele inzet van een 2G-ctb, worden, naast het OMT, ook het SCP en de expertise 
van de ministeries van Financiën, Economische Zaken en Klimaat en Sociale Zaken en 
Werkgelegenheid (tezamen de trojka) aangewend voor een reflectie wat betreft de sociaal-
maatschappelijke en economische effecten van maatregelen die worden overwogen. Ook worden 
de gedragsunit van het RIVM, handhavers vanuit de Nationale Politie en communicatie-experts 
betrokken vanwege hun expertise betreffende de naleving en de handhaving van deze 
maatregelen. 
Genoemde leden zijn het eens met de regering die stelt dat: ‘Met vaccinatie tegen COVID-19 is niet 
alleen de gezondheid van de gevaccineerde gediend. Deze vaccinatie gaat ook de verspreiding van 
het coronavirus tegen en daarmee ernstige ziekte bij anderen, voor een deel van de patiënten met 
fatale afloop. Dit impliceert dat behalve het belang van het individu, ook de belangen van derden of 
van de bevolking als geheel relevant zijn.’ Deze leden missen eigenlijk het recht van kwetsbare 
mensen op een veilige omgeving om zich vrij in te bewegen. Zij ontvangen namelijk ook berichten 
van gevaccineerde kwetsbaren die graag verzekerd willen zijn dat het zo veilig als mogelijk is op de 
locatie die ze bezoeken én dat ze maar al te graag zien dat de infectiedruk daalt. In hoeverre, en 
onder welk grondrecht, worden de rechten van deze mensen van belang geacht in dit 
wetsvoorstel? 
 
 
81 
 

handenwassen bijvoorbeeld ook een – zij het niet significante – reductie van 53% gevonden, een 
getal dat op basis van de huidige stand van de wetenschap niet erg waarschijnlijk is. Het is niet 
duidelijk hoe de 53% reductie door mondkapjes exact kan worden verklaard. De voorname 
boodschap is dat dit soort maatregelen (zoals handen wassen, ventilatie en mondkapjes) een 
bescheiden effect kan hebben, maar dat de individuele waarde niet kan worden vastgesteld zonder 
te corrigeren voor ‘confounders’. Het gebruik van mondkapjes kan helpen als één van de 
maatregelen, daarom zijn ze ook op meerdere plaatsen verplicht gesteld. 
 
e
Het OMT heeft in haar 126 advies het begrip “ademcirkel” geïntroduceerd. Wel blijven we 
vasthouden aan de anderhalvemeter veilige afstandsnorm, daar het introduceren van een nieuw 
begrip verwarring zou kunnen veroorzaken. De boodschap is het houden van de 1,5m afstand. Het 
is belangrijk dat communicatie eenduidig is om zodoende de naleving van maatregelen te 
verhogen. Vanuit gedragskennis weten we dat een heldere norm beter te begrijpen is dan een 
norm waarbij je zelf moet bepalen wat er wordt bedoeld. 1,5 meter is een heldere norm. Het 
begrip ademcirkel laat aan de ontvanger over om te bepalen wat dat is. De één zal denken dat 20 
cm genoeg is de ander denkt aan een meter. 
 
Genoemde leden wijzen erop dat corona niet kan tegen luchtverversing. Dit tonen de vele 
proefopstellingen aan die ook werden uitgevoerd door de TU Delft. De ventilatierichtlijnen uit het 
Bouwbesluit zijn echter nog altijd niet coronaproof gemaakt. Nog altijd gelden de oude richtlijnen 
die niet bedoeld waren ter voorkoming van virusoverdracht. 2500 scholen voldoen niet eens aan 
die oude richtlijnen. Wanneer zijn de ventilatierichtlijnen uit het Bouwbesluit coronaproof en per 
wanneer voldoen de gebouwen daaraan?  
 
Er zijn nog geen onderzoeken waaruit blijkt welk niveau van ventilatie afdoende is om het risico op 
besmetting met SARS-CoV2 zo klein mogelijk te maken. Daarom geldt het advies: minimaal 
voldoen aan eisen uit het bouwbesluit en geldende landelijke (Arbo-)richtlijnen. Met de ventilatie- 
eisen uit het bouwbesluit en het inregelen, onderhouden en gebruiken van bestaande 
ventilatievoorzieningen voorkom je dat situaties ontstaan waar de ventilatie onvoldoende is. Om 
meer zicht te krijgen of de ventilatie-eisen uit het Bouwbesluit toereikend zijn voor 
infectieziektebestrijding heeft het RIVM een modellering uitgevoerd. Doel is om meer inzicht te 
krijgen in het effect van verschillende ventilatiewaarden op het beperken van aerogene transmissie 
van-SARS-CoV-2. De minister van BZK zal mede op basis van de uitkomsten van modellering 
bekijken of verder onderzoek naar een aanpassing van de ventilatie-eisen in het Bouwbesluit met 
het oog op infectieziektebestrijding nodig is. 
 
Gezonde mensen die geen beschikking hebben over een ctb op basis van vaccinatie of herstel, 
kunnen niet deelnemen aan activiteiten en krijgen geen toegang tot voorzieningen. Zij worden 
buitengesloten van de maatschappij. De leden van de PVV-fractie vinden dit zowel om 
maatschappelijke als inhoudelijke redenen een onwenselijke, ingrijpende en niet proportionele 
maatregel.  
De leden van de CDA-fractie stellen dat een aspect dat bij de toetsing aan grond- en 
mensenrechten van belang is, dat de voorgestelde maatregel geschikt is het doel te bereiken dat 
wordt nagestreefd. Zij wijzen erop dat dit onder andere afhankelijk is van de vraag in hoeverre 
deze maatregel daadwerkelijk nageleefd en gehandhaafd wordt. Deze leden vragen daarom of het 
OMT in de modellering ook heeft onderzocht hoeveel procent naleving minimaal nodig is om het 
gebruik van 2G te rechtvaardigen, op basis van het feit dat het een effectieve maatregel is. 
 
Het OMT heeft er eerder op gewezen dat handhaving en naleving van de regels rond ctb van 
belang zijn voor de effectiviteit. Het is niet mogelijk hier een percentage aan te verbinden. 
 
Het College voor de Rechten van de Mens (CRM) geeft onder andere aan dat in de communicatie 
rondom het 2G en 3G-beleid expliciet rekening moet worden gehouden met mensen met een 
beperkte kennis van de Nederlandse taal. Genoemde leden vragen op welke wijze de regering hier 
rekening mee zal houden. Zij vragen daarnaast hoe in de communicatie rekening wordt gehouden 
met mensen die niet of mindergeletterd zijn. 
83 
 

29
In de Kamerbrief van 26 november jl. heeft het kabinet aangegeven in te zetten op het 
versnellen van de boostercampagne. Het streven is om voor eind december zoveel mogelijk 
ouderen, van oud naar jong, een boostervaccinatie aan te bieden. Daarna volgt de groep in de 
leeftijd onder de 60 jaar, eveneens van oud naar jong.  
 
Voor mensen die niet gevaccineerd willen of kunnen worden, ook in relatie met booster, is het 
mogelijk om op basis van een negatief testbewijs of op basis van een herstelbewijs een DCC te 
ontvangen en te reizen. 
 
De leden van de SP-fractie zien dat de invoering van 2G zal leiden tot een tweedeling van de 
samenleving, waarbij mensen zonder vaccinatie- of herstelbewijs worden uitgesloten van bepaalde 
delen van de samenleving. Daar staat tegenover dat de effectiviteit van het ctb tot nu toe zwaar 
onvoldoende is gebleken. Waarom wil de regering dan nu inzetten op deze nog meer polariserende 
en controversiële maatregel, waarvan het effect waarschijnlijk ook onvoldoende zal zijn?  
 
Voor een toelichting op de effectiviteit van de inzet van ctb op zowel 3G als 2G verwijs ik u naar de 
inleidende overwegingen.  
Uit de systematiek van de Wpg volgt dat in het kader van de daadwerkelijke inzet van het 2G-ctb, 
steeds opnieuw een toets dient plaats te vinden om te kunnen beoordelen of deze maatregel dan 
wel wellicht een andere maatregel het meest passend is gelet op de epidemiologische situatie van 
dat moment en het beoogde doel. 
 
Deze leden lezen dat ‘in zeer dringende omstandigheden waarin ter beperking van gevaar direct 
moet worden gehandeld, kan worden besloten de regeling al aan het begin van deze genoemde 
nahangprocedure in werking te laten treden’. Zij vragen de regering om wat voor omstandigheden 
dit precies gaat. 
 
Deze werkwijze wordt beschreven daar het tot de mogelijkheden behoort en de regering uw Kamer 
daarvan actief op de hoogte wilde stellen. Het is momenteel geenszins een direct voornemen, maar 
deze procedure kan gevolgd worden wanneer de epidemie dat vereist.  
 
De leden van de GroenLinks-fractie merken op dat onderhavig wetsvoorstel een zéér 
substantiële inperking is van verschillende grond- en mensenrechten. De regering merkt op: 
‘onderhavige grond- en mensenrechten zijn niet absoluut’. De regering stelt dat ‘op grond van 
vaste jurisprudentie zijn beperkingen toegestaan, mits wordt voldaan aan een aantal criteria’. 
Onderschrijft de regering de stelling van deze leden dat juist in een crisissituatie grond- en 
mensenrechten goed geborgd moeten zijn? Zo ja, vindt de regering de invoering van de 2G-
maatregel waardoor mogelijkerwijs discotheken iets eerder open zouden kunnen gaan in 
verhouding staan met het inperken van allerhande grond- en mensenrechten?  
 
Ook in een crisissituatie moeten grond- en mensenrechten goed geborgd zijn. Daarbij wordt 
opgemerkt dat grond- en mensenrechten niet absoluut zijn. Onder voorwaarden zijn beperkingen 
toegestaan met het oog op de bescherming van de volksgezondheid en de bescherming van de 
rechten en vrijheden van anderen. In paragraaf 4.1 van de memorie van toelichting is een 
uitgebreide analyse opgenomen van de verhouding tot de relevante grond- en mensenrechten van 
het wetsvoorstel dat het 2G-ctb mogelijk maakt. Op basis van die analyse komt de regering tot het 
oordeel dat de inzet van het 2G-ctb onder omstandigheden te rechtvaardigen is. Voor de 
daadwerkelijke inzet van het ctb is een ministeriële regeling nodig. In de toelichting daarop zal de 
rechtvaardiging van de inbreuk op grond- en mensenrechten in concreto onderbouwd worden aan 
de hand van de actuele epidemiologische en maatschappelijke omstandigheden.  
 
Onderschrijft de regering de opvatting van het OMT dat de 2G-maatregel ‘géén maatregel is om 
virusverspreiding te voorkomen en een epidemie te bestrijden'? Onderschrijft de regering de 
opvatting van het OMT dat de 2G-maatregel slechts het doel dient ‘om risico's te beperken bij 
opening van sectoren’?  
 
                                                           
29
 Tweede Kamer 25295 nr. 1560. 
85 
 

Deze leden vragen de regering of zij van plan is 2G juist bij hoge besmettingscijfers in te zetten, 
met als doel het aantal besmettingen terug te dringen. Of is de regering van plan 2G juist in te 
zetten bij lage besmettingscijfers, om heropening van bepaalde sectoren mogelijk te maken? In de 
memorie van toelichting staat namelijk dat 2G alleen proportioneel zou zijn als de situatie qua 
besmettingen ernstig of zorgelijk is, maar tegelijk stelt het OMT dat 2G alleen zou kunnen werken 
als de besmettingscijfers laag zijn. Kan de regering reflecteren op deze spagaat waardoor 2G 
eigenlijk nooit én effectief én proportioneel kan zijn? 
 
Bij de inzet van een 2G-ctb wordt zowel de epidemiologische situatie, als de risicosetting van de 
omgeving waar het ctb wordt ingezet, in ogenschouw genomen. Voor de uitwerking van deze twee 
factoren wordt, voor wat betreft de epidemiologische situatie, aangesloten bij de Aanpak Najaar. 
Voor een toelichting op de effectiviteit en proportionaliteit van de inzet van ctb verwijs ik u naar de 
inleidende overwegingen.  
 
De regering presenteert de opties als ware het óf een zware lockdown, met de bijbehorende 
nevenschade, óf een 2G-systeem, terwijl voor veel gelegenheden alternatieven bestaan. Een 
winkel kan het aantal gelijktijdige bezoekers beperken in plaats van aan de deur een ctb te 
controleren. Een horecagelegenheid kan een deel van de gasten geplaceerd kwijt. Sportlocaties 
kunnen weer met aantalsbeperkingen werken of met tijdsloten. Kan de regering onderbouwen 
waarom zulke alternatieven niet overwogen zijn?  
 
Het is van belang om op te merken dat inzet van een 2G-ctb alleen mogelijk is op het terrein van 
cultuur, evenementen, horeca en bepaalde vormen van niet-essentiële dienstverlening. De inzet 
van een 2G-ctb is dus niet mogelijk in winkels of in het kader van sportbeoefening, maar zou wel 
mogelijk zijn in de sportkantine omdat die onder horeca valt. Verder geldt dat de inzet van een 2G-
ctb alleen wordt overwogen op het moment dat de inzet van 3G niet volstaat. In zo’n geval kan een 
2G-ctb maatregel worden ingevoerd binnen de kaders van dit wetsvoorstel. De ministeriele 
regeling waarbij dit geschiedt, zal dan – overeenkomstig het voorgestelde artikel 58raa, derde lid, 
Wpg – waar mogelijk ook een alternatief omvatten. Dit kan één van alternatieven zijn waar de 
PvdD-fractie op wijst. Als het alternatief past binnen de bedrijfsvoering van de ondernemer kan hij 
dit toepassen en is er geen sprake van toepassing van het 2G-ctb. 
 
Tot slot, genoemde leden sluiten zich verder aan bij de breed gedragen kritiek op de voorliggende 
wetsvoorstellen. Ook de kritiek die verwoord is door adviesorganen van de overheid zoals het CRM, 
de Autoriteit Persoonsgegevens (AP) en de afdeling advisering van de Raad van State. Zij 
waarschuwen voor een brede variëteit aan zorgen.  
De hoeveelheid kritiekpunten die in korte tijd zijn verwoord maakt, dat deze leden zich zorgen 
maken over de kwaliteit van deze wetgeving. Dit alles maakt dat de leden van de fractie van de 
Partij voor de Dieren tegen de 2G wetgeving zullen stemmen. 
 
De leden van de ChristenUnie-fractie lezen in de memorie van toelichting dat de regering schrijft 
dat de rechtvaardiging van de inbreuk op grond- en mensenrechten in concreto onderbouwd zal 
worden in de toelichting op de MR die de inzet van 2G pas echt in werking zal zetten. Deze leden 
vragen welke instanties geconsulteerd zullen worden bij deze regeling. Kunnen zij ervan uitgaan 
dat dit dezelfde instanties zijn als gedurende het wetgevingstraject? 
 
De bestuurlijke afweging om tot de inzet van maatregelen te komen, waaronder de inzet van een 
ctb in de vorm van 2G, wordt gebaseerd op signaalwaarden zoals beschreven in de Aanpak Najaar 
alsook de contextfactoren waaronder het aantal gehospitaliseerde gevaccineerde en niet 
gevaccineerde personen, de immuniteitsontwikkeling in de maatschappij en de beschikbare ruimte 
op de ic op dat moment. Daarom wordt het OMT gevraagd te adviseren over de epidemiologische 
situatie. Naast het OMT-advies, gaat de regering ook steeds te rade bij het SCP en wordt de 
expertise van de ministeries van Financiën, Economische Zaken en Klimaat en Sociale Zaken en 
Werkgelegenheid (tezamen de trojka) aangewend voor een reflectie wat betreft de sociaal-
maatschappelijke en economische effecten van maatregelen die worden overwogen, alsmede bij de 
gedragsunit van het RIVM, bij handhavers vanuit de Nationale Politie en bij communicatie-experts 
vanwege hun expertise betreffende de naleving en de handhaving van deze maatregelen. Bij een 
wetgevingstraject zijn meer adviserende instanties betrokken, zoals de Afdeling advisering van de 
Raad van State. 
87 
 

Genoemde leden vragen de regering een uitgebreid overzicht te geven van maatregelen die 
volgens de regering minder ingrijpend zijn. Dit achten deze leden nodig om vast te kunnen stellen 
of de regering voldoet aan het vierde aspect voor de toetsing van de grond- en mensenrechten. 
 
Als het 2G-ctb wordt ingezet, zijn er geen maatregelen die minder ingrijpend zijn en hetzelfde 
effect sorteren als de inzet van een 2G-ctb. Als dit wel het geval zou zijn, zou immers op basis van 
het subsidiariteitsbeginsel voor deze maatregelen moeten worden gekozen. De wet staat de inzet 
van het 2G-ctb dan niet toe. 
 
De leden van de JA21-fractie lezen in de memorie van toelichting dat de regering heeft 
overwogen behalve voor personen die zich om medische redenen niet kunnen laten vaccineren, ook 
voor gewetensbezwaarden een uitzondering te maken. Gelet op de beperkte reikwijdte van het 
wetsvoorstel en de tijdelijkheid en urgentie van de daarop te baseren maatregelen is daar van 
afgezien, aldus de memorie van toelichting. Genoemde leden vragen zich in gemoede af, waarom 
het voor de ene categorie mogelijk is een uitzondering te maken ondanks ‘de beperkte reikwijdte 
van het wetsvoorstel en de tijdelijkheid en urgentie van de daarop te baseren maatregelen’ en voor 
de andere categorie daarvan af te zien. Waarbij komt, wat wellicht nuttige informatie is voor de 
regering, dat gewetensbezwaren een intrinsieke waarde hebben en geenszins enige zingevende 
relatie hebben met een beperkte reikwijdte van een voorstel in tijd en ruimte. 
 
De regering erkent dat er mensen zijn die zich vanuit intrinsieke overtuigingen en persoonlijke 
opvattingen niet willen laten vaccineren. Tegelijkertijd acht de regering het, gezien de beperkte 
reikwijdte van de wet, de tijdelijkheid ervan alsook de urgentie van de maatregelen ter bestrijding 
van de crisis aanvaardbaar om geen uitzonderingen mogelijk te maken. Daarbij speelt ook dat 
essentiële voorzieningen zoals het onderwijs, alsmede de werksituatie zijn uitgesloten van de inzet 
van een 2G-ctb. 
 
De leden van de SGP-fractie constateren dat de regering in het wetsvoorstel geen 
uitzonderingsclausule heeft opgenomen voor gewetensbezwaarden tegen vaccinatie. Zij lezen dat 
overwogen is in de wet niet alleen een uitzondering te maken voor personen die zich om medische 
redenen niet kunnen laten vaccineren, maar ook voor gewetensbezwaarden. Gelet op de beperkte 
reikwijdte van het wetsvoorstel en de tijdelijkheid en urgentie van de daarop te baseren 
maatregelen is daar volgens de toelichting van afgezien. Deze leden vragen de regering hier uitleg 
over te verschaffen. Zij menen dat de regering te lichtvaardig voorbijgaat aan de gevolgen van het 
wetsvoorstel voor degenen die zich wegens gewetensbezwaren niet laten vaccineren.  
 
Immers, de reikwijdte van de wet wordt beperkt door het voorgestelde artikel 58raa, tweede lid, 
maar strekt zich evenwel in principe uit tot de sectoren horeca, cultuur, evenementen en niet-
essentiële dienstverlening. Dit gaat om talloze plaatsen en activiteiten. In het wetsvoorstel zijn 
geen harde beperkingen opgenomen de reikwijdte van de wet binnen die sectoren af te bakenen. 
In de toelichting wordt de mogelijkheid genoemd dat 2G per MR voor een gehele sector wordt 
ingevoerd.  
 
Overwogen is niet alleen een uitzondering te maken voor personen die zich om medische redenen 
niet kunnen laten vaccineren, maar ook voor gewetensbezwaarden. Gelet op de beperkte reikwijdte 
van het wetsvoorstel en de tijdelijkheid en urgentie van de daarop te baseren maatregelen is daar 
van afgezien. Binnen het tijdsbestek voor invoering van de benodigde toepassing van het 2G-ctb is 
het onhaalbaar een uitvoerbaar systeem in te richten voor het verstrekken van ctb’s aan personen 
die tot deze groep behoren. In dit verband is van belang dat geen sprake is van een 
vaccinatieplicht of - gelet op de reikwijdte van dit wetsvoorstel - van vaccinatiedwang. 
 
Tot slot wordt opgemerkt dat hoewel aan het begrip geloofs- of levensovertuiging een ruime uitleg 
wordt gegeven, daar toch niet alle meningen onder vallen. Een geloof of levensovertuiging dient 
van zekere mate van overtuigingskracht, ernst, samenhang en belang te hebben. Enkel 
bedenkingen bij vaccinatie tegen covid-19 zijn als zodanig niet te scharen onder geloof- of 
levensovertuiging. 
 
De tijdelijkheid van het wetsvoorstel wordt beperkt door de tijdelijkheid van de Twm en is daarbij 
afhankelijk van de eventuele driemaandelijkse verlenging van de Twm. De minister van 
89 
 

Het lid van de BBB-fractie constateert dat met dit wetsvoorstel van een groep mensen 
(ongevaccineerden) de grondrechten ernstig worden geschonden: zij worden buitengesloten van 
het openbare leven. Dat dit in een beschaafd land als Nederland wordt voorgesteld, is stuitend. Het 
is de taak van volksvertegenwoordigers eenheid te bewaren en mensen te verbinden. Helaas is 
daar sinds de komst van COVID-19 geen sprake meer van.  
Het genoemde lid constateert dat proportionaliteit, subsidiariteit en noodzakelijkheid niet 
voldoende zijn aangetoond. 2G dient enkel vage doelen: het indammen van het virus zonder 
concreet te maken wat dit is en het maatschappelijk leven zo veel mogelijk door laten gaan. Het lid 
waarschuwt ervoor dat deze wetgeving kan leiden tot ontwrichting van de samenleving. Het is 
evident dat de huidige tweedeling in de samenleving nog groter zal worden. Neemt de regering 
daar verantwoordelijkheid voor en wat gaat zij doen dit te voorkomen?  
 
Het kabinet is zich terdege bewust dat corona en de maatregelen, inclusief het ctb, die getroffen 
worden veel vragen van de samenleving. Ook het kabinet ziet de polarisatie in de samenleving 
toenemen en neemt dat zeer serieus. Het kabinetsbeleid is niet gericht op het zaaien van 
tweedeling, of het aanwijzen van schuldigen, maar op het beschermen van kwetsbare mensen en 
het beheersen van druk op de zorg. Voor het antwoord op de vraag welke maatregelen effectief en 
doeltreffend zijn, zonder dat de hele samenleving er weer onder gebukt gaat blijven we breed met 
de vertegenwoordigers uit de samenleving in gesprek. Ook laat het kabinet zich, bij de bestuurlijke 
afweging om tot dit wetsvoorstel te komen, breed informeren door instituten met gezag, zoals het 
OMT, het SCP, de gedragsunit van het RIVM, het decentraal bestuur via het Veiligheidsberaad, de 
Nationale Politie en communicatie-experts. Zij hebben goed zicht op wat er in de samenleving 
speelt.  
 
Het genoemde lid constateert dat door het ontbreken van duidelijke concrete doelen en een 
onderbouwing van hoe de voorgestelde wetswijziging concreet bijdraagt aan die doelen, het niet 
mogelijk is te oordelen over proportionaliteit en subsidiariteit. Immers, als men een epidemie wil 
bestrijden zou men voorrekenen hoeveel besmettingen dit dan zou schelen, hoeveel mensen 
hierdoor minder ziek worden en hoeveel minder sterfgevallen 2G oplevert. Daarbij wil het lid nog 
opmerken dat een onderbouwing niet gelijk staat aan een rechtvaardiging en ook deze is nodig. 
Het is voor de Kamer niet mogelijk de proportionaliteit, de noodzakelijkheid en de subsidiariteit van 
het wetsvoorstel te beoordelen. Dat de regering zonder enige onderbouwing en rechtvaardiging, op 
een volstrekt ongepast moment in de epidemie met een dergelijk voorstel komt om de 
grondrechten van een groep burgers ernstig te beperken, is dan ook onbegrijpelijk. 
Wat het lid van de BBB-fractie betreft staat dit wetsvoorstel voor een ongelijke behandeling van 
burgers. Een ongevaccineerde die de basismaatregelen volgt, levert minder gevaar op dan een 
gevaccineerde die dat niet doet. Daar beide partijen het virus kunnen overbrengen, waarbij niet 
wetenschappelijk is vastgelegd in welke mate, is hier sprake van een ongelijke behandeling. De 
aanpassing van artikel 58ra van ‘een vergelijke kans op overdracht’ naar ‘ten hoogste een 
vergelijkbare kans op overdracht’, lost dat niet op.  
Het genoemde lid vraagt de regering hoe dit wetsvoorstel anders kan worden uitgelegd dan als 
vaccinatiedwang. Of vindt de regering het nog steeds een eigen keuze als men zonder vaccin niet 
meer deel kan nemen aan het openbare leven? Is deelname aan het openbare leven niet van 
levensbelang voor de meeste mensen? Nu er geen uitzondering wordt getroffen voor bijvoorbeeld 
gewetensbezwaarden, kan dit wetsvoorstel niet anders worden uitgelegd als een vorm van 
uitsluiting of vaccinatiedwang.  
 
Het klopt niet dat met de invoering van het 2G-ctb ongevaccineerden de toegang tot de 
samenleving en het openbare leven wordt ontzegd. De inzet van een ctb op basis van 2G zal 
tijdelijk alleen gelden voor specifieke (delen van) sectoren en settings, waardoor geleidelijk en 
verantwoord (gedeeltelijke) heropening van deze sectoren van de samenleving mogelijk wordt.  
Bij de inzet van ctb op basis van 2G gaat het om hoogrisico-omgevingen binnen de sectoren 
horeca, evenementen, cultuur en niet-essentiële dienstverlening op publieke plaatsen. Dat 
betekent dat voor andere sectoren die niet in de wet zijn genoemd, een 2G-ctb niet zal worden 
verplicht. Dat geldt bijvoorbeeld voor onderwijs, essentiële voorzieningen of toegang tot de 
werkplek.  
 
91 
 

 
Zoals ook aangegeven in de beantwoording op eerdere schriftelijke vragen die hierover gesteld 
30
zijn , is het op dit moment (tijdelijk) op afstand intrekken of ongeldig maken van ctb’s technisch 
niet mogelijk zonder afbreuk te doen aan de hoge eisen van gegevensbescherming die zijn 
toegepast bij de ontwikkeling van het Nederlandse ctb (zowel digitaal in de CoronaCheck-app als 
ook geprint op papier). Hierbij is een afweging gemaakt in de balans tussen de bescherming van 
persoonsgegevens en het tegengaan van misbruik. In die afweging heeft het kabinet uw Kamer 
31
eerder dit jaar meegenomen. De CoronaCheck-app is daarom ontwikkeld volgens de principes 
van privacy- en security by design waarbij verschillende maatregelen zijn getroffen om de privacy 
van burgers te borgen. Door deze ontwerpkeuzes bevat het ctb te weinig informatie om de QR-
32
code in te trekken. Naar aanleiding van de motie van het lid Den Haan “geen Groen vinkje in de 
CoronaCheck-app na besmetting”, zal ik u binnenkort in een separate brief nader berichten over de 
keuzes die te maken zijn. Daarbij geef ik u alvast het volgende mee. 
Allereerst moet onderscheid gemaakt worden tussen papieren bewijzen en bewijzen in de app. Het 
zonder meer intrekken van papieren bewijzen op afstand kan niet; ze kunnen immers niet worden 
weggenomen of vernietigd. Wel kan worden gedacht aan het controleren aan de deur of een eerder 
afgegeven papieren bewijs op dat moment geldig is. Dat vergt een publiek beschikbare zwarte lijst 
van positief geteste mensen die kan worden gekoppeld aan papieren bewijzen. De huidige papieren 
bewijzen zijn daarvoor niet geschikt. De al meer dan 600.000 per post uitgegeven papieren 
bewijzen en alle daarnaast door mensen zelf afgedrukte bewijzen zouden allemaal moeten worden 
ingetrokken (en opnieuw aangevraagd). Ze zouden daarbij zo moeten worden gemaakt dat ze 
direct te koppelen worden aan individuele personen, om de relatie te leggen tussen een positief 
getest persoon en een specifiek bewijs teneinde dit bewijs op een lijst van besmette personen te 
kunnen plaatsen. Het opstellen van een dergelijke lijst heeft als extra risico dat door iedereen met 
een scanner-app kan worden vastgesteld dat mensen positief getest zijn of zijn geweest. Daarbij 
bestaat het risico dat een dergelijke lijst wordt gelekt.  
De Belgische Gegevensbeschermingsautoriteit doet nu bijvoorbeeld onderzoek naar een mogelijk 
datalek bij een bepaalde versleutelde lijst met ruim 39.000 codes die gebruikt wordt om QR-codes 
te blokkeren bij scannen. 
Bewijzen in de CoronaCheck-app zouden wellicht wel technisch kunnen worden ingetrokken. Dat 
zou vergen dat mensen verplicht worden om (bijvoorbeeld elke dag) met DigiD in te loggen bij de 
GGD om te checken dat ze niet recent positief zijn getest en dat alleen als mensen dat doen hun 
QR-code geldig blijft. Ook dit brengt allerlei risico’s met zich mee. Het leidt tot hoge kosten (voor 
onder meer dagelijks gebruik van DigiD), overbelasting van systemen omdat dit aantal 
inlogpogingen niet ondersteund kan worden en sluit heel veel mensen uit (zoals de groep mensen 
die niet beschikt over DigiD of een Burgerservicenummer). 
Zoals gezegd zal ik uw Kamer informeren naar aanleiding van genoemde motie. Ter voorbereiding 
daarvan wordt de Begeleidingscommissie Digitale Ondersteuning Bestrijding Covid-19 om advies 
gevraagd. Aan de Begeleidingscommissie is de vraag gesteld of en hoe de CoronaCheck-app kan 
worden aangepast zonder afbreuk te doen aan de hoge eisen van gegevensbescherming en privacy 
die aan de app zijn gesteld bij de ontwikkeling. Hierbij maak ik graag gebruik van alle expertise 
van de Begeleidingscommissie, waaronder op het gebied van ethiek, gedragswetenschappen, 
privacy en informatieveiligheid en morele aspecten. 
 
Deze leden lezen dat de ondernemer die gebruik maakt van 2G, dit via een poster of aanduiding 
aan de deur moet communiceren. Dit kan voor sommige groepen werken als een rode lap op een 
stier en ook agressie oproepen. Zij vragen of het nodig is dit zo te regelen en waarom dit niet aan 
de ondernemer zelf over gelaten kan worden, of en hoe dit gebeurt. Deelt de regering de mening 
dat het vooral aan de rijksoverheid is om de regels duidelijk te communiceren? Zo ja, hoe gaat de 
regering dit dan doen? 
 
                                                           
30
 Antwoord op vragen van het lid Aukje de Vries over het bericht ‘Fraudeurs houden toch groen vinkje’ 
(2021D39179) en vragen van het lid Aukje de Vries (VVD) over het bericht 'Besmet, maar de QR-code blijft 
geldig' (2021Z18314) 
31
 Kamerstuk 25295, nr. 995 
32
 Kamerstuk 25295 nr. 1540 
93 
 

Zij vragen of, net als bij een 3G-ctb, een 2G-ctb ook op papier geprint kan worden, en of dezelfde 
mogelijkheden voor digitaal minder vaardige personen zullen bestaan (zoals onder andere 
ondersteuning bij bibliotheken) om een dergelijk papieren 2G-ctb te verkrijgen.  
 
Ook voor het 2G-ctb zullen dezelfde mogelijkheden voor digitaal minder vaardige personen bestaan 
als nu het geval is. 
 
De leden van de GroenLinks-fractie merken op dat bij alle toepassingen rondom het ctb de 
uitvoering (zeer) te wensen overlaat. Naleving is nu al lang niet altijd op orde, er is een gebrek aan 
handhavingscapaciteit en er is grootschalige fraude gaande met de ctb’s. Waarom denkt de 
regering dat de uitvoering ditmaal wel op orde zal zijn?  
 
De naleving, controle en handhaving van het 2G-ctb is niet wezenlijk anders dan bij het 3G-ctb. De 
naleving door de burger, de controle door de ondernemers en als sluitstuk de handhaving geldt ook 
hier. 
Daarnaast benadrukt het kabinet in gesprekken met het Veiligheidsberaad en de betrokken 
sectoren de urgentie van het beter naleven van de maatregelen. Daarnaast blijkt uit de cijfers 
vanuit over de handhaving dat het aantal lasten onder dwangsom en sluiting toeneemt.  
 
Verschillende experts waarschuwen dat wanneer de importantie van het ctb nog groter wordt, de 
kans op stelselmatige fraude en andere kwalijke bedoelingen, toeneemt. Hoe reflecteert de 
regering hierop? Hoe groot acht zij de kans in dat opnieuw tienduizenden, misschien wel 
honderdduizenden, fraudeleuze coronatoegangsbewijzen in omloop zijn?  
 
Het kabinet deelt de zorg dat bij een toenemend belang er mensen zijn die het er voor over hebben 
om het systeem te misbruiken, fraude te plegen en dit voor geld te verhandelen. Ook worden er 
via sociale media aanbiedingen gedaan voor QR-codes, waarbij dit uiteindelijk in het merendeel 
van de gevallen oplichting blijkt. En dat terwijl testen en vaccineren door de overheid gratis wordt 
aangeboden. 
Om die reden heb ik al vaak gecommuniceerd dat zowel het maken, als ook het gebruiken van 
valse QR-codes strafbaar is. Ik monitor voortdurend of er dreigingen of kwetsbaarheden zijn in de 
systemen die de overheid zelf beschikbaar stelt, zodat de veiligheid van gegevens kan worden 
gewaarborgd en de fraude met ctb kan worden herkend. Bij een vermoeden van 
onrechtmatigheden, laat ik daar forensisch onderzoek naar doen en doe ik waar nodig aangifte. De 
straffen voor valsheid in geschrifte en misbruik die hierop volgen kunnen oplopen tot 7 jaar.  
 
Hoe groot acht de regering het nalevingspercentage van de 2G-maatregel? 
 
Het kabinet streeft naar een zo hoog mogelijk nalevingspercentage en daar zijn de afspraken over 
naleving, controle en handhaving ook over opgesteld. Het kabinet gebruikt ook de tweewekelijkse 
flitspeilingen om bij te sturen waar nodig om tot een zo hoog mogelijk percentage te komen.  
 
Kan de regering tot slot zonder misverstand toezeggen dat de 2G-maatregel nóóit zal worden 
toegepast in sectoren en toepassingen die nu niet in de wet omschreven staan? Kan de regering 
voorts toezeggen dat de 2G-maatregel alleen zal worden toegepast in de (nacht)horeca, culturele 
sector, evenementen en niet-essentiële dienstverlening? 
 
De regering kan toezeggen dat op basis van dit wetsvoorstel de 2G-maatregel niet zal worden 
toegepast op andere sectoren dan in het onderhavig wetsvoorstel genoemd. 
 
De leden van de ChristenUnie-fractie lezen dat ondernemers worden geadviseerd via een poster 
of aanduiding aan de deur te communiceren dat 2G van toepassing is, met als risico dat dat kan 
leiden tot meer discussie aan de deur. Bij 3G-ctb is gewezen op de discussies met klanten die door 
jonge werknemers worden gevoerd. Hoe weegt de regering dit gegeven bij het huidige 
wetsvoorstel? 
 
 
95 
 

regering treft om dit neveneffect tegen te gaan. Kan cijfermatig inzichtelijk worden gemaakt wat 
het negatieve effect van het ctb, in welke variant dan ook, is op de verminderde naleving van de 
basisregels, afgezet tegen wat het ctb oplevert aan minder besmettingen en ziekenhuisopnames? 
 
De inzet van een 2G-ctb zal zich beperken tot in de wet omschreven sectoren. Dat maakt dat in 
een groot deel van de samenleving nooit om een 2G-ctb kan worden gevraagd. De negatieve 
e
effecten waar het OMT in haar 130 advies op wijst betreffende de naleving van de 
basismaatregelen alsook het testgedrag, houden we nauwlettend in de gaten maar achten we, 
gezien het beperkt aantal sectoren waar 2G daadwerkelijk ingezet kan worden, vooralsnog beperkt. 
Desalniettemin geldt dat wanneer de baten van het 2G ctb niet opwegen tegen de lasten, dat de 
inzet ervan dan heroverwegen zal worden. 
 
 
7. Toezicht en handhaving 
 
De leden van de VVD-fractie vinden het opmerkelijk dat alle Veiligheidsregio’s separaat 
gereageerd hebben en dat er niet één gezamenlijke reactie van het Veiligheidsberaad is. Deze 
leden hebben in de media begrepen dat het vanuit de handhaving belangrijk wordt gevonden dat 
er duidelijkheid is of er voor 2G of 3G wordt gekozen, en dat dus de mogelijkheid voor het kiezen 
van een alternatief voor ondernemers als complex wordt ervaren in de handhaving. Kan de 
regering daarop reageren en reflecteren?  
 
De regering heeft begrip voor het standpunt van de veiligheidsregio’s. Voor alle genomen 
maatregelen geldt dat er constant een balans moet worden gevonden tussen zoveel mogelijk 
maatwerk en eenduidige normen, zowel voor de burgers als voor de handhavers. Gelet op de 
impact van een 2G-ctb is ervoor gekozen om reeds in het wetsvoorstel op te nemen dat bij 
ministeriële regeling mogelijk is om een alternatief voor ondernemers op te nemen. Eenzelfde 
balans zal worden gezocht op het moment dat een 2G-ctb bij ministeriële regeling zal worden 
ingevoerd. De afspraken voor de handhaving worden in goed gezamenlijk overleg met de leden van 
het Veiligheidsberaad opgesteld, zoals ook gebeurd bij alle andere coronamaatregelen die we 
invoeren.  
Genoemde leden willen weten of de hoogte van de boetes die opgelegd kunnen worden aan 
ondernemers effectief en proportioneel zijn. Zij hebben eerder al gevraagd naar de mogelijkheid 
van het beboeten van personen die zonder geldige QR-code aanwezig zijn bij een activiteit waar 
een geldige QR-code is vereist. Welke mogelijkheden zijn daarvoor? Hoe vaak zijn deze boetes 
uitgedeeld? Welke mogelijkheden ziet de regering dit meer in te zetten? 
 
De ondernemer is verantwoordelijk voor de controle aan de deur. Daar zien de handhavers 
risicogericht en steekproefsgewijs op toe. Ondernemers die zich daar niet aan houden, kunnen een 
bestuurlijke waarschuwing, last onder dwangsom of uiteindelijk een sluiting krijgen. Uit de laatste 
handhavingscijfers blijkt dat er een toename is van het aantal lasten onder dwangsom en zelfs 
sluitingen. Dit zijn ingrijpende maatregelen voor zowel een ondernemer als een gemeente. Daarom 
gaat daar in de regel vaak eerst een bestuurlijke waarschuwing aan vooraf. Er zijn 15 lasten onder 
dwangsommen opgelegd en er is 7 keer een sluiting opgelegd. Daarnaast zijn er de afgelopen week 
minimaal 20 bestuurlijke waarschuwingen gegeven voor overtreding van het ctb. 
Daarnaast kan een handhaver een boete uitdelen aan personen die zich met valse QR-codes 
toegang willen verschaffen of kan de handhaver optreden als er sprake is van verstoring van de 
openbare orde. Dat is evenwel altijd een afweging van de handhaver ter plaatse.  
 
Genoemde leden vinden naleving, controle, toezicht en handhaving van cruciaal belang bij het ctb  
en dus ook bij 2G. Deze leden hebben de brief van 2 november 2021 gelezen over de naleving, 
uitvoering, toezicht en de handhaving. Kan aangegeven worden wat die intensivering tot nu toe 
heeft opgeleverd? Kan ook aangegeven worden wat het gesprek van de burgemeesters met de 
lokale horeca en sportverenigingen heeft opgeleverd, net als de gesprekken van de ministers met 
de relevante brancheverenigingen? 
 
 
97 
 

Het kabinet volgt de naleving, controle en handhaving op basis van de cijfers die het daarvoor 
krijgt uit de flitspeilingen en vanuit de veiligheidsregio’s. Als deze cijfers reden geven tot zorg gaat 
het kabinet daarover gericht in gesprek met de sectoren waar de naleving achterblijft. Ook zien we 
een toename in de bestuurlijke maatregelen. 
 
Deze leden vragen of is overwogen het strafbaar te stellen als overtreding om zonder ctb aanwezig 
te zijn in een locatie waar een ctb wel verplicht is. Zo ja, waarom is dit niet als onderdeel 
toegevoegd aan de wet? Zo nee, waarom niet? 
 
Voor het antwoord op de vraag van de leden van de D66-fractie verwijs ik u naar het antwoord op 
de vraag hierover van de leden van de VVD-fractie. 
 
De leden van de PVV-fractie verwachten moeilijkheden bij de toegangscontrole, het 2G zorgt voor 
grote spanningen in de samenleving. Mensen kunnen teleurgesteld raken, boos worden en zich 
verzetten wanneer zij geweigerd worden. Dit kan leiden tot allerlei problemen, wie neemt hier de 
verantwoordelijkheid voor? 
 
Vanuit het kabinet doen we een oproep aan iedereen om de regels zo goed mogelijk na te leven en 
daarmee ook de ondernemers die de controle doen te helpen. Wanneer er verstoringen van de 
openbare orde zijn, zal uiteindelijk de politie ingrijpen. 
 
De leden van de CDA-fractie constateren dat op basis van de aanwezige logfile een 
toezichthouder kan controleren of de CoronaCheck Scanner-app in de voorafgaande 30 minuten op 
de 2G- of 3G-stand heeft gestaan en of daadwerkelijk met de CoronaCheck Scanner-app op basis 
van 2G of 3G is gescand. Deze leden vragen of de optie om te kunnen controleren of  
daadwerkelijk is gescand in het afgelopen half uur ook in de afgelopen maanden bestond, en of 
hier ook actief gebruik van werd gemaakt door toezichthouders. Of betreft het hier een nieuwe 
mogelijkheid voor de handhaving? 
 
Deze optie is toegevoegd naar aanleiding van de differentiatie tussen 2G en 3G. 
 
Genoemde leden vragen waarom gekozen is voor een geldboete van de eerste categorie (ten 
hoogste € 435, bij rechtspersonen ten hoogste € 4.350). Is dat naar de mening van de regering 
hoog genoeg? Wat is ter vergelijking de boete die in landen als Duitsland en Oostenrijk hierop 
staan?  
 
Het kabinet is van mening dat deze bedragen aansluiten aan bij de ernst van het delict en passen 
binnen de strafrechtelijke kaders van Nederland. De hoogte van de boete worden door het 
Openbaar Ministerie vastgesteld. Ieder land in Europa is zelfstandig bevoegd om boetes binnen de 
eigen strafrechtelijke normen en kaders vast te stellen.  
 
De boetes in Duitsland verschillen per deelstaat. Corona boetes voor private personen starten 
bijvoorbeeld al bij € 200 en kunnen in theorie oplopen tot € 25.000. De boetes in Oostenrijk voor 
private personen variëren tussen de € 600 en € 3.600. Ondernemers betalen voor de eerste 
overtreding € 3.000 en bij herhaling kan dit oplopen tot € 30.000. 
 
Deze leden vragen onder welke omstandigheden strafrechtelijke sanctionering ingezet zal gaan 
worden. Om te bezien waar beter nageleefd en gecontroleerd moet worden, is beter zicht nodig op 
de naleving van en controle op het ctb en het legitimatiebewijs. Hiertoe wordt gestart met een 
breder onderzoek naar de naleving/controle. Dit onderzoek zal periodiek worden herhaald (beoogd 
tweewekelijks). De leden van de CDA-fractie vragen of de resultaten van deze tweewekelijkse 
onderzoeken openbaar te raadplegen zullen zijn, en zo ja, waar. Op welke wijze wordt de Kamer 
over deze resultaten geïnformeerd? 
 
 
99 
 

het hier uiteraard mee eens maar lezen vervolgens in de memorie van toelichting vooral over 
gesprekken die de minister van Justitie en Veiligheid hierover voert, de oproep aan burgemeesters  
met de lokale horeca en sportverenigingen in gesprek te gaan, het uitwisselen van best practices. 
In hoeverre is dit inmiddels gebeurd en, belangrijker nog, in hoeverre heeft dit daadwerkelijk tot 
betere naleving van de bestaande regels geleid? Naar deze leden hopen en verwachten, wordt niet 
met intensiveren van het toezicht en de handhaving gewacht tot dat weer gebleken is dat dat 
opnieuw tekort blijkt te schieten.  
 
Dit is de afgelopen weken weer intensief gebeurd. Daarnaast is te zien dat verschillende 
brancheorganisaties, na brieven van en gesprekken met het Kabinet, nadrukkelijk hun achterban 
wijzen op het belang van goede controle.  
 
Kan de regering dit toezeggen en hoe gaat de regering hiervoor zorgen? 
 
Dat kan ik toezeggen. Dit heeft continu de aandacht van het kabinet bij de gesprekken met de 
betrokken sectoren. De tweewekelijkse flitspeilingen biedt de informatie om proactief het gesprek 
aan te gaan met de sectoren waar dat nodig is. 
 
De leden van de ChristenUnie-fractie lezen dat bij MR kan worden bepaald dat een 2G-ctb voor 
een deel van de genoemde sectoren van toepassing zal worden verklaard. Deze leden vragen hoe 
de regering voor duidelijkheid voor handhavers zal zorgen als in sectoren mogelijk 2G- en 3G-ctb’s 
van kracht zijn, iets wat ook de Veiligheidsregio’s zich afvragen. 
 
In de ministeriële regeling wordt juridisch nader bepaald waar de 2G-ctb van toepassing zal zijn. 
Voor de communicatie hierover zal gebruik worden gemaakt van bestaande communicatiemiddelen 
om duidelijkheid te verschaffen aan ondernemers en burgers. Het gaat dan onder andere om 
communicatie op rijksoverheid.nl. 
 
Deze leden lezen dat de regering toezicht en handhaving als derde slot op de deur ziet om tot 
effectieve maatregelen te komen. Zij vragen hoe het striktere 2G-ctb zal worden gehandhaafd als 
nu al blijkt dat het 3G-ctb slechts in 30 procent van de gevallen op de juiste wijze wordt 
gecontroleerd. 
 
De naleving, controle en handhaving van het 2G-beleid is niet wezenlijk anders dan het 3G-beleid. 
De naleving door de burger, de controle door de ondernemers en als sluitstuk de handhaving geldt 
ook hier. Alleen de kleur van het vinkje zal per 2G of 3G verschillen.  
 
Daarnaast benadrukt het kabinet in gesprekken met het Veiligheidsberaad en de betrokken 
sectoren de urgentie van het beter naleven van de maatregelen. Daarnaast blijkt uit de cijfers over 
de handhaving dat het aantal lasten onder dwangsom en sluiting toeneemt.  
 
Daarnaast vragen genoemde leden hoe de regering de handhaving verbeterd ziet worden, gezien 
de complexiteit van 2G en 3G en ook in het licht van de Tijdelijke wet uitbreiding 
toegangsbewijzen, wat nog meer inzet vraagt van de gemeentelijke handhavingscapaciteit. 
Heeft de regering overwogen een expliciet verbod op toepassing van 2G in essentiële sectoren in 
de wet te zetten? 
 
De huidige wet kent reeds de bepaling dat een ctb niet mag worden ingezet, anders dan bij 
ministeriële regeling bepaald. Hiermee is het dus al expliciet verboden dat een 2G-ctb toegepast 
zou kunnen worden in sectoren waar het 2G-ctb niet is voorgeschreven.  
 
De leden van de JA21-fractie constateren dat 2G staat of valt met de consequente toepassing, 
afdoende controle en strikte handhaving. De ervaringen met het ctb zijn ontmoedigend, want de 
toepassing geschiedt niet consequent, de controle is niet afdoende en de handhaving is 
allesbehalve strikt. Genoemde leden willen weten of de gemeenten en de politie voldoende zijn 
toegerust deze uitbreiding van hun takenpakket te vervullen. Met het oog op de rellen afgelopen 
tijd zijn zij onthutst over het feit dat de openbare orde in de memorie van toelichting slechts wordt 
benaderd vanuit de meetkundige invalshoek van ontbrekende capaciteit, terwijl het achterliggende 
explosieve gevoel van onvrede en polarisatie kennelijk voor lief wordt genomen. Ook betwijfelen 
101 
 

De leden van de FVD-fractie maken van de gelegenheid gebruik de regering te verzoeken een 
specificatie te geven van de totale uitgaven tot dusver aan de voorbereiding, ontwikkeling, uitrol, 
ingebruikname, voorlichting, etc. inzake het ctb en bijbehorende applicaties. 
 
Er is meer tijd nodig voor een complete beantwoording van deze vraag. De beantwoording vindt 
daarom plaats in de volgende stand van zakenbrief.  
 
De leden van de SGP-fractie lezen in de memorie van toelichting dat de regering aangeeft dat het 
wetsvoorstel geen financiële gevolgen heeft voor de rijksoverheid. Uit de consultatie blijkt echter 
dat vooral op het gebied van de controle en handhaving extra inzet van politie en gemeenten wordt 
verwacht. Genoemde leden vragen de regering of zij hiervoor worden gecompenseerd. 
 
De leden van de JA21-fractie lezen dat het wetsvoorstel, volgens de memorie van toelichting, 
voor het rijk geen financiële gevolgen heeft. Zij vragen de regering of, en zo ja, hoeveel 
aanvullende financiële middelen en fte nodig zijn om de capaciteit van het toezicht en de 
handhaving van gemeenten en politie te vergroten.  
 
In antwoord op zowel de bovenstaande vragen van de SGP als de JA21-fractie past de extra 
compensatie richting de gemeenten binnen de € 45 miljoen die het kabinet in een eerder stadium 
al aan de veiligheidsregio’s ter beschikking hebben gesteld. De veiligheidsregio’s geven deze veelal 
in overleg met of via de gemeenten uit. Deze middelen zijn bedoeld voor de periode tot 31 
december en zijn bedoeld om de naleving van de CTB-plicht te bevorderen.  
 
 
9. Advies en consultatie 
 
De leden van de VVD-fractie lezen dat het Veiligheidsberaad heeft gevraagd of het personeel om 
een 3G-cbt gevraagd zal worden terwijl voor het bezoek en het publiek een 2G-ctb geldt. Deze 
vraag is niet echt beantwoord. Kan de regering hierover duidelijkheid geven? 
 
Een 2G-ctb zal niet ingezet worden jegens werknemers. Het personeel op die locaties waar een 2G-
ctb plicht geldt voor bezoekers, zou wel verplicht kunnen worden een 3G-ctb te tonen, mits het 
wetsvoorstel Tijdelijke wet verbreding inzet coronatoegangsbewijzen wordt aangenomen. 
 
De leden van de CDA-fractie vragen waarom dit wetsvoorstel niet ter advies en consultatie is 
voorgelegd aan vertegenwoordigende organisaties uit de sectoren die mogelijk 2G-ctb moeten 
gaan uitvoeren, zoals bijvoorbeeld VNO-NCW. 
 
Gezien de urgentie vanwege de stand van de epidemie, is ervoor gekozen om een gerichte  
consultatie te doen om zodoende zo snel als mogelijk over dit instrument te kunnen beschikken. 
 
Het OM benadrukt dat de ondernemer aan de buitenzijde van de locatie duidelijk dient te maken 
welk ctb is vereist, waarbij eenduidige symboolvoering van groot belang wordt geacht. De regering 
gaat daar echter niet op in. Kan de regering aangeven hoe zij ervoor gaat zorgen dat er eenduidige 
communicatie en eenduidige zichtbaarheid over 2G of 3G komt? 
 
Het is in eerste instantie aan de Rijksoverheid om de geldende maatregelen duidelijk te 
communiceren. Daarnaast zal een ondernemer door middel van een poster bij de toegang tot zijn 
onderneming aan zowel de burgers als handhavers duidelijk maken welk ctb van toepassing is. 
 
Naar aanleiding van opmerkingen van de Raad voor de Rechtspraak (RvdR) geeft de regering aan 
dat in de memorie van toelichting een passage is toegevoegd over personen die niet over een 
burgerservicenummer (BSN) beschikken. De leden van de CDA-fractie vragen waar in de memorie 
van toelichting deze passage is opgenomen, en als dit een omissie is, hier alsnog op in te gaan. 
 
De desbetreffende passage is opgenomen paragraaf 2.2. onder de kop “Geen ongerechtvaardigde 
uitsluiting en discriminatie, minimaliseren potentiële schadelijke gevolgen”.  
 
 
103 
 

Met de leden van de ChristenUnie-fractie is de regering van oordeel dat heldere communicatie van 
groot belang is bij de inzet van het 2G-ctb. Reeds wanneer 3G van toepassing is, worden 
exploitanten verplicht bij de toegang tot de locatie duidelijk zichtbaar en leesbaar voor het publiek 
en een toezichthouder aan te geven dat een geldig ctb en een geldig identiteitsdocument vereist is. 
Deze verplichting zal ook gelden bij de inzet van het 2G-ctb. 
 
De leden van de JA21-fractie stellen dat zowel vanwege de tijdsdruk als vanwege de discrepantie 
tussen de voorgelegde tekst en de tekst van het wetsvoorstel na aanpassing, het traject van 
consultatie en advisering als gemankeerd kan worden beschouwd. Dit wreekt zich in zowel de 
consultatie en het advies zelf als in de beoordeling door de Tweede Kamer hiervan. Genoemde 
leden vragen of de regering heeft overwogen de laatste, aangepaste versie van het wetsvoorstel 
wederom aan de reeds geconsulteerde partijen voor te leggen, zodat alsnog sprake kan zijn van 
een afgewogen advisering.  
 
Naar het oordeel van de regering kan het traject van consultatie en advisering niet als gemankeerd 
worden beschouwd omdat het wetsvoorstel is aangepast naar aanleiding van de tijdens dat traject 
ontvangen reacties en adviezen. Integendeel, doordat tegemoet gekomen is aan de gedane 
aanbevelingen, is zelfs sprake van een geslaagd consultatie- en adviestraject en is het wetsvoorstel 
meer in overeenstemming gebracht met de reacties en adviezen. Vooral door de beperking van de 
reikwijdte tot enkele met name genoemde sectoren is de wetstechnische vormgeving van het 
voorstel weliswaar sterk gewijzigd en op basis van de consultatie en advisering is de motivering 
versterkt, maar het onderwerp en de strekking van het wetsvoorstel zijn niet veranderd. De 
regering ziet dus geen aanleiding het voorstel opnieuw voor te leggen aan de organisaties die zijn 
geconsulteerd. 
 
Het CRM heeft een zeer kritisch advies uitgebracht. De kern van het advies behelst dat de 
invoering van 2G en een coronatoegangsbewijs op het werk en in het onderwijs, dit met betrekking 
tot wetsvoorstellen 35 971 en 35 972, mensenrechten buitengewoon onder druk zet. Juist vanwege 
de zeer vergaande inperking van grondrechten die deze maatregelen met zich brengen, behoudt 
het CRM zich het recht voor aanvullend te adviseren aan het kabinet en de Staten-Generaal indien 
daartoe aanleiding is. De leden van de fractie van JA21 spreken de behoefte uit voor deze 
aanvullende advisering. Dit behalve vanuit de vraag of en in welke mate de wijze waarop de 
regering is omgegaan met zienswijzen ten aanzien van proportionaliteit, subsidiariteit, legitimiteit 
van het doel en geschiktheid van het middel voldoende beantwoordt aan de zwaarwegende kritiek, 
gelet ook op de grote twijfels en onzekerheden die hierover blijven bestaan, in het bijzonder in het 
licht van de diepe sporen die het invoeren van 2G en de verbrede inzet van het ctb op het werk en 
in het onderwijs in de samenleving trekt. 
Bij het indammen van corona kent de regering begrijpelijk groot gewicht toe aan de inzichten van 
virologen en epidemiologen. Een ingrijpend wetsvoorstel als het invoeren van 2G is bij uitstek een 
gelegenheid de advisering breed uit te zetten. Diverse instellingen en vertegenwoordigers van 
bestuurlijke gremia laten dan ook hun licht over dit wetsvoorstel schijnen.  
De leden van de fractie van JA21 vragen waarom de regering heeft nagelaten advies in te winnen 
bij (medisch-)ethici en filosofen. Een achtergrondartikel in het Algemeen Dagblad laat zien dat 
33
vanuit deze invalshoek een waardevolle bijdrage valt te verwachten . Is de regering bereid alsnog 
advies te vragen vanuit de medisch-ethische invalshoek, temeer omdat voor iedereen 
onmiskenbaar duidelijk is dat het invoeren van 2G expliciet beoogt onderscheid te maken tussen 
mensen op grond van medische status? 
 
Gezien de huidige epidemiologische situatie is een spoedige behandeling van dit wetsvoorstel 
vereist. De gangbare uitgebreide consultatie, waarbij bijvoorbeeld ook ruimte zou zijn geweest 
voor een uitgebreide medisch-ethische toets, dan wel de betrokkenheid van filosofen, is vanwege 
deze reden achterwege gelaten.  
 
 
                                                           
33
 Algemeen Dagblad, 20 november 2021, ‘Is 2G de weg uit de crisis of een bom onder de samenleving?’, 
(https://www.ad.nl/binnenland/is-2g-de-weg-uit-de-crisis-of-een-bom-onder-de-samenleving~a2d228b4/). 
105 
 

De huidige epidemiologische situatie vraagt om zware maatregelen teneinde de zorg te behoeden 
voor overbelasting, kwetsbaren te beschermen, zicht te houden op het virus alsook economische 
en maatschappelijke schade op korte termijn te beperken met aandacht voor structurele 
maatschappelijke en economische schade, en voorkomen dat de lasten onevenredig neerslaan bij 
bepaalde groepen. Dat maakt dat valide vragen zoals ook deze vraag die de leden van de fractie 
van de SGP, helaas niet zo uitgebreid behandeld kunnen worden als normaal gesproken het geval 
zou zijn. In reactie op deze vraag wil de regering graag opmerken dat zij goed begrijpt dat het 
treffen van deze maatregel zeer ingrijpend is en dan ook zeker niet lichtzinnig overgegaan is tot 
het opstellen van onderhavig wetsvoorstel. Verder wordt benadrukt dat de gevolgen van invoering 
van een 2g ctb nauwlettend in de gaten zullen worden gehouden en dat de effecten die de 
introductie die deze maatregel heeft, betrokken zullen worden bij de afwegingen deze al dan niet te 
continueren.  
 
De leden van de SGP-fractie merken op dat het Adviescollege toetsing regeldruk (ATR) voorstelt  
een concrete norm toe te passen voor de invoering van 2G, namelijk het percentage waarmee de 
besmettingen en het beroep op de zorg met toepassing van 2G naar beneden moet gaan. Alleen 
dan is volgens de ATR een zinvolle evaluatie van de inzet van het 2G-instrument mogelijk. De 
regering meent echter dat een dergelijke norm niet te geven is. Het differentiëren in ctb zal altijd 
onderdeel uitmaken van een veelomvattend pakket van verplichtingen en dringende adviezen en 
kan als zodanig niet geïsoleerd worden beschouwd. De leden van de SGP-fractie vragen met de 
ATR hoe de doeltreffendheid van 2G dan nog te beoordelen is. Kan de regering aangeven op basis 
van welke specifieke criteria de 2G-maatregel zal worden ingevoerd, dan wel opgeheven?  
 
De inzet van alle maatregelen, alsook de inzet van het ctb dient proportioneel, subsidiair en 
noodzakelijk te zijn. De inzet van een ctb op basis van 2G zal plaatsvinden op grond van zowel de 
epidemiologische situatie, alsook de risicosetting van de omgeving waar het ctb wordt ingezet. De 
vraag of en hoe een ctb op basis van 2G al dan niet wordt ingezet in een sector, zal afhangen van 
de vraag in welke epidemiologische situatie we ons bevinden, en de vraag welke mate van 
risicosetting er in een omgeving is. Dit maakt dat er niet op voorhand een strikte set criteria te 
geven is op basis waarvan exact aan te geven is wanneer een 2g-ctb wel of niet ingezet zal 
worden. Deze set van criteria vindt zijn uitwerking in de ministeriële regeling.  
 
Verder merkt de ATR op dat inzicht noodzakelijk is in alle alternatieven die zijn overwogen en 
waarom de introductie van de mogelijkheid van een 2G-ctb uit oogpunt van werkbaarheid, 
effectiviteit en regeldrukgevolgen het meest aangewezen is. De leden van de SGP-fractie gaan 
ervan uit dat op het moment dat de regering bij MR de 2G-maatregel wenst in te voeren, de 
overwogen alternatieven inzichtelijk zullen worden gemaakt. Zij vragen de regering dit te 
bevestigen. 
 
Op grond van het subsidiariteitsbeginsel dient altijd een minder ingrijpend instrument te worden 
gekozen als dit hetzelfde effect kan sorteren. In de toelichting bij de ministeriële regeling wordt 
ook ingegaan op de subsidiariteit van de maatregel. 
 
Het lid van de Den Haan-fractie stelt dat een aantal veiligheidsregio’s vraagt te zorgen voor 
ondersteuning van ondernemers en instellingen die aan de deur moeten controleren op 2G-ctb. 
Door de grote weerstand in de maatschappij kan dit volgens de veiligheidsregio’s leiden tot 
openbare orde problemen wat weer gevolgen heeft voor de capaciteitsvraagstukken bij de 
handhavers en politie. De regering heeft begrip voor deze opmerking, maar wat gaat de regering 
met deze opmerking doen? 
 
De regering staat continu in overleg met de veiligheidsregio’s en laat zich bij het treffen van 
maatregelen onder meer adviseren door handhavers vanuit de Nationale Politie waar het de 
naleving en handhaving van het ctb betreft. Daarbij heeft zij alle begrip voor deze geluiden en 
handelt zij er ook naar; zo heeft de regering onlangs substantiële middelen ter beschikking gesteld 
waarmee extra controle mogelijk gemaakt kan worden door gemeenten.  
 
 
  
107 
 

 
De modaliteit 2G-plus, dat wil zeggen dat iemand behalve gevaccineerd of hersteld ook negatief 
getest moet zijn, is straks mogelijk. Dit is ook in de tekst van het wetsvoorstel tot uitdrukking 
gebracht met de zinsnede "al dan niet in combinatie met een bewijs van een testuitslag" in het 
voorgestelde artikel 58raa, eerste lid, aanhef, Wpg. 
 
De leden van de ChristenUnie-fractie vragen op welke manier de regering garandeert dat aan de 
voorzorgsmaatregelen zoals genoemd in artikel 58rb is voldaan.  
 
Artikel 58rb, onder c, Wpg schrijft reeds voor dat de inzet van het ctb gepaard gaat met 
voorzorgsmaatregelen om eventuele maatschappelijk ongewenste effecten ervan, waaronder 
afbreuk aan andere maatregelen tegen verspreiding van het coronavirus, vermijdbare 
achterstanden of ongelijke toegang tot activiteiten, voorzieningen of onderwijs te voorkomen, weg 
te nemen of te verminderen. Het wetsvoorstel zelf bevat in aanvulling daarop enkele expliciete 
waarborgen. Vooreerst is van belang dat de reikwijdte van de inzet van het 2G-ctb is beperkt tot 
enkele niet-essentiële, in het wetsvoorstel genoemde sectoren. Onderwijs behoort daar niet toe. 
Ook overigens zijn het geen sectoren waarbij in belangrijke mate achterstanden zouden ontstaan 
voor degenen die er tijdelijk geen toegang kunnen krijgen. Bovendien biedt het wetsvoorstel de 
mogelijkheid om bij ministeriële regeling te bepalen op welke andere manier deelgenomen kan 
worden aan activiteiten of toegang verkregen kan worden tot voorzieningen, dan met de inzet van 
het 2G-ctb. Verder wordt ongelijke toegang tegengegaan doordat eenieder de mogelijkheid wordt 
geboden zich te laten vaccineren. Voor personen die zich om medische redenen niet kunnen laten 
vaccineren, wordt een uitzondering gemaakt.  
 
Deze leden vragen of de uitzondering onder 58ra, negende lid, ook gaat gelden voor een geldig 
toegangsbewijs op 2G-locaties.  
 
Dat is niet het geval. Deze bepaling vindt geen toepassing bij 2G. Het wetsvoorstel past artikel 
58ra, negende lid, Wpg daarom aan, zodat de uitzondering op het ctb voor personen die vanwege 
een beperking of een ziekte geen test kunnen ondergaan of als gevolg van een test ernstig 
ontregeld raken, alleen geldt indien een ctb (mede) gebaseerd kan worden op een negatieve 
testuitslag (artikel I, onderdeel A, onder 2). Verder wordt in het nieuw voorgestelde artikel 58raa, 
vierde lid, Wpg een uitzondering gemaakt op het 2G-ctb voor personen die om medische redenen 
niet gevaccineerd kunnen worden. 
 
Voorts vragen zij extra uitwerking van artikel 58raa, derde lid. Aan welke alternatieven denkt de 
regering? Bij wie ligt de verantwoordelijkheid te toetsen of de locatie of samenkomst in aanmerking 
komt voor deze opt-out? Past het, zo vragen de leden van de ChristenUnie-fractie, sowieso niet in 
de lijn van de wet dat eerst andere, minder vergaande maatregelen overwogen moeten worden, 
alvorens over te mogen gaan tot de inzet van 2G-beleid? 
 
Gedacht kan worden aan alternatieve maatregelen die transmissie van het coronavirus tegengaan, 
zoals een beperkte groepsgrootte, placering met veilige afstand of kortere openingstijden. 
Dergelijke maatregelen hebben doorgaans juist verdergaande gevolgen voor de exploitatie van 
activiteiten en voorzieningen dan toepassing van het 2G-ctb. Anders zou inderdaad niet 
overgegaan kunnen worden tot de inzet van het 2G-ctb. Indien de mogelijkheid tot deze 
alternatieve maatregelen wordt geboden, zal dat bij de ministeriële regeling worden ingekaderd. 
Het is dan aan de exploitant om, gegeven de specifieke activiteit of voorziening, al dan niet gebruik 
te maken van een alternatief. 
 
Wijziging artikel 58ra, tweede lid 
De leden van de JA21-fractie constateren dat artikel I, onderdeel A, vermeldt dat artikel 58ra van 
de Wpg als volgt wordt gewijzigd: In het tweede lid, onderdeel b, wordt ‘een vergelijkbare kans op 
overdracht’ vervangen door ‘ten hoogste een vergelijkbare kans op overdracht’. De leden van de 
fractie van JA21 vragen, of mogelijk is bedoeld het tweede lid, onderdeel a, van artikel 58ra Wpg. 
 
Deze constatering is juist. Met de nota van wijziging, die tegelijk met de nota naar aanleiding van 
het verslag is ingediend, is de verwijzing gecorrigeerd. 
 
109 
 

gevolgen voor de exploitatie van activiteiten en voorzieningen dan toepassing van het 2G-ctb. 
Veelal zal de exploitatie feitelijk onmogelijk worden als deze maatregelen moeten worden 
toegepast. Dan biedt de inzet van het 2G-ctb de mogelijkheid om die activiteiten of voorzieningen 
toch op een veilige manier open te kunnen houden. 
 
Welke vrijheid krijgen ondernemers om te kiezen voor 3G in plaats van 2G? 
 
De vrijheid van exploitanten van activiteiten en voorzieningen om alternatieve maatregelen te 
treffen, gaat niet verder dan de mogelijkheden die de ministeriële regeling biedt. Overigens krijgt 
de exploitant niet eenvoudigweg de keuze tussen 2G en 3G zonder daarbij aanvullende 
maatregelen te treffen. Als de inzet van het 3G-ctb volstaat, zal het 2G-ctb niet worden 
voorgeschreven. Het eventuele 3G-ctb als alternatief zal gecombineerd worden met aanvullende 
maatregelen of beperkingen behelzen om de verspreiding van het coronavirus tegen te gaan. 
Alternatieve maatregelen omvatten dus meer dan het 3G-ctb. 
 
Artikel 58raa, vierde lid 
De leden van de SGP-fractie vragen of de regering kan aangeven hoe het begrip ‘medische 
redenen’ wordt gedefinieerd. 
 
Het begrip "medische redenen" bestaat uit twee categorieën. Ten eerste zijn er personen voor wie 
op basis van een eerste toediening van het vaccin geconcludeerd wordt tot een contra-indicatie 
voor volledige vaccinatie. Bijvoorbeeld vanwege een allergische reactie. Ten tweede zijn er mensen 
die om somatische redenen geen vaccinatie kunnen ontvangen. Het gaat hierbij onder meer om het 
moeten ondergaan van een medische behandeling. Volgens het RIVM is het aantal mensen dat om 
medische redenen niet (volledig) tegen covid-19 gevaccineerd kan worden beperkt. Voor het 
overgrote deel van de mensen die niet gevaccineerd kon worden, is inmiddels een oplossing 
gevonden. Zo kan de groep die een allergische reactie had op de eerste vaccinatie, zich melden bij 
de huisarts voor een afspraak om onder begeleiding van een allergoloog alsnog een vaccinatie te 
ontvangen. Ook is de verwachting dat de groep die niet gevaccineerd kan worden in afwachting 
van een medische behandeling, steeds kleiner wordt. Uiteindelijk zal aan de hand van een 
beoordeling per individueel geval getoetst moeten worden of er sprake is van een medische reden 
om uitgezonderd te worden van de verplichting over een 2G-ctb te beschikken voor toegang tot 
bepaalde activiteiten en voorzieningen. 
 
Genoemde leden vragen waarom voor de formulering is gekozen dat ‘kan worden bepaald dat 
beschikt dient te worden over een testuitslag.’ Zou het niet logischer zijn geweest te kiezen voor 
‘zal worden bepaald dat beschikt dient te worden over een testuitslag’? Of is gekozen voor de ‘kan’-
bepaling met het oog op de uitzonderingsclausule voor testen in artikel 58ra, negende lid? 
 
De uitvoering van de uitzondering op het 2G-ctb voor personen die zich om medische redenen niet 
kunnen laten vaccineren, behoeft nadere uitwerking. Het 2G-ctb zoals geregeld in het voorgestelde 
artikel 58raa Wpg wijkt af van de regel dat men voor toegang met een ctb altijd moet kunnen 
terugvallen op een negatieve testuitslag. Als een persoon zich om medische redenen niet kan laten 
vaccineren, wordt een uitzondering gemaakt op het 2G-ctb. Dat hoeft niet per se te betekenen dat 
men zich dan moet laten testen voor toegang. Inderdaad zijn er ook nog mensen die zich vanwege 
een beperking of ziekte niet kunnen laten testen of daar ernstig van ontregeld raken. Het is 
wenselijk ook voor die mensen de mogelijkheid open te laten om toegang te kunnen krijgen tot 
activiteiten en voorzieningen. De uitzondering geldt dan tout court. Net zo goed als bij de 
toepassing van artikel 58ra, negende lid, Wpg voor mensen die zich niet kunnen laten testen, ook 
buiten beschouwing wordt gelaten of zij al dan niet gevaccineerd kunnen worden of herstel zijn. 
 
Artikel 58ra, negende lid  
De leden van de JA21-fractie constateren dat aan artikel 58ra, negende lid, Wpg wordt 
toegevoegd dat bij MR onder meer regels kunnen worden gesteld met betrekking tot degene die 
vaststelt of iemand zich niet kan laten testen. De leden van de fractie van JA21 vragen welke 
zwaarwegende redenen deze aanscherping, herhaald in het nieuwe artikel 58raa, vierde lid, Wpg, 
nodig wordt geacht. 
 
111 
 

