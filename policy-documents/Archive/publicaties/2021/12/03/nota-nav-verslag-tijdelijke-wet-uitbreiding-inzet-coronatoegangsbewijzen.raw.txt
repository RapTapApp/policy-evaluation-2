35971 Wijziging van de Wet publieke gezondheid in verband met uitbreiding van de 
tijdelijke regels om de inzet van coronatoegangsbewijzen te verbreden naar 
personen die arbeid verrichten en bezoekers (Tijdelijke wet verbreding inzet 
coronatoegangsbewijzen) 
 
 
NOTA NAAR AANLEIDING VAN HET VERSLAG 
 
Inleiding  
 
Met belangstelling heeft de regering kennisgenomen van het verslag inzake het wetsvoorstel tot 
wijziging van de Wet publieke gezondheid in verband met uitbreiding van de tijdelijke regels om de 
inzet van coronatoegangsbewijzen te verbreden naar personen die arbeid verrichten en bezoekers 
(Tijdelijke wet verbreding inzet coronatoegangsbewijzen). De regering spreekt haar waardering uit 
voor de snelheid waarmee het verslag tot stand is gebracht. Een voortvarende behandeling van het 
wetsvoorstel is immers wenselijk met als doel de verspreiding van het virus af te remmen, de 
overbelasting van de zorg tegen te gaan, kwetsbare mensen in de samenleving te beschermen en 
sectoren die nu (gedeeltelijk) gesloten moeten blijven, weer (geleidelijk) op een veilige manier te 
heropenen.  
 
De leden van diverse fracties hebben in het verslag een groot aantal vragen gesteld over het 
wetsvoorstel. In deze nota naar aanleiding van het verslag, die mede namens de Staatssecretaris 
van Sociale Zaken en Werkgelegenheid, de Minister van Justitie en Veiligheid en de Minister van 
Binnenlandse Zaken en Koninkrijksrelaties wordt uitgebracht, worden de gestelde vragen 
beantwoord. Hierbij wordt de volgorde van het verslag aangehouden. Hieronder is het verslag in 
een cursief lettertype geplaatst. De beantwoording van de vragen staat in gewone typografie. 
 
Verschillende fracties hebben in de aanloop naar hun vragen benadrukt dat zij bij de beoordeling 
van het wetsvoorstel in het bijzonder oog hebben voor de epidemiologische situatie en de 
effectiviteit, het nut, de noodzaak, de proportionaliteit, de subsidiariteit en de duur van de inzet 
van coronatoegangsbewijzen (hierna: ctb’s), alsmede de samenhang van die maatregel met de 
reeds bestaande maatregelen. Alvorens ik hieronder overga tot de beantwoording van de gestelde 
vragen, ga ik daarom graag eerst in op deze aspecten.  
 
Mogelijke inzet ctb’s 
Op dit moment kan op basis van artikel 58ra, eerste lid, van de Wet publieke gezondheid (hierna: 
Wpg) een ctb als voorwaarde worden gesteld voor deelname aan activiteiten of toegang tot 
voorzieningen op het terrein van cultuur, evenementen, georganiseerde jeugdactiviteiten, horeca 
en sport (hierna: ctb-plichtige sectoren). De Eerste Kamer heeft op 30 november 2021 een 
wetsvoorstel aanvaard, waarbij de niet-essentiële detailhandel en de niet-essentiële dienstverlening 
1
op publieke plaatsen worden toegevoegd als terreinen waar het ctb ingezet kan worden. In 
aanvulling daarop zijn op 22 november 2021 bij uw Kamer drie wetsvoorstellen ingediend om: 
- als dit nodig is, het ctb verplicht te kunnen stellen voor toegang tot een arbeidsplaats (dit 
betreft het onderhavige wetsvoorstel); 
- de mogelijkheid te bieden een ctb voor bepaalde activiteiten of voorzieningen op het terrein 
van cultuur, evenementen, horeca en bepaalde vormen van niet-essentiële dienstverlening 
2
uitsluitend te baseren op vaccinatie of herstel (‘2G’) , en  
- om een bepaling betreffende het instemmingsrecht van medezeggenschapsorganen bij de 
inzet van het ctb in het beroepsonderwijs (hierna: mbo) of het hoger onderwijs (hierna: ho) te 
schrappen, omdat deze bepaling geen betekenis meer heeft nu tevens een algemene 
maatregel van bestuur (hierna: amvb) in procedure gebracht waarbij de inzet van het ctb 
vanuit overheidswege – en dus niet op niveau van de onderwijsinstelling – in het mbo of ho 
3
mogelijk wordt gemaakt.  
 
Epidemiologisch beeld 
De regering beseft dat de genoemde maatregelen om verschillende redenen op weerstand kunnen 
stuiten en een zorgvuldige afweging van belangen vergen. Het Outbreak Management Team 
e
(hierna: OMT) wees in zijn advies naar aanleiding van de 128 bijeenkomst echter op de 
                                                
1
 Kamerstukken I 2021–2022, 35961. 
2
 Kamerstukken II 2021–2022, 35973. 
3
 Kamerstukken II 2021–2022, 35972. 
1 
 

modelleringen komt naar voren dat er een reductie van ruim 20-25% van de relevante 
contacten nodig is om de verspreiding van het virus te beheersen en de Rt onder de 1 te laten 
dalen. De opvolging van de recent ingezette maatregelen lijkt momenteel te beperkt om dit 
effect te kunnen bewerkstelligen. Daarnaast levert de huidige praktijk van het CTB 
onvoldoende afdekking van de infectierisico’s en zou voor verdere risicoreductie gecombineerd 
moeten worden met aanvullende maatregelen zoals placering waar dat kan, in combinatie met 
de 1,5 meter maatregel.” 
e
- Advies naar aanleiding van de 130 bijeenkomst: “Het OMT wil benadrukken dat voor het 
beperken van het aantal besmettingen het opvolging geven aan de basisregels en de 
collectieve maatregelen essentieel is. Alleen daarmee kunnen de nauwe contacten met hoogste 
risico op virusoverdracht verminderen. Een CTB-modaliteit is een middel om risico’s te 
beperken bij opening van sectoren, en géén maatregel om virusverspreiding te voorkomen en 
een epidemie te bestrijden, zoals de basisregels en collectieve maatregelen dat wel zijn. Bij een 
hoge prevalentie van SARS-CoV-2 in de maatschappij, zoals momenteel het geval is, zijn de 
absolute risico’s op verdere verspreiding, ook bij gebruik van een CTB-modaliteit, nog steeds 
relevant. Om het aantal risicovolle contacten en virusoverdracht te verminderen in settings 
waar de basisregels niet of maar beperkt nageleefd kunnen worden, en collectieve maatregelen 
zoals mondneusmaskers en afstand geen oplossing bieden, is door regering en parlement 
besloten gebruik te maken van een CTB. Maar bij toepassing van een CTB geldt nog steeds dat 
iemand met klachten thuis moet blijven en zich moet laten testen, ook als deze persoon 
gevaccineerd is of een SARS-CoV-2-infectie heeft doorgemaakt. Bovendien kunnen CTB alleen 
een risico-verminderend effect hebben als ze juist toegepast worden, gecontroleerd worden en 
als daarop handhaving is. Daar waar een test onderdeel is van het CTB is een essentiële 
randvoorwaarde een juiste timing van uitvoeren van de toegangstest, in relatie tot toegang tot 
de activiteit (d.i. max 24 uur). Daarnaast is het effect van een CTB-modaliteit op het 
voorkómen van besmettingen en ziekenhuis- en IC-opnames sterk afhankelijk van de setting 
waar het wordt toegepast (d.i. aantal, duur en intensiteit van contact) en de bezoekers van die 
setting (zoals leeftijd, groepsgrootte, mix van gevaccineerden en niet-gevaccineerden, en de 
aanwezigheid van personen met verhoogd risico op ernstig verloop van COVID-19). 
Bijvoorbeeld: de absolute opbrengst van CTB modaliteit is afhankelijk van de leeftijdsmix van 
de aanwezigen: bij een grote groep van hoogbejaarden zou je eigenlijk geen enkele toename 
van overdracht en bijgevolg infecties willen zien, vanwege de grote kans op uiteindelijke 
ziekenhuisopnames daaraan verbonden. Bij exact dezelfde groepsactiviteit door een groep 
jongeren geldt dit argument niet, omdat de kans op ziekenhuisopname na een besmetting bij 
hen zeer laag is. Dan is er hoogstens een indirect effect op ziekenhuisopname, bij doorgifte van 
een infectie binnen het eigen huishouden, of naar andere contacten die mogelijk verhoogd 
risico hebben op een ziekenhuisopname, maar dat geldt voor elke doorgifte. Eenzelfde 
overweging geldt ten aanzien van groepsgrootte in relatie tot de voorafkans besmet te zijn, en 
de kans dat zich überhaupt iemand met een besmetting onder de aanwezigen bevindt. 
toepassing van een CTB heeft alléén effect op de transmissie op de betreffende locatie. Meer 
op macroniveau is het van belang welk aandeel van de infecties buiten deze locaties 
plaatsvindt, maar ook of dat mensen die niet worden toegelaten alsnog samenkomen op 
andere plekken. Ook hangt het er vanaf of door toepassing van een CTB locaties geopend 
worden die eerder gesloten waren, dan neemt het risico immers altijd wat toe, omdat het nooit 
de situatie van geheel gesloten zijn kan evenaren. Om – onder boven benoemde voorbehouden 
– toch een uitspraak te kunnen doen over de effectiviteit van de verschillende CTB-modaliteiten 
is onder standaard omstandigheden door middel van modellering gekeken wat het maximaal 
haalbare effect van deze modaliteiten is op de reductie van het aantal infecties en 
ziekenhuisopnames onder de aanwezigen. Het doel hierbij is dus om een volgorde vast te 
stellen in de trends in het terugdringen van het aantal infecties en ziekenhuisopnames. De 
notitie waarin dit verder is uitgewerkt is te vinden in bijlage 1. Vergeleken met het huidige 3G-
systeem, dringt een 2G-systeem het aantal besmettingen op die locaties met ongeveer 50% 
terug en het aantal ziekenhuisopnames ten gevolge van besmettingen op de locatie met 
ongeveer 82%. Een 3G+1G-systeem zal infecties met ongeveer 35% reduceren ten opzichte 
van 3G, en ziekenhuisopnames ook met 35%. Afschaffen van het 3G systeem leidt tot een 
toename van ongeveer 59% in infecties en ziekenhuisopnames. Een 2G+1G-systeem waarbij 
ook een test vereist is voor gevaccineerden en recent herstelden, leidt tot een reductie van 
ongeveer 79% in infecties en ongeveer 93% in ziekenhuisopnames, vergeleken met het huidige 
3G-systeem. De precieze percentages zijn afhankelijk van de gebruikte waarden voor 
vaccineffectiviteit en testsensitiviteit. Bij de huidige waarden is 2G dus beter dan 3G+1G, 
3G+1G is beter dan 3G, en 3G is beter dan geen maatregelen in het voorkomen van 
besmettingen op de locatie. Van belang is dat de volgorde niet afhangt van de prevalentie van 
3 
 

In de eerste plaats is hoofdstuk Va Wpg, dat tot stand is gekomen met de Twm, tijdelijk. De Twm is 
een tijdelijke wet. Daarmee is het ctb een tijdelijk instrument – net als de andere maatregelen die 
zijn opgenomen in hoofdstuk Va. Er kan worden besloten tot verlenging met ten hoogste drie 
maanden (artikel VIII, derde lid, Twm). De Afdeling advisering van de Raad van State wordt 
gehoord over de krachtens hoofdstuk Va Wpg geldende maatregelen voordat het verlengingsbesluit 
wordt genomen (artikel 58t Wpg). Bovendien dient na de plaatsing van het verlengingsbesluit in 
het Staatsblad, onverwijld een goedkeuringswetsvoorstel te worden ingediend (artikel VIII, vierde 
lid, Twm). Via deze weg hebben uw Kamer en de Eerste Kamer bepalende zeggenschap over het 
voortduren van de werkingsduur van de mogelijkheid tot inzet van het ctb, want deze maatregel 
komt alsnog te vervallen als het goedkeuringswetvoorstel niet wordt aangenomen (artikel VIII, 
vijfde lid, Twm).  
 
Ten tweede geldt dat het ctb slechts kan worden ingezet, als dit gelet op de ernst van de 
bedreiging van de volksgezondheid noodzakelijk is, in overeenstemming is met de uitgangspunten 
van de democratische rechtsstaat en, gelet op de bestrijding van de epidemie, of een directe 
dreiging daarvan, de uitoefening van grondrechten zo min mogelijk beperkt en aan dat doel 
evenredig is. Dit volgt uit artikel 58b, eerste en tweede lid, Wpg dat van toepassing is op alle 
maatregelen die genomen kunnen worden in het kader van hoofdstuk Va Wpg. Hiermee is in de 
wet verankerd dat steeds de noodzakelijkheid, subsidiariteit en proportionaliteit van voorgestelde 
maatregelen moeten worden afgewogen, alvorens overgegaan kan worden tot de concrete inzet 
van een maatregel. Telkens vindt een expliciete toets aan grondrechten plaats. Daarnaast is ten 
aanzien van de inzet van het ctb in artikel 58rb Wpg bepaald dat daarbij de volgende factoren 
specifiek moeten worden meegewogen. De inzet van het ctb moet in het maatschappelijk belang 
zijn aangewezen, uitvoerbaar en doelmatig zijn, mede gelet op de aanvang en duur van de periode 
waarin de regels van toepassing zijn en de mogelijkheden om een ctb te verkrijgen. Bovendien 
moet de inzet van het ctb gepaard gaan met voorzorgsmaatregelen om eventuele maatschappelijke 
ongewenste effecten, waaronder afbreuk aan andere maatregelen tegen verspreiding van het virus, 
vermijdbare achterstanden of ongelijke toegang tot activiteiten, voorzieningen of onderwijs te 
voorkomen, weg te nemen of te verminderen. In dat kader is ook relevant dat in de genoemde 
wetsvoorstellen specifieke bepalingen zijn opgenomen waarin de subsidiariteits- en 
proportionaliteitswaarborgen nogmaals expliciet in de wet zijn geborgd.  
- In het onderhavige wetsvoorstel is bepaald dat een ctb dat uitsluitend gebaseerd is op 
vaccinatie of herstel alleen kan worden ingezet op het terrein van cultuur, evenementen, 
horeca en niet-essentiële dienstverlening. Dit betekent dat voor toegang tot de arbeidsplaats, 
niet-essentiële detailhandel en onderwijs de inzet van 2G-ctb is uitgesloten. Bovendien mag 
het inzetten van de 2G-maatregel enkel indien sprake is van een zodanig risico op transmissie 
van het coronavirus dat een ctb dat gebaseerd is op vaccinatie, herstel of een negatieve 
testuitslag (‘3G’) niet volstaat. Of dit het geval is, hangt af van twee factoren, te weten: 1) de 
ernst van de epidemiologische situatie, mede gelet op de gevolgen daarvan voor de 
volksgezondheid en 2) de omgeving waarbinnen mensen samenkomen.  
Indien in een (deel van een) sector ctb op basis van 2G verplicht is, zullen in de ministeriele 
regeling alternatieven worden geboden aan de ondernemer om zijn activiteit of omgeving 
anders vorm te geven (opt out), gedacht kan worden aan placering of beperking in omvang 
groepsgrootte. 
- In het wetsvoorstel betreffende de introductie van de mogelijkheid van een ctb op de 
arbeidsplaats is bepaald dat als het ctb wordt ingezet buiten de ctb-plichtige  sectoren, in de 
ministeriële regeling zal worden bepaald dat de ctb-plicht niet geldt voor de gevallen waarin de 
werkgever op een andere, in de regeling bepaalde wijze zorgdraagt voor een 
beschermingsniveau dat vergelijkbaar is met het beschikken over een ctb. 
- In de amvb waarbij een ctb-plicht in het mbo en ho mogelijk wordt gemaakt, is geregeld dat 
als hier daadwerkelijk bij ministeriële regeling toe wordt overgegaan, de onderwijsinstellingen 
nog wel steeds de mogelijkheid moet worden geboden om geen ctb van de studenten te 
verlangen bij het afnemen van tentamens, examens en toetsen; het begeleiden van kwetsbare 
studenten, en het (in bepaalde aangewezen gevallen) geven van praktijkonderwijs.  
De beschreven systematiek leidt ertoe dat in het kader van de daadwerkelijke inzet van het ctb, 
steeds opnieuw een toets dient plaats te vinden om te kunnen beoordelen of deze maatregel dan 
wel wellicht een andere maatregel het meest passend is gelet op de epidemiologische situatie van 
dat moment en het beoogde doel. Daarom vraagt de regering het OMT altijd eerst om een actueel 
advies. Verder gaat de regering ook steeds te rade bij het Sociaal en Cultureel Planbureau (SCP) en 
wordt de expertise van de ministeries van Financiën, Economische Zaken en Klimaat en Sociale 
Zaken en Werkgelegenheid (tezamen wel de trojka genoemd) aangewend voor een reflectie wat 
betreft de sociaal-maatschappelijke en economische effecten van maatregelen die worden 
5 
 

“zorgelijk” of “ernstig” niveau bevindt. Het niveau “ernstig” wordt bereikt als één van de 
signaalwaarden wordt overschreden: zevendaags gemiddelde van ziekenhuisopnamen >100 of IC-
opnamen >25. Het niveau “zorgelijk” treedt in bij ziekenhuisopnames tussen de 40 en 100 of IC-
opnamen tussen de 10 en 25 en het niveau “waakzaam” bij ziekenhuisopnames < 40 of IC-
opnamen < 10. In de Aanpak Najaar is op basis van deze drie niveaus geformuleerd welke 
maatregelen gepast zijn ter bestrijding van de epidemie en hoe deze maatregelen concrete 
invulling kunnen krijgen. Bij de bestuurlijke afweging om tot de inzet van maatregelen te komen, 
waaronder de inzet van een ctb, wordt naast de hierboven genoemde signaalwaarden ook naar een 
set contextfactoren gekeken waaronder: het aantal opgenomen gevaccineerde en niet 
gevaccineerde personen, de immuniteits-ontwikkeling in de maatschappij, de beschikbare ruimte 
op de IC van dat moment, de druk op de zorgketen en de sociaal maatschappelijke en economische 
situatie. Op basis van de leidende signaalwaarden op dat moment en de stand van de 
contextfactoren besluit het kabinet over het nemen van maatregelen en de inzet van ctb’s.  
 
De vraag of en hoe een ctb op basis van 2G voor bezoekers en klanten al dan niet wordt ingezet in 
een sector of omgeving, zal afhangen van de vraag in welke epidemiologische situatie we ons 
bevinden en de vraag welke mate van risico er in een sector of omgeving is. Daarbij is het goed 
denkbaar dat in het niveau “ernstig” voor een groter aantal omgevingen 2G kan gelden, dan in het 
niveau “zorgelijk” cf. Aanpak Najaar. Dit omdat binnen hoogrisico-omgevingen een verschil in de 
mate van risico kan bestaan, waardoor in sommige omgevingen in het niveau “zorgelijk” kan 
worden volstaan met de inzet van een ctb op basis van 3G, terwijl voor andere omgevingen ook 
dan de inzet van een ctb op basis van 2G nog proportioneel is. Om de mate van risico in een 
bepaalde omgeving te bepalen waar het ctb kan worden ingezet, wordt gekeken naar verschillende 
factoren. Hierbij wordt gekeken naar (de mogelijkheid van het) toepassen van placering, de grootte 
van het aantal mensen dat samenkomt, de mogelijkheid tot het houden van de veilige afstand, 
intensiteit van bewegingen, binnen of buiten, aard van de doelgroep (kwetsbaren, leeftijd) en duur 
van samenkomst. Het kabinet voorziet vooralsnog geen inzet van een ctb op basis van 2G in 
risiconiveau “waakzaam”. 
 
Bij sectoren die zijn aangewezen bij wet, wordt op basis van bovengenoemde risicofactoren 
bepaald of er sprake is van een risico op verspreiding van het virus en of deze met de inzet van een 
ctb kan worden gemitigeerd. Indien dit het geval is, bepaalt de mate van risico of de inzet van een 
ctb op basis van 3G of 2G wordt verplicht. Voor een risicovolle omgeving geldt dat 3G kan worden 
verplicht om verspreiding van het virus tegen te gaan. Voor een hoogrisicovolle omgeving kan 
besloten worden om 2G te verplichten. Een hoogrisico-omgeving betreft bijvoorbeeld een 
ongeplaceerde setting waar moeilijk de veilige afstand gehouden kan worden. Ook kan sprake zijn 
van een hoogrisico-omgeving wanneer veel mensen, al dan niet geplaceerd, samenkomen 
gedurende een bepaalde tijd. Uit deze kenmerken, of een combinatie daarvan, blijkt of een 
bepaalde omgeving al dan niet te classificeren valt als een hoogrisico-omgeving. Concreet zal dat 
er toe leiden dat de hoogrisico-omgevingen zich, mede afhankelijk van de epidemiologische situatie 
op dat moment, kunnen bevinden in (bepaalde delen van) de sectoren horeca, evenementen 
(waaronder publiek bij professionele sportwedstrijden), bij bepaalde vertoningen van kunst en 
cultuur en bij bepaalde vormen van niet-essentiële dienstverlening, zoals pretparken, speelhallen 
en dierentuinen. Juist in deze sectoren zullen deze kenmerken of combinatie daarvan zich 
voordoen. Indien in een (deel van een) sector ctb op basis van 2G verplicht is, zullen in de 
ministeriele regeling alternatieven worden geboden aan de ondernemer om zijn activiteit of 
omgeving anders vorm te geven (opt out), gedacht kan worden aan placering of beperking in 
omvang groepsgrootte. Voor arbeidsplaatsen, niet-essentiële detailhandel en onderwijs geldt dat 
uitsluitend een ctb op basis van 3G kan worden verplicht.  
 
 
I. ALGEMEEN DEEL 
 
De leden van de VVD-fractie hebben kennisgenomen van de Tijdelijke wet verbreding inzet 
coronatoegangsbewijzen (hierna: het wetsvoorstel). De leden van de VVD-fractie vinden het 
belangrijk continu en praktisch te blijven kijken hoe we activiteiten in onze economie en 
samenleving verantwoord open kunnen houden, de zorg kunnen ontlasten, de snelheid van de 
verspreiding van het virus kunnen remmen, eerder kunnen openen en sneller meer kunnen 
openen. Dit om de gevolgen voor iedereen zo beperkt mogelijk te houden. Zij vinden dat altijd de 
minst ingrijpende maatregel moet worden gekozen om de doelstelling te bereiken. Noodzaak, 
proportionaliteit en subsidiariteit is dus cruciaal. Zeker als het gaat om werk, het kunnen verdienen 
7 
 

De leden van de JA21-fractie vinden het verontrustend dat de regering een wetsvoorstel indient dat 
een drempel opwerpt voor het verrichten van arbeid en het brengen van bezoek. De leden van de 
fractie van JA21 betreuren de noodzaak van de chaotische ad hoc besluitvorming rond de wijze van 
behandeling van het wetsvoorstel. Besluitvorming die echter nodig is om de haast te temperen die 
een zorgvuldige en afgewogen behandeling van voorliggende ingrijpende wetsvoorstellen, waarvan 
onderhavig wetsvoorstel er een is, onmogelijk maakt. 
 
De leden van de SGP-fractie hebben met zorg kennisgenomen van dit wetsvoorstel. Het voorstel 
doet in de ogen van deze leden een forse inbreuk op grondrechten, waarbij de effectiviteit van de 
maatregelen niet vaststaat. Daarnaast heeft het een ingrijpend karakter, omdat het betrekking 
heeft op toegang tot een zo essentiële activiteit als werk.  
De leden van de SGP-fractie vragen de regering in te gaan op de vraag hoe en wanneer zij dit 
wetsvoorstel wenst in te zetten, wanneer gelet wordt op de samenhang met de wetsvoorstellen 
Wijziging van de Wet publieke gezondheid wegens het schrappen van het instemmingsrecht van 
medezeggenschapsorganen bij de inzet van coronatoegangsbewijzen in het beroepsonderwijs en 
het hoger onderwijs en Tijdelijke wet differentiatie. 
 
Zoals in de inleidende overwegingen is aangegeven, kan niet op voorhand gezegd worden of en zo 
ja, waar en wanneer, het ctb verplicht gesteld zal worden op een arbeidsplaats of in het 
beroepsonderwijs of het hoger onderwijs. Dit hangt af van de vraag of dit noodzakelijk is gelet op 
de actuele epidemiologische situatie, of geen andere, minder ingrijpende maatregel mogelijk is om 
het beoogde doel te bereiken en of dit evenredig is gelet op het daarmee beoogde doel. Wel heeft 
de regering in de inleidende overwegingen uw Kamer inzicht gegeven in de factoren die rol spelen 
bij de afweging die in dit kader zal worden gemaakt. Aanvullend zijn de procedurele waarborgen op 
het niveau van de wet en de ministeriële regeling beschreven, waarmee uw kamer telkens de 
gemaakte keuzes kan controleren.  
 
De leden van de DENK-fractie hebben met grote ontsteltenis kennisgenomen van voorliggend 
wetsvoorstel. Terwijl de regering de afgelopen maand conflicterende uitspraken heeft gedaan over 
de wenselijkheid van een dergelijke wetswijziging en in de media conflicterende berichten zijn 
verschenen over de juridische mogelijkheid van een dergelijk wetsvoorstel, heeft de regering nu 
met spoed besloten over te gaan tot dit uiterst controversiële wetsvoorstel. Genoemde leden 
hebben hun bedenkingen bij de kern van het wetsvoorstel, maar ook over de inhoudelijke 
toelichting van de maatregelen, genoemd in het wetsvoorstel, en wil graag verdere uitleg hierover 
ontvangen. Hiervoor hebben de leden van de DENK-fractie een aantal vragen opgesteld. 
 
Het lid Omtzigt heeft voorliggend wetsvoorstel met verbazing gelezen. De coronacrisis ontwricht de 
Nederlandse samenleving en de Nederlandse politiek al bijna twee jaar en in die twee jaar komt de 
regering iedere keer met nieuwe ad-hoc maatregelen die met stoom en kokend water door het 
parlement geloodst moeten worden. De samenhang in deze maatregelen ontbreekt ten ene male. 
En de maatregelen zijn telkens totaal onuitvoerbaar. Ook hier is dat het geval.  
In maart 2019 sprak premier Rutte over het bereiken van groepsimmuniteit als doel van de 
coronastrategie en ondanks een indrukwekkende hoeveelheid mist en woorden lijkt de regering nog 
immer voor deze strategie te kiezen.  
Onder deze strategie liggen een paar cruciale aannames: de vaccins (eventueel met een extra 
herhaling) geven op een veilige manier bijna permanente bescherming tegen ernstige ziekte. En 
een doorgemaakte infectie doet dat ook 
Nu valt het dit lid op dat zelfs in samenlevingen waar sprake is van bijna totale vaccinatie, zoals 
Portugal en Gibraltar, er geen sprake is van groepsimmuniteit. Dus hoewel de vaccinatiegraad daar 
ver boven de 90 procent ligt, zijn daar nog steeds maatregelen nodig.  
Dat vraagt om een zeer fundamentele herbezinning van de strategie en daar nodigt dit lid de 
regering ook toe uit. 
Dit lid wijst daarbij op het advies van de Wetenschappelijke Raad voor het Regeringsbeleid (WRR) 
en de Koninklijke Nederlandse Academie voor Wetenschappen (KNAW) dat op 2 september jl. 
verscheen met de titel ‘Navigeren en Anticiperen in onzekere tijden’. In vier van de vijf geschetste 
scenario’s blijft het coronavirus gewoon in Nederland en is er geen sprake van groepsimmuniteit. 
Die wordt dus niet als waarschijnlijk gezien. 
 
9 
 

De leden van de VVD-fractie lezen dat de ministeriële regeling in een aantal gevallen van belang is 
voor de concrete invulling van deze wetswijziging. Hoe wordt de Tweede Kamer betrokken bij de 
ministeriële regeling en hoe kan ze daar nog invloed op uitoefenen, omdat veel daarin nog 
uitgewerkt gaat worden en klopt het dat er in dit geval een voorhangprocedure, zo vragen zij.  
 
Zoals in de inleidende overwegingen uiteengezet is, geldt dat de inzet van het ctb een ministeriële 
regeling vergt waarop de procedurele vereisten van artikel 58c Wpg van toepassing zijn. 
Uitgangspunt is dat een ministeriële regeling niet eerder in werking treedt dan een week na 
overlegging aan de Staten-Generaal (artikel 58c, tweede lid, Wpg). Indien uw Kamer niet instemt 
met de voorgelegde regeling, vervalt deze van rechtswege. Ook als een regeling vanwege zeer 
dringende omstandigheden onverwijld in werking is getreden, komt uw Kamer bepalende 
zeggenschap toe en leidt het besluit om niet met de regeling in te stemmen tot het verval van 
rechtswege daarvan (artikel 58c, derde lid, Wpg). Op deze manier beschikt uw Kamer dus in feite 
over een vetorecht wat betreft de daadwerkelijke inzet van het ctb. 
 
De leden van de VVD-fractie wijzen erop dat zij eerder vraagtekens hebben gezet bij het feit dat er 
activiteiten en sectoren zijn waar een ctb wordt gevraagd voor bezoekers en klanten, maar waar de 
werknemers zonder enige vorm van check wel toegelaten worden. De eerste categorie (a) geeft 
daaraan in principe invulling door van werknemers in de ctb-plichtige sectoren ook een ctb te 
vragen. Eerder was de lijn dat er een testadvies was voor deze werknemers. Zij vragen hoe dit in 
de afgelopen tijd heeft gewerkt en hoe werkgevers ermee zijn omgegaan.  
 
Werkgevers hadden vanaf 18 december 2020 de kans om testfaciliteiten te organiseren. 
Ondersteuning was geregeld door operatie Fastlane met een helpdesk, opstartmanagers, toolkits 
en de site www.werkgeverstesten.nl. Helaas is hier niet veel gebruik van gemaakt.  
Er was een testadvies voor werknemers die niet thuis konden werken en waarbij gezien de aard 
van de werkzaamheden anderhalve meter afstand bewaren lastig was. Voor deze groep zijn er 
daarom begin dit jaar twee financiële regelingen opgezet. Werkgevers hadden tot 31 mei 2021 de 
mogelijkheid om gebruik te maken van de open house vergoedingsregeling om personeel 
preventief te testen. Daarnaast hebben werkgevers de mogelijkheid gehad tot het verkrijgen van 
een vergoeding om werknemers met klachten te testen; dit kon tot 30 juli 2021.  Beide regelingen 
zijn gestopt omdat de GGD voldoende capaciteit beschikbaar had en omdat de testvraag terugnam 
vanwege de epidemiologische situatie. 
Daarnaast gold, aangekondigd in de ‘aanbieding OMT en kabinetsreactie’ van 2 augustus 2021, ten 
aanzien van werknemers, vrijwilligers en artiesten het volgende advies: 
- Werknemers, vrijwilligers en artiesten die niet gevaccineerd zijn of een herstelbewijs hebben 
wordt dringend geadviseerd voor de betreffende activiteit een test af te nemen. Dit kan via testen 
voor toegang of met een zelftest. 
- Bezoekers, vrijwilligers en artiesten wordt dringend geadviseerd op dag 5 na de activiteit een 
zelftest te doen.  
In de testapplicatie van Stichting Open Nederland (hierna: SON) valt niet te zien of een persoon 
zich komt testen vanwege bovenstaand advies. Hierdoor is niet inzichtelijk wat het aantal personen 
is dat dit advies heeft opgevolgd. 
 
De leden van de VVD-fractie begrijpen dat bijvoorbeeld ook leveranciers voor zover deze toegang 
hebben tot de arbeidsplaats vallen onder de ctb-plicht in het kader van categorie a. Zij vragen 
waarom hiervoor is gekozen, waarom dit niet is uitgesloten en hoe gaat dit in de praktijk gaat 
werken. Ook vragen zij wat de gevolgen kunnen zijn als de leverancier daaraan niet kan of wil 
voldoen en het bedrijf wel een lopend contract heeft voor leveringen door die leverancier.  
 
Voor het risico op besmetting en transmissie van het virus maakt het in principe niet uit wat de 
aard van de arbeidsverhouding is van de werkenden op de arbeidsplaats. Daarom is er voor 
gekozen om een brede definitie te hanteren van de werknemer. In beginsel vallen dus alle 
‘werkenden’ die bij elkaar op de arbeidsplaats werken onder de reikwijdte van dit wetsvoorstel.  
Daarvoor is mede gekozen naar aanleiding van een opmerking van de Afdeling over de personele 
reikwijdte. Volgens de Afdeling leidde de oorspronkelijke gewijzigde opzet van het wetsvoorstel tot 
onduidelijkheden, onder meer over de toepasselijkheid van de verplichting op de (meewerkend) 
9
werkgever zelf en op derden als leveranciers.  
 
                                                
9
 Kamerstukken II 2021/22, 35971, nr. 4. 
11 
 

de alternatieven, in plaats van andersom, met de ctb-plicht als alternatief als andere maatregelen 
niet of slecht uit te voeren zijn.  
 
Het wetsvoorstel is in lijn met het advies van de Afdeling aangepast. Conform het door de Afdeling 
10
geschetste alternatief geldt als uitgangspunt ‘verplicht, tenzij’. Indien van overheidswege 
besloten wordt tot inzet van het ctb, is sprake van een verplichting, tenzij op een andere, in de 
ministeriële regeling bepaalde wijze zorg wordt gedragen voor een beschermingsniveau dat 
vergelijkbaar is met het beschikken over een ctb. Gelet op de grilligheid van het virus en het 
daarmee continu veranderende epidemiologische beeld is het moeilijk om op voorhand te bepalen 
op welke terreinen verplichte inzet van het ctb noodzakelijk kan zijn en welke alternatieve 
maatregelen zouden kunnen gelden. Om die reden vindt deze nadere invulling niet plaats in de 
wet, maar op het niveau van een ministeriële regeling. 
 
De leden van de VVD-fractie vragen voorts of er ook een ctb-plicht kan gaan gelden voor 
bezorgservices voor pakketten, maaltijden of boodschappen. 
 
Op grond van voorliggend wetsvoorstel, zou bij ministeriële regeling bepaald kunnen worden dat er 
een ctb-plicht komt voor bezorgservices. Deze ctb-plicht zou slechts gelden voor zover de 
medewerkers van de bezorgservices toegang wensen tot de arbeidsplaats. De medewerker van de 
bezorgservice die de bezorging ophaalt of bezorgt zonder een arbeidsplaats te betreden, hoeft 
geen ctb te tonen. Daarnaast kan bij ministeriële regeling worden besloten tot nadere 
differentiatie.  
Voor de volledigheid: voorliggend wetsvoorstel heeft enkel betrekking op de arbeidsplaats; met 
voorliggend wetsvoorstel wordt geen grondslag gecreëerd voor het tonen van een ctb bij private 
adressen, in het geval een medewerker van de bezorgservice een bezorging aflevert aan een 
particuliere klant. 
 
De leden van de VVD-fractie begrijpen dat een ctb op het werk niet nodig is in categorie b. indien 
er bepaalde alternatieve maatregelen in de bedrijfsvoering kunnen worden doorgevoerd. Zij vragen 
of het klopt dat de alternatieve maatregelen dan worden opgenomen in de ministeriële regeling. 
Verder vragen zij welk overleg over de ministeriële regeling en de alternatieve maatregelen 
plaatsvindt met de sectoren en branches. Zij merken daarbij op dat het niet zo zijn dat er straks 
totaal onpraktische of onrealistische maatregelen worden voorgesteld als alternatief. Verder vragen 
zij om een aantal voorbeelden van de alternatieve maatregelen die een bedrijf zou kunnen treffen 
dan wel waaraan gedacht zou kunnen worden. 
 
Het klopt dat in de ministeriële regeling wordt bepaald op welke wijze een werkgever zorg kan 
dragen voor een beschermingsniveau dat vergelijkbaar is met het beschikken over een ctb. Het 
kabinet zal het OMT om advies vragen over deze alternatieve maatregel of maatregelen. Hierbij 
kan bijvoorbeeld gedacht worden aan het gebruik van persoonlijke beschermingsmiddelen door 
werknemers en bezoekers, zoals het OMT in zijn 128e advies geadviseerd heeft in relatie tot de 
11
zorg. Het is aan degene die bevoegd is tot het toelaten van personen tot de arbeidsplaats om te 
beoordelen of de van overheidswege bepaalde alternatieve maatregel doorgevoerd kan worden in 
de bedrijfsvoering. De sociale partners zijn in de Regiegroep van de Stichting van de Arbeid reeds 
mondeling geconsulteerd op voorliggend wetsvoorstel. Indien dit wetsvoorstel kracht van wet 
krijgt, zullen de sociale partners opnieuw geconsulteerd worden op de invulling van de ministeriële 
regeling. 
 
Ook vragen de leden van de VVD-fractie wat er gebeurt als er in principe gemakkelijk alternatieve 
maatregelen te nemen zouden zijn, maar de werkgever daar geen gebruik van maakt en kiest voor 
de eenvoudige route van het ctb op het werk? Heeft de werkgever in deze situatie allereerst de 
inspanningsverplichting om de minder ingrijpende en dus alternatieve maatregelen te nemen, zo 
vragen deze leden.  
 
Vanuit de Wpg bezien heeft de werkgever, indien een sector bij ministeriële regeling is 
aangewezen, een plicht tot het voeren van een ctb of anders tot het bieden van het alternatief, dat 
door de wetgever is voorgeschreven. Vanuit de Arbeidsomstandighedenwet (hierna: Arbowet) 
                                                
10
 Kamerstukken II 2021/22, 35971, nr. 4, p. 7. 
11
 Kamerstuk II 2020/21, 25295 nr. 1468. 
13 
 

 
Het gebruik van het ctb wordt in de ministeriële regeling – ongeacht het niveau ‘zorgelijk’ of 
‘ernstig’ – slechts aangewezen voor de gevallen waarin thuiswerken of voldoende kunnen houden 
van afstand niet mogelijk is. Of een alternatief minder ingrijpend is, hangt af van de 
omstandigheden van het geval. Thuiswerken en het houden van afstand worden in ieder geval voor 
de niet-gevaccineerde en niet van covid-19 herstelde werknemer gezien als minder ingrijpend, 
omdat deze werknemer zich niet hoeft te testen voor de toegang tot de arbeidsplaats. 
De leden van de VVD-fractie lezen dat de derde categorie (c.) de inzet van het ctb mogelijk maakt 
voor bezoekers van arbeidsplaatsen buiten de ctb-plichtige sectoren en vragen waaraan dan 
bijvoorbeeld moet worden gedacht. Deze leden vinden het in principe logisch dat dit zou kunnen 
voor bezoekers van de een penitiaire inrichting en vragen of dit ook bezoekersruimten van 
politiebureaus; bezoekersruimten van zorginstellingen en Defensielocaties betreft. Tevens vragen 
zij of deze categorie ook kan worden toegepast op plekken waar rijksambtenaren, 
provincieambtenaren en gemeenteambtenaren werken. De leden van de VVD-fractie vinden dit 
minder begrijpelijk voor een zorginstelling waar mensen permanent wonen omdat in eerdere 
periodes van strenge maatregelen eigenlijk altijd is geconstateerd dat (beperkt) bezoek van familie 
van essentieel belang is voor het welzijn van mensen die permanent wonen in een zorginstelling. 
Zij vragen hoe dit past in de voorliggende wetswijziging en dan met name categorie c. Zij merken 
op dat in de memorie van toelichting alleen is opgenomen dat er geen beperkingen of voorwaarden 
worden opgelegd aan familieleden of naasten als de verwachting is dat de patiënt op korte termijn 
komt te overlijden maar dat buiten die situatie bezoek, ook al is het een beperkt aantal, cruciaal is 
voor het welbevinden. Waarom is er in de wet gekozen voor één familielid, en niet bijvoorbeeld 
twee of drie vaste familieleden, zeker in het geval waar het een ouder paar betreft waar één in een 
zorginstelling verblijft, want dan komt alles op de schouder van die ene persoon, zo vragen de 
leden van de VVD-fractie.  
 
De inzet van ctb’s voor bezoekers van arbeidsplaatsen buiten de ctb-plichtige sectoren wordt in 
beginsel bepaald op basis van een actueel OMT-advies. Zoals toegelicht in de memorie van 
toelichting, zal het hierbij gaan om terreinen of delen daarvan die, in het licht van de 
epidemiologische situatie, vanwege de aard van de werkzaamheden of de omstandigheden waarin 
die werkzaamheden worden verricht, als risicovolle situaties hebben te gelden met het oog op 
transmissie van het virus. Deze risicovolle situaties kenmerken zich doorgaans als omgevingen 
waar afstand houden moeilijk is, omgevingen waar mensen zich voor minstens 15 minuten op 
korte afstand van elkaar bevinden, en/of omgevingen waar de luchtkwaliteit over het algemeen 
matig tot slecht is (onvoldoende ventilatie). Dit betekent dat een ctb-plicht niet snel aan de orde 
zal zijn op plekken waar de meeste rijksambtenaren, provincieambtenaren en 
gemeenteambtenaren werken. Op deze arbeidsplaatsen is het doorgaans mogelijk om de veilige 
afstand aan te houden of online af te spreken met externen. Hetzelfde geldt voor bezoekersruimten 
van politiebureaus en Defensielocaties. Voor bezoekersruimten van zorginstellingen ligt dit anders. 
Hier zou een ctb-plicht wel denkbaar kunnen zijn, gegeven de aanwezigheid van kwetsbare 
patiënten. 
 
Voor wat betreft zorginstellingen waar mensen permanent wonen: op grond van artikel 58o van de 
Wpg geldt een aantal uitzonderingen op de beperkingen voor bewoners van zorginstellingen en hun 
bezoekers. De Afdeling heeft geadviseerd om deze uitzonderingen over te nemen in voorliggend 
wetsvoorstel en deze daarmee wettelijk te borgen. De regering heeft dit advies overgenomen. Dit 
laat onverlet dat, mocht dit wetsvoorstel kracht van wet krijgen en mocht de zorg worden 
aangewezen als ctb-plichtige sector, bij ministeriële regeling besloten kan worden tot additionele 
uitzonderingen dan wel voorwaarden.  
 
Het verdient bovendien te worden opgemerkt dat de wettelijke uitzondering van één bezoeker 
zonder ctb betekent dat wel meer bezoek mogelijk is zolang de andere bezoekers wél over een ctb 
beschikken. 
 
De leden van de VVD-fractie begrijpen de passage in de memorie van toelichting over “zelfstandig 
inzet van het ctb” niet goed. Zij vragen wat de ontkoppeling van het ctb en dat het een zelfstandig 
instrument wordt praktisch betekent. 
 
Volgens de aanhef van het huidige artikel 58ra, eerste lid, Wpg kunnen regels over ctb’s alleen 
worden opgenomen in een ministeriële regeling die wordt vastgesteld krachtens paragraaf 2 van 
hoofdstuk Va Wpg. Praktisch gezien betekent dit dat ctb-regels staan in een regeling die wordt 
15 
 

Door de uitbreiding van het maatregelenpakket zal de testvraag mogelijk toenemen. De regering 
verwacht dat de markt meebeweegt en zich aanpast aan de nieuwe testvraag. Uit het feit dat er 
inmiddels zoveel testaanbieders zijn en dat Testen voor Toegang voor iedereen een alternatief is, 
blijkt dat SON tot nu toe goed in staat is om de markt haar werk te laten doen. Daarbij kost het 
opschalen van de testcapaciteit voor de testaanbieders uiteraard enige tijd. Personeel moet worden 
gevonden en opgeleid bijvoorbeeld. Die tijd moeten we ze dan ook gunnen. Het is niet uit te sluiten 
dat hierdoor tijdelijk lokale krapte kan ontstaan. Maar de regering heeft er vertrouwen in dat dit 
hooguit tijdelijk is. 
Voor de Waddeneilanden geldt dat de testaanbieders aangeven dat het voor hen niet winstgevend 
is, omdat er rekening gehouden moet worden met onder meer een bootreis, hoge vaccinatiegraad 
en een wisselend aantal toeristen. Samen met SON wordt er hard gewerkt om ervoor te zorgen dat 
op elk eiland toch een testlocatie beschikbaar blijft.  
Het verkrijgen van een ctb door middel van een zelftest onder toezicht wordt momenteel nog niet 
in de regelgeving mogelijk gemaakt. Reden daarvoor is dat momenteel nog niet gecontroleerd kan 
worden of men ook daadwerkelijk de zelftest bij zichzelf heeft afgenomen. Momenteel worden er 
drie pilots voorbereid waarbij gekeken wordt naar manieren van begeleid zelftesten die kunnen 
leiden tot een ctb. 
 
De leden van de VVD-fractie vragen of bij de vormgeving van dit wetsvoorstel gebruik is gemaakt 
van eerder opgedane kennis en ervaring van vergelijkbare situaties, zoals de Mantoux-test of de 
verplichte hepatitis-vaccinatie bij werknemers in zorgorganisaties. Zo ja, welke aspecten zijn 
meegenomen of juist niet, zo vragen zij.  
 
Er bestaat geen vaccinatieplicht voor hepatitis bij werknemers in de zorg. Specifiek voor hepatitis B 
geldt dat werknemers die zich niet laten vaccineren risicohandelingen mogen verrichten, mits ze 
elk kwartaal getest worden op antistoffen tegen hepatitis B (HBsAg), waarbij het testresultaat 
negatief moet zijn. Voor deze werknemers kan weigering van vaccinatie in sommige gevallen 
arbeidsrechtelijke gevolgen hebben, in die zin dat dit kan betekenen dat bepaalde taken binnen de 
functie niet mogen worden uitgevoerd of dat er binnen de organisatie wordt gekeken naar 
alternatieve taken waardoor de kans op mogelijke besmettingen gereduceerd wordt. Het is daarbij 
goed om op te merken dat medewerkers niet verplicht zijn om hun vaccinatiestatus te delen op 
basis van een wet, ook niet in het geval van tuberculose en hepatitis B. Alleen de bedrijfsarts heeft 
inzage in dergelijke gegevens, omdat het medische gegevens zijn. 
 
De leden van de D66-fractie vragen of de regering zou kunnen aangeven aan welke sectoren wordt 
gedacht om de inzet van het ctb te verbreden naar de werkvloer, naast de sectoren waar voor 
bezoekers het ctb al geldt. Deze leden vragen of de regering de selectie van deze sectoren af laat 
hangen van de besmettingen op de werkvloer, op welke wijze deze sectoren afgebakend kunnen 
worden en aan de hand van welke indicatoren de regering besluit of zij het ctb zou willen inzetten 
voor de werkvloer in een bepaalde sector. 
 
De leden van de D66-fractie begrijpen het spoedeisende karakter als besloten zou worden tot het 
toepassen van het ctb, maar zouden daarom voorafgaand helder willen hebben op welke 
indicatoren wordt getoetst. Deze leden vragen in welke sectoren op dit moment de meeste 
besmettingen plaatsvinden, en of daar een ctb zou helpen om die besmettingen te voorkomen. Zij 
vragen of in die zin de noodzaak voor het wel of niet toepassen van een ctb op de werkvloer ook 
af- of toeneemt bij een aangescherpt advies om thuis te werken (of andere geldende maatregelen). 
De leden van de D66-fractie vragen in dat kader ook op welke wijze een ‘vergelijkbaar 
beschermingsniveau’ moet worden geïnterpreteerd. De wet voorziet in de mogelijkheid om bij een 
dergelijk beschermingsniveau het ctb niet te hoeven toepassen. Voornoemde leden vragen waar de 
regering dan aan denkt, of het bijvoorbeeld gaat over het afstand kunnen houden tot collega’s of 
bezoekers, of het gaat om de mogelijkheid om thuis te werken, of dat het ook kan gaan om 
beschermende kleding.  
 
Terreinen worden alleen bij ministeriële regeling aangewezen als dat vanuit epidemiologisch 
opzicht noodzakelijk is. Daarbij wordt aangesloten bij de bestrijdingsstrategie zoals vastgelegd in 
de Aanpak Najaar. In de Aanpak Najaar staan de leidende signaalwaarden (ziekenhuis- en IC-
opnamen) en bepalende factoren, waaronder het aantal besmettingen, genoemd. Deze 
signaalwaarden geven aan wanneer Nederland zich in niveau “waakzaam”, “zorgelijk” of “ernstig” 
bevindt. Het niveau “ernstig” wordt bereikt als een van de signaalwaarden wordt overschreden: het 
zevendaags gemiddelde van ziekenhuis- (>100) of IC-opnamen (>25). In de “Aanpak Najaar” is op 
basis van deze drie niveaus geformuleerd welke maatregelen gepast zijn ter bestrijding van de 
17 
 

onderzocht. Als de alternatieve maatregelen nog niet zijn ingevoerd en dit wel mogelijk zou kunnen 
zijn, ligt toepassing in dat kader voor de hand. Over wijziging van de RI&E en het hierbij behorende 
plan van aanpak – als het een wijziging behelst van staand beleid – dient er overeenstemming te 
zijn met het medezeggenschapsorgaan. Een individuele werknemer kan er niet zelf voor kiezen om 
vergelijkbare beschermingsmaatregelen toe te passen. 
 
De leden van de D66-fractie vragen welke sectoren de regering precies voor ogen heeft bij 
categorie (c): verbreding van de inzet van het ctb op andere terreinen buiten de ctb-plichtige 
sectoren voor bezoekers van arbeidsplaatsen. Zij constateren dat in deze categorie (c) de 
werknemers zelf geen ctb-plicht kennen, maar bezoekers wel. De leden van de D66-fractie vragen 
om deze reden waarom deze specifieke sectoren niet onder de reguliere sectoren van het ctb 
worden gebracht (zoals reeds in de wet is opgenomen, bijvoorbeeld in de horeca). De leden vragen 
of het klopt dat bij deze derde categorie het op een andere manier kunnen voorzien in een 
vergelijkbaar beschermingsniveau het belangrijkste verschil is tussen de in categorie (a) genoemde 
reeds ctb-plichtige sectoren. Ook vragen deze leden om voorbeelden van deze categorie (c). 
Voornoemde leden vragen daarbij ook naar één van de reeds concreet genoemde voorbeelden: de 
bezoekersruimte van een penitentiaire inrichting en hoe het benoemen van deze specifieke plek 
zich verhoudt tot het (internationale) recht om bezoek te kunnen ontvangen bij detentie. 
 
De inzet van ctb’s voor bezoekers van arbeidsplaatsen buiten de ctb-plichtige sectoren wordt in 
beginsel bepaald op basis van een actueel OMT-advies. Zoals toegelicht in de memorie van 
toelichting, zal het hierbij gaan om terreinen of delen daarvan die, in het licht van de 
epidemiologische situatie, vanwege de aard van de werkzaamheden of de omstandigheden waarin 
die werkzaamheden worden verricht, als risicovolle situaties hebben te gelden met het oog op 
transmissie van het virus. Deze risicovolle situaties kenmerken zich doorgaans als omgevingen 
waar afstand houden moeilijk is, omgevingen waar mensen zich voor minstens 15 minuten op 
korte afstand van elkaar bevinden, en/of omgevingen waar de luchtkwaliteit over het algemeen 
matig tot slecht is (onvoldoende ventilatie). Gelet op de grilligheid van het virus is het niet mogelijk 
om op voorhand exacte kenmerken te formuleren voor de invulling van een (deel)terrein waar de 
inzet van ctb verplicht kan worden gesteld om toegang te krijgen tot een arbeidsplaats. Het is 
daarom ook niet mogelijk om op voorhand meerdere concrete voorbeelden te noemen.  
 
Voor wat betreft de bezoekersruimte van een penitentiaire inrichting geldt dat de epidemie van 
covid-19 voor gedetineerden belangrijke consequenties heeft gehad, met name ook wat betreft 
bezoek en contact met de buitenwereld. Bijvoorbeeld doordat bezoek achter plexiglas plaatsvindt 
en mensen elkaar niet meer kunnen aanraken, die dat voorheen wel konden. Daarbij hebben 
directeuren van inrichtingen gebalanceerd tussen het belang van de volksgezondheid, de 
gezondheid van gedetineerden en de bijzondere verantwoordelijkheid die de overheid voor hen 
heeft, de gezondheid van personeel waarvan de overheid werkgever is, het zo min mogelijk 
beperken van de interne rechtspositie van gedetineerden en het welzijn van gedetineerden en hun 
contacten buiten de inrichting die hen willen kunnen komen bezoeken, zoals gezins- of 
familieleden. Een bezoekersruimte van een penitentiaire inrichting is een arbeidsplaats. Indien bij 
ministeriële regeling wordt bepaald dat hier een ctb-plicht geldt voor bezoekers, bestaat een extra 
mogelijkheid om de juiste balans te treffen tussen het belang van de bestrijding van de epidemie 
en de (grond)rechten van gedetineerden. Door het ctb wordt bezoek mogelijk immers juist 
makkelijker of gaat het sneller. In het wetsvoorstel is bovendien bepaald dat de ctb-regels niet 
gelden als de werkgever of degene die bevoegd is tot het toelaten van personen op een andere, in 
de regeling bepaalde wijze zorgdraagt voor een beschermingsniveau dat vergelijkbaar is met het 
beschikken over een resultaat.  Bij de vaststelling van de ministeriële regeling moeten en zullen 
grondrechten, noodzakelijkheid, proportionaliteit en subsidiariteit worden gewogen. Ook kan 
besloten worden tot uitzonderingen dan wel nadere voorwaarden.   
 
Op grond van dit wetsvoorstel, kunnen bij ministeriële regeling terreinen worden aangewezen waar 
een ctb-plicht als voorwaarde gaat gelden voor b) werknemers of c) bezoekers. Door beide 
categorieën onder te brengen in voorliggend wetsvoorstel, kan een ctb-plicht ook simultaan worden 
opgelegd aan zowel werknemers als bezoekers.  
 
Het klopt dat in het voorgestelde negende lid van artikel 58ra Wpg ten aanzien van categorieën b) 
en c) is bepaald dat geen ctb-plicht geldt in de gevallen waarin de werkgever op een andere, in de 
regeling bepaalde wijze zorgdraagt voor een beschermingsniveau dat vergelijkbaar is met het 
beschikken over een ctb. Het wetsvoorstel is op dit punt in lijn met het advies van de Afdeling 
aangepast.  
19 
 

dat de beslissing om zich niet te laten vaccineren (voor zover er geen sprake is van een medische 
onmogelijkheid) weliswaar gerespecteerd moet worden, maar dat deze tegelijkertijd niet geheel 
vrijblijvend is vanwege de gevolgen daarvan voor anderen en in het bijzonder ook voor de zorg. 
 
De leden van de PVV-fractie willen graag weten uit welke wetenschappelijke studie of uit welke 
ervaringen vanuit welk land blijkt dat het ctb de verspreiding van het virus remt. Genoemde leden 
zien juist een explosieve stijging in het aantal besmettingen sinds de invoering van het ctb in 
Nederland van 1.600 positieve tests aan de start tot ruim 23.000 nu eind november 2021.  
 
Volgens het advies naar aanleiding van het 128e OMT is het breder inzetten van het ctb een 
gerichte maatregel die een effect kan hebben op de doorgifte van het virus. Het gebruik van ctb’s 
heeft volgens het 128e OMT ook een gunstige invloed heeft op te verwachten ziekenhuisopnames, 
ook nu blijkt dat de vaccinatie de transmissie van het virus minder lijkt te onderdrukken dan eerder 
het geval was. Zonder het ctb waren meer besmettingen te zien geweest. Het 130e OMT geeft aan 
dat afschaffen van de huidige toepassing van het 3G-ctb in de ctb-plichtige sectoren leidt tot een 
toename van ongeveer 59% in infecties en ziekenhuisopnames. 
 
De leden van de CDA-fractie merken op dat het wetsvoorstel de mogelijkheid biedt om buiten de 
ctb-plichtige sectoren bij ministeriële regeling andere terreinen aan te wijzen waar een ctb-plicht 
kan gaan gelden voor eenieder die in het kader van een beroep of bedrijf, dan wel als vrijwilliger 
toegang wenst tot een arbeidsplaats. Zij vragen of de regering al voor bepaalde sectoren c.q. 
bepaalde regio’s voornemens is een dergelijke verplichting in te stellen, en zo ja, welke dat zijn. 
 
Het kabinet zal het OMT op deze punten om advies vragen. Op basis van een actueel OMT-advies, 
kan het kabinet vervolgens besluiten, indien dit wetsvoorstel kracht van wet krijgt, voor welke 
sectoren of regio’s een ctb-plicht gaat gelden. 
 
Voorts merken de leden van de CDA-fractie op dat als tot aanwijzing van een bepaald terrein wordt 
overgegaan, in de ministeriële regeling zal worden bepaald dat de ctb-plicht niet geldt voor de 
gevallen waarin de werkgever op een andere, in de regeling bepaalde wijze zorgdraagt voor een 
beschermingsniveau dat vergelijkbaar is met het beschikken over een ctb. Voornoemde leden 
vragen of deze voorwaarden waarop een uitzondering mogelijk gemaakt wordt enkel op basis van 
een OMT-advies zullen worden opgesteld. Ook vragen zij of werkgevers en/of werknemers in de 
betrokken sectoren inspraak in deze voorwaarden krijgen, of dat zij bijvoorbeeld alternatieve 
ideeën kunnen voorleggen aan het OMT.  
 
Voor het formuleren van de maatregelen die een gelijkwaardig beschermingsniveau hebben, zal 
een advies aan het OMT worden gevraagd als de ministeriële regeling wordt voorbereid die het ctb 
op de arbeidsplaats regelt. Betrokkenen in de sector kunnen via de hiertoe geëigende weg van de 
Regiegroep van de Stichting van de Arbeid (waarin de sociale partners op centraal niveau zijn 
vertegenwoordigd) inspraak hebben via de consultatie voor de vaststelling van deze ministeriële 
regeling. Ook vindt er bij de totstandbrenging van een ministeriële regeling een 
sociaalmaatschappelijke en economische reflectie plaats, vanuit onder meer de Ministeries van 
Financiën, van Sociale Zaken en Werkgelegenheid en van Economische Zaken en Klimaat (tezamen 
de Trojka). Deze wordt betrokken bij de besluitvorming en in de toelichting op de regeling 
verwoord. 
 
De alternatieve maatregelen, die in de plaats komen van de ctb-plicht, worden van overheidswege 
bepaald en in beginsel op basis van een OMT-advies. Werkgevers en werknemers kunnen hierover 
op bedrijfsniveau met elkaar in gesprek gaan. Wanneer de alternatieve maatregelen, zoals die 
blijken uit de ministeriële regeling op grond van artikel 58ra, negende lid, Wpg, nog niet in de 
onderneming zijn ingevoerd en dit wel mogelijk is, moet dit zijn onderzocht in het kader van de 
RI&E op grond van artikel 5 Arbowet in relatie tot artikel 3.2a Arbobesluit. Als blijkt dat de 
alternatieve maatregelen wel kunnen worden getroffen, ligt toepassing voor de hand. Over de 
wijziging van de RI&E en het hierbij behorende plan van aanpak dient overeenstemming te zijn 
met het medezeggenschapsorgaan. Hierbij gaat het om een zogenoemd instemmingsplichtig 
besluit op grond van artikel 27, eerste lid, onderdeel d, van de Wet op de ondernemingsraden. 
Wanneer het gaat om een personeelsvergadering in ondernemingen waarin meer dan 10 maar 
minder dan 50 personen werkzaam zijn en waarvoor geen ondernemingsraad of een 
personeelsvertegenwoordiging is ingesteld betreft het een adviesrecht met betrekking tot de 
wijziging van de RI&E. In het geval dat de alternatieve maatregelen evident blijken uit de RI&E, 
wordt er geen instemming gevraagd van het medezeggenschapsorgaan. Wanneer uit de RI&E blijkt 
21 
 

 
Vanwege afspraken met de fabrikant over vertrouwelijkheid kan ik geen uitspraken doen over 
aangekochte hoeveelheden.  
 
De leden van de CDA-fractie merken op dat er 18 sectoren zijn geïdentificeerd waar nu extra inzet 
op wordt gepleegd maar dat er ook veel mensen zijn die niet meer werken en het beste door de 
huisarts benaderd kunnen worden. Zij vragen of de minister bereid is huisartsen extra te belonen 
voor het zetten van de eerste vaccin.  
 
Huisartsen helpen bij het selecteren en uitnodigen van specifieke doelgroepen uit de eigen 
patiëntenpopulatie. Vanuit de zorg die huisartsen verlenen voeren zij uiteraard het gesprek met 
kwetsbare groepen over de vaccinatiecampagne. Huisartsen hebben aangegeven vanwege drukte 
en capaciteitsgebrek geen inzet te kunnen leveren aan de uitvoering van het plaatsen van 
vaccinaties. 
 
e
De leden van de SP-fractie lezen dat de regering naar het advies van het 128 OMT verwijst waarin 
wordt gesteld dat 9% van de infecties op de werkvloer plaatsvinden, en dat dat een 
rechtvaardiging is om op de werkvloer meer in te kunnen grijpen. Deze leden constateren echter 
e
dat op dat moment het 127 advies gold, waarin het door die leden gehekelde advies van 50% 
thuiswerken zat. Zij vragen of de regering het met de leden van de SP-fractie eens is dat eerst van 
werkgevers en werknemers gevraagd moet worden om zoveel mogelijk thuis te werken, omdat dit 
een veel effectiever instrument is. Zij vragen de regering haar antwoord uitgebreid toe te lichten 
en daarbij inzicht te geven in wat het percentage besmettingen op de werkvloer is wanneer het 
huidige thuiswerkadvies – werk thuis, kan dat niet houdt anderhalve meter afstand – geldt en zo 
nee, waarom niet en wanneer de leden dat cijfer dan wel kunnen krijgen.  
 
Thuiswerken, mits daadwerkelijk en zorgvuldig nageleefd, is – ook vanwege de vermindering van 
reisbewegingen in onder andere het openbaar vervoer – inderdaad een effectiever instrument dan 
het ctb.  Hetzelfde geldt voor het daadwerkelijk houden van de veilige afstand. Zoals in de 
memorie van toelichting bij het wetsvoorstel is aangegeven, zal het ctb daarom niet snel worden 
ingezet in bijvoorbeeld kantooromgevingen, omdat in de regel daar op een veilige afstand kan 
worden gewerkt. 
 
Er zijn vooralsnog geen gegevens over het percentage besmettingen op de werkvloer wanneer het 
huidige thuiswerkadvies ‘werk thuis, kan dat niet houdt anderhalve meter afstand’ geldt. 
 
De leden van de SP-fractie vragen de regering of het doel van een ctb op de werkvloer is om de 
epidemie te bestrijden en virusverspreiding te voorkomen en zo ja, of deze maatregel dan wel 
geschikt is om dit doel te bereiken. Zij verwijzen daarbij naar het OMT dat in haar 130e advies 
aangeeft dat een ctb-modaliteit géén maatregel is om virusverspreiding te voorkomen en een 
epidemie te bestrijden, en het feit dat de regering stelt dat dit instrument alleen ingezet wordt als 
het epidemiologische beeld ernstig of zorgelijk is. Ontbreekt dan niet de noodzaak en de juridische 
basis om grondrechten aan te tasten, zo vragen deze leden. Zij vragen een uitgebreide toelichting 
van de regering hierop.  
 
Het doel van dit voorstel is niet om virusverspreiding te voorkómen, wel kunnen risico’s op 
transmissie en ziekenhuisopnames worden gemitigeerd. In zijn 130e advies geeft het OMT aan dat 
een ctb een middel is om risico’s te beperken en bij opening van sectoren, en géén maatregel om 
virusverspreiding te voorkomen en een epidemie te bestrijden. Het 130e OMT-advies geeft wel aan 
het ctb de transmissie van het virus mitigeert. Het ctb sluit immers de kans op besmetting en 
overdracht niet uit, want ook mensen die volledig gevaccineerd of getest zijn kunnen het virus 
overdragen. Tegelijkertijd adviseert het OMT dat het effect van een ctb-modaliteit (zoals 3G) op 
het voorkómen van besmettingen en ziekenhuis- en IC-opnames sterk afhankelijk is van de setting 
waar het wordt toegepast (zoals aantal, duur en intensiteit van contact) en de bezoekers van die 
setting (zoals leeftijd, groepsgrootte, mix van gevaccineerden en niet-gevaccineerden, en de 
aanwezigheid van personen met verhoogd risico op ernstig verloop van covid-19). Ook adviseert 
het OMT dat 3G beter is dan geen maatregelen in het voorkomen van besmettingen op de locatie. 
 
De noodzaak voor de mogelijkheid om het ctb op arbeidsplaatsen in te zetten is in de inleiding van 
deze nota naar aanleiding van het verslag toegelicht. Voor de inzet van het ctb op een bepaalde 
arbeidsplaats is een ministeriële regeling nodig, waarin het kabinet de noodzaak hiervan nader 
onderbouwt aan de hand van een actueel OMT-advies. 
23 
 

De Wpg en de Arbowet zijn niettemin met elkaar verbonden. De Arbowetgeving regelt een 
zorgplicht voor werkgevers ten aanzien van een veilige en gezonde werkomgeving.  
Dit betekent dat elke werkgever een arbobeleid dient op te stellen in samenwerking met de 
vertegenwoordiging van werknemers. Artikel 5, eerste lid, Arbowet bepaalt dat de risico-
inventarisatie en -evaluatie (RI&E) een verplicht onderdeel is van het arbobeleid. In de RI&E staan 
de arbeidsrisico’s en de maatregelen die worden getroffen in relatie tot deze risico’s. Bij het 
bepalen en treffen van de maatregelen is de arbeidshygiënische strategie een belangrijk principe 
(artikel 3, eerste lid, onderdeel b, Arbowet). Onder de arbeidshygiënische strategie wordt verstaan 
de algemeen erkende volgorde van maatregelen om gevaren voor veiligheid en gezondheid weg te 
nemen: bestrijding van gevaren en risico’s bij de bron daarvan, collectieve maatregelen, 
individuele maatregelen en in laatste instantie persoonlijke beschermingsmiddelen. Een maatregel 
verder in de volgorde wordt slechts genomen voor zover een eerder aangewezen maatregel niet 
mogelijk is of niet in redelijkheid kan worden gevergd. 
In het tijdelijke artikel 3.2a Arbobesluit zijn aan de werkgever aanvullende eisen gesteld in verband 
met de bestrijding van de covid-19-epidemie. Dit artikel bepaalt dat de werkgever, ter voorkoming 
of beperking van de kans op besmetting van werknemers en derden op arbeidsplaatsen met het 
virus, gelet op hoofdstuk Va Wpg alsmede de stand van de wetenschap en professionele 
dienstverlening, tijdig de daarvoor noodzakelijke maatregelen en voorzieningen treft. Tot de 
noodzakelijke maatregelen en voorzieningen behoren in ieder geval het in acht nemen van 
voldoende hygiënische voorzieningen, het geven van doeltreffende voorlichting en onderricht aan 
werknemers over de bestrijding van het virus SARS-CoV-2 op de arbeidsplaats, en het houden van 
adequaat toezicht op de naleving van de in dit artikel bedoelde noodzakelijke maatregelen en 
voorzieningen. 
De alternatieve maatregelen, opgenomen in de ministeriële regeling, kunnen samenvallen met de 
maatregelen die de werkgever al vanuit de zorgplicht op grond van de Arbowet heeft genomen of 
moet nemen.  
 
De leden van de SP-fractie vragen verder welke andere maatregelen een werkgever kan nemen om 
tot een beschermingsniveau te komen dat vergelijkbaar is met het beschikken over een ctb. Is het 
ook niet zo dat het handhaven van de basisregels (afstand houden, inzet van mondneusmaskers, 
thuiswerken etc.) ook door het OMT wordt gezien als effectiever dan inzet van het ctb, zo vragen 
zij.  
 
Het staat de werkgever niet vrij om eigenstandig te bepalen op welke wijze hij een met het 
beschikken over een ctb vergelijkbaar beschermingsniveau kan bewerkstelligen. Wel is het aan de 
werkgever om op basis van de concrete omstandigheden in zijn geval te bepalen of hij de van 
overheidswege bepaalde alternatieve maatregel in zijn bedrijfsvoering kan doorvoeren. 
 
Bij de bestrijding van de coronacrisis heeft het kabinet een breed instrumentarium tot haar 
beschikking. Bij dat instrumentarium horen de basismaatregelen, die onverminderd van kracht 
blijven. Ook het ctb hoort bij het brede palet aan maatregelen die het kabinet in kan zetten. Het 
e
OMT heeft in zijn 128 advies aangegeven dat transmissie op de werkvloer gereduceerd kan 
18
worden door de controle van het ctb mogelijk te maken in de werksituatie. 
 
De leden van de SP-fractie vragen of de regering erkent dat verwaarlozing van de basisregels 
(zoals thuisblijven bij klachten) juist extra belangrijk wordt wanneer met ctb wordt gewerkt 
aangezien iemand die besmet is met een ctb nog steeds naar het werk kan komen terwijl op de 
betreffende werkplek juist dóór de inzet van het ctb de basisregels worden losgelaten? Zij vragen 
of de regering – met de leden van de SP-fractie – van mening is dat wanneer op specifieke 
arbeidslocaties buitensporig vaak veel besmettingen voorkomen dat dit dan iets zegt over de 
slechte arbeidsomstandigheden op deze locaties.  
 
Werkgevers zijn op grond van de Arbowet verplicht om te zorgen voor een gezonde en veilige 
werkomgeving, zij hebben een zorgplicht richting werknemers. Elke werkgever dient een 
arbobeleid op te stellen in samenwerking met de vertegenwoordiging van werknemers. Artikel 5, 
eerste lid, Arbowet bepaalt dat de RI&E een verplicht onderdeel is van het arbobeleid. In de RI&E 
staan de arbeidsrisico’s en de maatregelen die worden getroffen in relatie tot deze risico’s.  
                                                
18
 Kamerstukken II 2020/21, 25295 nr. 1468. 
25 
 

een heel vreemde situatie, zo vragen zij. Daarbij merken de leden van de SP-fractie op dat het zo 
is dat wanneer je gevaccineerd bent het vinkje op groen blijft staan, ook wanneer je op een later 
moment wel besmet bent geraakt.  
 
De regering wil op de eerste plaats benadrukken dat het belangrijk is dat alle zorgverleners die 
positief getest zijn zich houden aan de voorschriften van het RIVM en de leidraad van de FMS om 
daarmee de verspreiding van het coronavirus zoveel mogelijk te beperken. Tegelijkertijd staat door 
uitval van personeel de continuïteit van de individuele patiëntenzorg onder druk, en is het voor 
sommige patiënten erg belangrijk dat deze zorg doorgaat. In uitzonderingssituaties is het daarom 
mogelijk af te wijken van de genoemde voorschriften en leidraad. Dit dient in samenspraak te gaan 
met het betreffende medewerker. Het kan dus niet zo zijn dat iemand gedwongen wordt te werken. 
Tevens dient de werkgever – indien er afgeweken wordt van de leidraad - de veiligheid van 
patiënten en medewerkers voldoende te garanderen. 
 
Het RIVM heeft op haar website de Uitgangspunten testbeleid en inzet zorgmedewerkers buiten het 
19
ziekenhuis gepubliceerd als Bijlage bij de LCI-richtlijn COVID-19 (versie 19 november 2021). 
Daarin wordt aangegeven dat er een uitzondering wordt gemaakt voor zorgverleners. In beginsel 
moeten ook zij in quarantaine. Echter, bij hoge uitzondering mogen immune zorgmedewerkers 
tijdens de quarantaineperiode wel werken, maar alleen onder de volgende voorwaarden: 
• De inzet van de betreffende zorgmedewerker is absoluut noodzakelijk om de continuïteit 
van de patiëntenzorg te garanderen. 
• De immune zorgmedewerker draagt tot en met de 10e dag na het laatste contact met de 
positief geteste huisgenoot tijdens het werk steeds een chirurgisch mondneusmasker van 
ten minste type II en houdt zoveel mogelijk anderhalve meter afstand van patiënten en 
collega’s. 
• De immune zorgmedewerker heeft géén klachten. 
• De immune zorgmedewerker laat zich twee keer testen, zo snel mogelijk (dag 0) en op dag 
5, nadat de huisgenoot positief is getest. In afwachting van de PCR-testuitslag mag de 
immune zorgmedewerker blijven werken als een op dag 0 afgenomen antigeensneltest 
(eventueel zelftest) negatief is. Bij klachten blijft de zorgmedewerker thuis en laat zich 
testen.  
 
Betreffende het intrekken van het groene covidvinkje bij een positieve test moet allereerst 
onderscheid gemaakt worden tussen papieren bewijzen en bewijzen in de CoronaCheck-app. Het 
zonder meer intrekken van papieren bewijzen op afstand kan niet; ze kunnen immers niet worden 
weggenomen of vernietigd. Wel kan worden gedacht aan het controleren aan de deur of een eerder 
afgegeven papieren bewijs op dat moment geldig is. Dat vergt een publiek beschikbare zwarte lijst 
van positief geteste mensen die kan worden gekoppeld aan papieren bewijzen. De huidige papieren 
bewijzen zijn daarvoor niet geschikt. De al meer dan 600.000 per post uitgegeven papieren 
bewijzen en alle daarnaast door mensen zelf afgedrukte bewijzen zouden allemaal moeten worden 
ingetrokken (en opnieuw aangevraagd). Ze zouden daarbij zo moeten worden gemaakt dat ze 
direct te koppelen worden aan individuele personen, om de relatie te leggen tussen een positief 
getest persoon en een specifiek bewijs teneinde dit bewijs op een lijst van besmette personen te 
kunnen plaatsen. Het opstellen van een dergelijke lijst heeft als extra risico dat door iedereen met 
een scanner-app kan worden vastgesteld dat mensen positief getest zijn of zijn geweest. Daarbij 
bestaat het risico dat een dergelijke lijst wordt gelekt. De Belgische 
Gegevensbeschermingsautoriteit doet nu bijvoorbeeld onderzoek naar een mogelijk datalek bij een 
bepaalde versleutelde lijst met ruim 39.000 codes die gebruikt wordt om QR-codes te blokkeren bij 
scannen. 
 
Bewijzen in de CoronaCheck-app zouden wellicht wel technisch kunnen worden ingetrokken. Dat 
zou vergen dat mensen verplicht worden om (bijvoorbeeld elke dag) met DigiD in te loggen bij de 
GGD om te checken dat ze niet recent positief zijn getest en dat alleen als mensen dat doen hun 
QR-code geldig blijft. Ook dit brengt allerlei risico’s met zich mee. Het leidt tot hoge kosten (voor 
onder meer dagelijks gebruik van DigiD), overbelasting van systemen omdat dit aantal 
inlogpogingen niet ondersteund kan worden en sluit heel veel mensen uit (zoals de groep mensen 
die niet beschikt over DigiD of een Burgerservicenummer). 
 
                                                
19
 Zie www.lci.rivm.nl/node/2571.  
27 
 

volgende. De alternatieve maatregelen, zoals die blijken uit de ministeriële regeling op grond van 
artikel 58ra, negende lid Wpg, moeten in het kader van de risico-inventarisatie en -evaluatie op 
grond van artikel 5 van de Arbowet (RI&E) in relatie tot artikel 3.2a van het Arbobesluit zijn 
onderzocht. Als de alternatieve maatregelen nog niet zijn ingevoerd en dit wel mogelijk zou kunnen 
zijn, ligt toepassing in dat kader voor de hand. Over wijziging van de RI&E en het hierbij behorende 
plan van aanpak – als het een wijziging behelst van staand beleid – dient er overeenstemming te 
zijn met het medezeggenschapsorgaan. 
 
Zo ja, deelt de regering dan de mening van de leden van de PvdA-fractie dat door deze 
keuzemogelijkheid bij een werkgever neer te leggen er toch nog het risico bestaat dat daarmee een 
werkgever tegenover zijn personeel komt te staan. Zo nee, wat begrijpen deze leden dan niet 
goed? 
 
Het wetsvoorstel voorziet alleen in bepaalde situaties in het toepassen van alternatieve 
maatregelen door de werkgever. Het wetsvoorstel biedt de mogelijkheid om buiten de bestaande 
ctb-plichtige sectoren bij ministeriële regeling andere terreinen aan te wijzen waar een ctb-plicht 
geldt voor toegang tot een arbeidsplaats. Indien tot aanwijzing van een bepaald terrein of deel 
daarvan bij ministeriële regeling wordt overgegaan, zal in de ministeriële regeling worden bepaald 
wanneer de ctb-plicht niet geldt voor de gevallen waarin de werkgever op een andere, in de 
regeling bepaalde wijze zorgdraagt voor een beschermingsniveau dat vergelijkbaar is met het 
beschikken over een ctb. Indien de alternatieve maatregelen kunnen worden toegepast en er in dat 
verband overeenstemming is met het medezeggenschapsorgaan over een eventuele aanpassing 
van het Arbobeleid en de RI&E, beslist de werkgever om het alternatief toe te passen. 
 
De regering gaat ervan uit dat – net als nu het geval is – het overleg tussen werkgever en 
werknemer goed zal worden gevoerd. De alternatieve maatregelen, zoals die blijken uit de 
ministeriële regeling op grond van artikel 58ra, negende lid Wpg, moeten in het kader van de 
risico-inventarisatie en -evaluatie op grond van artikel 5 van de Arbowet (RI&E) in relatie tot artikel 
3.2a van het Arbobesluit zijn onderzocht.  
 
De leden van de PvdA-fractie vragen of de regering de mening deelt dat een testverplichting via de 
GGD voor werknemers, zeker als zij fulltime aanwezig moeten zijn op hun bedrijf, een zware 
belasting vormt, zo ja, waarom en zo nee, waarom niet. Ook vragen zij hoe de regering tegen de 
mogelijkheid aan kijkt om ook door middel van een onder controle afgenomen zelftest toegang tot 
een bedrijf te krijgen. 
 
Een testresultaat via Testen voor Toegang heeft een geldigheidsduur van 24 uur. Dit betekent dat 
een niet-gevaccineerde werknemer zonder doorgemaakte corona infectie elke werkdag een 
coronatest op een locatie van Testen voor Toegang moet doen. De fijnmazigheid van deze 
testlocaties wordt zo goed mogelijk gewaarborgd, zodat werknemers in een korte tijd bij een 
testlocatie aanwezig kunnen zijn. Desalniettemin, is dit een belasting voor de werknemer. Deze 
belasting weegt echter niet op tegen het besmettingsrisico van een niet geteste werknemer voor 
bezoekers, klanten en/of andere medewerkers op de werkvloer.  
Wat de proportionaliteit betreft is het van belang dat het om tijdelijke maatregelen gaat en dat de 
met het wetsvoorstel gediende belangen de nadelen van het beperken van de vrijheden 
overstijgen. Indien tot aanwijzing van een bepaalde sector of een deel daarvan bij ministeriële 
regeling wordt overgegaan, zal in de ministeriële regeling worden bepaald dat de ctb-plicht niet 
geldt voor de gevallen waarin de werkgever op een andere, in de regeling bepaalde wijze kan 
zorgdragen voor een beschermingsniveau dat vergelijkbaar is met het beschikken over een ctb. 
Deze proportionaliteitswaarborg is expliciet in het wetsvoorstel opgenomen. 
In het wetsvoorstel is niet geregeld dat ook een ctb kan worden verkregen na een onder controle 
afgenomen zelftest. Reden daarvoor is dat nu nog niet gecontroleerd kan worden of men ook 
daadwerkelijk de zelftest bij zichzelf heeft afgenomen. Momenteel worden er drie pilots voorbereid 
waarbij gekeken wordt naar manieren van begeleid zelftesten die kunnen leiden tot een ctb. 
 
De leden van de PvdA-fractie merken op dat het OMT van mening is dat verplichte ctb’s niet voor 
de zorg zouden moeten gaan gelden. Waarom daar niet en in andere sectoren wel, zo vragen deze 
leden. 
 
29 
 

De leden van de GroenLinks-fractie lezen dat de maatregelen die voortvloeien uit het onderhavige 
wetsvoorstel zijn bedoeld om de transmissie van het virus te verminderen, Zij merken daarbij op 
dat maar 9% van de besmettingen plaatsvond op de werkvloer. Zij vragen welk deel van die 9% in 
banen was die ook thuis kunnen en hoeveel van deze besmettingen de minister denkt te kunnen 
voorkomen door het ctb op de werkvloer te vragen. Ook vragen deze leden hoeveel kan worden 
voorkomen door thuiswerken of veilig werken (met persoonlijke beschermingsmiddelen en/of 
afstand) en hoe de sociale partners en het bedrijfsleven worden meegenomen in deze 
besluitvorming.  
 
De GGD geeft bij bijzondere of grote clusters die ontstaan zijn op een werkplek regelmatig aan dat 
het cluster is ontstaan doordat er geen veilige afstand gehouden kon worden of doordat 
veiligeafstandsregels niet nageleefd werden. Dit komt voor in alle sectoren, maar de kans erop is 
groter als veel mensen voor een langere tijd in een relatief kleine of niet goed geventileerde ruimte 
verblijven. Dit kan naast de werkplek zelf, ook de vergaderruimte of kantine zijn. De regering heeft 
geen kwantitatieve data beschikbaar voor de gevraagde specifieke differentiatie. Vanuit het bron-  
en contactonderzoek is weliswaar bekend of de werksetting een mogelijke bron is van de 
besmetting (zie ook: https://www.rivm.nl/coronavirus-covid-19/actueel/wekelijkse-update-
epidemiologische-situatie-covid-19-in-nederland). Er is evenwel onvoldoende gedetailleerde 
achtergrondinformatie beschikbaar over de verdeling naar sectoren, type arbeidsplaatsen of 
werksettings. En in het verlengde daarvan is het ook niet mogelijk om aan te geven hoeveel 
besmettingen voorkomen kunnen worden door thuiswerken of veilig werken. Afspraken met 
werkgevers en werkgeverskoepels zijn een effectief instrument om thuiswerken en flexibel werken 
te stimuleren en zo het aantal werkverplaatsingen over dag en week te beperken of beter te 
spreiden. Werkgevers moeten er samen met werknemers voor zorgen dat er ook daadwerkelijk 
thuisgewerkt wordt. Het kabinet zorgt voor ondersteuning hierbij met tips en informatie via 
slimwerkgeven.nl en hoewerktnederland.nl en via sociale media berichten om het belang te 
benadrukken. 
De geldende maatregelen zijn bedoeld om bepaalde risicosettings van een aanpak te voorzien. Feit 
is dat het aantal contacten, en daarmee het aantal besmettingen, momenteel zeer hoog is. Daarbij 
tekenen bepaalde settings zich af, waar aanvullende maatregelen kunnen helpen in de beperking 
van de virusverspreiding. Het gaat om een mix van het totale pakket generieke maatregelen en 
situaties waar het zeer waarschijnlijk of bewezen is dat er veel contacten tussen mensen zijn.    
 
De leden van de GroenLinks-fractie vragen zich tevens af in hoeverre het zin heeft om deze 
maatregelen te treffen, terwijl er in de huidige epidemiologische situatie vooral generieke 
maatregelen nodig zijn. Zij vragen bij welke besmettingscijfers het ctb op de werkvloer dan wel 
van toegevoegde waarde kan zijn en hoe de ziekenhuisbezetting als indicator wordt gebruikt. 
Voornoemde leden vragen of de minister duidelijkheid kan scheppen over of er voor het ctb op de 
werkvloer wordt gekeken naar besmettingen of ziekenhuisopnames. Verder merken zij op dat de 
minister tevens aangeeft dat met de grilligheid van het virus er geen exacte parameters kunnen 
worden afgesproken wanneer het ctb kan worden ingezet. De leden van de GroenLinks-fractie 
vragen of hij dan tenminste wel kan aangeven binnen welke paramaters het ctb sowieso niet kan 
worden ingezet. 
 
Er wordt aangesloten bij de Aanpak Najaar die is beschreven in de inleiding van deze nota naar 
aanleiding van het verslag. Uitgangspunt is dat het ctb wordt ingezet wanneer het niveau zorgelijk 
of ernstig is bereikt. Het niveau “ernstig” wordt bereikt als een van de signaalwaarden wordt 
overschreden: zevendaags gemiddelde van ziekenhuisopnames >100 of IC-opnames >25. Het 
niveau “zorgelijk” bij ziekenhuisopnames tussen de 40 en 100 of IC-opnames tussen de 10 en 25. 
Het ctb zal niet worden ingezet in gevallen waarin dat niet noodzakelijk is, bijvoorbeeld omdat er 
kan worden thuisgewerkt. 
 
De leden van de GroenLinks-fractie lezen dat werknemers ook met een negatieve testuitslag naar 
het werk kunnen. Zij vragen of de minister kan garanderen dat er geen 2G beleid gaat gelden op 
de werkvloer.   
 
Dat is inderdaad het geval. Artikel III van het wetsvoorstel behelst een samenloopbepaling met de 
Tijdelijke wet differentiatie coronatoegangsbewijzen (‘2G-wetsvoorstel). Deze samenloopbepaling 
strekt tot toevoeging van een vijfde lid aan het in het ‘2G-wetsvoorstel’ voorgestelde artikel 58raa 
Wpg. Daarmee wordt uitgesloten dat een ‘2G-ctb’ kan worden verplicht aan eenieder die in het 
kader van een beroep of bedrijf dan wel als vrijwilliger toegang wenst toe een arbeidsplaats. 
31 
 

Van werkgever en werknemer mag verwacht worden dat zij in goed overleg afspraken maken zodat 
de werknemer in redelijkheid in de gelegenheid is zich te laten testen. De feitelijke 
omstandigheden bepalen wat in de specifieke situatie als redelijk wordt aangemerkt en tevens voor 
wiens rekening en risico de reiskosten en reistijd komen. Er zijn omstandigheden denkbaar waar 
het voor de werknemer mogelijk en zeker niet bezwaarlijk hoeft te zijn dat testen buiten werktijd 
plaatsvindt.  
 
De leden van de GroenLinks-fractie begrijpen dat het ctb ook gaat gelden voor werknemers in het 
onderwijs, indien dat van studenten ook wordt gevraagd. Zij vragen of er een beeld is van het 
aantal leraren dat niet is gevaccineerd en of de minister verwacht dat ongevaccineerde leraren 
eerder zullen uitstromen omdat zij geen zin hebben om dagelijks te testen. Zij vragen wat daarvan 
de effecten op het lerarentekort zijn en daarmee op de continuïteit en beschikbaarheid van 
onderwijs voor alle studenten in het land.  
 
Wanneer bij amvb en vervolgens bij ministeriële regeling wordt besloten om een ctb in te stellen 
voor studenten in het mbo en hoger onderwijs, betekent dat dat studenten alleen toegang hebben 
tot fysiek onderwijs met een ctb, tenzij er sprake is van een uitzondering. Een ctb kan op basis van 
de huidige regelgeving niet verlangd worden van docenten die het onderwijs verzorgen.  
Met onderhavig wetsvoorstel wordt het mogelijk om het ctb - als dat nodig is – ook in te zetten bij 
het verlenen van toegang tot een arbeidsplaats aan werknemers. Dan geldt dat wanneer bij 
ministeriële regeling is bepaald dat in het onderwijs ook een ctb-plicht geldt, bij ministeriële 
regeling ook kan worden bepaald dat voor eenieder die in het kader van beroep of bedrijf, danwel 
als vrijwilliger toegang tot de arbeidsplaats wenst een ctb nodig is. De vaccinatiestatus van 
docenten wordt niet geregistreerd, daarom is het ingewikkeld om een beeld te schetsen van het 
aantal docenten dat wel of niet gevaccineerd is. Er bestaat ook nog geen helder beeld van de 
effecten van het ctb op het lerarentekort. Overigens zal de ctb-plicht niet van toepassing zijn op 
leerlingen en docenten in het primair en voortgezet onderwijs. 
 
De leden van GroenLinks-fractie lezen voorts dat de werkgever de aangewezen persoon is om het 
personeel te controleren op het ctb. Zij vragen of werkgevers daar wel goed genoeg voor zijn 
geëquipeerd en wat zij aangeven nodig te hebben van de Rijksoverheid mocht het wetsvoorstel 
worden aangenomen.  
 
Voor wat betreft de inzet van het ctb in de sectoren waar de inzet reeds verplicht is gesteld voor 
bezoekers, geldt dat ondernemers in deze terreinen reeds bekend zijn met het instrument en hier 
ervaring mee hebben opgedaan. Hierdoor hoeven zij minimale voorbereidingen te treffen om 
toegangscontroles voor het personeel in te stellen. Voor de werkgevers die nog niet bekend zijn 
met het ctb en dienen over te gaan tot ctb-controle, geldt dat zij de toegangscontrole moeten 
inregelen. Bij het moeten beschikken over het ctb dienen zij de controleapplicatie te downloaden en 
het ctb en het identiteitsbewijs van personen dagelijks te controleren en zij zullen een proces voor 
toegangscontrole moeten inrichten. Daar is per organisatie, naar schatting, eenmalig een uur voor 
nodig door een administratief werknemer (€39 als uurtarief) en een half uur door een theoretisch 
opgeleide werknemer die een controle kan uit voeren op het ontworpen proces (€54 als uurtarief). 
Bij het weigeren van personen zonder ctb of een geldig identiteitsbewijs kunnen tevens kosten 
worden gemaakt, deze kosten vallen niet direct onder de regeldruk van dit wetsvoorstel en worden 
zodoende niet meegenomen in de inschatting van de regeldrukkosten. Tevens zal mogelijk de RI&E 
moeten worden aangepast. Het is aan de werkgever om deze kosten integraal onderdeel te maken 
van de bedrijfsvoering. 
 
De leden van de GroenLinks-fractie merken op dat zij begrijpen dat er vanuit het oog van 
proportionaliteit alleen een ctb gevraagd kan worden op arbeidsplaatsen waar het werk zich 
kenmerkt door risicovolle situaties, maar zij maken zich daarbij wel zorgen om een volgende 
tweedeling omdat hieruit voort komt dat de mensen met goedbetaalde banen, die eventueel thuis 
kunnen werken, geen ctb plicht hebben. Terwijl de mensen die bijvoorbeeld in de fabriek, 
schoonmaak, horeca of detailhandel de minder goed betaalde banen hebben nu aan een extra 
voorwaarde moeten voldoen voor hun recht op werken. Deze leden vragen hoe de minister dat 
ziet.  
 
Het doel van dit voorstel is om risico’s op transmissie en ziekenhuisopnames te mitigeren. Het 
betreft een tijdelijke maatregel in het kader van de Wpg om de volksgezondheid te beschermen. 
Voor alle werknemers geldt dat het verrichten van arbeid aan wettelijke beperkingen onderhevig is. 
Zelfs indien een dergelijke beperking in de praktijk indirect nadelig is voor een bepaalde groep 
33 
 

voor en naleving van de maatregelen de laatste weken ook weer stijgt. Hoe dan ook is en blijft het 
benadrukken van het belang van de basismaatregelen de hoogste prioriteit van het kabinet, zoals 
ook benadrukt in de persconferentie en de brief van vrijdag 26 november jl.  
 
De leden van de ChristenUnie-fractie lezen dat bij ministeriële regeling de inzet van het ctb beperkt 
kan worden tot risicovolle settings op de arbeidsplaats en dat regionale differentiatie van de inzet 
mogelijk is. Zij vragen of het in de lijn der verwachting ligt dat deze differentiatie en beperking 
wordt gehanteerd, ook in ctb-plichtige sectoren en of dit kan betekenen dat een verplicht ctb voor 
werknemers bijvoorbeeld wel gaat gelden in de ongeplaceerde horeca maar niet in de geplaceerde 
horeca. Zij vragen op welke wijze de minister deze inzet weegt. 
 
Het kabinet zal in eerste instantie het OMT om advies vragen. Terreinen worden alleen aangewezen 
bij ministeriële regeling als dat vanuit epidemiologisch opzicht noodzakelijk is. Daarnaast geldt dat 
nadere differentiatie alleen plaatsvindt als dit vanuit het oogpunt van proportionaliteit en 
subsidiariteit noodzakelijk is.  
 
Een voorbeeld van differentiatie is dat er onderscheid kan worden gemaakt tussen serveerders in 
de horeca die veelvuldig in contact staan met bezoekers en afwashulpen die geen of nauwelijks 
contact met bezoekers hebben. Een ander voorbeeld is dat in een fabriek bijvoorbeeld onderscheid 
gemaakt kan worden tussen medewerkers in de productiehal, waar het houden van anderhalve 
meter afstand niet mogelijk is, en medewerkers op de administratieve afdeling, waar het houden 
van anderhalve meter afstand wel mogelijk is. Een laatste voorbeeld is dat er bijvoorbeeld 
onderscheid gemaakt kan worden tussen een pakketbezorger, die minder dan 15 minuten op de 
arbeidsplaats aanwezig is, en een medewerker die 8 uur op de arbeidsplaats aanwezig is. 
 
Ook laat het de regering zich leiden door het epidemiologisch beeld. De regering heeft in de 
Aanpak Najaar leidende indicatoren opgenomen voor opnamen in ziekenhuis en IC om te bepalen 
in welk niveau (waakzaam, zorgelijk en ernstig) we ons bevinden. Mede op basis van die leidende 
indicatoren en informatie die de regering uit de zogenoemde Dijkbewaking (monitoring, testen en 
traceren, immuniteitsgraad) verkrijgt, besluit de regering over te nemen maatregelen. 
 
Naast het OMT-advies en het epidemiologisch beeld, gaat de regering ook steeds te rade bij het 
Sociaal en Cultuur Planbureau en wordt de expertise van de Ministeries van Financiën, van 
Economische Zaken en Klimaat en van Sociale Zaken en Werkgelegenheid (tezamen de Trojka) 
aangewend voor een reflectie wat betreft de sociaal-maatschappelijke en economische effecten van 
maatregelen die worden overwogen, alsmede bij de gedragsunit van het RIVM, bij handhavers 
vanuit de Nationale Politie, het Veiligheidsberaad, de VNG en bij communicatie-experts vanwege 
hun expertise betreffende de naleving en de handhaving van deze maatregelen. De maatregelen en 
differentiatie binnen sectoren moeten niet leiden tot een onwerkbare uitvoering wanneer 
verschillende regimes door elkaar gaan lopen. 
 
De leden van de ChristenUnie-fractie lezen in het negende lid van artikel 58ra dat de minister 
bepaalt op welke wijze een vergelijkbaar beschermingsniveau kan worden bereikt als alternatief 
voor een ctb. Deze leden vragen of de regering van plan is de werkgever meerdere opties te geven 
op welke wijze hij een vergelijkbare bescherming kan bieden. Zij merken namelijk op dat het van 
de concrete omstandigheden zal afhangen welk alternatief haalbaar is, maar wel met een gelijk 
effect tot gevolg, bijvoorbeeld handhaven anderhalve meter of maximaal aantal mensen per 
vierkante meter. Zij vragen aan welke alternatieve maatregelen de regering denkt.  
 
Het kabinet zal het OMT om advies vragen over een alternatieve maatregel of maatregelen die een 
beschermingsniveau bieden dat vergelijkbaar is met het beschikken over een ctb. Hierbij kan 
bijvoorbeeld gedacht worden aan het gebruik van persoonlijke beschermingsmiddelen door 
e
werknemers en bezoekers, zoals dat het OMT in zijn 128
 advies geadviseerd heeft in relatie tot de 
23
zorg. Het is de verwachting van het kabinet dat de lijst met alternatieve maatregelen beperkt is.  
 
Ook vragen de leden van de ChristenUnie-fractie of een vorm van sneltesten ook tot de 
alternatieven behoort en op welke wijze werkgevers hierbij worden betrokken. 
 
De SARS-COV-2-Rapid Antigeen test is een sneltest, die wordt gebruikt op locaties voor Testen 
voor Toegang. Voor het verkrijgen van een ctb worden dus al sneltesten gebruikt.  
                                                
23
 Kamerstuk II 2020/21, 25295 nr. 1468. 
35 
 

coronatoegangsbewijzen. Op grond van de wijziging kan – in lijn met wat door dat amendement 
werd geregeld in de bestaande wet – geen ctb voor toegang tot een arbeidsplaats worden 
verlangd, indien niet van overheidswege bij ministeriële regeling regels daarover zijn gesteld.    
 
Tevens vragen de leden van de ChristenUnie-fractie wat het betekent dat het ctb met deze 
wetswijziging als zelfstandig instrument wordt gepositioneerd en de regering erop wijst dat met 
een hoge vaccinatiegraad en hoge vaccineffectiviteit gerichte instrumenten zoals het ctb beter 
passen dan generieke maatregelen.  
 
Naarmate de epidemie langer voortduurt en de vaccinatiegraad en vaccineffectiviteit van invloed 
kunnen zijn op het epidemiologisch beeld, kan de inzet van het ctb een meer gericht en daarmee 
een meer proportioneel instrument vormen dan generieke maatregelen. Volgens de aanhef van het 
huidige artikel 58ra, eerste lid, Wpg kunnen regels over ctb’s alleen worden opgenomen in een 
ministeriële regeling die wordt vastgesteld krachtens paragraaf 2 van hoofdstuk Va Wpg. Praktisch 
gezien betekent dit dat ctb-regels staan in een regeling die wordt vastgesteld op grond van artikel 
58h Wpg (voorwaarden voor openstelling van publieke plaatsen) of artikel 58i Wpg (voorwaarden 
voor het organiseren van evenementen). Deze artikelen richten zich tot de beheerders van 
publieke plaatsen en de organisatoren van evenementen. Beoogd wordt het ctb op de arbeidsplaats 
te regelen zowel voor degene die daar in het kader van beroep of bedrijf of als vrijwilliger komt, als 
voor de bezoeker. Dan is die koppeling niet houdbaar, omdat arbeidsplaatsen ook op openbare en 
besloten plaatsen zijn en de mogelijk te stellen eisen zich niet alleen richten tot de beheerder, 
organisator of werkgever, maar ook tot degene die het ctb moet tonen.  
Het onderhavige wetsvoorstel regelt daarom dat het ctb als zelfstandige maatregel kan worden 
ingezet, dus los van andere maatregelen. In theorie is het dus ook mogelijk dat op enig moment 
geen enkele maatregel meer zou gelden, behalve een ctb-plicht in de bij ministeriële regeling 
aangewezen gevallen. Of die situatie zich zal voordoen, is afhankelijk van de actuele 
epidemiologische en maatschappelijke omstandigheden, waarbij ook getoetst dient te worden aan 
de eisen van proportionaliteit en subsidiariteit. Op die punten brengt de verzelfstandiging van het 
instrument dus geen wijziging met zich. Ook blijft onverminderd gelden dat de inzet van het ctb bij 
ministeriële regeling moet worden bepaald en dat voor die ministeriële regeling de procedurele 
vereisten van artikel 58c Wpg gelden. Zoals in de inleidende overwegingen uiteengezet is, behelzen 
die procedurele vereisten in feite een vetorecht van uw Kamer. Overigens heeft het OMT in zijn 
advies naar aanleiding van de 131e bijeenkomst aangegeven dat in de huidige epidemiologische 
situatie met het hoge aantal besmettingen louter een zelfstandige inzet van het ctb onvoldoende 
bescherming biedt tegen de verspreiding van het virus. Het OMT adviseert daarom om het ctb nu 
in te zetten in combinatie met andere maatregelen, zoals het generiek hanteren van de veilige 
afstand van anderhalve meter. 
 
De leden van de ChristenUnie-fractie vragen hoe de regering de zich ontwikkelende 
vaccineffectiviteit weegt bij het bepalen of het ctb als instrument gepast is. 
 
Het ctb is bij de huidige vaccinatie-effectiviteit een geschikt instrument. Volgens het advies naar 
aanleiding van het 128e OMT is het breder inzetten van het ctb een gerichte maatregel die een 
effect kan hebben op de doorgifte van het virus. Het gebruik van ctb heeft volgens het 128e OMT 
ook een gunstige invloed heeft op te verwachten ziekenhuisopnames, ook nu blijkt dat de 
vaccinatie de transmissie van het virus minder lijkt te onderdrukken dan eerder het geval was. Het 
130e OMT geeft aan dat afschaffen van de huidige toepassing van het 3G-ctb in de ctb-plichtige 
sectoren leidt tot een toename van ongeveer 59% in infecties en ziekenhuisopnames. 
 
De leden van de JA21-fractie merken op dat de regering een sociaalmaatschappelijke en 
economische reflectie in het vooruitzicht stelt, wanneer daadwerkelijk wordt overwogen de 
verbreding van het ctb tot arbeid en bezoek in te zetten. Zij vragen wat de waarde is van een 
dergelijke reflectie, nu van tevoren vaststaat dat in een dergelijk geval de verbreding met of 
zonder reflectie toch gaat worden toegepast. Hoe serieus neemt de regering het reflecteren op 
sociaalmaatschappelijke en economische inzichten, als de keuze voor toepassing in een dergelijk 
geval reflecteert in de kleur T-Ford die klanten destijds konden kiezen: zwart of zwart, aldus deze 
leden. 
 
Bij de besluitvorming over de invoering, verlenging of afschaling van maatregelen, laat de regering 
zich adviseren door het epidemiologisch beeld en het OMT-advies. De regering heeft in de Aanpak 
Najaar leidende indicatoren opgenomen voor opnamen in ziekenhuis en IC om te bepalen in welk 
niveau (waakzaam, zorgelijk en ernstig) we ons bevinden. Mede op basis van die leidende 
37 
 

Vaccinatie draagt het meeste bij aan de effectiviteit van het ctb. Gevaccineerden zijn voor 50-75% 
beschermd tegen infectie. Daarbovenop komt dat vaccinatie voor 50-63% beschermt tegen 
overdracht van het virus wanneer iemand eenmaal besmet is. Men is dus dubbel beschermd: eerst 
tegen infectie en daarna voor transmissie. Als een gevaccineerde nauw contact heeft met een 
besmet persoon, is de kans dat deze een infectie thuis verder doorgeeft dus 75% - 90,75% kleiner 
dan dat een niet-gevaccineerde thuis zijn familie besmet. De hoge mate van bescherming tegen 
transmissie door vaccinatie heeft ook positieve gevolgen voor ongevaccineerden: de kans dat zij 
besmet worden is significant kleiner. Tenslotte zijn vaccins ook zeer effectief tegen zowel 
ziekenhuisopname (93%) als IC-opname (97%), kijkend naar de periode van 11 juli – 23 
november 2021. 
 
De hoge mate van bescherming tegen transmissie door vaccinatie heeft ook positieve gevolgen 
voor ongevaccineerden: de kans dat zij besmet worden is significant kleiner. In het 130e advies 
benadrukt het OMT ook dat bij een hoge prevalentie van het coronavirus – zoals momenteel het 
geval is – de absolute risico’s op verdere verspreiding óók bij gebruik van een ctb-modaliteit erg 
relevant zijn. Het OMT geeft dus aan dat het gebruik van ctb’s alleen niet voldoende is voor het 
bestrijden van het virus. Het OMT benadrukt dat voor het beperken van het aantal besmettingen 
het opvolgen van basisregels en collectieve maatregelen essentieel is. Alleen daarmee kunnen de 
nauwe contacten met het hoogste risico op virusoverdracht verminderen. Met andere woorden: 
middels de basisregels en collectieve maatregelen moet het aantal nieuwe besmettingen dalen. Om 
de samenleving op een veilige en verantwoorde manier open te houden of te heropenen, is de 
beschikking over het ctb om als instrument in te kunnen zetten noodzakelijk. 
 
Waarom, vragen de leden van de JA21-fractie zich af, speelt verdeeldheid op de werkvloer, 
polarisatie, het op scherp zetten van verhoudingen en dergelijke voor de regering geen enkele rol 
van betekenis in het streven om koste wat het kost de werking van het ctb te verbreden. Dan gaat 
het om een diepgaande afweging, in plaats van het op verschillende plaatsen in de memorie van 
toelichting zijdelings aanstippen van dit probleem, zo merken deze leden op. 
 
De regering beseft dat met de verbreding van de inzet van het ctb naar de arbeidsplaats een 
fundamentele stap wordt gezet. Zij acht dit echter noodzakelijk in het licht van de huidige, 
verslechterende epidemiologische situatie. Zij ziet zich daarin ook gesteund door de Afdeling die in 
haar advies uitspreekt dat onder bepaalde voorwaarden het aanvaardbaar is om het ctb op de 
27
werkvloer in te zetten. Daarbij geldt dat de regering zich wel degelijk rekenschap heeft gegeven 
van eventuele negatieve effecten van de voorgestelde maatregelen. Zo bevatte het aan de Afdeling 
voorgelegde wetsvoorstel de mogelijkheid om categorieën van werkgevers onder voorwaarden de 
bevoegdheid te geven om van een werknemer een ctb te verlangen. De Afdeling heeft in haar 
advies echter overwogen dat deze constructie veel complicaties zou opleveren, conflictopwekkende 
gevolgen zou kunnen hebben, werkgevers in een lastige positie zou kunnen brengen en zelfs in de 
28
weg zou kunnen staan aan de handhaving van de veiligheid op de werkplaats. De bezwaren die 
de Afdeling in haar advies schetst hebben de regering ervan overtuigd om de mogelijkheid tot 
facultatieve inzet van het ctb te laten vervallen en het wetsvoorstel in lijn met het door de Afdeling 
geschetste alternatief aan te passen (‘verplicht, tenzij’). Indien van overheidswege besloten wordt 
tot inzet van het ctb, is sprake van een verplichting, tenzij op een andere, in de ministeriële 
regeling bepaalde wijze zorg wordt gedragen voor een beschermingsniveau dat vergelijkbaar is met 
het beschikken over een ctb. Op deze manier kan naar het oordeel van de regering in meer 
uniformiteit in de toepassing van de regeling en daarmee ook meer rechtszekerheid voor de 
praktijk worden voorzien. Ook ontstaat hiermee meer balans in de toepassing en de effecten van 
de maatregelen. 
 
De leden van de JA21-fractie zien graag uitgewerkt wat het tijdsverloop is tussen het verloop van 
een besmettingsgolf en het tijdstip en het traject c.q. de duur van besluitvorming aan de hand van 
signaalwaarden dat leidt tot de daadwerkelijke inzet van het verbrede ctb. Daarbij vragen de leden 
van de JA21-fractie om een toelichting hoe de regering in staat meent te zijn om deze 
signaalwaarden dermate fijnmazig te interpreteren, dat het mogelijk is om het ctb gericht in te 
zetten op sectoren of andere aan te wijzen terreinen die op deze specifieke epidemiologische 
ontwikkeling invloed hebben. Zij verzoeken daarbij om een tijdsverloop tussen de start van de 
                                                
27
 Kamerstukken II 2021/22, 35971, nr. 4, p. 4. 
28
 Kamerstukken II 2021/22, 35971, nr. 4, p. 6-7. 
39 
 

gegevens zijn bekend uit studies naar de effectiviteit van een ctb, of vergelijkbare maatregel, voor 
werksituaties in andere landen. Voornoemde leden vragen de regering daarbij tevens in te gaan op 
de kans op besmetting op het werk, en met welk percentage de voorgestelde maatregelen in dit 
wetsvoorstel het aantal besmettingen beoogt terug te brengen.  
 
Voor de onderbouwing van de effectiviteit van het ctb verwijst de regering naar de inleiding bij 
deze nota naar aanleiding van het verslag. 
 
De leden van de SGP-fractie constateren dat de regering heeft gekozen voor het uitwerken van de 
maatregelen middels een ministeriële regeling. Zij vragen om welke reden de keuze niet is gevallen 
op een algemene maatregel van bestuur. Deze leden achten dat wenselijker gezien het 
verstrekkende karakter van de voorgestelde maatregelen.  
 
Bij de maatregelen die worden gebaseerd op hoofdstuk Va Wpg is vanuit een oogpunt van 
bestrijding van de epidemie snel en slagvaardig handelen ten behoeve van de bescherming van de 
volksgezondheid vereist. Daarom gaat hoofdstuk Va Wpg uit van delegatie naar het niveau van een 
ministeriële regeling (behoudens de bepaling van de veilige afstand die als enige uitzondering bij 
amvb geschiedt en de bepaling dat de inzet van het ctb in het beroepsonderwijs of het hoger 
onderwijs eerst nog een amvb). Bij de totstandkoming van de Twm heeft de regering erkend dat 
delegatie van ingrijpende regelgevende bevoegdheid ongebruikelijk en vergaand is, maar in het 
licht van de epidemie onontkoombaar. Vanuit een oogpunt van democratische legitimatie is in 
artikel 58c Wpg voorzien in parlementaire betrokkenheid bij de totstandkoming van de 
gedelegeerde regelgeving. Zoals in de inleidende overwegingen uiteengezet is, behelzen de 
procedurele vereisten van dat artikel in feite een vetorecht van uw Kamer. Opgemerkt wordt nog 
dat de Afdeling ter zake geen opmerkingen heeft gemaakt. Zij onderkent dat om verruimde inzet 
mogelijk te maken, nu een wettelijke grondslag moet worden gecreëerd om in een later stadium in 
het kader van de noodzakelijke ministeriële regeling op grond van de omstandigheden van dat 
moment te bezien of daadwerkelijke inzet van dat middel noodzakelijk en proportioneel is. 
 
Voorts vragen de leden van de SGP-fractie in hoeverre bij uitwerking van de regeling ook sectoraal 
overleg plaatsvindt met de betreffende sectoren om te bepalen welke (gedeelten van) 
arbeidsplaatsen/type activiteiten in aanmerking zouden kunnen komen voor een ctb.  
 
In de verkennende fase van dit wetsvoorstel, zijn gesprekken gevoerd met die sectoren waar een 
ctb-plicht reeds geldt voor bezoekers en klanten. Daarnaast zijn de sociale partners in de 
Regiegroep van de Stichting van de Arbeid reeds mondeling geconsulteerd op voorliggend 
wetsvoorstel. Indien dit wetsvoorstel kracht van wet krijgt, zullen de sociale partners opnieuw 
geconsulteerd worden op de invulling van de ministeriële regeling. Het is mogelijk dat er in deze 
fase ook sectorale overleggen zullen plaatsvinden. Hierbij geldt dat het OMT-advies in beginsel 
leidend is, maar dat consultatie zal plaatsvinden op bijvoorbeeld de sociaalmaatschappelijke en 
economische effecten en de praktische uitwerking. 
 
De leden van de SGP-fractie wijzen erop dat in het wetsvoorstel ook de mogelijkheid is opgenomen 
dat de werkgever een alternatieve maatregel neemt, die van overheidswege is bepaald. Deze leden 
vragen of het klopt dat dit afhankelijk wordt gemaakt van de bereidheid van de werkgever voor het 
hanteren van een dergelijke alternatieve maatregel. Ook vragen de leden van de SGP-fractie hoe 
de regering het feit beoordeelt dat werknemers daarbij afhankelijk zijn van hun werkgever en of zij 
niet vindt dat in principe altijd een dergelijke alternatieve maatregel moet worden overwogen 
alvorens van werknemers wordt gevraagd een ctb op het werk te tonen. 
 
Vanuit de Wpg bezien heeft de werkgever, indien een sector bij ministeriële regeling is 
aangewezen, een plicht tot het voeren van een ctb of anders tot het bieden van het alternatief, dat 
door de wetgever is voorgeschreven. Vanuit de Arbowet bezien is de werkgever gehouden tot het 
volgende. De alternatieve maatregelen, zoals die blijken uit de ministeriële regeling op grond van 
artikel 58ra, negende lid Wpg, moeten in het kader van de risico-inventarisatie en -evaluatie op 
grond van artikel 5 van de Arbowet (RI&E) in relatie tot artikel 3.2a van het Arbobesluit zijn 
onderzocht. Als de alternatieve maatregelen nog niet zijn ingevoerd en dit wel mogelijk zou kunnen 
zijn, ligt toepassing in dat kader voor de hand. Over wijziging van de RI&E en het hierbij behorende 
plan van aanpak – als het een wijziging behelst van staand beleid – dient er overeenstemming te 
zijn met het medezeggenschapsorgaan.  
 
41 
 

OMT meegenomen. Voor de onderbouwing van de effectiviteit van het ctb verwijst de regering naar 
de inleiding van deze nota naar aanleiding van het verslag. En daarnaast geldt dat de 
basismaatregelen van kracht zijn en door het kabinet steeds worden benadrukt als belangrijk. 
Alleen basismaatregelen zijn nu helaas niet voldoende gebleken om de virusverspreiding tegen te 
gaan.  
 
De leden van de DENK-fractie willen graag een verduidelijking over een aantal termen die in het 
wetsvoorstel worden gebruikt. In het wetsvoorstel wordt gesproken over essentiële en niet-
essentiële detailhandel. Zij vragen de regering in een schematische weergave zo uitgebreid 
mogelijk aan te geven welke detailhandel als essentieel wordt aangemerkt en welke niet. Tevens 
vragen zij in een schematische weergave zo uitgebreid mogelijk uit te leggen welke dienstverlening 
essentieel is en welke dienstverlening niet. Kan de regering ook uitleggen op basis van welke 
waarden wordt besloten of dienstverlening en detailhandel wel of niet essentieel is, zo vragen zij.  
 
Om te borgen dat het ctb enkel daar wordt ingezet, waar dat op dat moment noodzakelijk is, wordt 
uiteindelijk bij ministeriële regeling bepaald voor welke activiteiten en voorzieningen in de niet-
essentiële detailhandel en niet-essentiële dienstverlening het ctb gevraagd dient te worden. Het is 
dan ook mogelijk dat bij een slechtere epidemiologische situatie meer activiteiten en voorzieningen 
het ctb dienen te vragen dan bij een gunstigere situatie. Op voorhand kan dan ook geen volledig 
schematisch overzicht gegeven worden van waar het ctb in de niet-essentiële detailhandel en niet-
essentiële dienstverlening gaat gelden. Net als bij de inzet van andere maatregelen, wordt voordat 
het ctb in de niet-essentiële detailhandel en niet-essentiële dienstverlening wordt ingezet eerst een 
OMT-advies en een sociaalmaatschappelijke en economische reflectie gevraagd, alsook adviezen 
door communicatie-experts, de Gedragsunit van het RIVM, het decentraal bestuur via het 
Veiligheidsberaad en de Nationale Politie. Op deze manier kunnen de actuele epidemiologische 
situatie en de mogelijke sociaalmaatschappelijke en economische kosten meegewogen worden in 
de besluitvorming over de inzet van het ctb. Uit de memorie van toelichting bij het wetsvoorstel 
over de inzet van het ctb in de niet-essentiële detailhandel en dienstverlening blijkt wel dat bij niet-
essentiële detailhandel kan gedacht worden aan kleding-, elektronica-, speelgoed-, meubel-, 
keuken-, en schoenenwinkels. Bij niet-essentiële dienstverlening kan gedacht worden aan pret- en 
dierenparken, spellocaties, wellness, massage- en nagelsalons, niet-essentiële cursussen en 
29
trainingen en bepaalde contactberoepen.  
 
De leden van de DENK-fractie vragen voorts of de regering de ministeriële regeling, waarin de 
sectoren ingedeeld worden in essentieel en niet essentieel, eerst aan de Kamer ter goedkeuring 
kan voorleggen, voordat de ministeriële regeling van kracht wordt. 
 
Uit artikel 58c, tweede en derde lid, Wpg vloeit reeds voort dat de ministeriële regelingen waarmee 
maatregelen, waaronder de inzet van het ctb, worden genomen, een week overgelegd dienen te 
worden aan de zowel de Tweede als de Eerste Kamer. De Tweede Kamer kan vervolgens besluiten 
overeenkomstig de procedure van artikel 58c, vierde lid, Wpg niet in te stemmen met de 
betreffende ministeriële regeling, in dat geval vervalt die regeling van rechtswege en kan die niet 
in werking treden. Indien de regeling door zeer dringende omstandigheden met onverwijlde spoed 
in werking dient te treden kan die regeling in werking treden voordat de regeling naar beide 
Kamers wordt gezonden. In dat geval kan de Tweede Kamer daarna alsnog besluiten niet in te 
stemmen met de regeling waarna de regeling alsnog vervalt. 
 
De leden van de DENK-fractie wijzen erop dat in het wetsvoorstel wordt gesteld dat de genoemde 
maatregelen enkel ingezet mogen worden, indien dit gelet op de ernst van de bedreiging van de 
volksgezondheid noodzakelijk is. Zij vragen wanneer de ernst van de bedreiging van de 
volksgezondheid zodanig groot is dat de maatregelen noodzakelijk zijn, welke definitie van 
noodzakelijk de regering aanhoudt en welke barrières op het gebied van besmetting, 
ziekenhuisopnames en ic-opnames moeten doorbroken worden alvorens de genoemde maatregelen 
(elk afzonderlijk) ingezet kunnen worden.  
Zij merken op dat in het wetsvoorstel wordt gesteld dat een terrein alleen zal worden aangewezen 
als dat vanuit epidemiologisch opzicht noodzakelijk is. Voornoemde leden vragen de regering voor 
elk terrein dat aan de nieuwe wet wordt onderworpen afzonderlijk aan te geven waarom het vanuit 
epidemiologisch opzicht noodzakelijk is dat het specifieke terrein het ctb aanhoudt.  
 
                                                
29
 Kamerstukken II 2021/22, 35961, nr. 3.  
43 
 

besmettingen louter een zelfstandige inzet van het ctb onvoldoende bescherming biedt tegen de 
verspreiding van het virus. Het OMT adviseert daarom om het ctb nu in te zetten in combinatie met 
andere maatregelen, zoals het generiek hanteren van de veilige afstand van anderhalve meter. 
 
De leden van de DENK-fractie hebben hun bedenkingen over de te verwachten effecten van de 
voorgenomen maatregelen en dus ook over het maatschappelijk belang van de maatregelen. Zij 
vragen daarom of de regering kan uitleggen waarom er afgelopen week nog werd verkondigd dat 
code zwart nog ver weg is en een dag later wetsvoorstellen worden ingediend om dergelijke 
uiterste maatregelen door te voeren die passen bij code zwart.  
 
Op 26 november 2021 is fase 2d afgekondigd. In fase 2d worden maximaal maatregelen genomen 
om de capaciteit in de zorg uit te breiden. De regulier planbare zorg (klasse 4 en 5) in de 
ziekenhuizen wordt volledig afgeschaald zodat zorgverleners ingezet kunnen worden daar waar zij 
het meest nodig zijn. De IC-capaciteit wordt verder opgeschaald. Deze maatregelen helpen om een 
scenario te voorkomen dat we in fase 3a of b komen of uiteindelijk fase 3c (welke ook wel ‘code 
zwart’ genoemd wordt).  
In de huidige ernstige situatie zijn sectoren (gedeeltelijk) gesloten om de oplopende druk op te 
e
zorg tegen te gaan. Tegelijkertijd biedt het breed inzetten van het ctb volgens het 128 OMT-advies 
een mogelijkheid om sectoren die anders gesloten moeten zijn op een veilige manier te kunnen 
heropenen of open te houden. Dit wetsvoorstel voorziet hierin.  
 
De leden van de DENK-fractie vragen tevens of het IAK (Integraal Afwegingskader), waar alle 
nieuwe wet- en regelgeving aan getoetst moet worden, is toegepast en wat het resultaat hiervan 
was. Zij vragen of de schriftelijke uitkomst van de IAK-toets en de bedrijfseffectentoets naar de 
Kamer kan worden gestuurd.   
 
Het IAK biedt beleidsmakers en wetgevingsjuristen normen waaraan beleid en regelgeving moeten 
voldoen. De normen zijn vastgesteld door het kabinet. Daarbij gaat het erom dat bij de 
voorbereiding van nieuw beleid en nieuwe wetgeving vragen worden beantwoord, zoals wat de 
aanleiding voor een wetsvoorstel is, welk probleem daarmee beoogd wordt op te lossen en of 
wetgeving inderdaad het beste instrument is. De antwoorden op deze vragen zijn vervat in de 
memorie van toelichting bij het wetsvoorstel. Op de bedrijfseffecten in de vorm van regeldruk en 
administratieve lasten is nader ingegaan in paragraaf 6 van de memorie van toelichting.   
 
Voorts merken de leden van de DENK-fractie op dat in het wetsvoorstel staat dat het 
maatschappelijk belang van de maatregelen dient te zijn aangewezen. Zij vragen welk effect op de 
transmissie van SARS-CoV-2 de regering met de 3G-maatregel op het werk verwacht. Ook vragen 
deze leden welke data het RIVM heeft over de te verwachten effecten van bovengenoemde 
maatregelen op de virustransmissie en het aantal ziekenhuisopnames in Nederland, hoe zeker deze 
data zijn en op basis van welke andere data of wetenschappelijke informatie deze effecten van de 
maatregelen worden gebaseerd. Voornoemd leden vragen voorts met hoeveel procent de regering 
de transmissie van het virus SARS-CoV-2 en het aantal ziekenhuisopnames verwacht te 
verminderen met bovenstaande maatregel. Zij vragen de regering aan de hand van grafieken of 
statistieken uit te leggen hoe de te verwachten verminderingen van het aantal besmettingen en 
ziekenhuisopnames als gevolg van bovengenoemde maatregelen zullen verlopen. Verder vragen de 
leden van de DENK-fractie in welke andere landen 3G op de werkvloer is ingevoerd en welke data 
bekend zijn over het effect van 3G-beleid op de werkvloer in deze landen.  
 
De inzet van het ctb mitigeert de kans op virusverspreiding en besmetting. Zo geeft het OMT in zijn 
adviezen (OMT 126 en 128) aan dat –middels de inzet van ctb- het risico op besmetting kleiner 
wordt en dat de transmissie van het virus kan worden beperkt. Het sluit de kans op besmetting 
echter niet helemaal uit, want ook mensen die volledig gevaccineerd of getest zijn kunnen het virus 
overdragen, al is die kans substantieel kleiner. De inzet van het ctb, waaronder het ctb op de 
arbeidsplaats vormt daarmee een effectieve methode om het virus te bestrijden. 
 
Vaccinatie draagt het meeste bij aan de effectiviteit van het ctb. Gevaccineerden zijn voor 50-75% 
beschermd tegen infectie. Daarbovenop komt dat vaccinatie voor 50-63% beschermt tegen 
overdracht van het virus wanneer iemand eenmaal besmet is. Men is dus dubbel beschermd: eerst 
tegen infectie en daarna voor transmissie. Als een gevaccineerde nauw contact heeft met een 
besmet persoon, is de kans dat deze een infectie thuis verder doorgeeft dus 75% - 90,75% kleiner 
dan dat een niet-gevaccineerde thuis zijn familie besmet. De hoge mate van bescherming tegen 
45 
 

Het Nationaal Kernteam Crisiscommunicatie (NKC) peilt regelmatig naar de algehele houding 
tegenover het beleid rondom het ctb. Begin november bleek uit de peiling dat 48% van de mensen 
voor ctb op de werkvloer is, 22% is neutraal en 31% is tegen. In de daaropvolgende weken bleek 
dat het aandeel mensen dat van mening is dat de werkgever om een ctb mag vragen, afneemt. Het 
kabinet heeft in de afgelopen maanden zowel op ambtelijk, hoog ambtelijk als bestuurlijk niveau 
verschillende malen (informeel) overleg gevoerd met vertegenwoordigers van werknemers- en 
werkgeversorganisaties over de vaccinatiestatus van werknemers en de (juridische) verkenning 
naar het mogelijk gebruik van het coronatoegangsbewijs (ctb) op de werkvloer. Zowel met de 
sociale partners op centraal niveau als met vertegenwoordigers van werknemers en werkgevers in 
de voor bezoekers ctb-plichtige sectoren en met werkgevers- en werknemersorganisaties in de 
zorg. Specifiek met de zorg is separaat het gesprek gevoerd gezien de – door de minister van VWS 
gevoelde - noodzaak van een hoge vaccinatiegraad voor de zorgsector omdat zij veelal werken met 
mensen met een kwetsbare gezondheid. Voor de zorg sector geldt dat alle partijen het eens zijn 
dat het wenselijk is dat medewerkers in de zorg gevaccineerd zijn, hoewel de medewerker 
natuurlijk altijd een eigen keuze heeft om zich wel of niet te laten vaccineren, omwille van het 
kunnen bieden van goede en veilige zorg en het garanderen van een veilige werkomgeving. 
De sociale partners hebben aangegeven dat het onderwerp vaccinatie bespreekbaar maken op de 
werkplek soms lastig is voor werkgevers en werknemers en collega’s, maar dat men hier in de 
praktijk doorgaans goed uitkomt, ook onderling. Het goede gesprek tussen werkgever en 
werknemer leidt tot oplossingen die worden gevonden in bijvoorbeeld alternatief werk of 
thuiswerken indien mogelijk, als er geen duidelijkheid is over de vaccinatiestatus. Over de 
toepassing van een ctb op de arbeidsplaats zijn de meningen verdeeld. Sommige zien deze 
maatregel als een belangrijke aanvulling op beheersmaatregelen vanwege de continuïteit van de 
bedrijfsvoering. Anderen zien een risico op de opleving van een polariserende discussie tussen 
voor- en tegenstanders van vaccinatie en duiden een ctb als weinig effectief.  
Daarnaast is door centrale werkgeversorganisaties campagne gevoerd om vaccineren te stimuleren 
(‘twijfel over vaccineren, laat je informeren’). De vakbonden hebben inhoudelijke, algemene en 
sectorale informatie in verschillende talen gepubliceerd over de gevolgen van corona op de 
arbeidsplaats. 
 
Uit de gesprekken met partijen in de zorg komt een vergelijkbaar beeld naar voren. Partijen wijzen 
op de risico’s voor polariserende discussies op de werkvloer en geven aan dat toepassen van een 
ctb sommige zorgverleners ertoe kan leiden dat zij buiten de zorg een functie zoeken. Tevens 
geven zij aan dat zij nu al in staat zijn om alternatieve maatregelen te nemen, bijvoorbeeld 
anderhalve meter afstand houden en het gebruik van persoonlijke beschermingsmiddelen indien er 
vragen zijn over de vaccinatiestatus van een medewerker. Daarmee is de invoering van ctb van 
beperkte meerwaarde, zo geven zij aan. Toch zijn er ook individuele zorgaanbieders die aangeven 
dat de duidelijkheid die toepassing van het ctb biedt kan helpen om de veiligheid van zowel de 
cliënten als de zorgverleners te borgen. Ook zijn er zorgaanbieders die aangeven dat er op de 
werkvloer soms sprake is van spanning tussen wel en niet gevaccineerden. Toepassing van het ctb 
kan helpen om deze spanning te verminderen, zo verwachten deze werkgevers. Omdat 
medewerkers dan van elkaar weten dat ze gevaccineerd, hersteld, of getest zijn en de onderlinge 
discussie over een veilige werkomgeving ondervangen wordt. 
 
De leden van de DENK-fractie merken op dat in de memorie van toelichting staat: ‘Bovendien moet 
de inzet van het ctb gepaard gaan met voorzorgsmaatregelen om eventuele maatschappelijke 
ongewenste effecten ervan, waaronder afbreuk aan andere maatregelen tegen verspreiding van het 
virus, vermijdbare achterstanden of ongelijke toegang tot activiteiten, voorzieningen of onderwijs 
te voorkomen, weg te nemen of te verminderen.’ Deze leden vragen welke ongewenste 
maatschappelijke effecten de regering als gevolg van de maatregelen, genoemd in het wetsvoorstel 
voorziet. Ook vragen zij welke voorzorgsmaatregelen de regering gaat nemen om elk van deze 
ongewenste maatschappelijke effecten weg te nemen of te verminderen en vragen deze leden de 
regering te motiveren hoe de voorzorgsmaatregelen de ongewenste maatschappelijke effecten weg 
kunnen nemen.  
 
Zoals in de inleidende overwegingen uiteengezet is, dient voor de daadwerkelijke inzet van het ctb 
steeds opnieuw een toets plaats te vinden om te kunnen beoordelen of deze maatregel dan wel 
wellicht een andere maatregel het meest passend is gelet op de epidemiologische situatie van dat 
moment en het beoogde doel. Daarom vraagt de regering het OMT altijd eerst om een actueel 
advies. Verder gaat de regering ook steeds te rade bij het Sociaal en Cultuur Planbureau en wordt  
47 
 

werknemers in de zorg vooralsnog niet mogelijk te maken. De sociale partners hebben aangegeven 
dat het onderwerp vaccinatie bespreekbaar maken op de werkplek soms lastig is voor werkgevers 
en werknemers en collega’s, maar dat men hier in de praktijk doorgaans goed uitkomt, ook 
onderling. Werknemersorganisaties hebben in deze overleggen gewaarschuwd voor aantasting van 
grondrechten, schending van medische privacy, de disproportionaliteit van de beoogde maatregel, 
voor stigmatisering en polarisatie op de werkvloer en aangegeven dat er geen rechtspositionele 
consequenties aan de inzet van het ctb op de werkvloer verbonden mogen zijn. De 
werknemersorganisaties hebben gewezen op het belang van een veilige en gezonde werkplek en 
dat dit bereikt kan worden door het toepassen van de arbeidshygiënische strategie. Dit dient 
onderdeel te zijn van de wettelijk verplichte risico inventarisatie en -evaluatie (RI&E) waardoor 
aantasting van grondrechten niet nodig is. Ook is gewezen op de rol van de bedrijfsarts om de 
vaccinatiegraad te verhogen. De werkgeversorganisaties gaven aan dat het van belang is dat 
werkgevers de mogelijkheid krijgen (op basis van een wettelijke grond) een ctb te vragen aan 
medewerkers om het risico van besmetting te verminderen, een gezonde en veilige werkomgeving 
voor werknemers én klanten te bieden mede vanwege aanpassingen van de maatregelen zoals 
bijvoorbeeld het vervallen van de veilige afstandsnorm. Maar, zo gaven zij aan, het is uiteindelijk 
aan het kabinet en het parlement om een politieke keuze te maken. 
 
Op 15 november 2021 heeft het Ministerie van Sociale Zaken en Werkgelegenheid de sociale 
partners spoedshalve 2 maal mondeling geconsulteerd over het conceptwetsvoorstel, middels een 
zgn. ‘technisch’ overleg om toelichting te geven op het voorstel en vragen te beantwoorden en in 
de formele setting van de Regiegroep van de Stichting van de Arbeid.  
  
In deze overleggen waren de sociale partners zeer ontstemd over de korte consultatietermijn. De 
bonden wezen erop dat het wetsvoorstel niet tot doel heeft een veilige werkomgeving te 
bewerkstelligen, maar het verhogen van de vaccinatiegraad. De bonden hebben fundamentele 
bezwaren geuit tegen het wetsvoorstel en deze bezwaren hebben zij separaat middels een brief uw 
Kamer doen toekomen. Deze bezwaren betreffen onder meer de inbreuk op de fundamentele 
rechten van werknemers, het feit dat de arbosystematiek (arbeidshygiënische strategie) in 
bedrijven terzijde wordt geschoven vanuit doelstellingen van virusbestrijding, de arbeidsrechtelijke 
consequenties en dat de wetgever de verantwoordelijkheid om wel of niet naar een ctb te vragen 
verschuift naar de werkvloer met mogelijke polarisatie en stigmatisering tot gevolg. Noodzaak, 
proportionaliteit en subsidiariteit worden door de bonden betwijfeld. Ook is erop gewezen dat de 
beroepsgroepen die het zwaarst worden geraakt door dit wetsvoorstel (horeca, cultuur, 
evenementen en sport en werkenden in zgn. cruciale beroepen) de groepen zijn die niet thuis 
kunnen werken. Tegelijkertijd hebben de bonden aangegeven dat dit wetsvoorstel zwaar weegt 
voor werknemers die werken op basis van een tijdelijk contract, een uitzendovereenkomst, een 0-
urencontract of die werkzaam zijn als ZZP’er, maar ook laagopgeleiden, laaggeletterden en 
werknemers met een migrantenachtergrond worden ernstig getroffen door dit wetsvoorstel.  
De werkgeversorganisaties zien het ctb als een middel om zwaardere vrijheid beperkende 
maatregelen voor de hele maatschappij (zoals een lockdown) te voorkomen. Daarbij opteren zij 
voor een vrijwillige (niet verplichte) toepassing, in gezamenlijk overleg tussen werkgever en 
werknemers overeen te komen. 
 
Zowel de vertegenwoordigers van werkgevers als werknemers waren kritisch op de zgn. ‘escalatie’ 
mogelijkheid van de wetgever om de facultatieve toepassing van het ctb om te zetten in een 
verplichte toepassing van het ctb. Mede gezien het kritische advies van de Afdeling op de 
facultatieve toepassing, is die facultatieve toepassing uit het wetsvoorstel geschrapt, en vervangen 
door een verplichte toepassing, als daartoe bij ministeriële regeling voor bepaalde terreinen wordt 
besloten.  
 
Voorts is een groot aantal meer technische punten naar aanleiding van deze overleggen in de 
toelichting aangepast. Zo is de toepassing op derde partijen, zoals zelfstandigen, nader toegelicht 
om duidelijk te maken dat ook derden die werkzaamheden verrichten voor de ondernemer onder 
de toepassingssfeer van dit wetsvoorstel vallen. Tevens gaven sociale partners aan dat niet 
duidelijk was of het ctb op de arbeidsplaats preventief ingezet kan worden of als een zgn. ‘last 
resort’ instrument om beperkende maatregelen, zoals 1,5 meter afstand houden of thuiswerken, te 
vervangen. In het aangepaste wetsvoorstel is de ctb-bevoegdheid als laatste redmiddel niet meer 
aan de orde, maar is wel verhelderd dat de wetgever (delen van) sectoren, arbeidsplaatsen of 
settings kan aanwijzen waarvoor de ctb-plicht of de alternatieve maatregel die van overheidswege 
49 
 

werknemer ofwel meewerkend werkgever. Werkgevers die niet tevens rechtspersoon zijn (zoals 
een vereniging onder firma of maatschap) die een of meer werknemers in dienst hebben, zijn aan 
te merken als meewerkend werkgever. Ook zij vallen onder de ctb-verplichting.  
Indien bij een bedrijf voor het personeel, waaronder begrepen het management (hetzij als 
werknemer, hetzij als meewerkend werkgever of zelfstandige) de ctb-verplichting geldt, dan 
betekent dit dat als het management niet aan die verplichting kan voldoen, het geen toegang tot 
het bedrijf hoort te hebben. Dat is niet anders als het management tevens enig of 
grootaandeelhouder is.  
Bij een bedrijf of instelling zal een manager ter zake van zijn nakoming van de ctb-verplichting 
verantwoording schuldig zijn aan collega-managers, voor zover aanwezig, een Raad van Bestuur of 
een Raad van Commissarissen. Bij de kleinere bedrijven is hij intern in laatste instantie alleen aan 
zichzelf verantwoording schuldig. Dit laat uiteraard onverlet de toezichthoudende en de 
handhavende bevoegdheden van de overheid bij een geconstateerde overtreding door de 
werkgever zelf. 
 
De leden van de DENK-fractie vragen of de regering ook kan uitleggen of de eigenaar of 
aandeelhouders toegang tot het bedrijf wordt ontnomen als hij of zij geen geldige QR-code kan 
aantonen. Zij vragen of zij van deze wetgeving worden uitgezonderd, zo nee, bij wie zij de QR-code 
moeten aantonen en wat de gevolgen voor hen zijn als zij het ctb niet kunnen overleggen.  
 
De ctb-verplichting geldt voor eenieder die in het kader van een beroep of bedrijf, dan wel als 
vrijwilliger, toegang tot de betreffende arbeidsplaats wenst. Eigenaren of aandeelhouders, die geen 
actieve rol vervullen bij de dagelijkse gang van zaken in het bedrijf (stille vennoten, 
aandeelhouders, niet zijnde enig aandeelhouder of manager) worden niet aangemerkt als 
werknemer of meewerkend werkgever dan wel zelfstandige. Betrokkenen zijn voor de toepassing 
van de ctb-verplichting aan te merken als bezoeker en uit dien hoofde verplicht aan die verplichting 
mee te werken, indien deze bij ministeriële regeling is geactiveerd. Kunnen zij daar niet aan 
voldoen, dan horen zij geen toegang tot die arbeidsplaats te hebben. 
 
De leden van de DENK-fractie vragen of werknemers die niet voldoen aan het ctb, vallen onder de 
Ziektewet (WULBZ) of dat de werkgever dan loon in mag houden.  
 
Om als werknemer in aanmerking te komen voor een uitkering op grond van de Ziektewet, moet 
zijn voldaan aan de daarvoor geldende wettelijke voorwaarden. Een van de voorwaarden is dat de 
werknemer als gevolg van ziekte niet in staat is om zijn werkzaamheden te verrichten. Ook geldt 
als voorwaarde dat de werknemer geen recht heeft op doorbetaling door zijn werkgever van loon 
bij ziekte. Het is daarmee afhankelijk van de reden waarom geen ctb kan worden overlegd of er 
recht bestaat op een Ziektewetuitkering. Los van situaties van arbeidsongeschiktheid vanwege 
ziekte geldt voor de vraag of loon mag worden ingehouden het volgende. Als een werknemer geen 
ctb wil of kan tonen wordt van de werkgever en de werknemer verwacht dat zij gezamenlijk tot 
een passende oplossing komen. Komen zij er door middel van het voeren van gesprekken niet uit 
en slagen zij er niet in om de werknemer de werkzaamheden in aangepaste vorm te laten 
uitvoeren of om de werknemer andere passende werkzaamheden te laten verrichten, dan geldt in 
beginsel, op basis van de hoofdregel in de wet, dat de werknemer recht op loon behoudt. Daarbij 
moet worden bedacht dat het niet in alle gevallen zo is dat de werknemer zijn recht op loon 
behoudt. 
 
De leden van de DENK-fractie vragen hoe het zit met essentiële werknemers met specifieke 
vaardigheden of kennis die cruciaal zijn voor de voortgang van het bedrijf of die ervoor zorgen dat 
alle andere werknemers hun werk kunnen doen. Kunnen die ook de toegang ontzegd worden en 
wie betaalt de schade aan het bedrijf, zo vragen zij.  
 
Het wetsvoorstel ziet op de verbreding van de inzet van het ctb en dan met name naar de 
arbeidsplaats, waarmee een fundamentele stap wordt gezet. Enerzijds biedt - als bij ministeriële 
regeling is bepaald dat bezoekers op een bepaald terrein in een ctb-plichtige sector over een ctb 
moeten beschikken - het wetsvoorstel de mogelijkheid om eenzelfde verplichting op dat terrein op 
te leggen aan eenieder die in het kader van een beroep of bedrijf, dan wel als vrijwilliger toegang 
wenst tot de arbeidsplaats waar de betreffende activiteit plaatsvindt of de voorziening zich bevindt. 
Anderzijds biedt het wetsvoorstel de mogelijkheid om buiten de ctb-plichtige sectoren bij 
ministeriële regeling andere terreinen aan te wijzen waar een ctb-plicht geldt voor eenieder die in 
het kader van een beroep of bedrijf, dan wel als vrijwilliger toegang wenst tot een arbeidsplaats.  
51 
 

de invulling van een (deel)terrein waar de inzet van ctb verplicht kan worden gesteld om toegang 
te krijgen tot een arbeidsplaats. Omdat de nadere invulling van de (deel)terreinen plaatsvindt op 
het niveau van een ministeriële regeling, kan de regering nog niet zeggen of een ctb-plicht zal 
gelden voor werknemers werkzaam in het openbaar vervoer. 
 
De leden van de DENK-fractie lezen: ‘voor zelfstandigen geldt het arbeidsrecht niet en derhalve ook 
niet de hierboven beschreven loondoorbetalingsverplichting en ontslagbescherming. De 
overeenkomst van opdracht kent evenwel een eigen regeling in Titel 7 van Boek 7 BW. Ook voor de 
overeenkomst van opdracht geldt dat de opdrachtgever zich als goed opdrachtgever dient te 
gedragen, net als dat de opdrachtnemer zich als goed opdrachtnemer dient te gedragen.’ Wat is in 
de context van voorgestelde wet een ‘goede’ opdrachtgever en wat is een ‘goede’ opdrachtnemer? 
Deze leden vragen of uit bovenstaand citaat kan worden opgemaakt dat zelfstandigen niet een QR-
code hoeven te tonen. Als ZZP’ers, die hun eigen baas zijn, wel een QR-code moeten aantonen, 
aan wie moeten zij die dan tonen, zo vragen zij.  
 
Net als in de relatie tussen werkgever en werknemer geldt ook in het geval van zzp’ers dat partijen 
zich als goed opdrachtgever en –nemer dienen te gedragen. Dit wordt beoordeeld aan de hand van 
open normen, ingevuld door jurisprudentie op grond van de omstandigheden van het geval. 
Algemeen geldt dat als de opdrachtnemer blijvend weigert gegeven redelijke aanwijzingen uit te 
voeren, de opdracht door de opdrachtgever opgezegd kan worden wegens gewichtige redenen. Het 
is niet mogelijk hiervoor een kader te schetsen omdat de specifieke omstandigheden bepalend. 
Voor zelfstandigen geldt ook dat zij als de wet daartoe verplicht een ctb moeten tonen. 
 
Ook vragen de leden van de DENK-fractie of huisartsen op basis van het wetsvoorstel toegang kan 
worden ontzegd tot de eigen huisartsenpraktijk en of tandartsen op basis van het wetsvoorstel 
toegang kan worden ontzegd tot de eigen tandartsenpraktijk.  
 
Mocht op basis van een OMT advies de zorgsector, en in dit specifieke voorbeeld (een deel van) de 
eerstelijns gezondheidszorg worden aangewezen als terrein waar een ctb verplicht wordt, dan 
dienen huisartsen en tandartsen in het bezit te zijn van een ctb. In de hoedanigheid van werkgever 
kunnen zij op basis van een OMT-advies op een andere, in de regeling bepaalde wijze zorgdragen 
voor een beschermingsniveau dat vergelijkbaar is met het beschikken over een ctb. 
 
De leden van de DENK-fractie vragen naar de kinderopvang, die het mogelijk maakt dat duizenden 
Nederlanders, waaronder politiemensen en brandweerlui, elke dag naar hun werk kunnen. Deze 
leden vragen of ook zij worden onderworpen aan de maatregelen in het wetsvoorstel.  
 
Het wetsvoorstel biedt de mogelijkheid om buiten de ctb-plichtige sectoren bij ministeriële regeling 
andere terreinen aan te wijzen waar een ctb-plicht kan gaan gelden voor eenieder die in het kader 
van een beroep of bedrijf, dan wel als vrijwilliger toegang wenst tot een arbeidsplaats. Een terrein 
zal alleen worden aangewezen als dat vanuit epidemiologisch opzicht noodzakelijk is, waarbij de op 
dat moment geldende algehele epidemiologische situatie wordt meegewogen. Het zal daarbij dus 
gaan om terreinen of delen daarvan die, in het licht van de epidemiologische situatie, vanwege de 
aard van de werkzaamheden of de omstandigheden waarin die werkzaamheden worden verricht, 
als risicovolle situaties hebben te gelden met het oog op transmissie van het virus. De exacte 
afbakening van de (deel)terreinen en daarmee ook de specifieke inzet van een ctb, dient te worden 
bezien in het licht van de epidemiologische omstandigheden op dat moment, waarbij aangesloten 
wordt bij de bestrijdingsstrategie zoals vastgelegd in de “Aanpak Najaar”. Gelet op de grilligheid 
van het virus is het niet mogelijk om op voorhand exacte kenmerken te formuleren voor de 
invulling van een (deel)terrein waar de inzet van ctb verplicht kan worden gesteld om toegang te 
krijgen tot een arbeidsplaats. Omdat de nadere invulling van de (deel)terreinen dan ook niet plaats 
vindt in de wet, maar op het niveau van een ministeriële regeling, kan de regering nog niet zeggen 
of een ctb-plicht zal gelden voor kinderopvanglocaties. 
 
Voornoemde leden vragen tevens hoe het zit met beveiliging die cruciaal is voor personen die 
onder dreiging staan, en die ook cruciaal zijn voor de veiligheid van de Tweede Kamerbewoners en 
werknemers. Worden zij ook onderworpen aan de maatregelen in het wetsvoorstel, zo vragen de 
leden van de DENK-fractie.  
 
Voor zowel de al aangewezen sectoren als de nog aan te wijzen sectoren, is een aantal 
uitzonderingen wettelijk verankerd. Zo is onder andere wettelijk verankerd dat de ctb-plicht niet 
gaat gelden voor een opsporingsambtenaar, brandweermedewerker, ambulancemedewerker, 
53 
 

 
De regering zal het OMT om advies vragen over een alternatieve maatregel of maatregelen die een 
beschermingsniveau bieden dat vergelijkbaar is met het beschikken over een ctb. Hierbij kan 
bijvoorbeeld gedacht worden aan het gebruik van persoonlijke beschermingsmiddelen door 
werknemers en bezoekers, zoals dat het OMT in zijn 128e advies geadviseerd heeft in relatie tot de 
34
zorg. Het is aan degene die bevoegd is tot het toelaten van personen tot de arbeidsplaats om te 
beoordelen of de van overheidswege bepaalde alternatieve maatregel doorgevoerd kan worden in 
de bedrijfsvoering. 
De ministeriële regeling kan niet worden toegezonden aan de Kamer voorafgaand aan de 
behandeling van de wet, omdat zij nog niet gereed is. De ministeriële regeling zal wel bij beide 
Kamers worden nagehangen.  
 
De leden van de DENK-fractie lezen: ‘het staat de werkgever niet vrij om eigenstandig te bepalen 
op welke wijze hij een met het beschikken over een ctb vergelijkbaar beschermingsniveau kan 
bewerkstelligen.’ Zij vragen of de regering kan uitleggen waarom de werkgever dit niet zelf mag 
bepalen. Zal de regering dit beslissen voor elk bedrijfsterrein? Zal er ook een onderbouwing voor 
die beslissingen (onderbouwing van de adviezen van het OMT) worden verstrekt? Wanneer krijgt 
de Kamer hier meer informatie over toegezonden, zo vragen voornoemde leden. 
 
De Afdeling heeft in haar advies overwogen dat de constructie waarbij onder voorwaarden aan 
categorieën van werkgevers de bevoegdheid kan worden gegeven om van een werknemer een ctb 
te verlangen, veel complicaties zou opleveren, conflictopwekkende gevolgen zou kunnen hebben, 
werkgevers in een lastige positie zou kunnen brengen en zelfs in de weg zou kunnen staan aan de 
handhaving van de veiligheid op de werkplaats. De bezwaren die de Afdeling in haar advies schetst 
hebben de regering ervan overtuigd om de mogelijkheid tot facultatieve inzet van het ctb te laten 
vervallen en het wetsvoorstel in lijn met het door de Afdeling geschetste alternatief aan te passen 
(‘verplicht, tenzij’). Indien van overheidswege besloten wordt tot inzet van het ctb, is sprake van 
een verplichting, tenzij op een andere, in de ministeriële regeling bepaalde wijze zorg wordt 
gedragen voor een beschermingsniveau dat vergelijkbaar is met het beschikken over een ctb. De 
alternatieve maatregel wordt ook van overheidswege bepaald, in beginsel op basis van een OMT-
advies. De OMT-adviezen worden naar uw Kamer gezonden zodra deze zijn vastgesteld 
 
Ook wijzen de leden van de DENK-fractie op de volgende passage uit de memorie van toelichting: 
‘op dit moment is een wetsvoorstel in voorbereiding waarbij in de Wpg de mogelijkheid wordt 
geïntroduceerd om bij ministeriële regeling te bepalen dat een ctb voor bepaalde activiteiten of 
voorzieningen uitsluitend kan worden gebaseerd op een bewijs van vaccinatie of herstel (‘2G’).’ Zij 
vragen wanneer de regering verwacht dit voorstel aan de Kamer te doen toekomen.  
 
Het gaat hier om het voorstel tot wijziging van de Wet publieke gezondheid in verband met 
differentiatie in coronatoegangsbewijzen (Tijdelijke wet differentiatie coronatoegangsbewijzen). Dat 
wetsvoorstel is op 22 november jl. bij uw Kamer ingediend (Kamerstukken 35973). 
 
De leden van de DENK-fractie vragen wanneer de ernst van de bedreiging van de volksgezondheid 
zodanig groot is dat de 2G invoering op het werk nodig is? Welke barrières op het gebied van 
besmettingscijfers, ziekenhuisopnamecijfers en ic-opnamecijfers moeten doorbroken worden 
alvorens het ‘’wetsvoorstel in voorbereiding’’ ingezet kan worden, zo vragen zij. 
 
De inzet van het 2G-ctb op het werk wordt uitgesloten met dit wetsvoorstel. 
 
De leden van de DENK-fractie refereren aan de volgende passage in de memorie van toelichting: 
‘hieruit vloeit voort dat de inzet van een 2G-ctb alleen mogelijk is als een 3G-ctb met eventuele 
aanvullende maatregelen, zoals een placeringsplicht of een veilige afstandsnorm, onvoldoende is 
om de verspreiding van het virus verder af te remmen, de overbelasting van de zorg verder tegen 
te gaan, kwetsbare mensen in de samenleving te blijven beschermen en sectoren op een veilige 
manier te kunnen heropenen of open te houden.’  
Zij vragen of het klopt dat de regering er automatisch van uitgaat dat als de werking van de 3G 
maatregel op de werkvloer tegenvalt dit te maken heeft met het onderdeel ‘testen’. Hoe weet de 
regering nu al welke maatregelen nodig zijn wanneer blijkt dat de maatregelen die voorhanden 
liggen niet werken, zo vragen de leden van de DENK-fractie. Zou de regering niet eerst moeten 
                                                
34
 Kamerstukken II 2020/21, 25295 nr. 1468. 
55 
 

zwarte lijst van positief geteste mensen die kan worden gekoppeld aan papieren bewijzen. De 
huidige papieren bewijzen zijn daarvoor niet geschikt. De al meer dan 600.000 per post uitgegeven 
papieren bewijzen en alle daarnaast door mensen zelf afgedrukte bewijzen zouden allemaal moeten 
worden ingetrokken (en opnieuw aangevraagd). Ze zouden daarbij zo moeten worden gemaakt dat 
ze direct te koppelen worden aan individuele personen, om de relatie te leggen tussen een positief 
getest persoon en een specifiek bewijs teneinde dit bewijs op een lijst van besmette personen te 
kunnen plaatsen. Het opstellen van een dergelijke lijst heeft als extra risico dat door iedereen met 
een scanner-app kan worden vastgesteld dat mensen positief getest zijn of zijn geweest. Daarbij 
bestaat het risico dat een dergelijke lijst wordt gelekt. De Belgische 
Gegevensbeschermingsautoriteit doet nu bijvoorbeeld onderzoek naar een mogelijk datalek bij een 
versleutelde lijst met ruim 39.000 codes die gebruikt wordt om QR-codes te blokkeren bij scannen. 
 
Bewijzen in de CoronaCheck-app zouden wellicht wel technisch kunnen worden ingetrokken. Dat 
zou vergen dat mensen verplicht worden om (bijvoorbeeld elke dag) met DigiD in te loggen bij de 
GGD om te checken dat ze niet recent positief zijn getest en dat alleen als mensen dat doen hun 
QR-code geldig blijft. Ook dit brengt allerlei risico’s met zich mee. Het leidt tot hoge kosten (voor 
onder meer dagelijks gebruik van DigiD), overbelasting van systemen omdat dit aantal 
inlogpogingen niet ondersteund kan worden en sluit heel veel mensen uit (zoals de groep mensen 
die niet beschikt over DigiD of een burgerservicenummer). 
 
Zoals gezegd zal ik uw Kamer informeren naar aanleiding van genoemde motie. Ter voorbereiding 
daarvan wordt de Begeleidingscommissie Digitale Ondersteuning Bestrijding Covid-19 om advies 
gevraagd. Aan de Begeleidingscommissie is de vraag gesteld of en hoe de CoronaCheck-app kan 
worden aangepast zonder afbreuk te doen aan de hoge eisen van gegevensbescherming en privacy 
die aan de app zijn gesteld bij de ontwikkeling. Hierbij maak ik graag gebruik van alle expertise 
van de Begeleidingscommissie, waaronder op het gebied van ethiek, gedragswetenschappen, 
privacy en informatieveiligheid en morele aspecten. 
 
Het lid Omtzigt merkt op het wetsvoorstel volgens de toelichting grote uitvoeringskosten met zich 
kan meebrengen. Zo zal de werkgever de werknemer in staat moeten stellen om zich onder 
werktijd te laten testen. Indien de werknemer of oproepkracht niet over een auto beschikt en een 
half uur naar een test locatie moet reizen.  
Hij wijst erop dat een nette memorie van toelichting de volgende volgorde hebben aangehouden. 
Allereerst wie vallen er potentieel onder de ctb-plicht? Hoe weten mensen wanneer ze onder de 
ctb-plicht vallen? Wat is de straf voor een werkgever die de ctb-plicht niet controleert en hoe wordt 
dat gehandhaafd? Wat is de straf voor de werknemer die geen ctb kan laten zien, wanneer een 
werkgever daarom vraagt? Is dit aanleiding voor ontslag op staande voet of niet? En hoe zit het 
met een stagiair? Of een werkgever die iemand naar een locatie stuurt waar zijn werknemer een 
ctb nodig heeft? Voornoemd lid vraagt de regering deze zaken te beantwoorden zoals die standaard 
worden afgehandeld in de wetgeving rondom sociale zekerheid. 
 
Het onderhavige wetsvoorstel biedt de mogelijkheid om de inzet van het ctb te verbreden naar 
‘eenieder die in het kader van een beroep of bedrijf, of als vrijwilliger dan wel als bezoeker toegang 
wenst tot een arbeidsplaats’. Dit betreft onder meer de werkgever zelf, diens werknemers en 
andere personen die arbeid verrichten (zoals werknemers die zijn ingehuurd van een ander bedrijf 
of zelfstandigen of stagiairs). Het kan ook gaan om personen die uit anderen hoofde in het kader 
van een beroep of bedrijf aanwezig zijn (bijvoorbeeld een leverancier voor zover deze toegang 
wenst tot de arbeidsplaats). De wet formuleert een aantal uitzonderingen in het voorgestelde 
tiende en elfde lid van artikel 58ra Wpg. Zo zal op grond van het voorgestelde tiende lid een ctb-
plicht niet gelden voor personen indien het voor de uitoefening van hun functie of vervulling van 
hun taak noodzakelijk is dat zij ongehinderd een arbeidsplaats kunnen betreden (zoals een 
opsporingsambtenaar, brandweer- of ambulancemedewerker) of voor het bieden van eerste hulp 
bij een het leven of de gezondheid bedreigende situatie. In het elfde lid zijn uitzonderingen 
geformuleerd in lijn met bestaande in de artikelen 58h, tweede lid, en 58o, vijfde lid, Wpg 
neergelegde uitzonderingen. Het gaat daarbij onder meer om bezoekers van gemeentelijke 
loketten of een gerechtsgebouw en om specifieke uitzonderingen in relatie tot zorglocaties.   
 
Het nieuwe achtste lid van artikel 58ra Wpg, zoals dat komt te luiden na inwerkingtreding van het 
wetsvoorstel, bepaalt dat als in een sector zoals de horeca of cultuur, een ctb-verplichting geldt 
voor bezoekers, eenzelfde verplichting kan worden opgelegd aan eenieder die in het kader van een 
beroep of bedrijf, dan wel als vrijwilliger toegang tot de betreffende plaats wenst.  
57 
 

Wat is de situatie als een werknemer geen ctb-code heeft en niet wenst te laten zien omdat hij in 
de kwekerij werkt, maar de werkgever vraagt er toch naar ivm de bloemenwinkel die eraan vast 
zit, zo vraagt voornoemd lid.  
 
Indien dit wetsvoorstel kracht van wet krijgt, kunnen bij ministeriële regeling terreinen worden 
aangewezen waar een ctb als voorwaarde gesteld wordt voor eenieder die in het kader van beroep 
of bedrijf, dan wel als vrijwilliger toegang wenst tot de arbeidsplaats. Voorts geldt dat alle 
‘werkenden’ die bij elkaar op de arbeidsplaats werken onder de reikwijdte van dit wetsvoorstel 
vallen; het maakt hierbij in beginsel niet uit of het een medewerker betreft die in de kwekerij 
werkt, of een medewerker die in de bloemenwinkel werkt die aan de kwekerij vast zit. Wel is er de 
mogelijkheid om bij ministeriële regeling nader te differentiëren tussen categorieën van personen, 
arbeidsplaatsen of werkzaamheden. Bijvoorbeeld tussen personen die veelvuldig in contact komen 
met klanten, en personen die niet of nauwelijks in contact komen met klanten. Ook kan er 
gedifferentieerd worden naar gemeenten of veiligheidsregio’s. 
 
Ook vraagt het lid Omtzigt wat de situatie is als een loodgieter of klusjesman geen ctb kan laten 
zien als hij een toilet moet repareren in een winkel waar een ctb code verplicht is of in een 
verzorgingshuis. Ook vraagt voornoemd lid of de werkgever deze loodgieter dan mag ontslaan, of 
de winkelier de loodgieter moet weigeren en of de loodgieter dan toch voorrijdkosten in rekening 
mag brengen.  
 
De werknemer dient alleen dan een ctb te tonen als de wet daartoe verplicht. Als er een plicht 
geldt en de werknemer kan geen ctb tonen, geldt in algemene zin dat, de werkgever zich moet 
inspannen voor een oplossing. Dat kan zijn de arbeid op een alternatieve arbeidsplaats te laten 
uitvoeren, of andere gezien de omstandigheden passende werkzaamheden aanbieden. In het kader 
van goed werknemerschap wordt vervolgens van de werknemer verlangd deze in redelijkheid 
gegeven instructies op te volgen. Dus ook de vraag of de werknemer bereid is zich te laten testen 
en feitelijke omstandigheden ten aanzien van testmogelijkheden. Omstandigheden die hierbij 
bepalend kunnen zijn, zijn onder meer welke testmogelijkheden de werknemer heeft in combinatie 
met de bereidheid van de werkgever daarover afspraken te maken met de werknemer. Als partijen 
er onderling niet uitkomen, oordeelt in een eventueel arbeidsrechtelijk geschil   de rechter 
uiteindelijk op basis van de feiten en omstandigheden van het geval. 
Wanneer de werknemer bij voortduren zonder geldige reden onbereid blijft redelijke instructies van 
de werkgever op te volgen of bijvoorbeeld zonder geldige reden onbereid blijft zich te laten testen, 
dan komt dit niet langer voor rekening van de werkgever.  
De werkgever en de winkelier zullen de toegang tot de ctb-plichtige arbeidsplaats voor diegenen 
die geen ctb-tonen, moeten weigeren (artikel 58rd Wpg).  
Voor het in rekening brengen van voorrijdkosten geldt, dat ook hier op grond van de feiten en 
omstandigheden van het geval dient te worden beoordeeld voor wiens rekening het voorrijden in 
redelijkheid behoort te komen. 
 
Het hele systeem wordt nu opgehangen aan onfeilbare QR-codes, aldus het lid Omtzigt. Hij 
verzoekt de regering in te gaan op de stabiliteit van het ICT-systeem en de waarborgen daarvan. 
Hij vraagt welke waarborgen er zijn dat het systeem stabiel is en dat het niet gehackt kan worden.  
 
Bij de ontwikkeling van de CoronaCheck-app en de CoronaCheck Scanner-app is bijzondere 
aandacht geweest voor het minimaliseren van de afhankelijkheid van ICT-systemen tijdens het 
gebruik. Zo kunnen de apps, zodra de QR-code ingeladen is, offline gebruikt worden voor zowel het 
tonen als het scannen van het ctb. Zelfs als zich problemen voordoen met ICT-systemen kan het 
tonen en scannen van QR-codes dus gewoon doorgaan. Daarnaast wordt voortdurend gemonitord 
of er dreigingen of kwetsbaarheden zijn in de systemen die VWS zelf heeft ontwikkeld en levert, 
zodat de veiligheid van gegevens kan worden gewaarborgd en fraude kan worden herkend. 
 
Het lid Omtzigt vraagt verder hoe iedereen een QR code kan krijgen. Hij vraagt de regering 
specifiek in te gaan op de volgende groepen:  
35
1) Mensen die gevaccineerd zijn, maar geen QR code krijgen. Daarbij vraagt voornoemd lid hoe 
groot deze groep naar schatting is en hoe dit probleem wordt opgelost.  
2) Mensen die buiten de EU gevaccineerd zijn en geen EU nationaliteit hebben. Het lid Omtzigt  
vraagt hoe zij toch een QR code kunnen krijgen als zij op een werkplek moeten zijn? (ofwel hoe 
kan de Amerikaanse werknemer van de multinational toegang krijgen tot het bedrijf waar hij 
                                                
35
 https://eenvandaag.avrotros.nl/item/wel-gevaccineerd-geen-qr-code-bij-tientallen-gedupeerden-kan-het- 
deuntje-van-de-ggd-helpdesk-inmiddels-dromen/.  
59 
 

 
Dit wetsvoorstel brengt regeldruk/administratieve lasten met zich. In de regeldrukparagraaf is een 
absoluut maximum gegeven van kosten voor de invoering van een ctb-plicht op arbeidsplaatsen. 
Bij het inschatten van de kosten voor de ctb-plicht zijn de kosten van andere meer ingrijpende 
maatregelen niet betrokken. Het kabinet ziet de voorgestelde uitbreiding van de inzet van het ctb 
als noodzakelijk in het licht van de hoge en stijgende besmettingscijfers en de bezetting in 
ziekenhuizen, in het bijzonder die op de IC’s. De inzet van het ctb kan meer ingrijpende 
maatregelen voorkomen (zoals een lockdown) of – als zodanige maatregelen toch noodzakelijk zijn 
gebleken – betekenen dat bij een verbetering van de situatie eerder kan worden afgeschaald.  
 
Het lid van de BBB-fractie vraagt op welke wijze een werkgever zorg kan dragen over een 
beschermingsniveau dat vergelijkbaar is het met beschikken over een ctb. Wie bepaalt dit en wie 
controleert dit, zo vraagt zij. Ook vraagt zij welke waarborgen een werkgever concreet heeft dat hij 
of zij niet alsnog problemen krijgt met de uitvoering van de wet. 
 
De alternatieve maatregel – die in de plaats komt van de ctb-plicht – wordt van overheidswege 
bepaald, op basis van een OMT-advies. Het staat de werkgever dus niet vrij om eigenstandig te 
bepalen op welke wijze hij een met het beschikken over een ctb vergelijkbaar beschermingsniveau 
kan bewerkstelligen. Wel is het aan de werkgever om op basis van de concrete omstandigheden in 
zijn geval te bepalen of hij de van overheidswege bepaalde alternatieve maatregel in zijn 
bedrijfsvoering kan doorvoeren. Als dat het geval is en de werkgever past die alternatieve 
maatregel toe, is dus niet de ctb-plicht van toepassing maar de in de regeling bepaalde 
alternatieve maatregel. Binnen het door de overheid in de ministeriële regeling afgebakende kader 
kan een werkgever, afhankelijk van de omstandigheden van de specifieke werkomgeving, door de 
betreffende alternatieve mitigerende maatregel in te voeren waarmee een vergelijkbaar 
beschermingsniveau wordt bereikt, dus bereiken dat de ctb-plicht voor de betreffende 
arbeidsplaats niet geldt. In de ministeriele regeling worden objectieve maatregelen die nodig zijn 
om een vergelijkbaar beschermingsniveau te bewerkstelligen. Uiteindelijk is het aan de 
toezichthoudende en handhavende instanties om te beoordelen of de ctb-plicht van toepassing is. 
 
Het lid van de BBB-fractie vraagt een toelichting op de opmerking van de regering dat deze 
wetswijziging van toepassing zal zijn als dit gelet op de ernst van de bedreiging van de 
volksgezondheid noodzakelijk is. Zij vraagt of de toepassing van deze wet op dit moment overal 
noodzakelijk wordt geacht nu Nederland in de fase ‘ ernstig’ is beland?  
 
Nee, de toepassing van deze wet wordt niet overal noodzakelijk geacht. Er zijn werksituaties, zoals 
kantoren waarin alternatieve maatregelen voorhanden zijn zoals thuiswerken. In die settings zal 
het ctb dan ook niet worden verplicht.  
 
Tevens vraagt het lid van de BBB-fractie hoe de regering differentiatie en lokaal maatwerk gaat 
toepassen, aangezien dit tot op heden nog nooit is toegepast. Zij merkt op dat als een werkgever, 
bijvoorbeeld door andere maatregelen toe te passen, helemaal geen besmettingen op de werkvloer 
heeft, de uitvoering van deze tijdelijke wet niet proportioneel en zeker niet effectief is. Voornoemd 
lid vraagt wanneer de status wordt bereikt dat deze wet niet meer van toepassing is, waar dit aan 
is gekoppeld en welk concreet doel dit dan is. 
 
Het verloop van de epidemie bepaalt of de uitvoering van de tijdelijke wet nog proportioneel is. 
Terreinen worden en blijven alleen bij ministeriële regeling aangewezen als dat vanuit 
epidemiologisch opzicht noodzakelijk is. Daarbij wordt aangesloten bij de bestrijdingsstrategie zoals 
37
vastgelegd in de “Aanpak Najaar”.
 Onderdeel van de Aanpak Najaar is dat het OMT een uitspraak 
doet over de ernst van de epidemiologische situatie. Een ctb zal alleen op de arbeidsplaats worden 
ingezet als het epidemiologisch beeld “ernstig” of “zorgelijk” is. Daarbij geldt dat differentiatie en 
maatwerk kunnen worden toegepast als dit vanuit het oogpunt van proportionaliteit en 
subsidiariteit noodzakelijk is.  
 
Het lid van de BBB-fractie vraagt hoe het staat met de serologische test als voorwaarde om een QR 
code te verkrijgen. 
 
 
                                                
37
 Kamerstukken II 2020/21, 25295, nr. 1422. 
61 
 

 
Voorts geldt dat de verbrede inzet van ctb’s naar andere terreinen, naast de sectoren waar voor 
bezoekers het ctb al geldt, wordt bepaald op basis van een actueel OMT-advies. Zoals vermeld in 
de memorie van toelichting, zal het hierbij gaan om terreinen of delen daarvan die, in het licht van 
de epidemiologische situatie, vanwege de aard van de werkzaamheden of de omstandigheden 
waaronder die werkzaamheden worden verricht, als risicovolle situaties hebben te gelden met het 
oog op transmissie van het virus. Deze risicovolle situaties kenmerken zich doorgaans als 
omgevingen waar afstand houden moeilijk is, omgevingen waar mensen zich voor minstens vijftien 
minuten op korte afstand van elkaar bevinden of omgevingen waar de luchtkwaliteit over het 
algemeen matig tot slecht is (onvoldoende ventilatie).  
 
Op die terreinen waar het mogelijk is om thuis te werken, zoals een kantooromgeving, zal het ctb 
niet snel worden ingezet. In beginsel kwalificeert dit immers niet als risicovolle situatie, omdat het 
alternatief van thuiswerken voorhanden is. Een ctb-plicht voldoet dan niet aan de voorwaarden van 
proportionaliteit en subsidiariteit. Tegen deze achtergrond, staat een (aangescherpt) thuisadvies 
los van het wel of niet toepassen van een ctb in risicovolle situaties op de werkvloer. 
 
Het lid van de BBB-fractie vraagt om een duiding van sectoren die onder categorie c vallen.  
 
De inzet van ctb’s voor bezoekers van arbeidsplaatsen wordt in beginsel bepaald op basis van een 
actueel OMT-advies. Zoals toegelicht in de memorie van toelichting, zal het hierbij gaan om 
terreinen of delen daarvan die, in het licht van de epidemiologische situatie, vanwege de aard van 
de werkzaamheden of de omstandigheden waarin die werkzaamheden worden verricht, als 
risicovolle situaties hebben te gelden met het oog op transmissie van het virus. Deze risicovolle 
situaties kenmerken zich doorgaans als omgevingen waar afstand houden moeilijk is, omgevingen 
waar mensen zich voor minstens 15 minuten op korte afstand van elkaar bevinden, en/of 
omgevingen waar de luchtkwaliteit over het algemeen matig tot slecht is (onvoldoende ventilatie).  
 
Het lid van de BBB-fractie merkt op dat als de regering nu eindelijk werk wil maken van maatwerk 
en differentiatie de gegevens die verzameld worden ook toegespitst moeten zijn op het in beeld 
brengen van besmettingshaarden. Zij acht het verzamelen van landelijke data niet voldoende en 
vraagt om inzet van de regering daarop.  
 
De data wordt niet alleen op landelijk niveau verzameld, maar wordt ook per gemeente verzameld. 
Deze gegevens zijn online te raadplegen op coronadashboard.rijksoverheid.nl.  
Daarnaast zien we in alle regio’s op dit moment heel veel besmettingen. Waar nodig en mogelijk 
plegen GGD’en interventies, bijvoorbeeld door mobiele testunits in regio’s neer te zetten. 
 
Voorts heeft het lid van de BBB-fractie ernstige twijfels bij de uitvoerbaarheid en doelmatigheid van 
de voorgestelde maatregel. Zij wijst erop dat de controle op QR-code voor veel ondernemers wel 
degelijk erg belastend is, de ondernemer bovendien de mogelijkheid moet bieden om onder 
werktijd de testen en dat ondernemers hierdoor direct worden getroffen.  
 
Werkgevers in aangewezen sectoren zijn in eerste instantie zelf verantwoordelijk voor het 
controleren van het ctb van hun werknemers. Het is aan de werkgever om deze kosten integraal 
onderdeel te maken van de bedrijfsvoering. Het kabinet ziet vooralsnog geen aanleiding voor 
compensatie van deze kosten.  
 
Het lid van de fractie van BIJ1 leest dat de minister voornemens is het ctb in te zetten als eis 
richting werknemers. Het lid van de fractie van BIJ1 keurt dit ten sterkste af en wijst erop dat 
inmiddels pijnlijk duidelijk is dat het ctb alles behalve het gewenste effect heeft omdat het 
gevaccineerde mensen die besmettelijk zijn toestaat om onbegrensd en zonder maatregelen te 
mengen met mensen die zich veelal veilig achten.  
Voornoemd lid vraagt of de minister beseft dat het ctb draait om vaccinatiestatus, en dat 
vaccinatiestatus effect heeft op het verminderen van (ernstige) ziekte en ziekenhuisopname, en dat 
het slechts de kans op besmetting verkleind, maar in essentie geen maatregel is die bedoeld is om 
besmettingen tegen te gaan, zoals meermaals bevestigd door het WHO. Tevens vraagt zij of  de 
minister beseft dat hij door de gekozen manier van inzet van het ctb mensen in risicogroepen 
ernstig in gevaar brengt. 
 
  
63 
 

Werkgevers moeten er samen met werknemers voor zorgen dat er ook daadwerkelijk thuisgewerkt 
wordt. Het kabinet zorgt voor ondersteuning hierbij met tips en informatie via slimwerkgeven.nl en 
hoewerktnederland.nl en via sociale media berichten om het belang te benadrukken. 
 
De leden van de VVD-fractie lezen dat de zorg niet op voorhand uitgezonderd wordt van het 
werken met een ctb voor het werk. In de zorg wordt natuurlijk vaak gewerkt met kwetsbare 
mensen, zou het daar dan niet juist belangrijk zijn om te werk met een CTB voor het werk? 
Voornoemde leden vragen waarom daar niet voor is gekozen.  
 
e
Het OMT heeft in zijn 128 advies geadviseerd om vooralsnog geen ctb in te voeren voor de zorg, 
maar in te zetten op aanscherping en betere naleving van de basismaatregelen en gebruik van 
39
mondneusmaskers door alle gevaccineerde en ongevaccineerde medewerkers en bezoekers. Het 
OMT geeft daarbij aan dat voor de gezondheid van kwetsbare patiënten, naast het voorkómen van 
infecties, ook het contact met hun naasten van groot belang is. Het OMT waarschuwt dat het 
weigeren van bezoekers of begeleiders zonder ctb de kwaliteit en toegankelijkheid van de zorg 
voor kwetsbare patiënten negatief kan beïnvloeden. Ook uit overleg met landelijk partijen in de 
zorg bleek het draagvlak voor het ctb in de zorg beperkt. Daarom was de regering in eerste 
instantie terughoudend. Echter, uit gesprekken met individuele zorgaanbieders is ook gebleken dat 
zij in bepaalde situaties wel de meerwaarde van het ctb zien. Ook daarom is voorliggend voorstel 
voor de Tijdelijke wet verbreding inzet coronatoegangsbewijzen ingediend bij uw Kamer, waarmee 
de grondslag wordt gecreëerd om voor werknemers een ctb in te kunnen voeren, inclusief de zorg. 
Hiermee ontstaat de mogelijkheid om – op basis van het (regionale) epidemiologisch beeld – 
(bepaalde type instellingen binnen) de zorgsectoren aan te wijzen en voor hen de inzet van het ctb 
verplicht te stellen voor werknemers. Daarbij geldt dat de ctb-plicht niet geldt als de werkgever op 
een andere, in de ministeriële regeling bepaalde wijze zorgdraagt voor een beschermingsniveau dat 
vergelijkbaar is met het beschikken over een ctb. 
 
De leden van de PVV-fractie wijzen erop dat de regering aangeeft dat het noodzakelijk is om de 
snelheid van de verspreiding van het virus af te remmen. Zij vragen de regering nogmaals of de 
e
regering bekend is met het 130 OMT-advies waarin het OMT stelt dat een ctb geen maatregel is 
om virusverspreiding te voorkomen.  
 
Het door deze leden genoemde OMT-advies is bekend. Zoals hiervoor ook reeds is geantwoord, 
heeft het wetsvoorstel niet als doel het voorkomen van de verspreiding van het virus, maar om de 
snelheid van de verspreiding van het virus af te remmen om de overbelasting van de zorg tegen te 
gaan (ter bescherming van zowel covid-19-patiënten als andere patiënten) en om kwetsbare 
mensen in de samenleving te beschermen. Momenteel sorteert het ctb als instrument al effect. Het 
130e OMT geeft aan dat afschaffen van de huidige toepassing van het 3G-ctb in de ctb-plichtige 
sectoren leidt tot een toename van ongeveer 59% in infecties en ziekenhuisopnames. 
 
De leden van de PVV-fractie achten het epidemiologisch beeld op dit moment zeer zorgelijk en 
ernstig en verzoekt de regering te regeren en op te houden met deze dwaling als het gaat om 
coronatoegangsbewijzen. Sinds de invoering van het coronatoegangsbewijs van 1.600 naar ruim 
23.000 positieve test per dag. Ze werken niet en zijn discriminatoir.  
Zij vragen of de regering van mening is dat invoering van het ctb op de werkvloer efficiënter is in 
het terugdringen van het aantal besmettingen op de werkvloer, dan de basismaatregelen (incl. 
frisse lucht), mondkapjes en anderhalve meter afstand en zo ja, waar dit op is gebaseerd. 
Voornoemde leden verwijzen naar het 130e OMT-advies: ‘Opvolging van de basisregels, te weten 
bronisolatie en testen bij klachten, en de toegevoegde set van collectieve maatregelen zoals de 1,5 
m-afstandsnorm en gebruik van mondneusmaskers daar waar die afstand niet aangehouden kan 
worden, is dé wijze om te voorkomen dat striktere maatregelen bovenop de bestaande, tot aan 
zelfs een mogelijke lockdown nodig zullen zijn in de komende winterperiode. En het OMT 
benadrukt: DE ENIGE WIJZE om dat te voorkomen!’  
De leden van de PVV-fractie vragen waarom de regering het OMT negeert.  
 
De regering is niet van mening dat het ctb efficiënter is dan de basismaatregelen. Daarom zal het 
ctb ook niet worden ingezet op situaties waar bijvoorbeeld thuis kan worden gewerkt. 
 
 
                                                
39
 Kamerstukken II 2020/21, 25295 nr. 1468. 
65 
 

hen de inzet van het ctb verplicht te stellen voor werknemers of bezoekers. Daarbij geldt dat de 
ctb-plicht niet geldt als de werkgever op een andere, in de ministeriële regeling bepaalde wijze 
zorgdraagt voor een beschermingsniveau dat vergelijkbaar is met het beschikken over een ctb. 
 
De werkgever is verplicht om gezamenlijk met de werknemer gezonde en veilige 
arbeidsomstandigheden te organiseren. De werkgever is daarvoor primair verantwoordelijk en 
heeft hierin een zorgplicht richting zijn werknemer. Dit staat in de Arbowet. Het is daarom van 
belang dat de werkgever en de werknemer het goede gesprek voeren over gezonde en veilige 
arbeidsomstandigheden. De werkgever moet nagaan in hoeverre preventieve maatregelen op het 
werk zijn te nemen volgens de arbeidshygiënische strategie. In bijzondere situaties, bijvoorbeeld 
indien de veiligheidsrisico’s hoog zijn en geen goede alternatieve beschermingsmogelijkheden 
bestaan zoals het houden van anderhalve meter afstand, dan kan een werkgever vragen om een 
testbewijs te tonen. 
 
e 
De leden van de GroenLinks-fractie lezen dat deze wet nodig wordt geacht n.a.v. het 129 OMT 
advies, maar zij wijzen erop dat er ondertussen ook nieuwe OMT adviezen zijn ontvangen. Zij 
vragen of de minister uitgebreid kan reflecteren op de nieuwe OMT adviezen en hoe zich die 
verhouden tot het onderliggende wetsvoorstel. 
 
Voor de verhouding tussen het 130e OMT-advies en het 129e OMT-advies wordt verwezen naar de 
inleiding van deze nota naar aanleiding van het verslag. 
 
De leden van de GroenLinks-fractie lezen ook dat andere maatregelen om veilig te werken, zoals 
afstand houden en gespreid werken niet voldoende effect zullen hebben. De achterliggende reden 
hiervoor is onvoldoende handhaving van de maatregelen. Zij vragen waardoor de minister 
verwacht dat het ctb wel goed gehandhaafd kan worden en welke lessen hij heeft getrokken uit de 
problemen met handhaving van het ctb in de horeca. Tevens vragen deze leden wie er 
verantwoordelijk wordt voor de handhaving, wie daar op gaat toezien en of de toezichthouders 
daar wel voldoende middelen voor hebben.  
 
Net als bij het toezicht en de handhaving van de overige coronamaatregelen staat ook bij het 
onderhavige wetsvoorstel de naleving voorop. Dit betekent dat allereerst van de werknemer of 
bezoeker verwacht wordt dat deze persoon een geldig ctb toont en het aan de werkgever of degene 
die bevoegd is om personen toe te laten tot de arbeidsplaats om hierop te controleren. De regering 
gaat hierbij in overleg met de koepelorganisaties om eventuele knelpunten bij de invoering van een 
ctb te bespreken en waar mogelijk behulpzaam te zijn bij het vinden van oplossingen. Pas daarna 
is er een rol voor toezicht en handhaving, dat is namelijk het sluitstuk.  
 
Handhaving is mogelijk omdat de thans geldende adviezen worden aangevuld met een wettelijke 
plicht aan de werkgevers en degene die bevoegd is om personen toe te laten tot de arbeidsplaats 
om werknemers en bezoekers te controleren op een ctb in de bij ministeriele regeling aan te wijzen 
sectoren. De verantwoordelijkheid voor toezicht en handhaving is afhankelijk van de plaats waar de 
ctb-plicht geldt. Indien de ctb-plicht geldt op openbare, publieke of besloten plaatsen, waar geen 
beroep of bedrijf wordt uitgeoefend, dan is de burgemeester bevoegd om handhavend op te 
treden. Op dit moment geldt voor de reeds in de wet opgenomen ctb-plichtige sectoren een ctb-
plicht voor bezoekers. Deze sectoren betreffen publieke plaatsen waar de gemeentelijke 
ambtenaren reeds toezicht houden. De gemeentelijke toezichthouders zijn dadelijk ook belast met 
toezicht op de verplichting dat de werkgever de werknemers controleert die op de publieke 
plaatsen in deze sectoren werkzaam zijn. Indien de ctb-plicht wordt ingevoerd op besloten plaatsen 
waar een beroep of bedrijf wordt uitgeoefend dan is de minister van VWS bevoegd om handhavend 
op te treden. De minister van VWS kan, naast de reeds in de wet opgenomen toezichthouders 
(artikel 64 Wpg) hierbij toezichthouders aanwijzen die toezicht houden op de naleving van de ctb-
plicht. De handhaving kan door de minister van VWS aan deze toezichthouder worden 
gemandateerd. Indien bij ministeriële regeling sectoren worden aangewezen waardoor er ook een 
ctb-plicht gaat gelden op plaatsen waar de minister van VWS bevoegd is zal ook inzichtelijk worden 
gemaakt welke landelijke toezichthouders toezicht gaan houden op de naleving. 
 
  
67 
 

dat zij de markt informeren over enerzijds de testbehoefte en anderzijds de testlocaties en/of door 
als makelaar op te treden en gesprekken aan te gaan met zowel gemeenten als testaanbieders. 
Ook deelt SON historische data en actuele informatie om de markt beter in staat te stellen 
testcapaciteit af te stemmen op de testvraag.   
 
Door de uitbreiding van het maatregelenpakket zal de testvraag mogelijk toenemen. De regering 
verwacht dat de markt zal mee bewegen en zich aanpast aan de nieuwe testvraag door het openen 
van testlocaties op plekken waar er veel vraag naar is (mogelijk ook bij zorginstellingen of 
scholen). Uit het feit dat er inmiddels zoveel testaanbieders zijn en dat Testen voor Toegang voor 
iedereen een alternatief is, blijkt dat SON tot nu toe goed in staat is om de markt haar werk te 
laten doen. Daarbij kost het opschalen van de testcapaciteit voor de testaanbieders uiteraard enige 
tijd. Personeel moet worden gevonden en opgeleid bijvoorbeeld. Die tijd moeten we ze dan ook 
gunnen. Het is niet uit te sluiten dat hierdoor tijdelijk lokale krapte kan ontstaan. Maar de regering 
heeft er vertrouwen in dat dit hooguit tijdelijk is. 
 
De leden van de leden van de GroenLinks-fractie maken zich ook zorgen om de bevoegdheid van 
de minister om het ctb te vragen aan bezoekers van zorglocaties. Zeker als het 
verpleeghuisplekken betreft (ouderenzorg, GGZ en gehandicaptenzorg) lijkt dit een enorme inbreuk 
op de levenssfeer van de mensen die daar wonen. Hierdoor kunnen zij niet meer zelf bepalen wie 
er bij hun, in hun woning, op bezoek mag komen. Deze leden vragen hoe de 
medezeggenschapsorganen van die zorgaanbieders worden meegenomen in de besluitvorming en 
hoeveel invloed bewoners op deze beslissingen hebben.  
 
Natuurlijk gaan bewoners onverminderd over wie er bij hen op bezoek mogen komen. Zij wonen in 
de instellingen en bepalen zelf wie zij ontvangen. Tegelijkertijd kan door het onder bepaalde 
omstandigheden ontvangen van bezoek de veiligheid van henzelf of andere cliënten in het gedrang 
komen. De zorgaanbieder heeft daarom de verantwoordelijkheid om goede en veilige zorg te 
bieden. Dat doen zij met zicht op de lokale situatie die wordt meegewogen. Het ctb is een 
hulpmiddel dat er niet toe kan leiden dat bezoek onmogelijk wordt. 
 
Daarbij wordt opgemerkt dat wanneer patiënten bewoners zijn van een zorglocatie, er reeds 
voorwaarden kunnen gelden voor het bezoek. Instellingen kunnen hun recht uitoefenen om zelf te 
bepalen wie ze in hun huis willen ontvangen (huisrecht). Ook geldt artikel 58o, tweede lid, Wpg 
onverkort. Dat betekent dat zorgaanbieders voorwaarden kunnen stellen aan de toegang van 
mensen die niet bij de zorg of hulpverlening zijn betrokken, indien dit noodzakelijk is om 
verspreiding van het virus te voorkomen. Als de maatregelen van zorgaanbieders onvoldoende of 
onevenredig zijn om de virusverspreiding tegen te gaan, kan de Minister van VWS bij ministeriële 
regeling beperkingen of andere voorwaarden stellen aan de toegang tot de zorglocatie van 
personen die niet bij de zorg of hulpverlening zijn betrokken (artikel 58o, vierde lid, Wpg). Daarbij 
geldt een proportionaliteitsafweging, namelijk dat geen beperkingen of andere voorwaarden mogen 
worden gesteld als het belang van de volksgezondheid niet opweegt tegen de belangen van de 
cliënten of patiënten. Als na inwerkingtreding van het onderhavige wetsvoorstel aanleiding wordt 
gezien voor het stellen van regels over de inzet van het ctb voor het verkrijgen van toegang tot 
een arbeidsplaats die een zorglocatie behelst zal deze proportionaliteitsafweging eveneens dienen 
te worden gemaakt. 
 
e
De leden van de ChristenUnie-fractie vragen hoe de regering het 130 OMT advies leest, dat stelt 
dat het ctb weliswaar een middel is om risico’s op overdracht te verminderen maar dat juist de 
risico’s op verdere verspreiding bij hoge prevalentie van het virus groot zijn.  
 
Het OMT geeft in het 130e advies aan dat ‘een CTB-modaliteit een middel is om risico’s te 
beperken bij opening van sectoren en géén maatregel om virusverspreiding te voorkomen en een 
epidemie te bestrijden.’ In hetzelfde advies benadrukt het ook dat bij een hoge prevalentie van het 
coronavirus – zoals momenteel het geval is – de absolute risico’s op verdere verspreiding óók bij 
gebruik van een ctb-modaliteit erg relevant zijn. Het OMT geeft dus aan dat het gebruik van ctb’s 
alleen niet voldoende is voor het bestrijden van het virus. Het OMT benadrukt dat voor het 
beperken van het aantal besmettingen het opvolgen van basisregels en collectieve maatregelen 
essentieel is. Alleen daarmee kunnen de nauwe contacten met het hoogste risico op 
virusoverdracht verminderen. Met andere woorden: middels de basisregels en collectieve 
maatregelen moet het aantal nieuwe besmettingen dalen. Om de samenleving op een veilige en 
verantwoorde manier open te houden, is de beschikking over het ctb om als instrument in te 
kunnen zetten noodzakelijk. 
69 
 

maatschappelijk dermate omstreden is. Waarbij er nog altijd geen afweging heeft plaatsgevonden 
in het parlement over het langetermijnperspectief van omgaan met corona.  
Zij verzoeken de regering het debat over de verbrede inzet van het ctb ordentelijk in te passen in 
het uitlijnen van het langetermijnperspectief, wat daarvoor het aangewezen kader is. 
 
Zoals in de inleidende overwegingen uiteengezet is, zijn de wettelijke grondslagen die met dit 
wetsvoorstel worden gecreëerd tijdelijk van aard en heeft uw Kamer op grond van de procedurele 
vereisten van artikel 58c Wpg in feite een vetorecht wat betreft de daadwerkelijke inzet van het 
ctb. Het binnen het tijdelijke kader vallende langetermijnperspectief kan aan de orde worden 
gesteld bij de behandeling van het goedkeuringswetsvoorstel over een besluit tot verlenging van de 
werkingsduur van (bepaalde) bepalingen van hoofdstuk Va Wpg, dan wel op enig ander moment 
als uw Kamer dat wenst. 
 
De leden van de JA21-fractie merken op dat het Arbo Managementteam, onweersproken door de 
regering, aanvoert dat het invoeren van een ctb voor werknemers niet nodig is in 
werkomstandigheden waarbij er voldoende andere dan wel subsidiaire mogelijkheden zijn tot 
risicoreductie, zoals thuiswerken, thuisblijven bij klachten en gespreid werken én als deze 
mogelijkheden worden benut. Deze leden vragen de regering waarom wordt voorbijgegaan aan het 
(alsnog) inzetten op het brede scala aan veel minder heftige alternatieven die voorhanden zijn. Zij 
achten dit temeer onbegrijpelijk, nu toetsing aan de subsidiariteit over de brede linie, nog los van 
de mogelijkheden in concrete omstandigheden om langs andere wegen de gestelde doelen te 
bereiken, slechts tot één conclusie kan leiden, namelijk dat het verbreden van de inzet van ctb’s bij 
de arbeid geen rechtvaardiging kan vinden in deze grond. 
 
Met betrekking tot arbeidsplaatsen plaatst het OMT in zijn 128e advies epidemiologische 
kanttekeningen bij de mening van het Arbo Managementteam (AMT) dat het ctb voor werknemers 
niet nodig zou zijn omdat er andere mogelijkheden zijn tot risicoreductie. Het OMT heeft daarbij 
gewezen op de aanhoudende toename van het aantal werksituatie- gerelateerde infecties, 
waarschijnlijk als een gevolg van onvoldoende naleving van de beheersmaatregelen die op dit 
moment van kracht zijn. Het OMT stelt dat, nu deze discrepantie al maanden blijft voorduren, er 
geen bezwaar is om onder bepaalde omstandigheden een ctb voor werknemers in te voeren.  
 
Het wetsvoorstel voorziet in bepaalde situaties in het toepassen van alternatieve maatregelen door 
de werkgever. Het wetsvoorstel biedt de mogelijkheid om buiten de bestaande ctb-plichtige 
sectoren bij ministeriële regeling andere terreinen aan te wijzen waar een ctb-plicht kan gaan 
gelden voor toegang tot een arbeidsplaats. Indien tot aanwijzing van een bepaald terrein of deel 
daarvan bij ministeriële regeling wordt overgegaan, zal in de ministeriële regeling worden bepaald 
dat de ctb-plicht niet geldt voor de gevallen waarin de werkgever op een andere, in de regeling 
bepaalde wijze zorgdraagt voor een beschermingsniveau dat vergelijkbaar is met het beschikken 
over een ctb. In het wetsvoorstel is deze proportionaliteitswaarborg expliciet opgenomen.  
 
De leden van de JA21-fractie wijzen erop dat het OMT benadrukt dat het afdwingen van een ctb bij 
werknemers zorgvuldig dient te gebeuren aan de hand van een nauwgezette risico-inventarisatie, 
criteria van proportionaliteit en subsidiariteit en met betrokkenheid van de 
personeelsvertegenwoordiging. De leden van de fractie van JA21 vragen de regering wie deze 
uitgebreide toetsing zou dienen te verrichten, op welke wijze deze zou dienen te geschieden en 
welke waarborgen er zijn om te voorkomen dat wat een grondige inhoudelijke toetsing zou dienen 
te zijn eenvoudig neerkomt op het inmiddels semi-geautomatiseerd afvinken van een setje geijkte 
doelcriteria. Zij zijn ter wille van het nastreven van duidelijkheid in de vraagstelling gaarne bereid 
voorgaande vraag bondiger en botter te formuleren. Zo vragen deze leden wat een toetsing die 
alleen bestaat uit formele vereisten eigenlijk voorstelt. Daarbij komt dat er onduidelijkheid is over 
welke toetsing dient te geschieden in de ministeriële regeling en welke door de werkgever dient 
plaats te vinden, zo merken zij op. 
 
Bij ministeriële regeling dienen in de eerste plaats de terreinen te worden bepaald waarvoor een 
ctb voor werknemers wordt ingevoerd op grond van het voorgestelde artikel 58ra, negende lid, 
Wpg. Een terrein zal alleen worden aangewezen als dat vanuit epidemiologisch opzicht noodzakelijk 
is. Daarbij wordt ook bepaald welke alternatieve maatregelen een vergelijkbaar 
beschermingsniveau met het ctb opleveren. Dit is een toetsing die in het kader van de ministeriële 
regeling door de wetgever moet worden gedaan. 
Wanneer die alternatieve maatregelen in de ministeriële regeling zijn bepaald, wordt op 
ondernemingsniveau bezien of de alternatieve maatregelen kunnen worden toegepast. Als op 
71 
 

Het sluiten van de verpleeghuizen voor bezoek in 2020 is een van de moeilijkste en meest 
ingrijpende beslissingen geweest die genomen moest worden tijdens de covid-19 crisis. Enerzijds 
was deze beslissing nodig omdat het virus de verpleeghuizen hard trof. Anderzijds hebben we 
gezien hoe fors de sluiting voor bezoek ingreep op het welbevinden van de bewoners. Een van de 
geleerde lessen uit de eerste golf is dat we geen algemene bezoekregeling meer willen, maar willen 
dat bij een uitbraak slechts de kleinst afsluitbare eenheid van een instelling wordt gesloten voor 
bezoek. Een van de maatregelen om het virus buiten de deur van de instellingen te houden kan het 
ctb zijn. Tot de inzet van een ctb in de zorg zal niet lichtvaardig worden besloten. Als bezoekers 
een ctb hebben, en als zij dus gevaccineerd, hersteld of negatief getest zijn, kunnen deze 
bezoekers op een veiligere en verantwoorde manier een bezoek brengen aan (hun geliefde in) het 
verpleeghuis, waar zij mogelijk in contact komen met kwetsbare patiënten.   
 
Hierbij wordt opgemerkt dat op grond van het wetsvoorstel reeds een aantal uitzonderingen geldt 
op de beperkingen voor bewoners van zorginstellingen en hun bezoekers. Zo zal de ctb-plicht niet 
gaan gelden voor familieleden of naasten van een in de zorglocatie verblijvende persoon van wie 
de behandelend arts verwacht dat deze op korte termijn zal overlijden. De Afdeling heeft 
geadviseerd om deze uitzonderingen over te nemen in voorliggend wetsvoorstel en deze daarmee 
wettelijk te borgen. De regering heeft dit advies overgenomen. Dit laat onverlet dat, mocht dit 
wetsvoorstel kracht van wet krijgen en mocht de zorg worden aangewezen als ctb-plichtige sector, 
bij ministeriële regeling besloten kan worden tot additionele uitzonderingen dan wel voorwaarden. 
Bovendien geldt dat voorafgaand hieraan een proportionaliteitsafweging gemaakt dient te worden: 
er mogen geen beperkingen of andere voorwaarden worden gesteld als het belang van de 
volksgezondheid niet opweegt tegen de belangen van de cliënten of patiënten. 
 
Het lid van de BIJ1-fractie neemt kennis van de schrijnende situatie op de IC-afdelingen en als 
direct en indirect gevolg daarvan, de zorg in het algemeen. Zij wijst nogmaals op het feit dat de 
invoering en het in gebruik nemen van het ctb een grote bijdrage heeft geleverd aan deze situatie, 
daar zij mensen met een vaccinatie- of herstelbewijs toestaat om ook in besmettelijke staat in 
zogenaamd ‘veilige’ bubbels te mengen, waardoor de winst op het gebied van lagere transmissie 
vanwege het nemen van een vaccin ruimschoots teniet wordt gedaan en het virus op deze juist 
sneller te verspreiden. Voornoemd lid roept de minister nogmaals op om deze feiten, zoals tevens 
beaamd door het WHO, te onderschrijven en actie te ondernemen op basis van de berekening van 
het OMT, waarin wordt gesteld dat gelijkwaardig testen voor iedereen de meest effectieve manier 
is om zowel besmettingen als ziekenhuisopnames en overlijden te voorkomen. 
Het lid van de fractie van BIJ1 wil tevens een kanttekening bieden aan de vaker geschetste 
percentages als het gaat om waar de besmettingen plaatsvinden. Het lid wijst naar het gegeven 
dat mede door het ctb en het meermaals loslaten van de basismaatregelen gevaccineerde mensen 
het virus onderling uitwisselen, en onder andere de werkvloer en de thuissituatie, waar deze 
mensen zich na deze contacten in mengen, daarom plekken zijn waar het virus zich vervolgens 
verder kan verspreiden. Dit omdat dit plekken in de samenleving zijn waar vrijwel iedereen gebruik 
van maakt/moet maken. 
 
Volgens het 130e OMT-advies kan ‘3G+1G’ (iedereen testen met een antigeentest) inderdaad beter 
zijn dan 3G voor het voorkomen van infecties en ziekenhuisopnames ten gevolge van infectie op de 
locatie. Het invoeren van een ‘3G+1G’ op het werk is evenwel complex en vraagt volgens het OMT 
om een individuele beoordeling per setting met haar eigen bezoekersmix van gevaccineerden, 
personen met een doorgemaakte infectie en niet-gevaccineerden, waarbij ook de leeftijd van de 
deelnemers en het bij de activiteit aantal aanwezigen doorslaggevend zijn voor de beoordeling 
welke ctb-modaliteit zinvol en proportioneel is. Naast proportionaliteit is ook uitvoerbaarheid in de 
zin van voldoende testcapaciteit een overweging om niet voor ‘3G+1G’ te kiezen. 
 
3. VERHOUDING TOT GROND- EN MENSENRECHTEN, EUROPEES RECHT EN ANDERE 
REGELGEVING  
 
De leden van de VVD-fractie vinden het goed dat in de memorie van toelichting uitgebreid wordt 
ingegaan op de grond- en mensenrechten. De leden van de VVD-fractie vinden een grondige 
afweging van de grond- en mensenrechten van belang. Duidelijk is ook dat een aantal 
grondrechten kan botsen. Deze rechten zijn ook niet absoluut. Zij merken op dat inperken van de 
rechten kan mits doel, noodzaak, proportionaliteit en subsidiariteit gedegen afgewogen zijn. Het 
niet treffen van maatregelen kan overigens ook een beperking van grondrechten en vrijheden 
betekenen. De afweging met betrekking tot grond- en mensenrechten wordt gemaakt in het 
73 
 

spoedig mogelijk te voorzien van een uitzonderings-ctb. De verwachting is dat het nog enkele 
weken zal duren voordat deze uitzonderingsroutes live kunnen gaan. Het kabinet informeert uw 
Kamer hierover zo snel mogelijk. 
 
De leden van de VVD-fractie constateren dat er voor sommigen nog knelpunten zijn in het 
verkrijgen van dan wel een vaccinatie, bijvoorbeeld voor arbeidsmigranten, dan wel het verkrijgen 
van een QR-code en dus een ctb. Dat is natuurlijk urgent als er gewerkt gaat worden met een 
verplicht ctb op het werk. Zij vragen welke problemen en knelpunten de regering daar ziet. Ook 
vragen zij hoe wordt daarmee wordt omgegaan, hoe deze knelpunten zo snel mogelijk worden 
opgelost en in hoeverre een maatregel van een verplichte ctb op het werk dan nog proportioneel is. 
 
Verschillende groepen en individuele personen ondervinden nog problemen met het verkrijgen van 
de QR-code. Er wordt uiteraard naar gestreefd om deze bekende problemen die mensen nog steeds 
ondervinden zo snel als mogelijk te verhelpen. Op Rijksoverheid.nl worden burgers over bekende 
problemen, oplossingen en handelingsperspectieven geïnformeerd.  
Specifiek voor arbeidsmigranten werken GGD’en samen met werkgevers en uitzendorganisaties om 
deze groep te bereiken en laagdrempelig een vaccinatie aan te bieden. Zij kunnen dan met hun 
burgerservicenummer (BSN) en DigiD in de CoronaCheck-app een QR-code krijgen. Wanneer 
iemand geen DigiD heeft wordt het mogelijk gemaakt om direct na vaccinatie een papieren 
vaccinatiebewijs te krijgen. 
Indien een persoon toch geen vaccinatie kan of wil krijgen, dan kan hij of zij zich als alternatief ook 
laten testen. Nu toepassing van 2G op de arbeidsplaats met het onderhavige wetsvoorstel wordt 
uitgesloten, blijft testen een alternatief dat ervoor zorgt dat mensen niet worden buitengesloten op 
de arbeidsplaats. Dit is gratis en kan het bij meer dan 800 locaties in Nederland; voor meer dan 
99,9% van de mensen is een testlocatie bereikbaar binnen 30 minuten reistijd. Hij of zij ontvangt 
dan een ctb op basis van een negatief testresultaat en kan deze QR-code ook gebruiken in de 
werksituatie. 
De genoemde knelpunten worden zo spoedig mogelijk opgelost of zijn reeds opgelost, en omdat 
testen voor iedereen altijd een bereikbaar en beschikbaar alternatief is, ziet het kabinet geen 
consequenties met betrekking tot de proportionaliteit van het verplicht stellen van het 
coronatoegangsbewijs op werk.  
 
De leden van de VVD-fractie vinden werk van essentieel belang, niet alleen voor de 
bestaanszekerheid van mensen, voor het zelf in het inkomen kunnen voorzien, maar ook voor het 
welzijn van mensen. Deze leden lezen dat de werkgevers, als goed werkgever, na moeten denken 
over de consequenties voor werknemers indien geen ctb wordt getoond. Maar dat als de werkgever 
en de werknemer samen niet tot een voor beide partijen bevredigende oplossing komen, dan kan 
de werkgever, als ultimum remedium, ervoor kiezen de arbeidsovereenkomst te beëindigen. Deze 
leden merken op dat dit voor de betrokken persoon natuurlijk forse consequenties heeft. Zij vragen 
in hoeverre hier met de sociale partners is gekeken naar alternatieve oplossingen. En indien 
bijvoorbeeld een testlocatie bijna onmogelijk te bereiken is voor een werknemer, zou dit volgens 
de regering dat in het uiterste geval ook kunnen leiden tot het beëindigen van een 
arbeidsovereenkomst? Tevens vragen zij in hoeverre ontbinding van de arbeidsovereenkomst als 
ultimum remedum ook mogelijk is in relatie tot categorie B. 
 
Als partijen er onderling niet uitkomen, oordeelt in een eventueel arbeidsrechtelijk geschil   de 
rechter uiteindelijk op basis van de feiten en omstandigheden van het geval. Wel kan er in 
algemene zin op worden gewezen dat als de werknemer – om wat voor reden dan ook – geen ctb 
kan tonen, de werkgever zich moet inspannen voor een oplossing. Dat kan zijn de arbeid op een 
alternatieve arbeidsplaats te laten uitvoeren, of andere gezien de omstandigheden passende 
werkzaamheden aanbieden. In het kader van goed werknemerschap wordt vervolgens van de 
werknemer verlangd deze in redelijkheid gegeven instructies op te volgen. Dus ook de vraag of de 
werknemer bereid is zich te laten testen en feitelijke omstandigheden ten aanzien van 
testmogelijkheden. Omstandigheden die hierbij bepalend kunnen zijn is de vraag welke 
testmogelijkheden de werknemer heeft in combinatie met de bereidheid van de werkgever 
daarover afspraken te maken met de werknemer. Wanneer de werknemer bij voortduren zonder 
geldige reden onbereid blijft zich te laten testen, dan is voorstelbaar dat deze situatie ertoe kan 
leiden dat de rechter dit eerder in de risicosfeer van de werknemer legt. Als op grond van de B-
categorie een ctb-plicht geldt, geldt ten aanzien van ontslag als ultimum remedium hetzelfde als 
voor de A-categorie. 
 
75 
 

van een oproepkracht zonder daarvoor een goede reden te hebben in strijd is met dat beginsel en 
dat dit kan leiden tot het toekennen van een loonvordering over de niet-opgeroepen uren (Hoge 
Raad 10 april 2015, ECLI:NL:HR:2015:923 (werknemer/Connexxion Openbaar Vervoer N.V.)). De 
invloed van deze uitspraak voor oproepkrachten is niet altijd groot, maar met een beroep op deze 
uitspraak kan de positie van oproepkrachten in de praktijk wel verbeteren. 
 
De leden vragen vervolgens naar de situaties van zelfstandigen. Ook hier geldt dat partijen zich als 
goed opdrachtgever en –nemer dienen te gedragen. Dit wordt beoordeeld aan de hand van open 
normen, ingevuld door jurisprudentie op grond van de omstandigheden van het geval. Algemeen 
geldt dat als de opdrachtnemer blijvend een redelijke aanwijzing weigert uit te voeren, de opdracht 
door de opdrachtgever kan worden opgezegd wegens gewichtige redenen. Het is niet mogelijk 
hiervoor een kader te schetsen omdat de specifieke omstandigheden bepalend zijn. 
 
De leden van de D66-fractie vragen of de regering kan verduidelijken op welke wijze de 
conceptregelingen nader zullen worden getoetst aan proportionaliteit zodra deze klaar zijn. Zij 
vragen dit omdat deze toetsing normaliter plaatsvindt bij de totstandkoming van de wet, maar dit 
wetsvoorstel eigenlijk onvoldoende concreet is om daar al een goede toets op te kunnen doen. De 
leden van de D66-fractie vragen of bij het tot stand komen van de regelingen alleen advies zal 
worden gevraagd van het OMT, of dat er ook mogelijkheden zijn om de regelingen op een andere 
manier te toetsen op proportionaliteit, zonder dat dit de snelheid van implementatie vertraagt. 
Deze leden vragen in dat kader ook welke nahangprocedures precies op deze regelingen van 
toepassing zijn.  
 
Als wordt overwogen om tot verplichte inzet van het ctb op de arbeidsplaats over te gaan, zal 
hierover eerst een advies van het OMT en een sociaalmaatschappelijke en economische reflectie 
worden gevraagd. Aan de hand van de actuele epidemiologische en maatschappelijke 
omstandigheden zal in concreto moeten worden gemotiveerd dat aan de eisen ter rechtvaardiging 
van de beperking van grond- en mensenrechten wordt voldaan. Deze concrete toetsing op het punt 
van nut, noodzaak, proportionaliteit en subsidiariteit is tevens geborgd door de algemene 
waarborgen van artikel 58b, tweede lid, Wpg, en de specifieke aanvullende waarborgen voor de 
inzet van het ctb, die zijn opgenomen in artikel 58rb Wpg. Zoals in de inleidende overwegingen 
uiteengezet is, zijn op de ministeriële regeling de procedurele vereisten van artikel 58c Wpg van 
toepassing. Uitgangspunt is dat een ministeriële regeling niet eerder in werking treedt dan een 
week na overlegging aan de Staten-Generaal (artikel 58c, tweede lid, Wpg). Indien uw Kamer niet 
instemt met de voorgelegde regeling, vervalt deze van rechtswege. Ook als een regeling vanwege 
zeer dringende omstandigheden onverwijld in werking is getreden, komt uw Kamer bepalende 
zeggenschap toe en leidt het besluit om niet met de regeling in te stemmen tot het verval van 
rechtswege daarvan (artikel 58c, derde lid, Wpg). Op deze manier beschikt uw Kamer dus in feite 
over een vetorecht wat betreft de daadwerkelijke inzet van het ctb. 
 
De leden van de D66-fractie vragen of de regering nader in kan gaan op de arbeidsrechtelijke 
positie van een werknemer die weigert een ctb te tonen. Zij vragen of de regering ook erkent dat 
deze buitengewone oplegging van een plicht om een ctb te tonen, niet gemakkelijk kan worden 
gevangen in het reguliere arbeidsrecht. Deze leden vragen tevens of de regering deelt dat juist bij 
deze buitengewone maatregelen het belangrijk is om helder te zijnen of de regering nog nader kan 
verduidelijken wat bij welke concrete situaties (zoals beschreven in de memorie van toelichting) 
redelijkerwijs kan worden verwacht van een werknemer, wanneer een werknemer ervan uit mag 
gaan dat er een alternatieve arbeidsplaats kan worden ingericht, en wanneer deze verwachting een 
te grote inspanning van een werkgever vergt. Zij vragen of de regering hierbij duidelijke 
voorbeelden wil formuleren en bij implementatie van het wetsvoorstel ook in overleg met sociale 
partners deze voorbeelden regelmatig wil updaten en vernieuwen. 
 
Het gaat hier om een nieuw domein. Daardoor is het lastig om concrete voorbeelden te noemen. In 
een eventueel arbeidsrechtelijk geschil oordeelt de rechter de grenzen uiteindelijk op basis van de 
feiten en omstandigheden van het geval. Wel kan in algemene zin erop worden gewezen dat de 
wet een opsomming geeft van deze gronden. De wet geeft echter geen vast kader van 
omstandigheden op grond waarvan de rechter moet bepalen of er sprake is van een redelijke 
grond. Dat wordt vooral bepaald door de feiten en omstandigheden die werkgever en werknemer 
aanvoeren. Als de werknemer geen ctb kan tonen, kan van de werkgever een vergaande 
inspanning verwacht worden om tot een oplossing te komen. Dat kan bijvoorbeeld zijn de arbeid op 
77 
 

daarvoor een goede reden te hebben in strijd is met dat beginsel en dat dit kan leiden tot het 
toekennen van een loonvordering over de niet-opgeroepen uren (Hoge Raad 10 april 2015, 
ECLI:NL:HR:2015:923, werknemer/Connexxion Openbaar Vervoer N.V.). De invloed van deze 
uitspraak voor oproepkrachten is niet altijd groot, maar met een beroep op deze uitspraak kan de 
positie van oproepkrachten in de praktijk wel verbeteren. 
 
De leden van de D66-fractie vragen naar de samenhang met de wijziging van de Wet publieke 
gezondheid in verband met differentiatie in coronatoegangsbewijzen. Ten behoeve van deze 
wetswijziging wordt er gewerkt met een aanpassing van de CoronaCheck Scanner-app waarbij het 
mogelijk is om te controleren of iemand gevaccineerd dan wel geïmmuniseerd is. Wat zijn de 
consequenties voor werkgevers als zij, al dan niet omdat zij reeds een ctb-plicht kennen, gebruik 
maken van deze versie van de CoronaCheck Scanner-app, zo vragen deze leden.  
 
Het gebruik van deze versie van de CoronaCheck Scanner-app heeft voor werkgevers geen andere 
consequenties dan dat de persoon die belast is met de controle, indien dat noodzakelijk blijkt, de 
Scanner-app via de keuze-optie desgewenst op 2G of 3G kan zetten. De introductie van 
differentiatie in ctb’s leidt niet tot een wezenlijk andere beoordeling van de inbreuk op de privacy 
45
dan bij de totstandkoming van de Tijdelijke wet coronatoegangsbewijzen. Bij de controle van het 
ctb bij het verlenen van toegang tot de locatie wordt immers niet kenbaar gemaakt of betrokkene 
is gevaccineerd of hersteld. De ctb's blijven op de huidige wijze aangemaakt worden en daarvoor 
worden dezelfde (medische) persoonsgegevens verwerkt als thans het geval is. 
Er is wel sprake van een geringe wijziging in de wijze van verwerking van (medische) 
persoonsgegevens. Het ctb op basis van een negatieve testuitslag wordt als zodanig gemarkeerd. 
Dat is op dit moment indirect ook al zo voor een ctb dat op papier wordt afgegeven; hier wordt 
datum, testtijdstip en geldigheidsduur vermeldt. Bij een ctb gebaseerd op een negatieve testuitslag 
is de geldigheidsduur aanzienlijk korter dan wanneer deze is gebaseerd op vaccinatie of herstel. 
Hierdoor is af te leiden of het ctb is gebaseerd op een negatieve test. De introductie van 2G vergt 
dat ook in de digitale QR-code afzonderlijk wordt gemarkeerd of er sprake is van een ctb op basis 
van een negatief testbewijs.  
 
De leden van de PVV-fractie vinden het onbegrijpelijk dat de regering van werknemers gaat eisen 
om tegen hun wil in gepenetreerd te worden door een wattenstaaf diep de neus- en keelholte in te 
laten steken op straffe van ontslag. Zij vragen of de landelijke infrastructuur voor het testen voor 
toegang op orde is. De leden van de PVV-fractie maken zich zorgen dat de toegang tot het testen 
straks helemaal overloopt met de toename van ongevaccineerde werknemers, scholieren en 
studenten. Zij vragen of de regering kan garanderen dat dit niet vastloopt, wanneer deze wetten 
ingevoerd zijn.  
 
Er zijn momenteel 24 verschillende testaanbieders die onder regie van de SON testen uitvoeren.  
Dit alles heeft geleid tot een toename in het aantal testlocaties van ruim 120 op 10 oktober 2021, 
naar 844 testlocaties verspreid door heel Nederland op 26 november 2021. Hiermee is het voor 
vrijwel heel Nederland (99,9%) mogelijk om binnen 30 minuten op een testlocatie te zijn en voor 
ruim 95% is het zelfs mogelijk om binnen 20 minuten reistijd een testlocatie te bereiken. Het 
aantal locaties kan per dag wijzigen. Toegelaten testaanbieders kunnen dagelijks extra locaties 
openen of sluiten. Daarnaast kunnen nieuwe testaanbieders elke 20e van de maand zich 
inschrijven voor deelname aan de Open House, welke de capaciteit van toegangstesten vormgeeft. 
Voor deze Open House constructie geldt dat de marktwerking van toepassing is. 
Door de uitbreiding van het maatregelenpakket zal de testvraag mogelijk toenemen. Dit vraagt de 
markt van testaanbieders en SON zich mee te bewegen en aan te passen aan de nieuwe testvraag. 
Uit het feit dat er inmiddels zoveel testaanbieders zijn en dat Testen voor Toegang voor iedereen 
een alternatief is, blijkt dat SON tot nu toe goed in staat is om de markt haar werk te laten doen, 
en ik verwacht daarom dat een verhoogde testvraag door de markt geaccommodeerd kan worden. 
Daarbij kost het opschalen van de testcapaciteit voor de testaanbieders uiteraard enige tijd. 
Personeel moet worden gevonden en opgeleid bijvoorbeeld. Die tijd moeten we ze dan ook gunnen. 
Het is niet uit te sluiten dat hierdoor tijdelijk lokale krapte kan ontstaan. Maar de regering heeft er 
vertrouwen in dat dit hooguit tijdelijk is. 
 
  
                                                
45
 Kamerstukken II 2020/21, 35807, nr. 3, p. 24 e.v. 
79 
 

De regering schrijft dat tot verplichte inzet van het ctb alleen kan worden besloten als dit, gelet op 
de ernst van de bedreiging van de volksgezondheid, noodzakelijk is en niet op andere wijze een 
met het beschikken over een ctb vergelijkbaar beschermingsniveau kan worden bereikt. De leden 
van de CDA-fractie vragen of dit in feite betekent dat het niet mogelijk zal zijn tot verplichte inzet 
van het ctb over te gaan op werkplekken waar bijvoorbeeld ook thuis gewerkt kan worden.  
 
Het klopt dat een ctb-plicht niet snel aan de orde zal zijn op terreinen waar ook thuis gewerkt kan 
worden, zoals een kantooromgeving. 
 
De leden van de CDA-fractie vragen of nader kan worden toegelicht hoe de inzet van een ctb staat 
ten opzichte van de plicht van de werkgever om op basis van de Arbowet voor een veilige werkplek 
te zorgen nu de werkgever niet meer over inzet ctb kan besluiten?  
 
Met dit wetsvoorstel tot wijziging van de Wpg wordt verbrede inzet van het ctb onder 
omstandigheden mogelijk. Het betreft een tijdelijke crisismaatregel, op epidemiologische gronden, 
ter bestrijding van de virusverspreiding. Het wetsvoorstel introduceert zowel een ctb-plicht voor 
toegang tot de arbeidsplaats voor bestaande ctb-plichtige terreinen, als een ‘ctb-plicht, tenzij’ voor 
nieuw aan te wijzen risicovolle settings op andere terreinen – in beide gevallen slechts als dat bij 
ministeriële regeling wordt bepaald. Het wetsvoorstel bepaalt voor de laatste situatie dat de regels 
niet gelden als de werkgever of degene die bevoegd is tot het toelaten van personen tot de 
arbeidsplaats, op een andere, in de regeling bepaalde wijze zorgdraagt voor een 
beschermingsniveau dat vergelijkbaar is met het beschikken over een ctb. Het alternatieve 
beschermingsniveau volgt rechtstreeks uit de krachtens de Wpg vastgestelde ministeriële regeling, 
vanwege de bestrijding van de virusverspreiding, en niet uit de Arbowet. Het alternatieve 
beschermingsmiddel als zodanig, dat kan worden ingezet in plaats van het ctb, is dus niet ter 
beoordeling van de werkgever: het alternatief wordt aangewezen bij ministeriële regeling onder de 
Wpg. Of de werkgever gehouden is op grond van de Arbowet vanuit zijn zorgplicht 
beschermingsmaatregelen te treffen ten behoeve van een gezonde en veilige werkomgeving in 
samenwerking met de vertegenwoordiging van werknemers, hangt af van de omstandigheden van 
het geval, en is dus niet aangewezen vanwege de Wpg. De Arbowet gaat dan, voor het voeren van 
arbeidsomstandighedenbeleid, uit van het beginsel dat een werkgever altijd eerst minder 
vergaande maatregelen neemt.  
 
De regering schrijft in het kader van het huisrecht dat instellingen recht kunnen uitoefenen zelf te 
bepalen wie ze in hun huis willen ontvangen. Kan de regering toelichten of dit betekent dat in een 
publieke ruimte, maar een besloten bijeenkomst (werkgever organiseert bijvoorbeeld een seminar 
voor klanten) een ctb kan worden gevraagd ook als deze in die sector niet verplicht is? Geldt dat 
ook voor bedrijven, stichtingen die eigenaar zijn etc.?  
 
Op dit moment kan een ondernemer of vereniging onder strikte voorwaarden aan klanten en 
bezoekers een ctb vragen op een besloten plaats. Bij die voorwaarden moet gedacht worden aan 
toetsing aan grondrechten en voldoen aan de Algemene Verordening Gegevensbescherming (AVG). 
Meer informatie hierover is beschikbaar op de website van de Rijksoverheid: 
https://www.rijksoverheid.nl/onderwerpen/coronavirus-covid-19/cultuur-uitgaan-en-
sport/coronatoegangsbewijs/ondernemers. Als het onderhavige wetsvoorstel wordt aangenomen en 
in werking treedt, zal op een besloten plaats die een arbeidsplaats vormt geen ctb mogen worden 
verlangd, indien dat niet van overheidswege is bepaald.   
 
De leden van de CDA-fractie vragen of de regering kan bevestigen dat er geen 2G-vereiste voor 
ctb’s op de werkplek zal gaan gelden.  
 
Artikel III van het wetsvoorstel behelst een samenloopbepaling met de Tijdelijke wet differentiatie 
coronatoegangsbewijzen (‘2G-wetsvoorstel). Deze samenloopbepaling strekt tot toevoeging van 
een vijfde lid aan het in het ‘2G-wetsvoorstel’ voorgestelde artikel 58raa. Daarmee wordt 
uitgesloten dat een ‘2G-ctb’ kan worden verplicht aan eenieder die in het kader van een beroep of 
bedrijf dan wel als vrijwilliger toegang wenst toe een arbeidsplaats. Overigens wordt met het 
onderhavige wetsvoorstel het huidige tiende lid (na vernummering: dertiende lid) van artikel 58ra 
Wpg gewijzigd. Op grond van die wijziging kan ook geen ‘3G-ctb’ voor toegang tot een 
arbeidsplaats worden verlangd, indien niet van overheidswege bij ministeriële regeling regels 
daarover zijn gesteld.    
 
81 
 

iemand al dan niet gevaccineerd of getest kan worden, is het belangrijk om een zorgvuldig proces 
in te richten. En dit kost tijd. Daarbij beziet het kabinet welke stappen in dit proces zo snel als 
mogelijk gezet kunnen worden om mensen die daarvoor in aanmerking komen waar mogelijk zo 
spoedig mogelijk te voorzien van een uitzonderings-ctb. De verwachting is dat het nog enkele 
weken zal duren voordat deze uitzonderingsroutes live kunnen gaan. Het kabinet informeert uw 
Kamer hierover zo snel mogelijk. 
 
De leden van de CDA-fractie vragen waarom geen instemming is vereist van de ondernemingsraad 
of personeelsvertegenwoordiging als een werkgever ervoor kiest de alternatieve bescherming toe 
te passen om de ctb-verplichting op de betreffende arbeidsplaats niet te laten gelden. Ook al vloeit 
de eventuele alternatieve bescherming rechtstreeks voort uit de ministeriële regeling, het is toch 
zeker ook mogelijk dat er meerdere mogelijkheden zijn waaruit gekozen kan worden om tot 
eenzelfde beschermingsniveau te komen? Waarom krijgt de ondernemingsraad of 
personeelsvertegenwoordiging dan geen instemmingsrecht op de gemaakte keuze? En hoe zit het 
als de ondernemingsraad of personeelsvertegenwoordiging juist wel wil vasthouden aan de ctb-
verplichting?  
 
Vanuit de Wpg bezien heeft de werkgever, indien een sector bij ministeriële regeling is 
aangewezen, een plicht tot het voeren van een ctb of anders tot het bieden van het alternatief, dat 
door de wetgever is voorgeschreven. Vanuit de Arbowet bezien is de werkgever gehouden tot het 
volgende. De alternatieve maatregelen, zoals die blijken uit de ministeriële regeling op grond van 
artikel 58ra, negende lid Wpg, moeten in het kader van de risico-inventarisatie en -evaluatie op 
grond van artikel 5 van de Arbowet (RI&E) in relatie tot artikel 3.2a van het Arbobesluit zijn 
onderzocht. Als de alternatieve maatregelen nog niet zijn ingevoerd en dit wel mogelijk zou kunnen 
zijn, ligt toepassing in dat kader voor de hand. Over wijziging van de RI&E en het hierbij behorende 
plan van aanpak – als het een wijziging behelst van staand beleid – dient er overeenstemming te 
zijn met het medezeggenschapsorgaan. Hierbij gaat het om een zogenoemd instemmingsplichtig 
besluit op grond van artikel 27, eerste lid, onderdeel d, van de Wet op de ondernemingsraden. 
Wanneer het gaat om een personeelsvergadering in ondernemingen waarin meer dan 10 maar 
minder dan 50 personen werkzaam zijn en waarvoor geen ondernemingsraad of een 
personeelsvertegenwoordiging is ingesteld, dan betreft het een adviesrecht met betrekking tot de 
wijziging van de RI&E. In het geval dat de alternatieve maatregelen al evident blijken uit de RI&E, 
wordt er geen instemming of advies gevraagd van het medezeggenschapsorgaan. Wanneer blijkt 
dat de alternatieve maatregelen niet in de onderneming kunnen worden toegepast of wanneer er 
geen overeenstemming is met het medezeggenschapsorgaan dient de werkgever het ctb toe te 
passen. 
 
De leden van de SP-fractie lezen dat werknemers die geen CTB kunnen tonen omdat zij niet 
gevaccineerd of genezen zijn, zich voor elke werkdag moeten laten testen. Dit is een (indirecte) 
verplichting om je te laten testen. Zij vragen de regering of de tijd die werknemers nodig hebben 
om zich te laten testen om voor het werk een CTB te verkrijgen valt onder arbeidstijd en of de 
werkgever dan ook loonplichtig is over deze tijd. Zo nee, waarom niet en wat zijn de geschatte 
kosten die werknemers hierdoor moeten maken?  
 
Van werkgever en werknemer mag verwacht worden dat zij in goed overleg afspraken maken zodat 
de werknemer in redelijkheid in de gelegenheid is zich te laten testen. De feitelijke 
omstandigheden bepalen wat in de specifieke situatie als redelijk wordt aangemerkt en tevens voor 
wiens rekening en risico de reiskosten en reistijd komen. Er zijn omstandigheden denkbaar waar 
het voor de werknemer mogelijk en zeker niet bezwaarlijk hoeft te zijn dat testen buiten werktijd 
plaatsvindt. 
 
De leden van de SP vragen de regering of werkgevers, bijvoorbeeld in de horeca, volgens dit 
wetsvoorstel ook verplicht om hun CTB te laten scannen, aangezien zij geen werknemer of 
bezoeker zijn? Ook willen deze leden van de regering weten hoe het zit met eenmanszaken waar 
het bezoek CTB plichtig is. De leden van de SP concluderen dat werknemers met een 
uitzendovereenkomst, 0-urencontract, een tijdelijk contract of een overeenkomst van opdracht het 
eerst met (feitelijk) ontslag zullen worden geconfronteerd als de werkgever het vermoeden krijgt 
dat zij niet gevaccineerd zijn. Hoe voorkomt de minister dat juist werknemers in een onzekere 
positie door ontslag worden geraakt?  
 
83 
 

Tijdens het Kamerdebat van 16 november jl. heb ik uw Kamer toegezegd om binnen enkele weken 
een proces uitgewerkt te hebben waarmee personen die niet gevaccineerd en personen die niet 
getest kunnen worden vanwege medische redenen, een uitzonderings-ctb kunnen ontvangen. Het 
wetsvoorstel 2G creëert een grondslag voor personen die niet gevaccineerd kunnen worden, waar 
48
het amendement Bikker bepaalt dat een uitzonderings-ctb uitgegeven kan worden aan personen 
die vanwege een beperking of ziekte niet getest kunnen worden of als gevolg van een test ernstig 
ontregeld raken. Het precieze proces om een uitzonderings-ctb te kunnen ontvangen zal via een 
ministeriële regeling vorm krijgen. Er worden op dit moment verschillende scenario’s uitgewerkt. Er 
is hiervoor ook een extern adviesbureau ingeschakeld om een wetenschappelijk medisch kader op 
te stellen om vast te kunnen stellen wie in aanmerking komt voor een uitzonderings-ctb. Ook is het 
kabinet met verschillende instanties in gesprek om te verkennen welke partij het meest geschikt is 
om deze groep mensen het beste te helpen. Om de beoordeling op basis van het medisch kader uit 
te voeren zullen ook artsen geworven moeten. Gezien de complexiteit van de beoordeling of 
iemand al dan niet gevaccineerd of getest kan worden, is het belangrijk om een zorgvuldig proces 
in te richten. En dit kost tijd. Daarbij beziet het kabinet welke stappen in dit proces zo snel als 
mogelijk gezet kunnen worden om mensen die daarvoor in aanmerking komen waar mogelijk zo 
spoedig mogelijk te voorzien van een uitzonderings-ctb. De verwachting is dat het nog enkele 
weken zal duren voordat deze uitzonderingsroutes live kunnen gaan. Het kabinet informeert uw 
Kamer hierover zo snel mogelijk. 
 
De leden van de fractie van GroenLinks delen het inzicht van de minister dat dagelijks testen om 
naar werk te kunnen gaan een forse inbreuk is op de persoonlijke levenssfeer en lichamelijk 
integriteit. Daarom vragen voornoemde leden zich af waarom het kabinet geen werk maakt van 
laagdrempelig testen. In plaats van werkgevers verantwoordelijk maken voor het handhaven van 
een CTB, zou de rijksoverheid zelf ook verantwoordelijkheid kunnen nemen en op risicovolle 
werkplekken gratis snelteststraten in te richten. Dan kunnen ook meteen de gevaccineerde 
werknemers laagdrempelig worden getest en wordt het risico op transmissie verder gereduceerd. 
Misschien zou het dan zelfs op basis van vrijwilligheid kunnen en dan hoeft de inbreuk op de 
lichamelijke integriteit en levenssfeer niet van bovenaf te worden opgelegd. Kan de minister hierop 
reflecteren?  
 
Eerder zijn er twee financiële regelingen (preventief testen en symptomatisch testen) beschikbaar 
geweest voor werknemers die niet thuis konden werken en waarbij gezien de aard van de 
werkzaamheden anderhalve meter afstand bewaren lastig was. Werknemers konden door middel 
van een vergoeding zich bij commerciële testaanbieders laten testen.  
Daarnaast was er ondersteuning geregeld voor het opzetten van eigen testcapaciteit met een 
helpdesk, opstartmanagers, toolkits en de site www.werkgeverstesten.nl. Helaas is hier niet veel 
gebruik van gemaakt.  
Vanuit deze eerdere ervaring hebben we gezien dat werkgevers zelf geen testlocaties opbouwen, 
maar gebruik maken van commerciële testlocaties. Vaak zijn deze locaties ook dicht in de buurt 
van de werkgever. 
Daarnaast is een test op de werkvloer pas even veilig als een ctb als iemand pas na uitslag wordt 
toegelaten op de werkvloer, anders kunnen er alsnog positieve personen rondlopen. Het wachten 
op een uitslag op het werk vraagt grote ruimtes met goede ventilatie. Dit maakt het testen bij 
werkgevers minder goed uitvoerbaar. 
 
De leden van de GroenLinks-fractie begrijpen dat het CTB ook wordt ingezet te bescherming van de 
werknemers op de werkvloer. Hiermee ontstaat er wat verwarring over het doel van het 
onderliggende wetsvoorstel. Is het bescherming van werknemers of tegengaan van circulatie? En 
als het ook bescherming van medewerkers is, hoe kan dan de tijdelijkheid worden vastgesteld, 
aangezien dat ook bij lage circulatie bij zou dragen aan bescherming van personen?  
 
De regering benadrukt dat het wetsvoorstel primair is gericht op de bescherming van de 
volksgezondheid. In het licht van het huidige epidemiologische beeld, de vaccinatiegraad en het 
reduceren van de transmissie van het virus SARS-CoV-2 dient de mogelijkheid tot verbrede inzet 
van het ctb er, tezamen met de andere maatregelen, toe de verspreiding van het virus SARS-CoV-2 
zoveel mogelijk te beperken en onderdelen van de samenleving verantwoord geopend te kunnen 
houden. De inzet van een ctb op het werk is dan ook een tijdelijk instrument en vervalt – net als de 
andere maatregelen die zijn opgenomen in hoofdstuk Va Wpg – telkens na ten hoogste drie 
                                                
48
 Kamerstukken II 2020/21, 35807, nr. 12.  
85 
 

maken zich ook zorgen over de ZZP’ers. Zij hebben in beginsel geen enkele bescherming als zij 
geen CTB kunnen overleggen en kunnen mogelijk onmiddellijk hun inkomsten verliezen. Op welke 
wijze wil de minister deze groep extra zekerheid bieden in perioden dat het CTB verplicht wordt op 
de werkvloer?  
 
Per 26 november 2021 geldt het advies om thuis te werken. Indien niet thuisgewerkt kan worden, 
is het van belang de besmettingskans op of tijdens het werk zoveel mogelijk te verkleinen. 
Werkgevers zijn verplicht te zorgen voor een gezonde en veilige werkplek. De overheid bepaalt in 
welke sectoren, arbeidsplaatsen of settings het ctb voor toegang tot de arbeidsplaats verplicht is. 
Indien tot aanwijzing van een bepaald terrein of deel daarvan bij ministeriële regeling wordt 
overgegaan, zal worden bepaald dat de ctb-plicht niet geldt als de werkgever op een andere, in de 
regeling bepaalde wijze kan zorgdragen voor een beschermingsniveau dat vergelijkbaar is met het 
beschikken over een ctb. De ten opzichte van de ctb-plicht alternatieve maatregel wordt van 
overheidswege bepaald. Het is vervolgens aan de werkgever om op basis van de concrete 
omstandigheden te bepalen of hij de van overheidswege bepaalde alternatieve maatregel in zijn 
bedrijfsvoering kan doorvoeren.  
 
Voor alle werknemers, ook zzp’ers, geldt dat het verplicht inzetten van het ctb op de arbeidsplaats 
op grond van dit wetsvoorstel niet betekent dat de werkende die niet gevaccineerd of hersteld is, 
zijn of haar werkzaamheden niet meer zal kunnen verrichten op de arbeidsplaats. Een ctb kan 
immers ook worden verkregen met een negatieve testuitslag.  
  
De leden van de ChristenUnie-fractie lezen dat de regering de inzet van het ctb op de arbeidsplaats 
de meest passende maatregel vindt in de ctb-plichtige sectoren, aangezien daar veel mensen 
samen komen en contact hebben, waardoor vanuit epidemiologisch opzicht sprake is van een 
risicovolle situatie. Deze leden merken echter op dat ook in deze sectoren het mogelijk is om 
alternatieve maatregelen te nemen. Met het oog op subsidiariteit vragen deze leden extra 
onderbouwing waarom het ctb de meest passende maatregel wordt genoemd.  
 
Om de transmissie van het virus op en rondom arbeidsplaatsen te beperken, is naast de algemene 
hygiëne- en gedragsmaatregelen ingezet op testadviezen voor werknemers, verscherpt 
thuiswerkadvies, het mijden van de spits en het in acht nemen van het veiligeafstandsadvies van 
anderhalve meter. De naleving van deze adviezen is zoveel mogelijk bevorderd door 
publiekscommunicatie. In aanvulling daarop is de inzet van het ctb geschikt om de verspreiding 
van het virus op arbeidsplaatsen waar meerdere mensen bij elkaar komen tegen te gaan, 
aangezien met het ctb de kans op transmissie van het virus tussen personen wordt beperkt.  
 
Met het oog op subsidiariteit van het ctb kan bij ministeriële regeling een differentiatie worden 
gemaakt tussen personen, arbeidsplaatsen en werkzaamheden. Ook lokaal maatwerk kan mogelijk 
worden gemaakt. Daar waar bijvoorbeeld op een veilige afstand kan worden gewerkt, zal het ctb 
niet snel gelden. Het ctb kan bijvoorbeeld wel gelden in fabrieksomgevingen, waar geen alternatief 
zoals thuiswerken of de veilige afstand houden mogelijk is en met relatief veel personen binnen 
elkaars ‘ademcirkel’ wordt verbleven. 
 
De leden van de ChristenUnie-fractie zijn het met de regering eens dat de hoge frequentie van 
testen voor een persoon die dit nodig heeft voor een geldig ctb een forse inbreuk betekent op zijn 
recht op lichamelijke integriteit en het recht op eerbiediging van de persoonlijke levenssfeer. Ook 
resulteert het testen voor een geldig ctb tot een indirect onderscheid tussen enerzijds 
gevaccineerde en herstelde en anderzijds geteste personen. De regering ziet dit onderscheid 
gegeven het doel gerechtvaardigd. Is de regering het met de leden van de ChristenUnie-fractie 
eens dat een dergelijke inbreuk op grond- en mensenrechten om een zeer terughoudende 
opstelling van de wetgever vraagt? Kan de regering schetsen in welke gevallen het verplichten van 
werknemers om zich hoogfrequent te laten testen gerechtvaardigd is? Welk gewicht geeft het dat 
gevaccineerde en herstelde personen hier niet mee te maken hebben?  
 
Het gebruik van het ctb op de arbeidsplaats beperkt met name de individuele rechten van 
werknemers die niet zijn gevaccineerd of hersteld van covid-19 en is voor deze groep extra 
belastend. De Afdeling heeft in haar advies uitgesproken dat deze beperking onder bepaalde 
voorwaarden aanvaardbaar is. Daarbij mag bij de beoordeling van de proportionaliteit van het ctb 
een rol spelen dat de beslissing om zich niet te laten vaccineren (voor zover er geen sprake is van 
een medische onmogelijkheid) weliswaar gerespecteerd moet worden, maar tegelijkertijd niet 
geheel vrijblijvend is vanwege de gevolgen daarvan voor anderen en in het bijzonder ook voor de 
87 
 

cruciale beroepen is overwogen. Zo ja, waarom is niet voor een dergelijke uitzondering gekozen? 
Zo nee, wil het kabinet dit alsnog overwegen?  
 
Met dit wetsvoorstel tot wijziging van de Wpg wordt verbrede inzet van het ctb onder 
omstandigheden mogelijk. Het betreft een tijdelijke crisismaatregel, op epidemiologische gronden, 
ter bestrijding van de virusverspreiding. Het wetsvoorstel introduceert zowel een ctb-plicht voor 
toegang tot de arbeidsplaats voor bestaande ctb-plichtige terreinen, als een ‘ctb-plicht, tenzij’ voor 
nieuw aan te wijzen risicovolle situaties op andere terreinen – in beide gevallen slechts als dat bij 
ministeriële regeling wordt bepaald. Het wetsvoorstel bepaalt voor de laatste situatie dat de regels 
niet gelden als de werkgever of degene die bevoegd is tot het toelaten van personen tot de 
arbeidsplaats, op een andere, in de regeling bepaalde wijze zorgdraagt voor een 
beschermingsniveau dat vergelijkbaar is met het beschikken over een ctb. Het alternatieve 
beschermingsniveau volgt rechtstreeks uit de krachtens de Wpg vastgestelde ministeriële regeling, 
vanwege de bestrijding van de virusverspreiding, en niet uit de Arbowet. Het alternatieve 
beschermingsmiddel als zodanig, dat kan worden ingezet in plaats van het ctb, is dus niet ter 
beoordeling van de werkgever: het alternatief wordt aangewezen bij ministeriële regeling onder de 
Wpg. Bij ministeriële regeling kan besloten worden tot uitzonderingen, toegespitst op het concrete 
geval. Er is geen aanleiding gezien om cruciale beroepen in het algemeen op voorhand uit te 
zonderen.   
 
De verruiming van de ctb-plicht naar de arbeidsplaats geldt niet op grond van de Arbowet, maar op 
grond van de Wpg, en wordt gerechtvaardigd vanuit de ernst van de bedreiging van de 
volksgezondheid. De Wpg en de Arbowet zijn niettemin met elkaar verbonden. De Arbowetgeving 
regelt een zorgplicht voor werkgevers ten aanzien van een veilige en gezonde werkomgeving. Dit 
betekent dat elke werkgever een arbobeleid dient op te stellen in samenwerking met de 
vertegenwoordiging van werknemers. Artikel 5, eerste lid, Arbowet bepaalt dat de risico-
inventarisatie en -evaluatie (RI&E) een verplicht onderdeel is van het arbobeleid. In de RI&E staan 
de arbeidsrisico’s en de maatregelen die worden getroffen in relatie tot deze risico’s. Bij het 
bepalen en treffen van de maatregelen is de arbeidshygiënische strategie een belangrijk principe 
(artikel 3, eerste lid, onderdeel b, Arbowet). Onder de arbeidshygiënische strategie wordt verstaan 
de algemeen erkende volgorde van maatregelen om gevaren voor veiligheid en gezondheid weg te 
nemen: bestrijding van gevaren en risico’s bij de bron daarvan, collectieve maatregelen, 
individuele maatregelen en in laatste instantie persoonlijke beschermingsmiddelen. Een maatregel 
verder in de volgorde wordt slechts genomen voor zover een eerder aangewezen maatregel niet 
mogelijk is of niet in redelijkheid kan worden gevergd. 
 
In het tijdelijke artikel 3.2a Arbobesluit zijn aan de werkgever aanvullende eisen gesteld in verband 
met de bestrijding van de covid-19-epidemie. Dit artikel bepaalt dat de werkgever, ter voorkoming 
of beperking van de kans op besmetting van werknemers en derden op arbeidsplaatsen met het 
virus, gelet op hoofdstuk Va Wpg alsmede de stand van de wetenschap en professionele 
dienstverlening, tijdig de daarvoor noodzakelijke maatregelen en voorzieningen treft. Tot de 
noodzakelijke maatregelen en voorzieningen behoren in ieder geval het in acht nemen van 
voldoende hygiënische voorzieningen, het geven van doeltreffende voorlichting en onderricht aan 
werknemers over de bestrijding van het virus SARS-CoV-2 op de arbeidsplaats, en het houden van 
adequaat toezicht op de naleving van de in dit artikel bedoelde noodzakelijke maatregelen en 
voorzieningen. De alternatieve maatregelen, opgenomen in de ministeriële regeling, kunnen 
samenvallen met de maatregelen die de werkgever al vanuit de zorgplicht op grond van de 
Arbowet heeft genomen of moet nemen.  
 
De leden van de ChristenUnie vragen voorts naar de positie van werknemers met een 
oproepcontract en een 0-urencontract. Voor deze groep geldt net als voor andere groepen 
werknemers, dat het arbeidsrechtelijke regime dat op deze specifieke contracten van toepassing is 
en de omstandigheden van het geval de arbeidsrechtelijke gevolgen bepalen. Het beginsel van 
goed werkgeverschap kan er volgens de reguliere jurisprudentie ook toe leiden dat een werkgever 
niet zomaar mag stoppen een werknemer op een oproepcontract op te roepen. De Hoge Raad heeft 
gesteld dat het niet oproepen van een oproepkracht zonder daarvoor een goede reden te hebben in 
strijd is met dat beginsel en dat dit kan leiden tot het toekennen van een loonvordering over de 
niet-opgeroepen uren (Hoge Raad 10 april 2015, ECLI:NL:HR:2015:923, (werknemer/Connexxion 
Openbaar Vervoer N.V.). De invloed van deze uitspraak voor oproepkrachten is niet altijd groot, 
maar met een beroep op deze uitspraak kan de positie van oproepkrachten in de praktijk wel 
verbeteren. 
89 
 

Dit wetsvoorstel heeft als doel het creëren van een veilige werkomgeving. In de wet is het 
momenteel niet geregeld om een toegangsbewijs te krijgen door middel van een onder controle 
afgenomen zelftest. Reden daarvoor is omdat momenteel nog niet gecontroleerd kan worden of 
men ook daadwerkelijk de zelftest bij zichzelf heeft afgenomen bij zichzelf. Momenteel worden er 
drie pilots voorbereid waarbij gekeken wordt naar manieren van begeleid zelftesten die kunnen 
leiden tot een ctb. 
 
De leden van de SGP-fractie vragen de regering uitvoeriger in te gaan op de vraag hoe dit voorstel 
zich verhoudt tot de rechten van de werknemer. Zij vinden de arbeidsrechtelijke consequenties nog 
onvoldoende uitgewerkt. Welke consequenties kan het verplicht stellen van een ctb hebben voor 
werknemers? Gedacht kan worden aan de situatie dat een werknemer geen ctb kan of wil tonen. In 
de MvT is te lezen dat werkgever en werknemer dan samen tot een oplossing moeten komen, maar 
wat als zij er middels gesprekken niet uitkomen? Wie gaat het loon betalen van thuiszittende 
werknemers, die hun arbeid alleen kunnen verrichten op de werkplek en voor wie geen alternatieve 
arbeidsplaats of tijdelijke aanpassing van werkzaamheden mogelijk is? Is de regering het eens met 
de stelling dat door testbereidheid onder goed werknemerschap te scharen, de mogelijkheid wordt 
gecreëerd dat sancties worden gesteld op het niet tonen van een CTB? Dergelijke scenario’s zijn 
onvoldoende doordacht en uitgewerkt in dit voorstel, naar het oordeel van deze leden. Deze leden 
lezen dat de regering beëindiging van de arbeidsovereenkomst als ultimum remedium niet uitsluit, 
maar dat dit afhankelijk is van de omstandigheden. Zij vinden het onwenselijk dat op dit punt 
onvoldoende duidelijk is wat de consequenties zijn van dit voorstel. Kan weigering van het tonen 
van een ctb leiden tot ontslag? Zo ja, onder welke omstandigheden en voorwaarden? De leden van 
de SGP-fractie vragen de regering ook specifiek in te gaan op de gevolgen van dit voorstel voor de 
kwetsbare groepen op de arbeidsmarkt, zoals zzp’ers, uitzendkrachten en laagopgeleiden. Zij 
worden veelal extra hard getroffen door deze maatregelen. Hoe wil de regering tegemoet komen 
aan de nadelige consequenties die zij gaan ondervinden van de invoering van ctb? De leden van de 
SGP-fractie vragen de regering in te gaan op de verplichting tot het volgen van een 
arbeidshygiënische strategie in verhouding tot de proportionaliteit van de voorgestelde 
maatregelen. Hoe hangen deze twee met elkaar samen? Hoe kijkt de regering naar de situatie 
waarin de werkgever zal proberen de voor de werknemers minder ingrijpende maatregelen te 
vervangen door het CTB? Is zij het eens met de stelling dat versterking van de arbeidshygienische 
strategie (d.m.v. minder ingrijpende maatregelen) altijd de voorkeur verdient boven de uitbreiding 
van het CTB? En hoe verhoudt deze verplichting zich tot andere wetgeving? Zijn bedrijven alsnog 
verplicht om de arbeidshygienische strategie geheel te volgen of creëert een verplichting een 
mogelijkheid om de arbeidshygienische strategie te vervangen? Voornoemde leden wijzen erop dat 
werkgevers verplicht zijn arbobeleid op te stellen in samenwerking met de vertegenwoordiging van 
de werknemers. Moet de ondernemingsraad alsnog worden geconsulteerd of kan deze worden 
omzeild? Wordt rekening gehouden met afspraken die werkgevers en werknemers in een sector 
hebben gemaakt? Deze leden zien graag een uitgebreide onderbouwing van dit punt, in relatie tot 
andere wetgeving.  
 
De verruiming van de ctb-plicht naar de arbeidsplaats geldt niet op grond van de Arbowet, maar op 
grond van de Wpg, en wordt gerechtvaardigd vanuit de ernst van de bedreiging van de 
volksgezondheid. De Wpg en Arbowet zijn niettemin met elkaar verbonden. De Arbowetgeving 
regelt een zorgplicht, die inhoudt dat elke werkgever op grond van de Arbowet verplicht is om te 
zorgen voor een gezonde en veilige werkomgeving en een arbobeleid dient op te stellen in 
samenwerking met de vertegenwoordiging van werknemers. Ook de arbeidshygiënische strategie 
blijft met het verruimen van de inzet van het ctb onverminderd van kracht. Het is niet zo dat de 
werkgever die door de overheid wordt verplicht het ctb te gebruiken voor toegang van werknemers 
tot de arbeidsplaats geen andere maatregelen hoeft te nemen vanuit zijn of haar plicht om te 
zorgen voor een veilige en gezonde werkomgeving. Bijvoorbeeld in het geval van werken met 
gevaarlijke stoffen of in een gekoelde ruimte, blijven de noodzakelijke maatregelen voor een 
gezonde en veilige werkomgeving gelden. Het ctb is feitelijk een extra maatregel die daar bovenop 
komt. 
 
De leden van de SGP-fractie vragen voorts of werknemers recht hebben op loon als zij thuis komen 
te zitten als zij geen ctb kunnen tonen en er geen andere oplossingen zijn. Ook vragen zij welke 
arbeidsrechtelijke gevolgen aan de testbereidheid van de werknemer kunnen worden gekoppeld. In 
een eventueel arbeidsrechtelijk geschil oordeelt de rechter uiteindelijk op basis van de feiten en 
omstandigheden van het geval. Wel kan er in algemene zin op worden gewezen dat als de 
werknemer geen ctb kan of wil tonen, van de werkgever een vergaande inspanning verwacht 
worden om tot een oplossing te komen. Dat kan bijvoorbeeld zijn de arbeid op een alternatieve 
91 
 

minder dan 50 personen werkzaam zijn en waarvoor geen ondernemingsraad of een 
personeelsvertegenwoordiging is ingesteld, dan betreft het een adviesrecht met betrekking tot de 
wijziging van de RI&E. In het geval dat de alternatieve maatregelen al evident blijken uit de RI&E, 
wordt er geen instemming of advies gevraagd van het medezeggenschapsorgaan. Wanneer blijkt 
dat de alternatieve maatregelen niet in de onderneming kunnen worden toegepast of wanneer er 
geen overeenstemming is met het medezeggenschapsorgaan dient de werkgever het ctb toe te 
passen. 
Als werkgevers(organisaties) en werknemersorganisaties reeds afspraken met elkaar gemaakt 
hebben, bijvoorbeeld in een cao, dan gelden deze afspraken voor zover zij niet in strijd zijn met 
(nieuwe) wetgeving. Wetgeving gaat in beginsel voor op cao-afspraken, dus waar eventuele strijd 
ontstaat, prevaleert de wetgeving. 
 
Voor mensen die om medische redenen zich niet kunnen laten vaccineren brengt dit wetsvoorstel 
grote gevolgen met zich mee, zo stelt het lid Omtzigt. Is de regering bereid om deze mensen, na 
een vaststelling door een arts, een ctb-bewijs te verschaffen of op andere manier tegemoet te 
komen?  
 
Tijdens het Kamerdebat van 16 november jl. heb ik uw Kamer toegezegd om binnen enkele weken 
een proces uitgewerkt te hebben waarmee personen die niet gevaccineerd en personen die niet 
getest kunnen worden vanwege medische redenen, een uitzonderings-ctb kunnen ontvangen. Het 
wetsvoorstel 2G creëert een grondslag voor personen die niet gevaccineerd kunnen worden, waar 
51
het amendement Bikker bepaalt dat een uitzonderings-ctb uitgegeven kan worden aan personen 
die vanwege een beperking of ziekte niet getest kunnen worden of als gevolg van een test ernstig 
ontregeld raken. Het precieze proces om een uitzonderings-ctb te kunnen ontvangen zal via een 
ministeriële regeling vorm krijgen. Er worden op dit moment verschillende scenario’s uitgewerkt. Er 
is hiervoor ook een extern adviesbureau ingeschakeld om een wetenschappelijk medisch kader op 
te stellen om vast te kunnen stellen wie in aanmerking komt voor een uitzonderings-ctb. Ook is het 
kabinet met verschillende instanties in gesprek om te verkennen welke partij het meest geschikt is 
om deze groep mensen het beste te helpen. Om de beoordeling op basis van het medisch kader uit 
te voeren zullen ook artsen geworven moeten. Gezien de complexiteit van de beoordeling of 
iemand al dan niet gevaccineerd of getest kan worden, is het belangrijk om een zorgvuldig proces 
in te richten. En dit kost tijd. Daarbij beziet het kabinet welke stappen in dit proces zo snel als 
mogelijk gezet kunnen worden om mensen die daarvoor in aanmerking komen waar mogelijk zo 
spoedig mogelijk te voorzien van een uitzonderings-ctb. De verwachting is dat het nog enkele 
weken zal duren voordat deze uitzonderingsroutes live kunnen gaan. Het kabinet informeert uw 
Kamer hierover zo snel mogelijk. 
 
Het Lid Omtzigt merkt op dat hij zelden zo’n lang en vaag verhaal gelezen heeft over de gevolgen 
voor de arbeidsovereenkomst. Ongetwijfeld zullen arbeidsrechtjuristen hier veel werk aan hebben, 
maar dat kan nooit de bedoeling zijn? Wanneer is een werkgever nu verplicht een alternatieve 
werkplek te bieden als iemand geen ctb heeft en wanneer niet? En mag een werkgever van een 
sollicitant vragen of hij gevaccineerd is en zich dus niet elke dag hoeft laten te testen? En mag een 
werkgever controleren of medewerkers gevaccineerd zijn en dat in de systemen opslaan zodat die 
werknemers niet elke morgen hun ctb bewijs hoeven te scannen? Het lid Omtzigt merkt op dat hier 
alle opties besproken worden maar dat er werkelijk geen touw aan vast te knopen is wat de 
rechten zijn van een zzp’er die geen ctb heeft en daardoor zijn klus niet kan doen: wie moet nu wie 
onder welke omstandigheden schadevergoeding gaan betalen?  
 
Als iemand geen ctb kan of wil tonen, dan wordt van de werkgever en de werknemer verwacht dat 
zij gezamenlijk tot een passende oplossing komen. In dat kader zal eerst moeten worden bezien of 
de werknemer zijn werkzaamheden in aangepaste vorm kan verrichten, bijvoorbeeld op een 
alternatieve werkplek. Is dat niet mogelijk, dan moet worden bekeken of het verrichten van andere 
passende werkzaamheden mogelijk is. Een werkgever mag aan een sollicitant, net als aan een 
werknemer, vragen of hij gevaccineerd is, maar het staat diegene uitdrukkelijk vrij niet te 
antwoorden. Registratie van gegevens hierover door de werkgever is op grond van de 
privacyregelgeving niet toegestaan. Het heeft bovendien ook geen zin om die gegevens te 
registeren om er zo voor te zorgen dat werknemers niet elke dag hun ctb hoeven te tonen. Bij 
controle van het ctb door de werkgever is immers niet zichtbaar of de werknemer is gevaccineerd, 
is hersteld of is getest. Voorts vraagt het lid naar de positie van de zelfstandige. Net als in de 
                                                
51
 Kamerstukken II 2020/21, 35807, nr. 12.  
93 
 

4. TOEZICHT EN HANDHAVING  
 
De leden van de VVD-fractie lezen dat toezicht en handhaving op een besloten plaats waar een 
beroep of bedrijf wordt uitgeoefend, wordt uitgevoerd door of namens de minister van VWS. Door 
wie wordt dat dan uitgevoerd? In de ministeriële regeling wordt toegelicht op welke wijze toezicht 
en handhaving wordt vormgegeven. Waarom kan daarover nu niet al duidelijkheid over gegeven 
worden. In hoeverre is het ook mogelijk om naast bijvoorbeeld de aanwijzing en de last onder 
dwangsom over te gaan tot de sluiting?  
 
Indien de ctb-plicht wordt ingevoerd op besloten plaatsen waar een beroep of bedrijf wordt 
uitgeoefend dan is de minister van VWS bevoegd om handhavend op te treden. De minister van 
VWS kan, naast de reeds in de wet opgenomen toezichthouders (artikel 64 Wpg) hierbij 
toezichthouders aanwijzen die toezicht houden op de naleving van de ctb-plicht. De handhaving 
kan door de minister van VWS aan deze toezichthouder worden gemandateerd. Indien bij 
ministeriële regeling sectoren worden aangewezen waardoor er ook een ctb-plicht gaat gelden op 
plaatsen waar de minister van VWS bevoegd is zal ook inzichtelijk worden gemaakt welke 
landelijke toezichthouders toezicht gaan houden op de naleving.  
 
Naast de aanwijzing en de last onder dwangsom is het ook mogelijk om een last onder 
bestuursdwang op te leggen. Zie artikel 58u Wpg en de wijziging daarvan in artikel I, onderdeel H, 
van het wetsvoorstel. Deze last kan bijvoorbeeld inhouden dat de locatie waar de overtreding is 
geconstateerd gesloten wordt en gesloten blijft voor publiek. 
 
De betreffende leden vragen voorts in hoeverre de handhavingscapaciteit bij de gemeente en 
politie voldoende beschikbaar is? Hoe worden daarbij prioriteiten gesteld en keuzes gemaakt als 
gekeken wordt naar het steeds breder wordende palet van instrumenten in het kader van de 
bestrijding van corona? Is er voldoende geld beschikbaar bij gemeenten om hun handhavende taak 
uit te kunnen voeren?  
 
Vanuit het kabinet waarderen we het harde en zware werk dat de politie, toezichthouders en boa’s 
dag in dag uit –soms onder grote druk- leveren enorm. Voor het toezicht en de handhaving geldt 
dat we kijken naar het totaalpakket aan maatregelen dat we nodig achten om het virus eronder te 
krijgen. Daarbij is het inderdaad zo dat er een grens is aan de capaciteit van de politie en de 
toezichthouders. Het is aan de lokale driehoek van officier van justitie, burgemeester en politiechef 
om de inzet te prioriteren en het kabinet heeft er alle vertrouwen in dat zij doen wat nodig is om 
toe te zien op de naleving van de maatregelen die nodig zijn om samen het virus eronder te krijgen 
en waar aan de orde, ook strafrechtelijk op te treden. 
 
De leden van de VVD-fractie lezen dat voor degene die verplicht is het ctb te tonen en daarbij niet 
op de juiste manier de middelen gebruikt, zoals artikel 58re, eerste en achtste lid, onderdeel d, 
Wpg voorschrijft, bedraagt de boete ten hoogste € 95. Geldt dit in alle gevallen waar een individu 
geen geldig CTB kan tonen? En hoe vaak is een dergelijke boete in de afgelopen tijd uitgedeeld?  
 
De boete van € 95 kan inderdaad ook toegepast gaan worden in situaties waarbij een individu geen 
geldig ctb toont. Bijvoorbeeld omdat een valse QR-code wordt getoond of omdat men zich op 
andere wijze toegang verschaft tot de activiteit of voorziening (bijvoorbeeld door het gebruik van 
een nooduitgang). Ook indien een persoon niet beschikt over een geldig ctb, niet gecontroleerd 
wordt door de ondernemer en de ctb-plichtige locatie betreedt, kan deze boete worden opgelegd. 
Het primaat van het toezicht en de handhaving op de desbetreffende regels ligt nu nog in de 
bestuursrechtelijke handhaving, die zich richt op de beheerder van de locatie of de organisator van 
het evenement die door de huidige koppeling van het ctb aan een ministeriële regeling op grond 
van de artikelen 58h of 58i Wpg normadressaat is. Voor de aangegeven gedragingen zijn nu geen 
strafrechtelijke boetes opgelegd. 
 
Naast het opleggen van een boete van € 95 wegens het onjuist gebruiken van de voorgeschreven 
middelen is het onder omstandigheden overigens mogelijk om personen te vervolgen op basis van 
valsheid in geschrifte (artikel 225 e.v. Wetboek van Strafrecht). Vervolging op basis van valsheid in 
geschrifte kan zich met name voordoen in situaties waarbij er (stelselmatig en) opzettelijk gebruik 
wordt gemaakt van valse QR-codes.  
 
  
95 
 

Net als bij het toezicht en de handhaving van de overige coronamaatregelen staat ook bij het 
onderhavige wetsvoorstel de naleving voorop. Dit betekent dat allereerst van de werknemer of 
bezoeker verwacht wordt dat deze persoon een geldig ctb toont en het aan de werkgever of 
degene die bevoegd is om personen toe te laten tot de arbeidsplaats om hierop te controleren. De 
regering gaat hierbij in overleg met de koepelorganisaties om eventuele knelpunten bij de 
invoering van een ctb te bespreken en waar mogelijk behulpzaam te zijn bij het vinden van 
oplossingen. Pas daarna is er een rol voor toezicht en handhaving, dat is namelijk het sluitstuk.  
 
Strafrechtelijke sanctionering zal naar verwachting slechts zeer incidenteel plaatsvinden en beperkt 
blijven tot situaties waarbij, ondanks de inzet van één of meerdere van de reeds genoemde 
instrumenten, de overtreding blijft voortduren. Het is aan het openbaar ministerie om te bepalen 
wanneer het al dan niet overgaat tot vervolging en aan het openbaar ministerie en de strafrechter 
om te bepalen wanneer zij strafrechtelijk sanctioneren. 
 
De leden van de SP-fractie constateren dat de handhaving van de CTB-plicht voor bezoekers op dit 
moment al zeer te wensen over laat. Het RIVM stelde eerder vast dat slechts in één op de drie 
situaties het CTB in combinatie met het ID-bewijs gecontroleerd wordt. Met het uitbreiden van  de 
CTB-plicht naar de werkvloer – en mogelijk ook naar het onderwijs – vraagt dit aanzienlijk meer 
controle én handhaving. Kan de regering toelichten hoe haalbaar en reëel het is dat er 
daadwerkelijk goed toezicht en handhaving kan plaatsvinden op het CTB? Wat zijn de gevolgen 
voor de CTB-plicht als handhaving niet, nauwelijks of te weinig plaatsvindt? En wat doet dat 
vervolgens voor de inzet van het instrument?  
 
Vanuit het kabinet waarderen we het harde en zware werk dat de politie, toezichthouders en boa’s 
dag in dag uit –soms onder grote druk- leveren enorm. Voor het toezicht en de handhaving geldt 
dat we kijken naar het totaalpakket aan maatregelen dat we nodig achten om het virus eronder te 
krijgen. Daarbij is het inderdaad zo dat er een grens is aan de capaciteit van de politie en de 
toezichthouders. Het is aan de lokale driehoek van officier van justitie, burgemeester en politiechef 
om de inzet te prioriteren en het kabinet heeft er alle vertrouwen in dat zij doen wat nodig is om 
toe te zien op de naleving van de maatregelen die nodig zijn om samen het virus eronder te krijgen 
en waar aan de orde, ook strafrechtelijk op te treden. 
 
Net als bij het toezicht en de handhaving van de overige coronamaatregelen staat ook bij het 
onderhavige wetsvoorstel de naleving voorop. Dit betekent dat allereerst van de werknemer of 
bezoeker verwacht wordt dat deze persoon een geldig ctb toont en het aan de werkgever of 
degene die bevoegd is om personen toe te laten tot de arbeidsplaats om hierop te controleren. De 
regering gaat hierbij in overleg met de koepelorganisaties om eventuele knelpunten bij de 
invoering van een ctb te bespreken en waar mogelijk behulpzaam te zijn bij het vinden van 
oplossingen. Pas daarna is er een rol voor toezicht en handhaving, dat is namelijk het sluitstuk. 
Zoals geldt voor alle maatregelen maken we samen met het Veiligheidsberaad afspraken over hoe 
toe te zien en te handhaven. 
 
Met deze systematiek wordt er op een zo efficiënt mogelijke wijze, goed toezicht gehouden en 
gehandhaafd. De naleving van de ctb-plicht is van belang in die gevallen waarin bij ministeriële 
regeling is bepaald dat zij geldt. Het is daarom van belang dat waar naleving niet vanzelf gaat, 
wordt voorzien in adequaat toezicht en adequate handhaving. Overigens wordt opgemerkt dat dit 
niet eigen is aan ctb’s of zelfs aan coronamaatregelen. Voor alle regels in ons land – of het nu 
verkeers-, milieu- of coronamaatregelen zijn – is van belang dat mensen ze naleven in het 
algemeen belang dat met die regels is gediend. 100%-controles worden ook dan niet nagestreefd, 
dat kan ook niet en dat moeten we ook niet willen doen. 
 
De leden van de SP-fractie vragen voorts of het kabinet erkent dat omdat er sprake zal zijn van 
3G-beleid dat een werkgever iedere dag opnieuw alle CTB’s van alle werknemers opnieuw zal 
moeten controleren, aangezien hij niet kan weten wie van de werknemer een CTB heeft verkregen 
op basis van een negatief testresultaat? Denkt het kabinet dat werkgevers dit ook daadwerkelijk 
gaan doen?  
 
De invoering van de ctb-plicht voor toegang tot de arbeidsplaats heeft tot gevolg dat de werkgever 
het ctb dient te controleren van eenieder die in het kader van een beroep of bedrijf, als vrijwilliger 
of als bezoeker toegang wenst tot de arbeidsplaats. De werkgever zal deze controle dagelijks 
moeten uitvoeren. Daarbij speelt mede een rol dat met het oog op de bescherming van 
persoonsgegevens, het wetsvoorstel geen grondslag biedt om bij het lezen van het ctb (bijzondere) 
97 
 

 
De verantwoordelijkheid voor toezicht en handhaving is afhankelijk van de plaats waar de ctb-
plicht geldt. Indien de ctb-plicht geldt op openbare, publieke of besloten plaatsen, waar geen 
beroep of bedrijf wordt uitgeoefend, dan is de burgemeester bevoegd om handhavend op te 
treden. Op dit moment geldt voor de reeds in de wet opgenomen ctb-plichtige sectoren een ctb-
plicht voor bezoekers. Deze sectoren betreffen publieke plaatsen waar de gemeentelijke 
ambtenaren reeds toezicht houden. De gemeentelijke toezichthouders zijn dadelijk ook belast met 
toezicht op de verplichting dat de werkgever de werknemers controleert die op de publieke 
plaatsen in deze sectoren werkzaam zijn. Indien de ctb-plicht wordt ingevoerd op besloten plaatsen 
waar een beroep of bedrijf wordt uitgeoefend dan is de minister van VWS bevoegd om handhavend 
op te treden. De minister van VWS kan, naast de reeds in de wet opgenomen toezichthouders 
(artikel 64 Wpg) hierbij toezichthouders aanwijzen die toezicht houden op de naleving van de ctb-
plicht. De handhaving kan door de minister van VWS aan deze toezichthouder worden 
gemandateerd. Indien bij ministeriële regeling sectoren worden aangewezen waardoor er ook een 
ctb-plicht gaat gelden op plaatsen waar de minister van VWS bevoegd is zal ook inzichtelijk worden 
gemaakt welke landelijke toezichthouders toezicht gaan houden op de naleving.  
 
Bij de voorbereiding van het wetsvoorstel zijn zowel de VNG als het Veiligheidsberaad 
geconsulteerd. Zoals weergegeven in paragraaf 7.9 van de memorie van toelichting geeft de VNG 
aan de extra handhavingstaak in het verlengde te zien van de huidige reikwijdte die ziet op ctb’s 
op het terrein van cultuur, evenementen, georganiseerde jeugdactiviteiten, horeca en sport. In zijn 
reactie geeft de VNG verder aan het eens te zijn met het wetsvoorstel op het punt dat handhavers 
een medewerker na aanvang van een dienst kunnen bevragen of de werkgever het ctb heeft 
gecontroleerd en handhavers niet zelf het ctb hoeven te scannen. De VNG geeft aan dat er geen 
capaciteit beschikbaar is voor toezicht en handhaving op het moment dat de CTB-plicht wordt 
uitgebreid naar niet-essentiële detailhandel en niet-essentiële dienstverlening. De VNG stelt voor 
om in deze situatie op basis van risicogerichte handhaving signalen over de naleving van de ctb-
plicht met de rijksoverheid en lokaal met brancheorganisaties te delen. Mede op basis van deze 
signalen kan de rijksoverheid aan ondernemers, klanten en brancheorganisaties duidelijk maken in 
hoeverre deze sectoren open kunnen blijven.  
 
Negentien van de vijfentwintig veiligheidsregio’s hebben – separaat en gebundeld door het 
Veiligheidsberaad – op het wetsvoorstel gereageerd. Enkele veiligheidsregio’s vragen aandacht 
voor specifieke toezichts- en handhavingskwesties, zoals de beschikbare capaciteit en de uitvoering 
van de controles. Gelet op de grote diversiteit aan reacties vanuit de verschillende 
veiligheidsregio’s wordt voor het overige verwezen naar paragraaf 7.8 van de memorie van 
toelichting bij het wetsvoorstel. 
 
Het kabinet heeft daarbij de veiligheidsregio’s voor de periode vanaf dat de ctb-plicht in ging tot 
einde van het jaar € 45 miljoen ter beschikking gesteld om de naleving van het ctb te bevorderen. 
Vooralsnog zijn er geen indicaties dat dit bedrag ontoereikend is. 
 
De regering geeft de werkgever de taak om het ctb te controleren. Welke gevolgen verwacht de 
regering voor de verhoudingen op de werkvloer, zo vragen de leden van de ChristenUnie-fractie.  
 
Alleen indien vanuit epidemiologisch oogpunt inzet van het ctb op een bepaald terrein op de 
arbeidsplaats noodzakelijk is, zal daartoe steeds van overheidswege bij ministeriële regeling een 
verplichting worden ingevoerd. Dit geldt zowel voor de bestaande ctb-plichtige sectoren als voor de 
andere, bij ministeriële regeling aan te wijzen sectoren. Het wetsvoorstel bepaalt voor de laatste 
situatie dat de regels niet gelden als de werkgever of degene die bevoegd is tot het toelaten van 
personen tot de arbeidsplaats, op een andere, in de regeling bepaalde wijze zorgdraagt voor een 
beschermingsniveau dat vergelijkbaar is met het beschikken over een ctb. Ook dat alternatieve 
beschermingsniveau volgt rechtstreeks uit de Wpg en is dus niet ter beoordeling van de werkgever. 
Het alternatief wordt namelijk aangewezen bij ministeriële regeling onder de Wpg. Juist door het 
verplichte karakter van deze maatregelen beoogt de regering, overeenkomstig het advies van de 
Afdeling, conflicten tussen werkgever en werknemer op de werkvloer over de invoering van de ctb-
plicht dan wel de alternatieve maatregelen zoveel mogelijk te voorkomen.  
 
Van werkgever en werknemer mag verwacht worden dat zij in goed overleg bij de uitvoering van 
de verplichtingen die uit deze wet voortvloeien, rekening houden met elkaars redelijke belangen. 
De wetgeving is zo ingeregeld dat uniformiteit van de toepassing van de regeling bijdraagt aan de 
rechtszekerheid voor de praktijk. 
99 
 

beroep of bedrijf wordt uitgeoefend dan is de minister van VWS bevoegd om handhavend op te 
treden. De minister van VWS kan, naast de reeds in de wet opgenomen toezichthouders (artikel 64 
Wpg) hierbij toezichthouders aanwijzen die toezicht houden op de naleving van de ctb-plicht. De 
handhaving kan door de minister van VWS aan deze toezichthouder worden gemandateerd. Indien 
bij ministeriële regeling sectoren worden aangewezen waardoor er ook een ctb-plicht gaat gelden 
op plaatsen waar de minister van VWS bevoegd is zal ook inzichtelijk worden gemaakt welke 
landelijke toezichthouders toezicht gaan houden op de naleving. 
Bij een ‘exces’ kan bijvoorbeeld worden gedacht aan het stelselmatig niet naleven van de ctb-plicht 
door een ondernemer. 
 
De leden van de DENK-fractie merken op dat in het wetsvoorstel staat: ‘’Op het moment dat de 
verplichting om op een besloten plaats waar een beroep of bedrijf wordt uitgeoefend in een 
ministeriële regeling wordt geactiveerd, zal in de toelichting bij de ministeriële regeling worden 
toegelicht op welke wijze de toezicht en handhaving wordt vormgegeven.’’ Zij vragen of de 
regering deze informatie nog voor de behandeling van de wet met de Kamer kan delen.  
Indien de ctb-plicht wordt ingevoerd op besloten plaatsen waar een beroep of bedrijf wordt 
uitgeoefend dan is de minister van VWS bevoegd om handhavend op te treden. De minister van 
VWS kan, naast de reeds in de wet opgenomen toezichthouders (artikel 64 Wpg) hierbij 
toezichthouders aanwijzen die toezicht houden op de naleving van de ctb-plicht. De handhaving 
kan door de minister van VWS aan deze toezichthouder worden gemandateerd. Indien bij 
ministeriële regeling sectoren worden aangewezen waardoor er ook een ctb-plicht gaat gelden op 
plaatsen waar de minister van VWS bevoegd is zal ook inzichtelijk worden gemaakt welke 
landelijke toezichthouders toezicht gaan houden op de naleving.  
 
De leden van de DENK-fractie verwijzen naar de passage uit de memorie van toelichting waarin 
staat: ‘’Ook is strafrechtelijke sanctionering mogelijk. Dit bestaat uit hechtenis van ten hoogste 
zeven dagen of geldboete van de eerste categorie (ten hoogste € 435, bij rechtspersonen ten 
hoogste € 4.350).’’ Deze leden vragen op welke gronden de hoogte van de boete is bepaald en 
hoeveel de boete in de praktijk zal bedragen voor het op de werkvloer komen zonder QR-code. Ook 
vragen zij of de boete hetzelfde zal zijn als het overtreden van andere coronamaatregelen van €95 
en indien hiervan af wordt geweken, waarom. Betekent het dat als de boete voor overtreding 
boven de € 130 ligt dat men hiervoor een strafblad krijgt en zo ja, hoe verhoudt dit zich in het 
kader van proportionaliteit, zo vragen deze leden.  
Voor de maximale hoogte van de boete is aangesloten bij de bestaande systematiek binnen de 
Twm waarbij vergelijkbare overtredingen dezelfde maximale strafmaat kennen. De exacte hoogte 
van de boete bij een overtreding wordt bepaald door het Openbaar Ministerie en uiteindelijk de 
rechter, die bij het bepalen van de hoogte van de boete ook de proportionaliteit in acht nemen. 
Indien een boete hoger is dan € 130 dan volgt een aantekening in de justitiële documentatie.  
Voor een aantal specifieke overtredingen heeft de wetgever bepaald dat de boete altijd € 95 
bedraagt. De boete van € 95 wordt toegepast in situaties waarbij een individu geen geldig ctb 
toont of niet op de juiste wijze de middelen gebruikt, zoals de CoronaCheck-app. Bijvoorbeeld 
omdat een valse QR-code wordt getoond of omdat men op andere wijze zich toegang verschaft tot 
de activiteit of voorziening (bijvoorbeeld door het gebruik van een nooduitgang). Ook indien een 
persoon niet beschikt over een geldig ctb, niet gecontroleerd wordt door de ondernemer en de ctb-
plichtige locatie betreedt, kan deze boete worden opgelegd. 
 
De leden van de DENK-fractie vragen of het klopt het dat het hier gaat om een vervangende 
hechtenis die alleen van kracht is als iemand de boete niet kan of wil betalen, of de hechtenis kan 
worden opgelegd zonder de boete en zo ja, in welke gevallen. Tevens vragen deze leden hoe dit 
zich verhoudt tot het uitgangspunt van de proportionaliteit dat je voor een QR-code de gevangenis 
in kunt belanden?  
Nee, de maximale zeven dagen hechtenis waarvan in artikel 68bis, eerste lid, aanhef, Wpg sprake 
is, zijn een zelfstandige straf en geen vervangende hechtenis. Ook hiervoor is aangesloten bij de 
bestaande systematiek binnen de Twm. Bij oplegging van een geldboete door de strafrechter wordt 
wel vervangende hechtenis opgelegd (artikel 24c van het Wetboek van Strafrecht).  
101 
 

de arbeid op een alternatieve arbeidsplaats te laten uitvoeren, of andere gezien de 
omstandigheden binnen de onderneming van de werkgever beschikbare passende werkzaamheden 
(een tijdelijke functiewijziging) aanbieden. In het kader van goed werknemerschap wordt 
vervolgens van de werknemer verlangd deze in redelijkheid gegeven instructies op te volgen. 
Slagen zij er niet in om de werknemer de werkzaamheden in aangepaste vorm te laten uitvoeren of 
om de werknemer andere passende werkzaamheden te laten verrichten, dan geldt in beginsel, op 
basis van de hoofdregel in de wet, dat de werknemer recht op loon behoudt. Daarbij moet worden 
bedacht dat het niet in alle gevallen zo is dat de werknemer zijn recht op loon behoudt. 
Omstandigheden die hierbij bepalend kunnen zijn is de vraag welke testmogelijkheden de 
werknemer heeft in combinatie met de bereidheid van de werkgever daarover afspraken te maken 
met de werknemer. Wanneer de werknemer bij voortduren zonder geldige reden onbereid blijft zich 
te laten testen, dan is voorstelbaar dat deze situatie ertoe kan leiden dat de rechter dit eerder in 
de risicosfeer van de werknemer legt. Het is aan de werknemer om nader toe te lichten dat hij 
weliswaar bereid was zich te laten testen, maar daartoe niet in staat is geweest. 
 
De leden van de DENK-fractie vragen verder wat geldige redenen zijn om niet een QR-pas te 
behalen.  
 
Tijdens het Kamerdebat van 16 november jl. heb ik uw Kamer toegezegd om binnen enkele weken 
een proces uitgewerkt te hebben waarmee personen die niet gevaccineerd en personen die niet 
getest kunnen worden vanwege medische redenen, een uitzonderings-ctb kunnen ontvangen. Het 
wetsvoorstel 2G creëert een grondslag voor personen die niet gevaccineerd kunnen worden, waar 
52
het amendement Bikker bepaalt dat een uitzonderings-ctb uitgegeven kan worden aan personen 
die vanwege een beperking of ziekte niet getest kunnen worden of als gevolg van een test ernstig 
ontregeld raken. Het precieze proces om een uitzonderings-ctb te kunnen ontvangen zal via een 
ministeriële regeling vorm krijgen. Er worden op dit moment verschillende scenario’s uitgewerkt. Er 
is hiervoor ook een extern adviesbureau ingeschakeld om een wetenschappelijk medisch kader op 
te stellen om vast te kunnen stellen wie in aanmerking komt voor een uitzonderings-ctb. Ook is het 
kabinet met verschillende instanties in gesprek om te verkennen welke partij het meest geschikt is 
om deze groep mensen het beste te helpen. Om de beoordeling op basis van het medisch kader uit 
te voeren zullen ook artsen geworven moeten. Gezien de complexiteit van de beoordeling of 
iemand al dan niet gevaccineerd of getest kan worden, is het belangrijk om een zorgvuldig proces 
in te richten. En dit kost tijd. Daarbij beziet het kabinet welke stappen in dit proces zo snel als 
mogelijk gezet kunnen worden om mensen die daarvoor in aanmerking komen waar mogelijk zo 
spoedig mogelijk te voorzien van een uitzonderings-ctb. De verwachting is dat het nog enkele 
weken zal duren voordat deze uitzonderingsroutes live kunnen gaan. Het kabinet informeert uw 
Kamer hierover zo snel mogelijk. 
 
Voorts vragen de leden van de DENK-fractie naar de situatie dat iemand op woensdag 12 uur per 
dag werkt en zodoende geen tijd heeft om tijdig langs een teststraat te gaan voor donderdag. Is 
dat dan een geldige reden om de volgende dag loon in te houden, zo vragen zij. Ook vragen deze 
leden of het niet tijdig kunnen maken van een testafspraak omdat er geen ruimte meer is bij een 
testlocatie in de buurt, een reden is om loon in te houden.  
 
Van werkgever en werknemer mag verwacht worden dat zij in goed overleg afspraken maken zodat 
de werknemer in redelijkheid in de gelegenheid is zich tijdig te laten testen. De werkgever dient 
daarbij rekening te houden met de belangen van de werknemer. De feitelijke omstandigheden 
bepalen wat in de specifieke situatie als redelijk wordt aangemerkt en tevens voor wiens rekening 
en risico de reiskosten komen. Er zijn omstandigheden denkbaar waar het voor de werknemer 
mogelijk en zeker niet bezwaarlijk hoeft te zijn dat testen buiten werktijd plaatsvindt. Het is ook 
mogelijk dat een rechter van de werknemer verwacht in dat geval ook rekening te houden met de 
belangen van de werkgever en buiten werktijd te testen. Indien de werknemer daartoe zonder 
geldige reden niet bereid is, zou dat van invloed kunnen zijn op de loonaanspraak.  
 
                                                
52
 Kamerstukken II 2020/21, 35807, nr. 12.  
103 
 

Als het wetsvoorstel kracht van wet krijgt en op basis daarvan een ministeriële regeling tot stand 
wordt gebracht, laten zich rechtszaken denken over die ministeriële regeling zelf (dus meer op 
principieel niveau) en over handhaving (bestuurs- en strafrechtelijk). Dat type zaken is niet nieuw 
voor coronamaatregelen. Op basis van de eerdere ervaring is er geen reden te veronderstellen dat 
zij zullen leiden tot de door deze leden geschetste problematiek. Wij merken hierbij op dat de 
rechtspraak tijdens de epidemie heeft doorgedraaid. Gerechten, gerechtsgebouwen en rechtszaken 
zijn op grond van de Twm uitgezonderd geweest van maatregelen die dat verhinderen en dat wordt 
ook nu voorgesteld (artikel 58ra, elfde lid, onder e, Wpg). Al in april 2020 zijn in de Tijdelijke wet 
COVID-19 Justitie en Veiligheid praktische voorzieningen getroffen om de behandeling van zaken te 
laten voortgaan. De Raad voor de rechtspraak en de gerechten hebben bovendien een aanpak 
ontwikkeld voor het wegwerken van achterstanden en om de gevolgen van de coronacrisis zoveel 
mogelijk te beperken. Ook het Openbaar Ministerie draagt bij aan het terugdringen van de 
achterstanden. 
Nieuw met dit voorstel zijn mogelijke zaken over arbeidsrecht. In dat kader wordt opgemerkt dat 
het oorspronkelijke wetsvoorstel, in het bijzonder de regeling voor niet ctb-plichtige sectoren, 
volgens de Afdeling veel complicaties kende, conflictopwekkende gevolgen kon hebben en 
werkgevers in een lastige positie kon brengen. De Afdeling droeg een alternatief aan en de 
53
regering heeft dat onverkort gevolgd. In het licht van hetgeen hierboven vooropgesteld is, is de 
verwachting dat dit het aantal rechtszaken aanzienlijk wordt verminderd. 
De Raad voor de rechtspraak heeft ten slotte in zijn consultatiereactie aangegeven dat hij verwacht 
dat dit wetsvoorstel (en het wetsvoorstel over ‘2G’) consequenties heeft voor de rechtspraak. Op 
dit moment is volgens de Raad voor de rechtspraak echter niet in te schatten tot hoeveel zaken de 
wetsvoorstellen zullen leiden. Dat standpunt worden onderschreven, alleen al omdat het van de 
concrete inzet zal afhangen welke reikwijdte de nieuwe ctb-regels in concreto hebben (bijvoorbeeld 
in welke gevallen zij zullen gelden en wat de alternatieven zijn). De Raad voor de rechtspraak 
merkte op dat mochten de wetsvoorstellen tot een aanzienlijke toename van de werklast van de 
gerechten leiden, hij daarover graag het gesprek aangaat met het Ministerie van Justitie en 
Veiligheid. Dit is in de reactie bevestigd. 
 
Kan de regering ingaan hoe toezicht en handhaving zal geschieden in bedrijfsverzamelgebouwen 
waarin veel bedrijven gevestigd zijn en samen gebruik maken van bepaalde voorzieningen, zo 
vraagt het lid Omtzigt?  
 
De ctb-plicht kan zich richten tot de werkgever dan wel degene die bevoegd is om personen toe te 
laten tot de arbeidsplaats en is in beginsel van toepassing op eenieder die toegang wil tot de 
arbeidsplaats. Afhankelijk van de specifieke situatie van het geval zal bij een 
bedrijfsverzamelgebouw die geheel of gedeeltelijk bestaat uit arbeidsplaatsen waar een ctb-plicht 
geldt beoordeeld moeten worden of de norm zich richt tot de werkgever of degene die bevoegd is 
om personen toe te laten tot de arbeidsplaats. 
 
Verder heeft het lid Omtzigt een vraag over het voorstel om een QR-code slechts negen maanden 
geldig te laten zijn. Is Nederland van plan dat ook in te voeren? en heeft iedereen dan ruimschoots 
de gelegenheid om een boostervaccinatie te hebben gehad?  
 
In het voorstel voor Raadsaanbeveling 2020/147 staat dat een DCC op basis van volledige 
vaccinatie maximaal 9 maanden geldig zou moeten zijn, vanaf het voltooien van de 
vaccinatiecyclus. Ik ben blij met harmonisatie vanuit de Europese Commissie om een lappendeken 
van regels rondom het DCC te voorkomen. Het kabinet kan zich vinden in de voorgestelde 
geldigheidsduur van 9 maanden voor vaccinatiecertificaten. De COVID-19 vaccins die door het 
Europees Geneesmiddelenagentschap (EMA) zijn goedgekeurd beschermen tot op heden nog altijd 
goed tegen ernstige ziekte en sterfte, hoewel de bescherming iets is verminderd in de afgelopen 
periode. Over de herziening van deze raadsaanbeveling ontvangt uw kamer spoedig een 
appreciatie. De geldigheidsduur geldt vooralsnog niet voor het ctb. 
 
                                                
53
 Kamerstukken Ii 2021/22, 35971, nr. 4, p. 9.  
105 
 

kunnen weliswaar maatregelen nemen die een CTB overbodig maken, maar zijn daartoe niet 
verplicht. Kan de regering toelichten waarom zij die verantwoordelijkheid steeds bij de werknemer 
neerlegt en niet gewoon werkgevers meer verplichtingen oplegt?  
 
Dit wetsvoorstel verandert niets aan de verplichtingen die de werkgever heeft op grond van de 
Arbowet. Werkgevers zijn op grond van de Arbowet verplicht om te zorgen voor een gezonde en 
veilige werkomgeving, zij hebben een zorgplicht richting werknemers. In het tijdelijke artikel 3.2a 
Arbobesluit zijn aan de werkgever aanvullende eisen gesteld in verband met de bestrijding van de 
covid-19-epidemie. Dit artikel bepaalt dat de werkgever, ter voorkoming of beperking van de kans 
op besmetting van werknemers en derden op arbeidsplaatsen met het virus, gelet op hoofdstuk Va 
Wpg alsmede de stand van de wetenschap en professionele dienstverlening, tijdig de daarvoor 
noodzakelijke maatregelen en voorzieningen treft. Tot de noodzakelijke maatregelen en 
voorzieningen behoren in ieder geval het in acht nemen van voldoende hygiënische voorzieningen, 
het geven van doeltreffende voorlichting en onderricht aan werknemers over de bestrijding van het 
virus SARS-CoV-2 op de arbeidsplaats, en het houden van adequaat toezicht op de naleving van de 
in dit artikel bedoelde noodzakelijke maatregelen en voorzieningen. 
 
Volgens de berekeningen van het ministerie zijn er 48.500 werknemers die onder de CTB plicht 
gaan vallen. De leden van de GroenLinks-fractie vragen zich af of die berekening, uitgesplitst naar 
sector, gedeeld kan worden met de Kamer?  
 
In de memorie van toelichting bij het wetsvoorstel is sprake van 48.500 werkgevers (in plaats van 
48.500 werknemers). In de beantwoording van de vraag wordt hier ook van uitgegaan. Voor de 
schatting van het aantal werkgevers dat onder de ctb-plicht zal gaan vallen is in deze 
regeldrukberekening uitgegaan van het aantal werkgevers dat op dit moment onder de ctb-plicht 
valt. De berekening is gemaakt op basis van StatLine-gegevens  
(https://opendata.cbs.nl/statline/#/CBS/nl/dataset/81589NED/table?ts=1636040516602). 
De scheiding tussen aantallen werkgevers in momenteel ctb-plichtige en momenteel niet-ctb-
plichtige (sub)sectoren, arbeidsplaatsen of settings is op korte termijn niet nauwkeurig te maken. 
Er is daarom geen rekening mee gehouden dat bepaalde subsectoren (in geval van horeca 
bijvoorbeeld bezorg- en afhaalrestaurants) niet onder de ctb-plicht vallen.  
 
 Voorts lezen de leden van de fractie van GroenLinks dat er ruim een miljard euro aan kosten wordt 
gemaakt om werknemers te testen en op CTB’s te controleren. Het is de bovengenoemde leden 
nog niet duidelijk wie uiteindelijk opdraait voor die kosten. Betaalt de Rijksoverheid dat of moeten 
werkgevers dat zelf betalen? En als de Rijksoverheid dat betaalt, hoe wordt er dan geregeld dat dat 
geld wordt verdeeld? En uit welke middelen wordt dat betaald?  
 
Werkgevers in aangewezen sectoren zijn in eerste lijn verantwoordelijk voor het controleren van 
het ctb van hun werknemers. Het is aan de werkgever om deze kosten integraal onderdeel te 
maken van de bedrijfsvoering. Het kabinet ziet vooralsnog geen aanleiding voor compensatie van 
deze kosten.  
 
De leden van de fractie van GroenLinks lezen dat bijna iedereen binnen 30 minuten rijden een test 
kan laten afnemen. Maar het is niet zo dat iedereen altijd maar een auto heeft. Het zijn zeker de 
mensen in de slecht betaalde banen die dat niet altijd kunnen betalen en die nu niet thuis kunnen 
werken. De leden van de fractie van GroenLinks vinden het erg belangrijk dat iedereen echt 
laagdrempelig kan testen. Daarom vragen zij de minister of hij Stichting Open Nederland opdracht 
kan geven om teststraten bij werkgevers en scholen op te zetten.  
 
Er zijn momenteel 24 verschillende testaanbieders die onder regie van de SON testen uitvoeren.  
Dit alles heeft geleid tot een toename in het aantal testlocaties van ruim 120 op 10 oktober 2021, 
naar 844 testlocaties verspreid door heel Nederland op 26 november 2021. Hiermee is het voor 
vrijwel heel Nederland (99,9%) mogelijk om binnen 30 minuten op een testlocatie te zijn en voor 
ruim 95% is het zelfs mogelijk om binnen 20 minuten reistijd een testlocatie te bereiken. Het 
aantal locaties kan per dag wijzigen. Toegelaten testaanbieders kunnen dagelijks extra locaties 
openen of sluiten. Daarnaast kunnen nieuwe testaanbieders elke 20e van de maand zich 
inschrijven voor deelname aan de Open House, welke de capaciteit van toegangstesten vormgeeft. 
Voor deze Open House constructie geldt dat de marktwerking van toepassing is. 
Als gevolg van de nieuwe open house regeling is de fijnmazigheid, zoals verwacht, toegenomen. De 
kanttekening hierbij is wel dat hierop minder sturing kan worden uitgevoerd. Testaanbieders zijn 
vrij zich te vestigen waar en wanneer zij dat willen en daarom is het niet ondenkbaar dat 
107 
 

werknemer mogelijk en zeker niet bezwaarlijk hoeft te zijn dat testen buiten werktijd plaatsvindt. 
Het is niet ondenkbaar dat een rechter van de werknemer verwacht in dat geval ook rekening te 
houden met de belangen van de werkgever en buiten werktijd test 
 
Voorts zijn de kosten van het testen opgenomen in de regeldrukkosten. Uitgaande van een 
vaccinatiegraad van 85%, een test voor ongevaccineerde werknemers voor iedere werkdag, 
gemiddeld 4 werkdagen per week, 48 werkweken per jaar en een tijdsinvestering van 45 minuten 
per test, worden de totale regeldrukkosten in verband met het testen voor de huidige ctb-plichtige 
sectoren geschat op € 178 miljoen per jaar. 
 
Tot slot vragen de betreffende leden of het ook mogelijk is werknemers toe te laten tot de 
arbeidsplek als zij een negatieve zelftest kunnen overleggen? Zo nee, om welke redenen niet?  
 
Nee, in de wet is het momenteel niet geregeld om door middel van een negatieve zelftest toegang 
tot een arbeidsplek te verkrijgen. Reden daarvoor is omdat niet gecontroleerd kan worden of deze 
persoon daadwerkelijk geen corona heeft. 
 
7. ADVIES EN CONSULTATIE 
 
Door de fractieleden van de VVD, D66, CDA, PvdA, GroenLinks ChristenUnie, JA2 en de SGP en 
door het lid Omtzigt zijn vele vragen gesteld die – samengevat weergegeven – erop neerkomen dat 
de leden meer inzicht willen in de consultatie van de sociale partners.   
 
Op al deze vragen wordt als volgt geantwoord.  
 
Het kabinet heeft in de afgelopen maanden zowel op ambtelijk, hoog ambtelijk als bestuurlijk 
niveau verschillende malen (informeel) overleg gevoerd met vertegenwoordigers van werknemers- 
en werkgeversorganisaties over de vaccinatiestatus van werknemers en de (juridische) verkenning 
naar het mogelijk gebruik van het ctb op de werkvloer. Zowel met de sociale partners op centraal 
niveau als met vertegenwoordigers van werknemers en werkgevers in de voor bezoekers ctb-
plichtige sectoren en met werkgevers- en werknemersorganisaties in de zorg. Specifiek met de 
zorg is separaat het gesprek gevoerd gezien de – door de minister van VWS gevoelde - noodzaak 
van een hoge vaccinatiegraad voor de zorgsector omdat zij veelal werken met mensen met een 
kwetsbare gezondheid. Voor de zorgsector geldt dat alle partijen het eens zijn dat het wenselijk is 
dat medewerkers in de zorg gevaccineerd zijn, hoewel de medewerker natuurlijk altijd een eigen 
keuze heeft om zich wel of niet te laten vaccineren, omwille van het kunnen bieden van goede en 
veilige zorg en het garanderen van een veilige werkomgeving.   
 
Over de uitkomst van de eerste verkennende overleggen is uw kamer per brief d.d. 14 september 
55 56
jl. en 2 november jl. geïnformeerd. Op basis van het OMT en de gevoerde 
consultatiegesprekken, heeft het kabinet ervoor gekozen om registratie van de vaccinatiestatus van 
werknemers in de zorg vooralsnog niet mogelijk te maken. De sociale partners hebben aangegeven 
dat het onderwerp vaccinatie bespreekbaar maken op de werkplek soms lastig is voor werkgevers 
en werknemers en collega’s, maar dat men hier in de praktijk doorgaans goed uitkomt, ook 
onderling. Werknemersorganisaties hebben in deze overleggen gewaarschuwd voor aantasting van 
grondrechten, schending van medische privacy, de disproportionaliteit van de beoogde maatregel, 
voor stigmatisering en polarisatie op de werkvloer en aangegeven dat er geen rechtspositionele 
consequenties aan de inzet van het ctb op de werkvloer verbonden mogen zijn. De 
werknemersorganisaties hebben gewezen op het belang van een veilige en gezonde werkplek en 
dat dit bereikt kan worden door het toepassen van de arbeidshygiënische strategie. Dit dient 
onderdeel te zijn van de wettelijk verplichte risico inventarisatie en -evaluatie (RI&E) waardoor 
aantasting van grondrechten niet nodig is. Ook is gewezen op de rol van de bedrijfsarts om de 
vaccinatiegraad te verhogen. De werkgeversorganisaties gaven aan dat het van belang is dat 
werkgevers de mogelijkheid krijgen (op basis van een wettelijke grond) een ctb te vragen aan 
medewerkers om het risico van besmetting te verminderen, een gezonde en veilige werkomgeving 
voor werknemers én klanten te bieden mede vanwege aanpassingen van de maatregelen zoals 
                                                
55
 Kamerstukken II 2020/21, 25295, nr. 1422.  
56
 Kamerstukken II 2020/21, 25295, nr. 1468.  
 
109 
 

groep een oplossing gevonden zal worden waardoor zij kunnen voldoen aan de verplichtingen met 
betrekking tot het kunnen tonen van een ctb, voor zover die verplichtingen op basis van deze wet 
bij ministeriële regeling op hen van toepassing worden verklaard.  
 
De vakbonden gaven aan dat in eerdere overleggen was toegezegd dat er geen rechtspositionele 
consequenties aan een eventueel wetsvoorstel zouden vastzitten. Zij wezen erop dat in de 
toelichting bij het wetsvoorstel is aangegeven dat zich specifieke situaties kunnen voordoen waarin 
het niet tonen van het ctb wel tot gevolgen voor bijvoorbeeld het doorbetalen van loon kan leiden 
en dat in de toelichting staat dat indien de werkgever en werknemer samen niet tot een voor beide 
partijen bevredigende oplossing komen, ultimum remedium, de arbeidsovereenkomst kan worden 
beëindigd. Dit achtten zij niet wenselijk. De vertegenwoordigers van werkgevers wezen er 
daarentegen op dat het wetsvoorstel de werkgever op hoge kosten kan jagen. Zij verzochten om 
duidelijker aan te geven in welke situaties sprake is van verwijtbaar gedrag en de 
verantwoordelijkheid meer naar de werknemer verschuift. Zoals in de toelichting op het 
wetsvoorstel aangegeven hangt het van de omstandigheden van het geval af of ontbinding van de 
arbeidsovereenkomst uiteindelijk mogelijk is. De rechter beoordeelt vervolgens aan de hand van 
alle omstandigheden van het geval of er sprake is van een van de limitatieve gronden voor ontslag. 
 
Tot slot hebben de sociale partners verschillende vragen gesteld over de nadere uitwerking in de 
ministeriële regeling die nog niet beantwoord konden worden omdat de voorbereidingen daarvoor 
nog gestart moesten worden. Voor deze ministeriële regeling geldt dat het kabinet voornemens is 
om de sociale partners hierover te consulteren. Dit zal naar verwachting eveneens in kort 
tijdsbestek geschieden.  
 
De leden van de CDA-fractie lezen dat het College voor de Rechten van de Mens (CRM) adviseert 
een periodieke herevaluatieplicht voor werkgevers en locatiebeheerders op te nemen zodat een 
eventuele CTB-plicht, en de daarmee gepaard gaan inperking van de persoonlijke levenssfeer, in 
het licht van de meest recente gegevens over de pandemie kan worden gerechtvaardigd. De 
regering geeft echter aan dat na het uitbrengen van het advies door het CRM het wetsvoorstel 
zodanig is aangepast dat geen sprake meer is van het bieden van de mogelijkheid om een CTB in 
te zetten aan de werkgever of locatiebeheerder, en dat daardoor de bezwaren van het CRM geen 
bespreking meer behoeven. Voornoemde leden vragen echter of in het licht van deze aanbeveling 
van het CRM de regering ook denkt aan een periodieke herevaluatieplicht bij het wettelijk opleggen 
van een CTB-plicht in een bepaalde sector. 
 
Indien bij ministeriële regeling verplichte inzet van het ctb is bepaald, dient de toetsing of aan de 
hand van de actuele epidemiologische en maatschappelijke omstandigheden in concreto aan de 
eisen ter rechtvaardiging van de beperking van grond- en mensenrechten wordt voldaan, 
telkenmale opnieuw te worden verricht als de omstandigheden wijzigen. Op grond van artikel 58s, 
eerste lid, Wpg zendt de minister van VWS maandelijks aan beide Kamers van de Staten-Generaal 
een met redenen omkleed overzicht van de krachtens hoofdstuk Va Wpg geldende maatregelen en 
geeft hij daarbij aan wat de verwachtingen zijn ten aanzien van het voortduren van de 
maatregelen. Met de voortgangsrapportages die de minister van VWS aan uw Kamer zendt, voldoet 
hij aan deze maandelijkse rapportageplicht. In het daaropvolgende debat dat uw Kamer met de 
minister van VWS in de regel heeft kunt u desgewenst het voortduren van een eventuele verplichte 
inzet van het ctb aan de orde stellen. Artikel 58c, zesde lid, Wpg schrijft bovendien voor dat indien 
naar het oordeel van het kabinet een ministeriële regeling of een onderdeel daarvan niet langer 
noodzakelijk is voor de bestrijding van (een directe dreiging van) de epidemie van covid-19, die 
regeling daartoe zo spoedig mogelijk wordt gewijzigd of ingetrokken. 
 
De leden van de ChristenUnie-fractie vragen of de regering kan reflecteren op de wijziging die zij 
heeft doorgevoerd na het advies van de Afdeling, dat stelt dat het leggen van de bevoegdheid bij 
de werkgever om een afweging te maken in botsende belangen veel complicaties kent en 
conflictopwekkende gevolgen kan hebben. Hoe kijkt de regering aan tegen de uiteindelijke keuze 
om weinig eigen verantwoordelijkheid bij de werkgever te leggen in de afweging van belangen?  
 
De regering heeft zich rekenschap gegeven van de bezwaren die de Afdeling in haar advies schetst 
en hebben haar ervan overtuigd om de mogelijkheid tot facultatieve inzet van het ctb te laten 
vervallen. In lijn met het door de Afdeling geschetste alternatief geldt dat, indien van 
overheidswege besloten wordt tot inzet van het ctb, sprake is van een verplichting, tenzij op een 
andere, in de ministeriële regeling bepaalde wijze zorg wordt gedragen voor een 
111 
 

gesteld ‘met betrekking tot het beschikken over een daarbij te bepalen resultaat’. In haar advies 
heeft de Afdeling geadviseerd om in de wettekst te verduidelijken dat bij de inzet van het ctb 
58
sprake is van een verplichting. Conform dit advies is deze verduidelijking doorgevoerd in het 
voorgestelde achtste lid en, vanuit een oogpunt van uniformiteit, ook in het eerste en negende lid. 
Dit verandert niets aan handhaving en beboeting van een beheerder (en krachtens dit wetsvoorstel 
ook: een werkgever) die geen ctb’s vraagt. 
 
Onderdeel B 
e
De leden van de SGP-fractie lezen dat artikel 58 , eerste lid, Wpg ook de mogelijkheid biedt tot 
differentiatie en lokaal maatwerk in een vast te stellen ministeriële regeling. In hoeverre heeft de 
regering ook de intentie daadwerkelijk gebruik te maken van deze mogelijkheid? Op welke wijze wil 
zij daar dan invulling aan gaan geven? Zo wordt gesproken over het onderscheid tussen personen, 
arbeidsplaatsen of werkzaamheden. Kan de regering hier nader op ingaan?  
 
Als dit vanuit epidemiologisch opzicht noodzakelijk is, zal het kabinet bij ministeriële regeling 
terreinen aanwijzen en hierin nader differentiëren als dit vanuit het oogpunt van proportionaliteit 
en subsidiariteit noodzakelijk is.  
 
Een voorbeeld van differentiatie is dat er bijvoorbeeld onderscheid kan worden gemaakt tussen 
serveerders in de horeca die veelvuldig in contact staan met bezoekers en afwashulpen die geen of 
nauwelijks contact met bezoekers hebben. Een ander voorbeeld is dat in een fabriek bijvoorbeeld 
onderscheid gemaakt kan worden tussen medewerkers in de productiehal, waar het houden van 
anderhalve meter afstand niet mogelijk is, en medewerkers op de administratieve afdeling, waar 
het houden van anderhalve meter afstand wel mogelijk is. Een laatste voorbeeld is dat er 
bijvoorbeeld onderscheid gemaakt kan worden tussen een pakketbezorger, die minder dan 15 
minuten op de arbeidsplaats aanwezig is, en een medewerker die 8 uur op de arbeidsplaats 
aanwezig is.  
 
Onderdeel C 
De leden van de VVD-fractie nemen aan dat deel C, artikel 5, lid 11c en d betrekking hebben op de 
leden van de vertegenwoordigende gekozen organen die daar genoemd worden en niet op 
bezoekers die een vergadering willen bijwonen (bijvoorbeeld de publieke tribune).  
 
De vraag van de betreffende leden ziet op de uitzondering die is opgenomen in het voorgestelde 
artikel 58ra, elfde lid, onder c en d, voor personen die toegang wensen tot een arbeidsplaats voor 
het bijwonen van een vergadering van de Staten-Generaal, de gemeenteraad, provinciale staten of 
het algemeen bestuur van een waterschap, dan wel een commissie van een van deze organen. 
Deze uitzondering – die bij nota van wijziging technisch wordt verbeterd – ziet niet alleen op de 
leden van die organen, maar ook op burgers die de betreffende vergaderingen willen bijwonen. Van 
al deze personen kan in de genoemde gevallen geen ctb worden verlangd. Daarbij geldt wel dat er 
alsnog andere coronamaatregelen van toepassing kunnen zijn en op grond daarvan beperkingen 
voor bezoekers kunnen gelden. Ook blijft het mogelijk dat uit hoofde van een eigendomsrecht of 
van daartoe strekkende bepalingen in bijvoorbeeld een reglement van orde maatregelen worden 
getroffen. 
 
De leden van de D66-fractie vragen of er toch een mogelijkheid is om de derde categorie 
‘verbreding van de inzet van het CTB op andere terreinen buiten de CTB-plichtige sectoren voor 
bezoekers van arbeidsplaatsen’ bij onderdeel C af te bakenen. Deze leden lezen nu de negatieve 
uitsluitingen hierop, maar overzien niet over welke sectoren het hier allemaal kan gaan. Zij vragen 
daarom of de regering nader zou kunnen toelichten welke specifieke plekken zij voor ogen hebben 
waar veel besmettingen plaatsvinden. 
 
De inzet van ctb’s voor bezoekers van arbeidsplaatsen buiten de ctb-plichtige sectoren wordt in 
beginsel bepaald op basis van een actueel OMT-advies. Zoals toegelicht in de memorie van 
toelichting, zal het hierbij gaan om terreinen of delen daarvan die, in het licht van de 
epidemiologische situatie, vanwege de aard van de werkzaamheden of de omstandigheden waarin 
die werkzaamheden worden verricht, als risicovolle situaties hebben te gelden met het oog op 
transmissie van het virus. Deze risicovolle situaties kenmerken zich doorgaans als omgevingen 
                                                
58
 Kamerstukken II 2021/22, 35971, nr. 4, p. 9-10.  
113 
 

situaties zijn waarin een werkgever op andere wijze een vergelijkbaar beschermingsniveau kan 
bereiken, ligt het daarbij wel in de rede dat de werkgever die mogelijkheid dan ook wordt 
59
geboden.” 
 
De leden van de SGP-fractie constateren dat een expliciet verbod in de wet wordt opgenomen om 
een CTB te vragen voor toegang tot een arbeidsplaats, als daar geen sprake is van een 
verplichting. Zij juichen dit toe. Het kan niet zo zijn dat werkgevers ten onrechte een CTB kunnen 
vragen van hun werknemers. Biedt deze bepaling voldoende wettelijke basis om hierop te 
handhaven? Eerder schreef de regering in reactie op Kamervragen: “Handhaven vereist een 
wettelijke basis, in de verkenning naar de mogelijke toepassing van de coronatoegangsbewijzen in 
bepaalde sectoren, zal dit worden meegenomen. Het streven is de verkenning begin november af 
60
te ronden.” Wat zijn de uitkomsten van deze verkenning? En ontstaat hiermee nu de 
mogelijkheid om op te treden tegen werkgevers die enkel gevaccineerde medewerkers nog toelaten 
op de arbeidsplaats? Of in het geval toch een 2G-beleid wordt gevoerd voor werknemers? Hoe wil 
de regering invulling gaan geven aan de handhaving hiervan, en welke instantie moet hierop gaan 
toezien? 
 
Met het onderhavige wetsvoorstel wordt het huidige tiende lid (na vernummering: dertiende lid) 
van artikel 58ra Wpg gewijzigd. Dit is het lid dat door het aangenomen amendement-Van der 
Staaij (Kamerstukken II 2020/21, 35807, nr. 26) is opgenomen in de Tijdelijke wet 
coronatoegangsbewijzen. Op grond van die wijziging kan – in lijn met wat door dat amendement 
werd geregeld in de bestaande wet – geen ctb voor toegang tot een arbeidsplaats als bedoeld in 
artikel 58a Wpg worden verlangd, indien niet van overheidswege bij ministeriële regeling regels 
daarover zijn gesteld. Overtreding van dit artikel is ingevolge het genoemde amendement-Van der 
Staaij strafbaar gesteld in artikel 68bis, derde lid van de Wpg en levert een hechtenis op van ten 
hoogste zes maanden of een geldboete van de derde categorie (€ 8700). Handhaving en vervolging 
ligt bij de politie respectievelijk het Openbaar Ministerie. Met het toezicht zijn de bij of krachtens 
artikel 64 en 64a Wpg aangewezen ambtenaren belast. 
 
De minister van Volksgezondheid,  
Welzijn en Sport,  
 
 
 
 
 
 
Hugo de Jonge 
                                                
59
 Kamerstukken II 2021/22, 35971, nr. 4. 
60
 Aanhangsel van de Handelingen, vergaderjaar 2021-2022, nr. 118. 
115 
 

