Aan de Koning 
 
Kenmerk 
3235187-1011310 
Den Haag 
Nader rapport inzake de krachtens hoofdstuk Va 
van de Tijdelijke wet maatregelen covid-19 
geldende maatregelen 
 
 
 
Blijkens de mededeling van de Directeur van Uw Kabinet van 13 juli 2021 no. 
2021001414, machtigde Uwe Majesteit de Afdeling advisering van de Raad van 
State haar advies inzake het bovenvermelde onderwerp rechtstreeks aan mij te 
doen toekomen. Dit advies, gedateerd 27 juli 2021, no. W13.21.0225/III, bied ik 
U hierbij aan. 
 
De tekst van het advies treft u hieronder aan, voorzien van mijn reactie. 
 
Bij Kabinetsmissive van 13 juli 2021, no.2021001414, heeft Uwe Majesteit, op 
voordracht van de Minister van Volksgezondheid, Welzijn en Sport, mede namens 
de Minister van Justitie en Veiligheid en de Minister van Binnenlandse Zaken en 
Koninkrijksrelaties, bij de Afdeling advisering van de Raad van State ter 
overweging aanhangig gemaakt de adviesaanvraag ingevolge 58t van de Wet 
publieke gezondheid over de krachtens hoofdstuk Va van de Wet publieke 
gezondheid geldende maatregelen, met het oog op een voorgenomen  besluit tot 
verlenging per 1 september 2021, als bedoeld in artikel VIII, derde lid, van de 
Tijdelijke wet maatregelen covid-19, met nota van toelichting 
 
Artikel 58t van de Wet publieke gezondheid (Wpg) bepaalt dat de Afdeling 
advisering van de Raad van State wordt gehoord over de krachtens hoofdstuk Va 
van de Wet publieke gezondheid (Wpg) geldende maatregelen, voorafgaand aan 
het besluit tot verlenging als bedoeld in artikel VIII, derde lid van de Tijdelijke wet 
1
maatregelen covid-19 (Twm). Een verlenging van de gelding van dit tijdelijke 
hoofdstuk van de Wpg, alsmede van de andere in artikel VIII, eerste lid, van de 
Twm genoemde bepalingen, geschiedt bij koninklijk besluit (kb) voor telkens 
maximaal drie maanden. Bij kb van 17 mei 2021 is de geldingsduur van de Twm 
2
verlengd tot 1 september 2021. Dat brengt met zich dat vóór 1 september 2021 
opnieuw een besluit over de verlenging moet worden genomen.  
 
  
                                                
1
 Wet van 28 oktober 2020, houdende Tijdelijke bepalingen in verband met maatregelen ter 
bestrijding van de epidemie van covid-19 voor de langere termijn (Tijdelijke wet maatrege-
len covid-19), Stb. 2020, 441.  
2
 Stb. 2021, 232. 
1 
 

 
opgeschaald als de bestrijding van het virus dat noodzakelijk maakt. Voor zover 
 
het gaat om de ministeriële regelingen maakt de Twm daarbij differentiatie en 
5
lokaal maatwerk mogelijk.  
Tegen deze achtergrond dient voorafgaand aan de verlenging op grond van de 
wettelijke criteria van noodzakelijkheid en proportionaliteit te worden bezien welke 
wettelijke bepalingen met het oog op de bestrijding van de epidemie van covid-19 
voorlopig nog moeten worden behouden. Gelet daarop wordt in de toelichting op 
het ontwerpbesluit terecht per afzonderlijke maatregel toegelicht of handhaving 
van de wettelijke basis geboden is. 
 
2.  Noodzaak verlenging 
 
Duidelijk is dat de covid-19-epidemie grillig verloopt, en dat voortijdig versoepelen 
ongunstige gevolgen kan hebben. Eind juni werden versoepelingen aangekondigd 
omdat de epidemie zich gunstig ontwikkelde. Korte tijd later echter steeg het 
aantal besmettingen opnieuw aanzienlijk. Het coronadashboard vermeldde 11.533 
6
positieve testen op 12 juli, met een effectief reproductiegetal van 3 op 2 juli. 
Inmiddels stabiliseert het aantal positieve testen en is het reproductiegetal 
verminderd. De ziekenhuisbezetting loopt echter weer op, waarbij opvalt dat in 
vergelijking tot eerdere fasen van de pandemie ook relatief jonge mensen moeten 
worden opgenomen.  
 
Verlenging van de Twm is slechts mogelijk voor zover dit noodzakelijk en 
proportioneel is voor de bestrijding van de epidemie van covid-19 of een directe 
7
dreiging daarvan. Gelet op de huidige omstandigheden komt de regering terecht 
tot het oordeel dat het overgrote deel van de Twm op dit moment nog niet kan 
worden gemist. De Afdeling onderschrijft dan ook het voorstel om in beginsel tot 
verlenging tot 1 december 2021 over te gaan. 
 
Niettemin rijst de vraag welke criteria nu precies leidend zijn voor het besluit tot 
verlenging. De toelichting bij het kb geeft aan dat de regering zich hierin laat 
8
adviseren door het Outbreak Management Team (OMT). Het OMT hanteert drie 
ijkpunten met bijbehorende epidemiologische voorwaarden voor verdere 
9
versoepeling: 
 
1. risiconiveau zorgelijk is bereikt én alle inwoners van 18 jaar en ouder 
hebben ten minste één vaccinatie aangeboden gekregen; 
2. risiconiveau waakzaam is bereikt én alle inwoners van 18 jaar en ou-
der hebben een volledige vaccinatie aangeboden gekregen; 
3. covid-19 is blijvend onder controle.  
 
De regering gaat er van uit dat verlenging van de wet geboden blijft zolang sprake 
is van een van de genoemde risiconiveaus (de eerste twee ijkpunten). Bij ijkpunt 
3 immers, zo vermeldt de toelichting, is geen sprake meer van bestrijding van de 
epidemie of een directe dreiging daarvan en komt daarmee de noodzaak voor de 
10
instandhouding van de Twm te vervallen. 
                                                
5
 Artikel 58e van de Wpg. 
6
 Coronadashboard | COVID-19 | Rijksoverheid.nl 
7
 Artikel 58b van de Wpg. 
8
 Nota van toelichting, paragraaf 2.1. 
9
 Nota van toelichting, paragraaf 2.2.1. 
10
 Nota van toelichting, paragraaf 2.2.1. 
3 
 

 
gebruik te kunnen maken van deze bevoegdheid ter bestrijding van de epidemie. 
 
Voor de grondslag voor de avondklok geldt dat, gelet op de zeer ingrijpende aard 
van deze bevoegdheid en de huidige epidemiologische situatie, de verwachting 
van het kabinet is dat het voor de bestrijding van de epidemie niet opnieuw 
noodzakelijk is om deze bevoegdheid de komende periode in te zetten. Het is 
denkbaar dat het onverhoopt toch nodig kan zijn om gebruik te maken van deze 
mogelijkheid, bijvoorbeeld bij een snelle opmars van een zorgwekkende 
12
variantvirus waartegen de huidige vaccinaties geen bescherming bieden. Gelet 
op de zeer ingrijpende aard van deze maatregel en de maatschappelijke gevolgen 
hiervan, ligt het evenwel vanuit evenredigheidsoverwegingen voor de hand om - 
als de inzet van deze maatregel wordt voorzien - eerst samen met de Staten-
13
Generaal een (spoed)wetgevingsprocedure te volgen. 
 
Wat betreft het derde ijkpunt, de situatie waarin covid-19 (wereldwijd) blijvend 
onder controle is, is er geen sprake meer van een dreiging van een epidemie met 
het virus SARS-CoV-2. Gelet op de mondiale vaccinatiegraad is een wereldwijde 
e e
controle nog een lange termijn perspectief. Het 116 en 117 OMT adviseert bij dit 
ijkpunt om de maatregelen van thuisblijven en testen bij klachten te stoppen. 
 
Op dit moment is het nog niet duidelijk in hoeverre het virus SARS-CoV-2 
aanwezig zal blijven, in welke mate, in welke variant en hoe de immuniteit 
duurzaam geborgd kan worden met de huidige vaccins. De verwachting is dat dit 
zo is, maar een terugvaloptie is nodig indien deze verwachting zou moeten worden 
aangepast. Er is evenmin consensus of er sprake is van een overgangsfase van 
een epidemie van covid-19 naar een endemie, of dat deze overgangsfase nog 
aanstaande is. Het is begrijpelijk dat duidelijkheid is gewenst over de vraag welk 
medische criteria gelden voor het oordeel dat het virus onder controle is, maar die 
criteria zijn helaas niet voorhanden. Zo leek het eind juni 2021 op basis van het 
epidemiologisch beeld verantwoord om maatregelen af te schalen, maar was er 
binnen enkele weken een snelle toename van het aantal patiënten met covid-19, 
met een stijging van reguliere ziekenhuisopnamen en IC-opnames. Gelet op het 
grillige verloop van de covid-19 epidemie, zoals de Afdeling advisering zelf ook 
opmerkt, is het daarom niet mogelijk van tevoren nadere criteria te omschrijven 
dan hetgeen reeds is opgenomen in het wettelijk kader. Zowel bij de verlenging 
van de Twm, als bij het treffen van maatregelen zal uiteraard telkens een 
belangenafweging plaatsvinden en de proportionaliteit van de maatregelen worden 
toegelicht. 
 
Wanneer covid-19 wereldwijd blijvend onder controle is, vervalt in die situatie de 
noodzaak voor instandhouding van de Twm. Dan is immers ook geen grondslag 
nodig voor het nemen van maatregelen, zoals het stellen van eisen voor de inreis 
of een quarantaineplicht, om de import van virus(varianten) en 
grensoverschrijdende verspreiding van het virus tegen te gaan.  
 
Gelet op het OMT-advies is het niet reëel te veronderstellen dat die situatie dit 
najaar aan de orde zal. Om die reden heeft de regering enkel de eerste twee 
ijkpunten (zorgelijk en waakzaam) betrokken in haar beoordeling van de noodzaak 
van deze verlenging. Uit het OMT-advies blijkt dat er in het najaar nog steeds 
sprake is van een directe dreiging van de epidemie van covid-19 waardoor 
                                                
12
 Handelingen I 2020/21, nr. 46, item 2. 
13
 Handelingen I 2020/21, nr. 46, item 2, p. 17 
5 
 

 
15
is om bepaalde maatregelen af te schalen. Bij het versoepelen (of indien nodig 
 
verzwaren) van maatregelen wordt ook constant een afweging gemaakt of het 
verantwoord is om in die specifieke sectoren ruimte te geven. Desondanks kan het 
achteraf blijken dat een versoepeling te snel is geweest. Dat is gebleken bij de 
versoepelingen voor de nachthoreca door middel van de inzet van 
coronatoegangsbewijzen die door diverse factoren niet waterdicht bleken te zijn.  
 
Aan verbetering van die randvoorwaarden is gewerkt in de tussentijd. Er is 
inmiddels een verbeterplan opgesteld.  
 
4. Avondklok 
 
Voorgesteld wordt de grondslag voor het stellen van regels over het vertoeven in 
de open lucht (de ‘avondklok’) niet te verlengen. In de toelichting op het 
ontwerpbesluit wordt in dat kader slechts gesteld dat ook een ‘slapende’ grondslag 
voor de avondklok niet meer nodig is. Naar het oordeel van de Afdeling wordt 
daarmee niet inhoudelijk gemotiveerd waarom deze grondslag nu zou moeten 
vervallen.  
 
In dat kader is ook de vraag hoe deze summiere toelichting zich verhoudt tot de 
toelichting die in het kader van de verlenging van andere wettelijke grondslagen 
wordt gegeven. Zo stelt de regering bijvoorbeeld dat de grondslag in de Twm voor 
het stellen van regels voor het gebruik of voor consumptie gereed hebben van 
16
alcoholhoudende drank op openbare plaatsen moet worden verlengd. De reden 
daarvoor is dat wanneer een maatregel beperkingen regelt voor publieke plaatsen, 
bijvoorbeeld in de horeca, moet worden voorkomen dat een ‘waterbedeffect’ 
17
ontstaat door verplaatsing van de drukte naar openbare plaatsen. Een dergelijke 
redenering ontbreekt echter in de afweging over het vervallen van de grondslag 
voor regels over het vertoeven in de open lucht, terwijl ook die maatregel 
mogelijk een ‘waterbedeffect’ – bijvoorbeeld vanuit restaurants of cafés naar 
etentjes en samenkomsten thuis – kan mitigeren.  
De Afdeling merkt voorts op dat hernieuwde toepassing van artikel 8 van de Wet 
buitengewone bevoegdheden burgerlijk gezag (Wbbbg), dat in eerste instantie de 
18
grondslag voor het instellen van een avondklok vormde, op dit moment niet 
meer aangewezen is. Nadat eerder de vraag was gerezen of die grondslag voor de 
19
instelling van de avondklok juridisch voldoende adequaat was, heeft de wetgever 
op voorstel van de regering in februari 2021 terecht gekozen voor opname van de 
grondslag in de Twm. Wanneer deze grondslag nu op voorstel van de regering 
vervalt en het instellen van een avondklok dit najaar onverhoopt noodzakelijk zou 
blijken, ligt het daarom niet voor de hand daarvoor opnieuw artikel 8 van de 
Wbbbg als grondslag te gebruiken.  
 
  
                                                
15
 Die afweging is bijvoorbeeld tot uiting gekomen in het openingsplan van 18 juni 2021.  
16
 Artikel 58j, eerste lid, onder e, van de Wpg.  
17
 Nota van toelichting, paragraaf 2.2.2 
18
 Deze wet biedt de mogelijkheid om buiten de uitzonderingstoestand van artikel 103, eer-
ste lid, van de Grondwet, één of meer van de in de Wbbbg neergelegde noodbevoegdheden 
te activeren ingeval buitengewone omstandigheden dit noodzakelijk maken (de zogenoemde 
separate toepassing). 
19
 Rb. Den Haag 16 februari 2021, ECLI:NL:RBDHA:2021:1100; Hof Den Haag 26 februari 
2021, ECLI:NL:GHDHA:2021:285. 
7 
 

 
Zij is daarmee in zekere zin al verouderd. Dat illustreert dat het op dit moment – 
 
het moment waarop de Afdeling moet adviseren – lastig is te voorzien hoe de 
situatie zich over zes weken zal hebben ontwikkeld en in hoeverre met het oog 
daarop de verlenging van de Twm of delen daarvan moet worden beoordeeld.  
 
Ná vaststelling en plaatsing van het kb in het Staatsblad wordt onverwijld de 
wetgevingsprocedure gestart ter goedkeuring van het kb. Gezien de recente 
ontwikkelingen en de snelheid waarmee zij elkaar opvolgen, kan, los van het 
advies van de Afdeling op grond van artikel 58t Wpg, er niet zonder meer van 
worden uitgegaan dat het kb dat daarna ter goedkeuring aan de beide Kamers 
wordt voorgelegd dezelfde inhoud heeft als het ontwerpbesluit dat eerder aan de 
Afdeling was toegezonden. Daarbij is van belang dat voor een zorgvuldige 
beoordeling van de noodzaak van verlenging niet alleen de inhoud van het kb zélf 
relevant is, maar ook de omstandigheden zoals die op of omstreeks het moment 
van verlenging gelden en recente adviezen die daarover in die periode zijn 
uitgebracht. 
 
Het ligt daarom in de rede dat de Afdeling over een wetsvoorstel tot goedkeuring 
van een verlengingsbesluit (opnieuw) wordt gehoord. Dit geldt te meer omdat het 
in het kader van de verlenging gaat om wezenlijke constitutionele vragen waarbij 
de in de Grondwet vastgelegde rechten van de burger in de uitzonderlijke 
omstandigheden van dit moment, nadrukkelijk aan de orde zijn. De daarmee 
verband houdende afwegingen vereisen de grootst mogelijke zorgvuldigheid. In 
25
lijn met het door de regering bevestigde uitgangspunt van artikel 73, eerste lid, 
Grondwet leest de Afdeling artikel VIII, vierde lid, van de Twm dan ook zo dat de 
Afdeling in beginsel over het wetsvoorstel tot goedkeuring van het kb wordt 
gehoord. 
 
De Afdeling advisering geeft terecht aan dat terughoudendheid dient te worden 
betracht bij gebruikmaking van de op grond van artikel 73, eerste lid, laatste 
volzin, van de Grondwet in artikel VIII, vierde lid, Twm neergelegde mogelijkheid 
om het horen van de Afdeling advisering over wetsvoorstellen achterwege te 
laten. Ingevolge de in artikel 58t Wpg verankerde adviestaak van de Afdeling 
advisering, wordt de Afdeling voorafgaand aan het besluit tot verlenging gehoord 
over de geldende maatregelen. De regering heeft gemeend dat juist deze 
bijzondere betrokkenheid van de Afdeling advisering vooraf als een bijzondere 
omstandigheid kan gelden die rechtvaardigt dat met toepassing van artikel 73, 
eerste lid, laatste volzin, van de Grondwet wordt voorzien in de mogelijkheid om 
af te zien van het horen van de Afdeling advisering over het 
goedkeuringswetsvoorstel. Voorts is van belang dat het goedkeuringswetsvoorstel 
uitsluitend strekt tot goedkeuring van het vastgestelde en bekendgemaakte 
koninklijk besluit inzake verlenging. Het goedkeuringswetsvoorstel bevat dus 
verder geen inhoudelijke bepalingen. Bovendien verplicht de wet ertoe het 
goedkeuringswetsvoorstel onverwijld in te dienen. De Afdeling merkt terecht op 
dat er enige weken tussen de adviesaanvraag en de vaststelling van het koninklijk 
besluit liggen, hetgeen onvermijdelijk is gelet op de procedures die gevolgd 
moeten worden voordat het koninklijk besluit kan worden vastgesteld en 
bekendgemaakt. De vraag is of de actuele epidemiologische situatie op het 
moment van besluitvorming over vaststelling van het besluit dusdanig is gewijzigd 
dat dit tot andere afweging rondom de noodzaak en evenredigheid van de 
                                                
25
 Kamerstukken II 2020-2021, 35874, nr. 4, p. 8. 
9 
 

