Beantwoording van de vragen bij de vierde incidentele suppletoire begroting 2021 VWS 
Vraag 1: 
Kan in het vervolg een duidelijker relatie worden gelegd tussen de tabel met de belangrijkste mutaties 
en de toelichting op die mutaties in de afzonderlijke artikelen, bijvoorbeeld door te verwijzen naar de 
tabel met de belangrijkste mutaties, of door dezelfde benaming te gebruiken of door onder de tabel al 
een toelichting te geven waar die belangrijkste mutaties zijn terug te vinden?  
 
Antwoord: 
Om de gevraagde relatie aan te geven zal in de tabel per regel een verwijzing naar de desbetreffende 
artikelen worden opgenomen. Daarnaast zal onder de tabel worden verwezen naar de toelichting op de 
beleidsartikelen. 
 
Vraag 2:    
Kan cijfermatig aangegeven worden hoe de middelen à 1,1 miljard euro voor toegangstesten zoals 
genoemd in de brief aan de Kamer (25 295, nr. 1131) zich verhouden tot de in de begroting van VWS 
en de in deze begrotingswijziging opgenomen middelen?  
 
Antwoord: 
Het bedrag van 1,1 miljard euro was het totaalbedrag dat in eerste instantie was geraamd voor spoor 
2a om door middel van toegangstesten de samenleving weer te heropenen. Of het geraamde bedrag 
van 1,1 miljard euro nodig zal zijn hangt af van de daadwerkelijke besluitvorming door het kabinet 
(wanneer en hoelang is toegangstesten nodig/nuttig, mede in relatie tot het epidemiologisch beeld), de 
hoeveelheid benodigde testen en de prijsstelling. Het kabinet heeft hiermee gekozen voor gefaseerde 
besluitvorming (en toekenning van de middelen op de VWS-begroting). Naar verwachting zullen de 
totale kosten aanzienlijk lager uitvallen, vermoedelijk tussen de 500-700 miljoen. 
 
In de betreffende brief (Kamerstukken II, 2020/21, 25285 nr. 1131) is beschreven dat de 
besluitvorming en de financiering per fase geschiedt. Uw Kamer is door middel van deze vierde 
incidentele begroting geïnformeerd over de middelen voor fase 0 (5,1 mln). De middelen voor fase 1 
en 2 (resp. 71,4 mln e 151,6 mln) zijn in de zesde incidentele suppletoire begroting 2021 opgenomen 
die uw Kamer recentelijk heeft ontvangen (Kamerstukken II 2020/21, 35815, nr. 1). Er wordt per fase 
een meer specifieke begroting gemaakt, waardoor deze vaak afwijkt van de meer algemene raming 
zoals hierboven weergegeven. Veelal vallen deze begrotingen lager uit. De specifieke begrotingen zijn 
leidend voor de Incidentele Suppletoire Begrotingen en zijn gebaseerd op de daadwerkelijke verwachte 
realisatie in die fase. Hoe deze middelen zich verhouden tot het totaal aan middelen voor 
testcapaciteit, die tot nu toe voor 2021 zijn toegevoegd aan de VWS-begroting, verwijs ik naar het 
antwoord op vraag 17.  
 
Vraag 3:    
Is een deel van de middelen voor toegangstesten al besteed of zijn daarvoor verplichtingen aangegaan 
en waarom is daarvoor niet gewacht op toestemming vanuit de Kamer? 
 
Antwoord: 
De opdracht voor de opstartfase (fase 0) aan Stichting Open Nederland is op 22 februari jl. formeel 
verstrekt door de minister van VWS in afstemming met de bewindslieden van EZK en OCW - dit is in 
mijn brief aan uw Kamer op 23 februari jl. gemeld (Kamerstukken II 2020/21, 25295, nr. 995). De 
 1 

van 30 euro per test. De prijs is voor de volgende fasen naar beneden bijgesteld, mede als gevolg van 
schaalvergroting en aanbesteding. Overigens zijn niet alle kosten meegenomen in deze prijs, maar 
betreft het alleen de exploitatiekosten.   
Vraag 7:     
Betreffen de mutaties aan GGD’en en veiligheidsrisico’s (van 267 miljoen euro), zoals weergegeven in 
de tabel met de belangrijkste mutaties (tabel 2.1), specifiek de uitgaven aan GGD-GHOR, zoals 
weergegeven in artikel 1 onder 2. Ziektepreventie en dan opdrachten? Zo ja, betreft dat de volledige 
267 miljoen euro? Zo nee, wat betreffen die mutaties aan GGD'en en veiligheidsrisico’s dan wel?  
 
Antwoord: 
De 267 miljoen euro is in zijn totaliteit bestemd voor de GGD-GHOR. Met de GGD-GHOR zijn 
dienstverleningsovereenkomsten (DVO’s) opgesteld waarin de opdrachten van de GGD-GHOR 
vastgesteld zijn ten behoeve van de coronacrisis-bestrijding. Het gaat hier onder andere om 
werkzaamheden vanuit het klant contact center, ondersteuning bij het bron- en contactonderzoek of 
ondersteuning bij vaccinaties. De financiële benodigdheden van deze werkzaamheden worden ook 
vastgelegd in de DVO’s. 
 
Vraag 8:   
Waarom is voor 267 miljoen euro gekozen als bedrag om aanvullend beschikbaar te stellen aan de 
GGD’en en veiligheidsrisico’s? Zou een hoger aanvullend bedrag ervoor zorgen dat het proces van 
vaccinatie en/of testen soepeler of sneller zou kunnen verlopen? 
 
Antwoord: 
De 267 miljoen euro is beschikbaar gesteld voor de werkzaamheden van de GGD-GHOR. Zij 
ondersteunen onder ander bij de werkzaamheden zoals genoemd in de vraag. Deze middelen zijn 
benodigd voor de werkzaamheden die zij uitvoeren en zijn vastgelegd in 
dienstverleningsovereenkomsten, zie ook het antwoord op vraag 7. Een hoger bedrag reserveren leidt 
niet tot versnelling van het proces. 
 
Vraag 9:   
Waar in de tabellen aangaande de budgettaire gevolgen van beleid zijn de negatieve mutaties voor het 
jaar 2022 te vinden die gepresenteerd zijn in tabel 2, onder 12) en om welke middelen gaat dat hier? 
 
Antwoord: 
De negatieve mutaties betreffen zowel bijstellingen vanwege lagere uitgaven en bijstellingen van 
ontvangsten. Voor de aanschaf en distributie van persoonlijke beschermingsmiddelen betreft het een 
mutatie van 11 miljoen euro vanwege ontvangsten vanuit betaling aan het RIVM door de ziekenhuizen 
e
voor de aanschaf van het medicijn Remdesivir. Deze mutatie is vorig jaar verwerkt in de 4 incidentele 
suppletoire begroting 2020. Voor de Overige maatregelen betreft de negatieve mutatie van 8 miljoen 
euro een saldering van budget voor werkzaamheden van het Landelijk Centrum Geneesmiddelen (LCG) 
en ontvangsten van de zorgverzekeraars in verband met de aanschaf van antilichamen. Deze mutaties 
e
zijn verwerkt in de 4 incidentele suppletoire begroting 2021. 
 
Vraag 10:   
Kunt u een nadere uitsplitsing maken van de kosten zoals die begroot zijn voor de GGD'en en 
veiligheidsregio's (maatregel A2, tabel 1 in de memorie van toelichting)? 
 3 

Vraag 13:   
Kan bij maatregel A7 (tabel 1 van de memorie van toelichting) aangaande testcapaciteit een 
uitsplitsing worden gemaakt (ook per testspoor) in de type kosten, zoals exploitatie, testmateriaal per 
type test, personeel, locatiehuur, laboratoria en overige onkosten, die per testspoor worden gemaakt? 
 
Antwoord: 
Wat betreft spoor 1 (testen ter bestrijding van het virus) zijn alleen de kosten voor testmaterialen en 
contracteren laboratoria opgenomen. De overige kosten waar U naar vraagt, lopen via de 
meerkostenregeling, wat een bevoorschotting betreft aan de GGD’en. De definitieve afrekening voor 
2020 vindt plaats in september 2021. Dan zullen de daadwerkelijke kosten bekend zijn. 
 
Wat betreft spoor 2a verwijs ik u naar de brief van 14 april jl. (Kamerstukken II 2020/21, 25295, nr. 
1131) en de daarbij behorende achtergrondstukken. Hiervan zal totaal ca. 900 miljoen euro via de 
Stichting lopen voor realisatie en exploitatie van toegangstesten. Het resterende bedrag is bestemd 
voor de kosten van antigeentesten en de opbouw van XL-straten voor de ademtesten en LAMP. Meer 
gedetailleerde kostenoverzichten zijn hierbij niet te geven in verband met bedrijfsgevoeligheid.  
 
Vraag 14:   
Op basis waarvan is het benodigde bedrag voor de GGD-GHOR bepaald en is dat voldoende om de 
komende maanden het coronavirus effectief te kunnen bestrijden? 
 
Antwoord: 
De middelen die begroot zijn voor de GGD-GHOR zijn vastgesteld in overleg met de organisatie. De 
taken die de organisatie uitvoert zijn in samenwerking tussen VWS en de GGD-GHOR vastgelegd in 
verschillende Dienstverleningsovereenkomsten. Voor de GGD-GHOR is 267 miljoen euro begroot tot 1 
juli 2021. Een raming voor een langere periode is niet realistisch, gezien de onvoorspelbaarheid van 
het coronavirus en de epidemiologische situatie.   
 
Vraag 15:   
Kan een uitsplitsing gegeven worden van de bedragen bij de “opdrachten” ziektepreventie (totaal zo’n 
3,1 miljard euro) over de verschillende posten? 
 
Antwoord: 
De gevraagde uitsplitsing wordt weergegeven in onderstaande tabel. 
Opdrachten ziektepreventie (bedragen x € 1000) 2021 
Beveiliging distributie en het transport vaccins                             38.720 
Communicatiemiddelen Corona Tester 4.900 
GGD GHOR: Klant contact center 8.993 
GGD GHOR: Bron en contactopsporing 143.842 
GGD GHOR: Corona divers 12.434 
GGD GHOR; CoronIT 20.689 
GGD GHOR: Digitale randvoorwaarden 3.960 
GGD GHOR: Landelijk Serviceloket teststraten 76.687 
 5 

Kunt u uitleggen hoe de passage onder het kopje "Testen spoor 2a - fase 0" zich verhoudt tot de 
tabellen in de begroting van VWS over de begrote middelen? 
 
Antwoord: 
Testen spoor 2a heeft als doel het testen om de samenleving (verder) te heropenen. Het kabinet 
besluit steeds per fase om de testcapaciteit al dan niet verder op te schalen. Dit betekent dat ook de 
financiering per fase loopt. Uw Kamer wordt dan ook per fase geïnformeerd over de financiële 
consequenties. In de vierde incidentele suppletoire begroting is uw Kamer geïnformeerd over fase 0. In 
de zesde incidentele suppletoire begroting 2021, die recentelijk naar uw Kamer is verzonden 
(Kamerstukken II, 2020/21, 35815, nr 1), zijn fase 1 en 2 budgettair verwerkt. 
 
Vraag 19:   
Voor de "fase 0" van het spoor 2a van het testen is nu een bedrag opgenomen, maar kunt u ook 
inschatten in hoeverre voor volgende fasen ook middelen benodigd zijn en waarom deze nog niet zijn 
opgenomen in deze begrotingswijziging? 
 
Antwoord: 
Voor de gehele uitrol van spoor 2a is een raming opgesteld van circa 1,1 miljard euro. Het kabinet 
besluit steeds per fase om de testcapaciteit al dan niet verder op te schalen. Dit betekent dat ook de 
financiering per fase beschikbaar wordt gesteld. In de vierde incidentele suppletoire begroting 2021 is 
voor fase nul 5,0 miljoen euro opgenomen (Kamerstukken II, 2020/21, 35763, nr. 2). In de zesde 
incidentele suppletoire begroting 2021, die recentelijk naar uw Kamer is verzonden (Kamerstukken II, 
2020/21, 35815, nr 1), zijn fase 1 en 2 budgettair verwerkt. Of het geraamde bedrag van 1,1 miljard 
euro nodig zal zijn hangt af van de daadwerkelijke besluitvorming door het kabinet (wanneer en 
hoelang is toegangstesten nodig/nuttig, mede in relatie tot het epidemiologisch beeld), de hoeveelheid 
benodigde testen en de prijsstelling. Het kabinet heeft hiermee gekozen voor gefaseerde 
besluitvorming (en toekenning van de middelen op de VWS-begroting). Naar verwachting zullen de 
totale kosten aanzienlijk lager uitvallen, vermoedelijk tussen de 500 en 700 miljoen. 
 
Vraag 20:   
Kan een onderbouwing van het bedrag van 2.364 miljoen euro worden gegeven? Kan er een 
onderverdeling worden gegeven? 
 
Antwoord: 
Zoals in de toelichting is aangegeven is het bedrag van € 2,364 miljard is bestemd voor het 
grootschalig testen. Met deze middelen wordt laboratoriumcapaciteit voor PCR-testanalyses 
beschikbaar gesteld en wordt de inkoop van antigeen sneltesten, PCR-afname swaps, ademtesten en 
andere testen en labdisposables door het Landelijk Consortium Hulpmiddelen mogelijk. De opbouw van 
de raming tot 1 juli 2021 ziet er als volgt uit: 
 
Totaal in 
Opdracht 
miljoenen euro's  
PCR 1.810 
Lamp 212 
 7 

Vraag 23:   
Waarom worden zowel via het ministerie van VWS als via het Landelijk Consortium Hulpmiddelen 
(LCH) persoonlijke beschermingsmiddelen ingekocht? Waarom gebeurt dit niet gezamenlijk? 
 
Antwoord: 
Bij aanvang van de coronapandemie heeft het ministerie van VWS zelf persoonlijke 
beschermingsmiddelen ingekocht. Vrij snel daarna werd geconcludeerd dat centrale inkoop nodig was 
en is op 23 maart 2020 het Landelijk Consortium Hulpmiddelen (LCH) opgericht. Doel van het LCH was 
om in nauwe samenwerking met de zorg en de sector persoonlijke beschermingsmiddelen centraal in 
te kopen en te distribueren aan zorginstellingen, -professionals en laboratoria. De mutatie in de 4e ISB 
die samenhangt met de inkoop door VWS betreft een betaling in 2021 van een in 2020 vastgelegde 
bestelling van persoonlijke beschermingsmiddelen. 
 
Vraag 24:   
Hoe moeten de extra kosten voor vaccinbeoordeling door het College ter Beoordeling van 
Geneesmiddelen (CBG) gezien worden in relatie tot het Europees Geneesmiddelenbureau (EMA) die de 
vaccinbeoordeling doet? 
 
Antwoord: 
Als reactie op het uitbreken van het Covid-19 virus hebben diverse farmaceutische bedrijven een 
vaccin ontwikkeld. De aanvragen voor markttoelating van deze vaccins worden ingediend bij het 
Europees Geneesmiddelenagentschap EMA in het kader van een centrale Europese 
beoordelingsprocedure. De EMA organiseert de beoordelingsprocedures, maar doet de beoordeling niet 
zelf. De beoordeling wordt neergelegd bij experts van de nationale geneesmiddelenautoriteiten van de 
EU-lidstaten. Voor Nederland is die autoriteit het CBG. 
Gezien het belang van het snel beschikbaar komen van deze vaccins zijn het CBG en andere  
autoriteiten uit EU-lidstaten in een eerdere fase dan bij een reguliere procedure gestart met het 
beoordelen van gegevens (rolling review) en /of zijn de beoordelingstijdlijnen verkort (accelerated 
assessment). Door deze werkwijze is het eerste vaccin eind december 2020 goedgekeurd en 
toegelaten tot de Europese markt. Daarna zijn toelatingen gevolgd in januari 2021 (2) en in maart 
2021 (1). De (verdere) beoordeling van de andere vaccins vindt later in 2021 plaats. Het CBG houdt 
bij hoeveel tijd er wordt besteed aan procedures met een rolling review, in vergelijking met een 
“normale” centrale Europese beoordeling. Na de beoordeling van de eerste twee vaccins bleek dat voor 
de versnelde en andere wijze van beoordelen aanmerkelijk meer tijd en capaciteit nodig is. Daarnaast 
krijgen de vaccins een voorlopige goedkeuring onder specifieke condities. Er volgt na de voorlopige 
goedkeuring nog veel extra werk als er onbekende bijwerkingen van de vaccins naar voren komen, 
zoals bij vaccin van AstraZeneca en het Janssen vaccin. Daarnaast zullen na een jaar de vaccins 
opnieuw beoordeeld moeten worden om een permanente handelsvergunning te kunnen afgeven. 
Verder zal de monitoring van bijwerkingen extra intensief zijn, waarbij bijvoorbeeld maandelijks safety 
updates komen die beoordeeld moeten worden.  
Naast vaccins is het aanbod van geneesmiddelen om de klachten van Covid-19 te behandelen (denk 
aan remdesivir en dexamethason) ook sterk toegenomen. Ook deze geneesmiddelen zijn na een 
verkort en versneld beoordelingsproces goedgekeurd en tot de markt toegelaten voor de indicatie 
Covid-19. Ook hier geldt dat deze toepassingen extra gemonitord moeten worden. Tegenover deze 
extra noodzakelijke monitoring en versnelde registratie staat geen (extra) vergoeding. 
 
Met het beschikbaar komen van verschillende vaccins die zeer snel zijn toegelaten op de Europese 
markt, is de vraag naar onafhankelijke en objectieve informatie in de samenleving zeer groot. Hierin 
 9 

gelegd met maatschappelijke ontwikkelingen ten aanzien van sociaal en mentaal welzijn en leefstijl, 
onder andere op basis van het corona dashboard maatschappelijke impact. 
 
Vraag 28:   
Waarom is op deze begroting niet het volledige bedrag van 200 miljoen euro  terug te vinden, zoals op 
19 februari 2021 was aangekondigd door het kabinet? 
 
Antwoord:   
Van het totale bedrag van 200 miljoen euro is 63 miljoen euro bestemd voor de VWS-begroting. Deze 
vierde incidentele suppletoire begroting ziet alleen toe op wijzigingen van de begrotingsstaat van VWS, 
zie ook het antwoord op vraag 26. 
 
 
 
 
 
 
 
 
 11 

