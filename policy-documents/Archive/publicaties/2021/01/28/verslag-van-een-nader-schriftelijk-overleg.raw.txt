Eerste Kamer der Staten-Generaal
1
Vergaderjaar 2020–2021 
35 526 Tijdelijke bepalingen in verband met 
maatregelen ter bestrijding van de epidemie van 
covid-19 voor de langere termijn (Tijdelijke wet 
maatregelen covid-19) 
AC VERSLAG VAN EEN NADER SCHRIFTELIJK OVERLEG 
Vastgesteld 28 januari 2021 
In hun vergadering van 8 december 2020 hebben de leden van de vaste 
1
commissies voor Justitie en Veiligheid , voor Volksgezondheid, Welzijn en 
2 
Sport en voor Binnenlandse Zaken en de Hoge Colleges van Staat / 
3 
Algemene Zaken en Huis van de Koning kennisgenomen van de brief van 
de Minister van Volksgezondheid, Welzijn en Sport van 1 december 2020 
met daarin een reactie op de brief van de commissie Justitie en Veiligheid 
inzake de motie-Janssen c.s. over bepalende zeggenschap van de 
Staten-Generaal bij verlenging van de Tijdelijke wet maatregelen 
4 
covid-19.
Naar aanleiding hiervan zijn er op 10 december 2020 en 19 januari 2021 
brieven gestuurd aan de Minister. 
1
Samenstelling Justitie en Veiligheid:
Backer (D66), De Boer (GL) (voorzitter), Van Dijk (SGP), Van Hattem (PVV), Nooren (PvdA), 
Rombouts (CDA), Bikker (CU), Baay-Timmerman (50PLUS), Adriaansens (VVD), arbouw (VVD), 
Bezaan (PVV), De Blécourt-Wouterse (VVD), Dittrich (D66), Doornhof (CDA), Janssen (SP), 
Karimi (GL), Meijer (VVD), Nicolaï (PvdD), Otten (Fractie-Otten) (ondervoorzitter), Van Pareren 
(Fractie-Van Pareren), Recourt (PvdA), Rietkerk (CDA), Veldhoen (GL), Van Wely (Fractie-Van 
Pareren), Raven (OSF).
2
SamenstellingVolksgezondheid, Welzijn en Sport:
Ganzevoort (GL), Gerkens (SP), Van Dijk (SGP), Van Hattem (PVV), Nooren (PvdA), Oomen-
Ruijten (CDA), Rombouts (CDA), Bredenoord (D66), Koole (PvdA), De Bruijn-Wezeman (VVD), 
Baay-Timmerman (50PLUS), A.J.M. van Kesteren (PVV), Adriaansens (VVD) (voorzitter), Van der 
Burg (VVD), Van Gurp (GL), Nicolaï (PvdD), Van Pareren (Fractie-Van Pareren) (ondervoorzitter), 
Prins-Modderaar (CDA), Vendrik (GL), Verkerk (CU), Hermans (Fractie-Van Pareren) Van der 
Voort (D66), Keunen (VVD), Pouw-Verweij (Fractie-Van Pareren), Baljeu (Fractie-Otten), Raven 
(OSF).
3
Samenstelling Binnenlandse Zaken en de Hoge Colleges van Staat/Algemene Zaken en 
Huis van de Koning:
Kox (SP), Koffeman (PvdD), Ganzevoort (GL), De Boer (GL), Van Hattem (PVV), Pijlman (D66), 
Rombouts (CDA), Schalk (SGP), Koole (PvdA). Klip-Martin (VVD), Baay-Timmerman (50PLUS), 
Bezaan (VVD), Van der Burg (VVD), Crone (PvdA), Dessing (FVD), Dittrich (D66) (voorzitter), 
Doornhof (CDA), Frentrop (FVD), Meijer (VVD), Nicolaï (PvdD) (ondervoorzitter), Rietkerk (CDA), 
Rosenmöller (GL), Verkerk (CU), De Vries (Fractie-Otten), Keunen (VVD), Van der Linden 
(Fractie-Van Pareren), Raven (OSF).
4
Kamerstukken I 2020/21, 35 526, L; Kamerstukken I 2020/21, 35 526, P.
 
 
 
 
kst-35526-AC
ISSN 0921 - 7371
’s-Gravenhage 2021 Eerste Kamer, vergaderjaar 2020–2021, 35 526, AC 1

BRIEF VAN DE VOORZITTER VAN DE VASTE COMMISSIE VOOR 
JUSTITIE EN VEILIGHEID  
Aan de Minister van Volksgezondheid, Welzijn en Sport 
Den Haag, 10 december 2020 
In hun vergadering van 8 december 2020 hebben de leden van de 
commissies Justitie en Veiligheid, Volksgezondheid, Welzijn en Sport en 
Binnenlandse Zaken en de Hoge Colleges van Staat / Algemene Zaken en 
Huis van de Koning kennisgenomen van uw brief van 1 december 2020 
met daarin een reactie op de brief van de commissie Justitie en Veiligheid 
inzake de motie-Janssen c.s. over bepalende zeggenschap van de 
Staten-Generaal bij verlenging van de Tijdelijke wet maatregelen 
5 
covid-19. In de brief geeft u aan dat inmiddels voorbereidingen ter hand 
zijn genomen voor het in kaart brengen van denkbare modaliteiten ter 
uitwerking van de in de motie gevraagde voorziening en dat u ernaar 
streeft om een overzicht van deze modaliteiten voor het kerstreces aan de 
beide Kamers der Staten-Generaal toe te zenden. De leden van de 
commissie Justitie en Veiligheid zien uit naar dit overzicht en gaan ervan 
uit dat u dit overzicht vóór het kerstreces de Kamer aanbiedt. Zij 
benadrukken daarbij de urgentie om voorafgaand aan het besluit over de 
volgende verlenging van de Tijdelijke wet maatregelen covid-19 op 
1 maart 2020 de bepalende zeggenschap van de Staten-Generaal te 
hebben vastgelegd. De leden gaan er daarom van uit dat bij de verschil-
lende modaliteiten ook het concrete tijdpad vermeld zal zijn. 
De leden van de vaste commissie voor Justitie en Veiligheid zien uw 
reactie met belangstelling tegemoet. Een afschrift van deze brief is heden 
verzonden naar de Minister van Justitie en Veiligheid en de Minister van 
Binnenlandse Zaken en Koninkrijksrelaties. 
De voorzitter van de vaste commissie voor Veiligheid en Justitie,
M.M. de Boer 
5
Kamerstukken I 2020/21, 35 526, L; Kamerstukken I 2020/21, 35 526, P.
Eerste Kamer, vergaderjaar 2020–2021, 35 526, AC 3

BRIEF VAN DE MINISTER VAN VOLKSGEZONDHEID, WELZIJN EN 
SPORT  
Aan de Voorzitter van de Eerste Kamer der Staten-Generaal 
Den Haag, 28 januari 2021 
In antwoord op uw brieven van 10 december 2020, kenmerk 
167290.148.1U, en 19 januari 2021, kenmerk 167290.153U, en in vervolg 
op mijn brief van 24 december 2020, met betrekking tot de status van de 
motie-Janssen c.s. (Kamerstukken I 2020/21, 35 526, L) alsmede onder 
verwijzing naar het eerder gevoerde schriftelijk overleg met uw Kamer 
(Kamerstukken I 2020/21, 35 526, P), bericht ik u, mede namens de 
Minister van Justitie en Veiligheid en de Minister van Binnenlandse Zaken 
en Koninkrijksrelaties, als volgt. 
In de hierboven aangehaalde brief van 24 december 2020 heb ik u 
aangegeven dat wij ernaar streven uw Kamer zo snel mogelijk na het 
kerstreces een overzicht te doen toekomen van de in dit verband denkbare 
modaliteiten. Met deze brief komen wij aan die toezegging tegemoet. 
Artikel VIII, derde lid van de Tijdelijke wet maatregelen covid-19 (Twm) 
bepaalt dat de geldingsduur van de in het eerste lid van dat artikel 
genoemde bepalingen of onderdelen daarvan, bij koninklijk besluit telkens 
met een periode van ten hoogste drie maanden kan worden verlengd. 
Daarbij dient uiteraard te worden voldaan aan de in artikel 58b, tweede 
lid, van de Wet publieke gezondheid (Wpg) neergelegde vereisten van 
noodzakelijkheid, proportionaliteit en subsidiariteit. Ook dient de Afdeling 
advisering van de Raad van State vooraf te worden gehoord over de 
krachtens de Twm geldende maatregelen (artikel 58t Wpg). De voordracht 
voor een verlengingsbesluit kan niet eerder worden gedaan dan een week 
nadat het ontwerp aan beide Kamers van de Staten-Generaal is 
overgelegd (art. VIII, vierde lid, Twm). Beide Kamers kunnen in het kader 
van deze voorhangprocedure hun gebruikelijke grondwettelijke bevoegd-
heden inzetten, waaronder het stellen van vragen aan de regering over 
het ontwerp-kb en het indienen van moties. 
In de motie Janssen c.s. wordt de regering verzocht om op de kortst 
mogelijke termijn mogelijk te maken dat over verlenging van de 
geldingsduur van de Twm bepalende zeggenschap toekomt aan de 
Staten-Generaal. Daarmee wordt beoogd mogelijk te maken dat beide 
Kamers in het kader van de voorhang – onafhankelijk van elkaar – kunnen 
7 
bepalen of de Twm al dan niet wordt verlengd.
Voor de vormgeving van een dergelijke zeggenschap acht de regering in 
ieder geval de volgende negen modaliteiten denkbaar. De modaliteiten 1 
tot en met 8 betreffen een blokkeringsrecht van de verlenging voor beide 
of een van beide Kamers der Staten-Generaal. Daarvoor is wetswijziging 
nodig. Deze modaliteiten, waarbij dus aan de Tweede en/of Eerste Kamer 
de bevoegdheid wordt toegekend om verlenging te blokkeren en dus de 
Twm (of een gedeelte daarvan) te laten vervallen, kent geen precedent in 
onze wetgeving en is derhalve een staatsrechtelijk novum. Modaliteit 9 
vergt geen wetswijziging. 
1. Blokkeringsrecht verlengings-kb voor beide Kamers van de 
Staten-Generaal 
De voordracht voor een verlengings-kb wordt conform de Twm niet eerder 
gedaan dan een week nadat het ontwerp aan beide Kamers van de 
Staten-Generaal is overgelegd. In aanvulling hierop dient in de Twm te 
7
Handelingen I, 2020/21, nr. 6, p. 71.
Eerste Kamer, vergaderjaar 2020–2021, 35 526, AC 5

door het aannemen van een motie – de wens te kennen geeft dat de Twm 
wel moet worden verlengd. Voor een dergelijke situatie kan een conflic-
tenregeling, die ertoe strekt dat verlenging in zo’n geval toch kan 
plaatsvinden, wenselijk zijn bieden. Zo’n conflictenregeling zou kunnen 
inhouden dat de opvatting van de in die regeling genoemde Kamer 
prevaleert of dat de regering dan een beslissing neemt. 
6. Blokkeringsrecht via de wetsprocedure 
De voordracht voor een verlengings-kb wordt conform de Twm niet eerder 
gedaan dan een week nadat het ontwerp aan beide Kamers van de 
Staten-Generaal is overgelegd. In aanvulling hierop dient in de Twm te 
worden geregeld dat het vastgestelde verlengingsbesluit – altijd of indien 
een bepaald deel van de Kamers daarom verzoekt – moet worden gevolgd 
door een onverwijld in te dienen wetsvoorstel tot goedkeuring van het 
alsdan onder voorbehoud van goedkeuring voorlopig geëffectueerde 
verleningsbesluit. Verwerping van het wetsvoorstel door een van beide 
Kamers heeft dan tot gevolg dat de Twm vervalt (eventueel met 
overgangstermijn). 
Opgemerkt wordt dat de maximale termijn waarmee de Twm kan worden 
verlengd (drie maanden) deze optie feitelijk illusoir maakt indien de 
periode tussen indiening van het wetsvoorstel en totstandkoming van de 
goedkeuringswet langer duurt dan tot de eerstvolgende verlenging. 
7. Differentiatie bij de modaliteiten 1 t/m 6 
De modaliteiten 1 tot en met 6, met de additionele voorziening dat er wat 
betreft de verlenging kan worden gedifferentieerd tussen Europees en 
Caribisch Nederland. Dat maakt het mogelijk dat de wet niet wordt 
verlengd voor Europees Nederland, maar wel voor Caribisch Nederland. 
8. Overige mogelijkheden tot differentiatie bij de modaliteiten 1 t/m 6 
De situatie kan zich voordoen dat de Kamers verzoeken of één van beide 
Kamers verzoekt het verlengings-kb te beperken tot bepaalde bepalingen 
(of onderdelen daarvan) of de verlengingstermijn te beperken. Aanvullend 
zou in de Twm moeten worden geregeld dat in dat geval wel een 
voordracht kan plaatsvinden, van een daarmee in overeenstemming 
gebracht (gewijzigd) verlengings-kb. Het zal immers niet altijd mogelijk 
zijn om in zo’n geval tijdig een gewijzigd verlengings-kb in procedure te 
brengen. 
9. Politieke toezegging in plaats van een wettelijke regeling 
Een politieke toezegging van de regering dat moties van de beide Kamers 
inzake het (niet-)verlengen van de Twm zeer zwaar zullen wegen. In dit 
geval behoeft de Twm niet te worden gewijzigd (in tegenstelling tot de 
modaliteiten 1 tot en met 8). 
Vervolgproces 
De regering acht het van belang dat de modaliteiten, mede vanwege de 
maatschappelijke en staatsrechtelijke implicaties daarvan, via een 
zorgvuldig en ordentelijk proces kunnen worden gewogen. Als onderdeel 
van een zorgvuldig en ordentelijk proces hecht de regering eraan om uw 
opvattingen te vernemen op de mogelijke modaliteiten. Vanzelfsprekend 
treden wij daarover ook gaarne nader met uw Kamer in overleg. De 
regering wenst hierover voorts de opvattingen van de Tweede Kamer te 
vernemen, mede in het licht van het feit dat de Tweede Kamer de twee 
amendementen die ertoe strekten in de Twm bepalende zeggenschap toe 
Eerste Kamer, vergaderjaar 2020–2021, 35 526, AC 7

