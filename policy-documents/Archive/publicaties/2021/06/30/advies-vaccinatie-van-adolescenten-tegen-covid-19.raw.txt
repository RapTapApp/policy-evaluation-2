Aan de minister van Volksgezondheid, Welzijn en Sport 
Datum: 29 juni 2021 Uw kenmerk :1836729-219114-PDC 19 Ons kenmerk: 1837859/3219946/JVDB/ym/078 
Telefoon:  E-mail:  Bijlagen: - 
Onderwerp: advies Vaccinatie van adolescenten tegen COVID-19 
Publicatienummer: 2021/33 
Geachte minister, 
Het vaccin van BioNTech/Pfizer (merknaam Comirnaty) tegen COVID-19 is op 28 mei jl. door 
het Europees Medicijn Agentschap (EMA) positief beoordeeld voor gebruik bij kinderen vanaf 
1
12 jaar oud, en op 31 mei jl. hiervoor geregistreerd door de Europese Commissie. Vaccinatie 
bestaat uit twee doses met een interval van 3 weken. In dit advies komt de Gezondheidsraad 
tegemoet aan uw adviesvraag van 2 maart jl. over vaccinatie van adolescenten onder de 18 
jaar. U vraagt of adolescenten gevaccineerd kunnen worden, met welk vaccin dat zou kunnen 
en of ringvaccinatie raadzaam is indien zij zelf geen vaccin kunnen ontvangen. Op 9 april jl. 
heeft de raad een eerste advies uitgebracht over vaccinatie van 16- en 17-jarigen die behoren 
2
tot de hoog-risicopatiëntgroepen. Deze groep wordt inmiddels gevaccineerd. Op 9 juni jl. heeft 
de raad geadviseerd over vaccinatie van 12- tot en met 17-jarigen met een medisch risico en 
3
ringvaccinatie.  
De Commissie Medische Aspecten van COVID-19 heeft zich gebogen over vaccinatie van 
adolescenten in de leeftijd van 12 tot en met 17 jaar. De commissie heeft hierbij gebruik 
4
gemaakt van het beoordelingskader voor vaccinaties. Zoals gebruikelijk voor de werkwijze van 
de Gezondheidsraad zijn in de commissie experts uit relevante gebieden van de klinische 
gezondheidszorg en de volksgezondheid vertegenwoordigd. Voor dit advies zijn daarnaast 
experts op het gebied van ethiek, gezondheidsrecht en kinderrechten aan de commissie 
toegevoegd. Een overzicht van de commissiesamenstelling vindt u onderaan deze brief. Het 
advies is getoetst door de beraadsgroep van de Gezondheidsraad.  
De commissie heeft bekeken of er reden was om af te wijken voor Caribisch Nederland. Dat 
bleek niet het geval te zijn en daarom is de inhoud van dit advies ook voor Caribisch Nederland 
toepasbaar. 
Ziektela st bij adolescenten  
Directe gezondheidseffecten 
COVID-19-infecties komen in alle leeftijdsgroepen voor, ook bij jonge kinderen en 
adolescenten. Tot nu toe is van bijna 280.000 kinderen en adolescenten in Nederland bekend 
5
dat zij besmet zijn geraakt. In verreweg de meeste gevallen is er sprake van milde symptomen, 
zoals neusverkoudheid en hoesten. Soms verloopt een infectie ernstiger en is 
ziekenhuisopname noodzakelijk. In de leeftijdsgroep 13 tot en met 17 jaar zijn er 101 
adolescenten opgenomen geweest (periode 1 september 2020-23 mei 2021). Er zijn in totaal 
twee adolescenten, in de leeftijdsgroep 15-19 jaar, overleden. Zij hadden beiden een 
onderliggende aandoening.   
Bezoekadres e. inf o@gr.nl
Korte Voorhout 7 t. 
2511 CW  Den Haag www.gezondheidsraad.nl Pagina 1 v an 14 
 

physical distancing, thuiswerken, thuisonderwijs, financiële zorgen en thuisisolatie. Van een 
aantal van deze factoren, waaronder sociale isolatie en quarantaine, is al langere tijd bekend 
12,13
 
dat zij een negatief effect hebben op de mentale gezondheid van kinderen en adolescenten.
Beschrijvende studies rapporteren een algemene verslechtering van vooral de mentale 
gezondheid van kinderen en adolescenten tijdens de COVID-19-pandemie, zowel in 
14,15 16,17
Nederland als internationaal. Ook zijn er aanwijzingen dat er in Nederland tijdens de 
18
 Het is op dit moment niet 
eerste lockdown een toename is geweest van kindermishandeling.
goed mogelijk om precies aan te geven welke omstandigheden of maatregelen tot welke 
gezondheidseffecten leiden. Het onderzoek naar de gevolgen van de COVID-19-pandemie op 
kinderen en adolescenten is complex en nog vol in ontwikkeling. Wel zijn er aanwijzingen dat 
sluiting van de scholen een negatief effect heeft gehad op de ontwikkeling en mentale 
19-21
gezondheid van kinderen en adolescenten.  
Ziektelast in de bevolking als geheel 
Naast directe en indirecte effecten van vaccinatie voor de adolescent zelf, zijn er ook indirecte 
effecten voor de bevolking als geheel. Deze zogenoemde populatie-effecten ontstaan doordat 
vaccinatie niet alleen bescherming biedt tegen infectie, maar ook, tot op zekere hoogte, 
transmissie tegengaat. Zo kan met vaccinatie voorkomen worden dat het SARS-CoV-2-virus dat 
COVID-19 veroorzaakt, ongeremd kan circuleren op bijvoorbeeld scholen en sportclubs. 
Wanneer er minder viruscirculatie is onder adolescenten, zal er ook minder virusverspreiding 
zijn naar gezins- en/of familieleden en andere nauwe contacten, en via hen ook minder 
verspreiding naar de bevolking als geheel. Het Rijksinstituut voor Volksgezondheid en Milieu 
(RIVM) heeft gemodelleerd welke effecten vaccinatie van kinderen vanaf 12 jaar heeft op het 
i
reproductiegetal in de komende winter en op het aantal infecties, ziekenhuisopnames, intensive 
care (IC) opnames en sterfte over een periode van een jaar.  
Uit de modellering komt naar voren dat in een gunstig scenario waarin onder andere de 
bescherming door vaccinatie niet afneemt in de tijd en er geen nieuwe virusvarianten bijkomen 
naast de nu al aanwezige alpha-, beta-, gamma- en deltavariant, het reproductiegetal in de 
winter boven 1 zal uitkomen. Het is echter goed mogelijk dat het reproductiegetal nog hoger zal 
zijn, omdat er meer verschillende virusvarianten kunnen gaan circuleren en vaccinatie geen 
levenslange bescherming biedt. Het gegeven dat een groot deel van de volwassenen 
gevaccineerd is, is bij deze modellering meegenomen. Dat door vaccinatie de epidemie niet 
volledig wordt ingedamd, komt doordat er nog veel mensen vatbaar zijn voor een infectie: deels 
omdat niet iedereen die uitgenodigd is voor vaccinatie zich ook laat vaccineren en deels omdat 
vaccinatie geen 100% bescherming biedt. Het is daarom een reële mogelijkheid dat het 
reproductiegetal in de winter hoger zal zijn dan 1. Vaccinatie van adolescenten in de leeftijd van 
12 tot en met 17 jaar met een vaccinatiegraad van 65-85% kan volgens berekening van het 
RIVM het reproductiegetal met 20-35% doen afnemen (Figuur 1), wat kan bijdragen aan het 
22
indammen van een volgende golf in de winter.  
i
 Het reproductiegetal geeft aan hoeveel mensen gemiddeld besmet worden door een persoon 
die een infectie heeft. Een reproductiegetal van 1 of kleiner betekent dat de epidemie stabiel 
blijft of uitdooft. 
| Pagina 3 v an 14 

 
zo hoog als de antistofniveaus van de gevaccineerde 16-25 jarigen. Daaruit wordt afgeleid dat 
de immuunrespons van 12-15 jarigen ten minste even goed is als die van 16-25 jarigen.  
Gegevens over de effectiviteit in deze groep zijn nog niet bekend, omdat die niet bepaald kan 
worden met de resultaten van de klinische trials. De effectiviteit kan na invoering van een 
vaccinatieprogramma met vervolgonderzoek in de praktijk worden bepaald. 
 
Veiligheid 
Reactogeniciteit 
Het BioNTech/Pfizer-vaccin heeft, net als alle geneesmiddelen, bijwerkingen. Vaccinatie gaat 
gepaard met tijdelijke lokale symptomen zoals pijn, roodheid en zwelling op de plek van de 
injectie en systemische reacties zoals koorts, vermoeidheid, spierpijn en hoofdpijn. De meest 
voorkomende symptomen en reacties bij adolescenten bij het BioNTech/Pfizer-vaccin zijn pijn 
op de plaats van de injectie (>90%), vermoeidheid en hoofdpijn (>70%) en spierpijn en rillingen 
1,25
(>40%). De bijwerkingen zijn meestal matig van ernst en treden vaker op na de tweede 
dosis. Koorts kwam na de eerste dosis voor bij 10% van de gevaccineerden en na de tweede 
dosis bij 20%. De meeste bijwerkingen waren binnen enkele dagen verdwenen.  
 
Myocarditis en pericarditis 
Het EMA onderzoekt momenteel meldingen van myocarditis (ontsteking van de hartspier) en 
26
pericarditis (ontsteking van het hartzakje) na COVID-19-vaccinatie. Myocarditis en pericarditis 
worden in het algemeen meestal veroorzaakt door een virusinfectie, maar komen ook voor na 
een bacteriële infectie, bij gebruik van bepaalde medicatie of als gevolg van een auto-
immuunziekte. Een infectie met SARS-CoV-2 leidt ook regelmatig tot cardiale problemen zoals 
myocarditis en pericarditis. Twee overzichtsstudies rapporteren dat myocarditis bij 19 tot 40% 
27,28
van de COVID-19-patiënten wordt gezien. De klachten zijn veelal aspecifiek zoals koorts, 
kortademigheid, spierpijn en vermoeidheid. Soms zijn er ernstiger klachten zoals pijn op de 
borst, hartkloppingen, onregelmatige hartslag, pijn bij het ademhalen en benauwdheid. Bij een 
kleine minderheid is er op langere termijn sprake van (ernstig) hartfalen of hartritmestoornissen. 
Myocarditis en pericarditis treedt jaarlijks in het algemeen op bij 1 tot 10 op de 100.000 mensen 
26
en in de meeste gevallen is er sprake van volledig herstel. 
 
Het is nog onduidelijk of het optreden van myocarditis en pericarditis gerelateerd is aan 
vaccinatie met BioNTech/Pfizer, of één van de andere COVID-19-vaccins. (Omdat alleen het 
vaccin van BioNTech/Pfizer geregistreerd is voor gebruik bij kinderen vanaf 12 jaar, worden in 
dit advies de meldingen na vaccinatie met andere COVID-19-vaccins buiten beschouwing 
gelaten.) In Europa zijn er 122 gevallen van myocarditis gemeld na 160 miljoen toegediende 
26
doses van het BioNTech/Pfizer-vaccin. Pericarditis is 126 keer gemeld. De meldingen 
kwamen vooral voor bij mannen jonger dan 30 jaar, meestal enkele dagen na de tweede dosis 
en het beloop was meestal mild waarbij de patiënten binnen enkele dagen waren hersteld. In 
Nederland zijn er tot en met 20 juni 2021 na vaccinatie met BioNTech/Pfizer 2 meldingen van 
29
myocarditis en 8 van pericarditis, op ongeveer 9,6 miljoen toegediende doses. 
 
In Israël zijn er na de eerste dosis BioNTech/Pfizer 27 meldingen van myocarditis bij ruim 5,4 
30
miljoen gevaccineerden. Na de tweede dosis zijn er 121 gevallen gemeld bij ruim 5 miljoen 
gevaccineerden. De meeste meldingen kwamen van mannen tussen 16 en 19 jaar oud. 
Ongeveer de helft van de gevallen kwam voor bij mensen met een onderliggende aandoening. 
In verreweg de meeste gevallen (95%) was het beloop mild. Volgens de Israëlische 
   | Pagina 5 v an 14 

 
voordoen en wat de aard en omvang van de indirecte gezondheidswinst door vaccinatie in de 
toekomst zal zijn — dat hangt onder meer af van de epidemiologische situatie en de dan 
geldende maatregelen — meent de commissie dat vaccinatie indirect kan bijdragen aan de 
gezondheid en het algemeen welbevinden van adolescenten. Zo verkleint vaccinatie niet alleen 
de kans dat een adolescent in quarantaine moet gaan, maar ook dat dit noodzakelijk is voor 
hele schoolklassen. In het meest ongunstige scenario blijken scholen een reservoir voor SARS-
CoV-2-infecties waarvoor sluiting van scholen als maatregel overwogen wordt. Vaccinatie is 
een preventieve maatregel die het normale leven van adolescenten zo min mogelijk verstoort. 
 
Gezondheidswinst voor de bevolking als geheel 
De commissie beschouwt dat vaccinatie van gezonde 12- tot en met 17-jarigen ook bijdraagt 
aan gezondheidswinst voor de bevolking als geheel. Modelleringsonderzoek van het RIVM laat 
zien dat vaccinatie van 12-17-jarigen met het BioNTech/Pfizer-vaccin het reproductiegetal met 
20-35% kan doen afnemen bij een vaccinatiegraad van 65-85%. Daardoor is er ook een afname 
van enkele procenten te verwachten op het aantal infecties, ziekenhuisopnames, IC-opnames 
en sterfte bij volwassenen.  
 
Perspectief kinderrechten 
De commissie heeft de aanvaardbaarheid van het beschikbaar stellen van vaccins voor 
adolescenten die dat wensen ook beschouwd vanuit een kinderrechtenperspectief. Hierbij merkt 
zij op dat volgens het Internationaal Verdrag inzake de Rechten van Kind (IVRK) de belangen 
van kinderen en adolescenten leidend zijn in beslissingen die hen aangaan (art. 3 IVRK). Zo 
hebben kinderen en adolescenten het recht op (mentale) gezondheid en het recht om naar 
34
school te kunnen gaan (art. 24, 28 en 29 IVRK). Daarnaast is de commissie van mening dat 
vaccinatie ook belangen van adolescenten kan dienen die niet direct of indirect betrekking 
hebben op hun eigen gezondheid of welbevinden. De commissie kan zich voorstellen dat er 
adolescenten zijn die graag willen bijdragen aan de pandemiebestrijding of hun directe 
omgeving willen beschermen. Volgens het IVRK hebben kinderen en adolescenten het recht 
om hun mening te geven, te participeren in beslissingen over hun gezondheid en serieus 
34
genomen te worden (art. 12 IVRK).  
 
Volgens de wet worden adolescenten in de leeftijd van 16 en 17 jaar zelf in staat geacht om 
(mondeling) geïnformeerde toestemming te geven voor medische handelingen (waaronder 
vaccinaties), net zoals volwassenen van 18 jaar en ouder (art. 7:450 BW). Voor adolescenten in 
de leeftijd 12 tot en met 15 jaar geldt in beginsel dat voor een medische handeling zowel de 
adolescent als de (gezagdragende) ouder(s) toestemming moeten geven. In het geval dat de 
adolescent en de (gezagdragende) ouders(s) met elkaar van mening verschillen over het 
vaccineren dan kan de adolescent worden gevaccineerd als hij/zij dat weloverwogen wenst (art. 
7:450, tweede lid BW). Het al dan niet onder begeleiding van een ouder naar de 
vaccinatielocatie komen en daar (mondeling) instemmen met de vaccinatie is voldoende voor 
rechtmatige toestemming.   
 
Gunstige verhouding tussen gezondheidswinst en last 
De commissie beoordeelt de verhouding tussen gezondheidswinst en last van vaccinatie van 
adolescenten in de leeftijd van 12 tot en met 17 jaar met het Pfizer/BioNTech-vaccin als 
gunstig. De commissie oordeelt dat vaccinatie van adolescenten in de leeftijd van 12 tot en met 
17 jaar met het Pfizer/BioNTech-vaccin zowel directe als indirecte gezondheidswinst oplevert, in 
   | Pagina 7 v an 14 

 
voor adolescenten op de korte termijn meegewogen (ernstig, maar voor een kleine groep), 
maar ook op de langere termijn (minder ernstig, maar mogelijk voor een grotere groep). 
Daarnaast heeft de commissie aanzienlijk gewicht toegekend aan de indirecte 
(gezondheids)voordelen en belangen van adolescenten die met een dergelijk vaccinatie-
aanbod gediend zijn. Daarbij komt dat vaccinatie een gunstig effect heeft op populatieniveau. 
Modelleringsonderzoek laat zien dat vaccinatie van deze groep bijdraagt aan verminderde 
viruscirculatie in de komende winter en een lagere ziektelast in de bevolking als geheel.  
 
De commissie is op de hoogte van de meldingen van myocarditis en pericarditis na vaccinatie 
met het BioNTech/Pfizer-vaccin. De bevindingen in Europa, Nederland, Israël en de VS, en de 
berichtgeving van de FDA en CDC zijn meegewogen in de afweging. Een belangrijk gegeven is 
dat myocarditis en pericarditis bekende ziektebeelden zijn, dat deze spontaan of na 
behandeling genezen en in de meeste gevallen geen restverschijnselen geven. Het EMA 
onderzoekt momenteel de meldingen van myocarditis en pericarditis na COVID-19-vaccinatie. 
Zodra daar aanleiding toe is, zal de commissie opnieuw adviseren.  
 
De commissie is zich bewust van het feit dat er landen zijn waarin hoog-risicogroepen nog niet 
volledig gevaccineerd zijn vanwege schaarste aan COVID-19-vaccins. Of dat voldoende reden 
is om adolescenten onder de 18 jaar op dit moment de mogelijkheid te onthouden zich te laten 
vaccineren tegen COVID-19 met het BioNTech/Pfizer-vaccin, valt buiten de beoordeling die de 
commissie voor dit advies heeft gemaakt. Ook voor andere leeftijdsgroepen heeft de commissie 
de mondiale schaarste niet meegewogen. De commissie vindt het een urgent vraagstuk, maar 
meent dat het aan de (geo)politiek is. 
 
Concluderend adviseert de commissie om het BioNTech/Pfizer-vaccin beschikbaar te stellen 
voor alle adolescenten in de leeftijd van 12 tot en met 17 jaar (geboortecohorten 2004-2009) die 
daar gebruik van wensen te maken. De commissie benadrukt het belang van toegankelijke, 
begrijpelijke, op hun leeftijd afgestemde informatievoorziening voor adolescenten voor het 
kunnen maken van een vrijwillige keuze en het geven van geïnformeerde toestemming in het 
geval de adolescent kiest voor vaccinatie. Hiervoor zullen inspanningen vereist zijn van 
verschillende actoren (waaronder overheid, uitvoeringsinstanties en zorgprofessionals, maar 
ook van scholen en ouders) om adolescenten passende, non-directieve antwoorden te geven 
op hun vragen en om alle vormen van drang te vermijden.  
 
 
 
Met vriendelijke groet, 
 
 
 
prof. dr. B.J. Kullberg,      prof. dr. J.M. Geleijnse,  
voorzitter       vicevoorzitter 
 
  
   | Pagina 9 v an 14 

 
19 Viner R, Russell S, Saulle R, Croker H, Stansfeld C, Packer J, et al. Impacts of school 
closures on physical and mental health of children and young people: a systematic 
review. MedRxiv 2021 [preprint]. Geraadpleegd: 17 juni 2021. 
20 Engzell P, Frey A, Verhagen MD. Learning loss due to school closures during the 
COVID-19 pandemic. Proc Natl Acad Sci U S A 2021; 118(17): e2022376118. 
21 Poulain T, Meigen C, Sobek C, Ober P, Igel U, Korner A, et al. Loss of childcare and 
classroom teaching during the Covid-19-related lockdown in spring 2020: A longitudinal 
study on consequences on leisure behavior and schoolwork at home. PLoS One 2021; 
16(3): e0247949. 
22 Technische briefing Tweede Kamer 22 juni 2021: Presentatie Jaap van Dissel - RIVM. 
https://www.tweedekamer.nl/kamerleden-en-commissies/commissies/volksgezondheid-
welzijn-en-sport/thema-coronavirus. Geraadpleegd: 22 juni 2021. 
23 Rijksinstituut voor Volksgezondheid en Milieu (RIVM). The expected outcome of 
COVID-19 vaccination strategies. 2021.   
24 European Centre for Disease prevention and Control  (ECDC). Assessing SARS CoV 2 
circulation variants of concern , non pharmaceutical interventions and vaccine rollout in 
the EU/EEA 15 th update. 10 juni 2021.   
25 Frenck RW, Jr., Klein NP, Kitchin N, Gurtman A, Absalon J, Lockhart S, et al. Safety, 
Immunogenicity, and Efficacy of the BNT162b2 Covid-19 Vaccine in Adolescents. N 
Engl J Med 2021.  
26 European Medicines Agency (EMA). Meeting highlights from thePharmacovigilance 
Risk AssessmentCommittee (PRAC) 7-10 June 2021 - COVID-19 vaccines: update on 
ongoing evaluation of myocarditis and pericarditis. 
https://www.ema.europa.eu/en/news/meeting-highlights-pharmacovigilance-risk-
assessment-committee-prac-7-10-june-2021. Geraadpleegd: 11 juni 2021. 
27 Ojha V, Verma M, Pandey NN, Mani A, Malhi AS, Kumar S, et al. Cardiac Magnetic 
Resonance Imaging in Coronavirus Disease 2019 (COVID-19): A Systematic Review of 
Cardiac Magnetic Resonance Imaging Findings in 199 Patients. J Thorac Imaging 
2021; 36(2): 73-83. 
28 Thakkar S, Arora S, Kumar A, Jaswaney R, Faisaluddin M, Ammad Ud Din M, et al. A 
Systematic Review of the Cardiovascular Manifestations and Outcomes in the Setting 
of Coronavirus-19 Disease. Clin Med Insights Cardiol 2020; 14: 1179546820977196. 
29 Bijwerkingencentrum Lareb. Bijwerkingen coronavaccins - update van bijwerkingen. 
https://www.lareb.nl/pages/update-van-bijwerkingen. Geraadpleegd: 24 juni 2021. 
30 Ministry of Health Israel. Surveillance of Myocarditis (Inflammation of the Heart Muscle) 
Cases Between December 2020 and May 2021 (Including) 
https://www.gov.il/en/departments/news/01062021-03. Geraadpleegd: 7 juni 2021. 
31 Centers for Disease Control and Prevention (CDC). Advisory Committee on 
Immunization Practices (ACIP). COVID-19 Vaccine safety updates. 
https://www.cdc.gov/vaccines/acip/meetings/slides-2021-06.html. Geraadpleegd: 24 
juni 2021. 
32 U.S. Food and Drug Administration (FDA) Coronavirus (COVID-19) Update: June 25, 
2021. https://www.fda.gov/news-events/press-announcements/coronavirus-covid-19-
update-june-25-2021. Geraadpleegd: 28 juni 2021. 
33 Centers for Disease Control and Prevention  (CDC). Clinical Considerations: 
Myocarditis and Pericarditis after Receipt of mRNA COVID-19 Vaccines Among 
Adolescents and Young Adults. https://www.cdc.gov/vaccines/covid-19/clinical-
considerations/myocarditis.html. Geraadpleegd: 25 juni 2021. 
34 Comité voor de Rechten van het Kind. General Comment Nr. 15 (2013) over het recht 
van het kind op het realiseren van de grootst mogelijke mate van gezondheid (art. 24).  
Geneve: Verenigde Naties; 2013.   
   | Pagina 11 v an 14 

 
Samenstelling Commissie Medische aspecten van COVID-19 bij het advies Vaccinatie 
van adolescenten tegen COVID-19: 
• prof. dr. B.J. Kullberg, hoogleraar interne geneeskunde en infectieziekten, internist-
infectioloog, Radboudumc, Nijmegen, voorzitter 
• drs. M.W.H. van Beek, klinisch geriater, Catharina Ziekenhuis, Eindhoven 
• prof. dr. C.J.P.A. Hoebe, hoogleraar sociale geneeskunde en infectieziektebestrijding, 
Maastricht UMC, GGD Zuid-Limburg 
• prof. dr. M.P.G. Koopmans, hoogleraar virologie, hoofd afdeling viroscience, Erasmus MC, 
Rotterdam 
• prof. dr. M.E.T.C. van den Muijsenbergh, hoogleraar gezondheidsverschillen en 
persoonsgerichte eerstelijnszorg, huisarts, Radboudumc, Nijmegen 
• dr. R.H.M. Pierik, universitair hoofddocent rechtsfilosofie, Universiteit van Amsterdam 
• prof. dr. J.M. Prins, hoogleraar interne geneeskunde en infectieziekten, internist-infectioloog, 
Amsterdam UMC 
• prof. dr. M.H.N. Schermer, hoogleraar filosofie van de geneeskunde, Erasmus MC, 
Rotterdam 
• prof. dr. C. Schultsz, hoogleraar global health, arts-microbioloog, Amsterdam UMC-AMC 
• dr. H.E. de Melker, afdelingshoofd epidemiologie en surveillance RVP, Centrum 
Infectieziektebestrijding, RIVM, Bilthoven, structureel geraadpleegd deskundige* 
• prof. dr. E.A.M. Sanders, hoogleraar immunologie en infectieziekten bij kinderen, Wilhelmina 
Kinderziekenhuis/umc Utrecht, chief science officer, Centrum Infectieziektebestrijding, RIVM, 
Bilthoven, incidenteel geraadpleegd deskundige* 
• dr. N.G. Hartwig, kinderarts-infectioloog, Franciscus Gasthuis & Vlietland, Rotterdam, 
incidenteel geraadpleegd deskundige* 
• prof. dr. T.A. Boer, hoogleraar ethiek van de gezondheidszorg, Protestantse Theologische 
Universiteit Groningen, incidenteel geraadpleegd deskundige* 
• dr. G.J.M.W. van Thiel, universitair hoofddocent medische ethiek, UMC Utrecht, incidenteel 
geraadpleegd deskundige* 
• prof. mr. dr. B.C.A. Toebes, hoogleraar Gezondheidsrecht in internationaal perspectief, 
Rijksuniversiteit Groningen, incidenteel geraadpleegd deskundige* 
• mr. dr. M.P. Sombroek-van Doorm, universitair hoofddocent gezondheidsrecht, Universiteit 
Leiden, incidenteel geraadpleegd deskundige* 
• dr. K. Ainslie, modelleur, Centrum Infectieziektebestrijding, RIVM, Bilthoven, incidenteel 
geraadpleegd deskundige* 
• prof. dr. J. Wallinga, hoogleraar modellering van infectieziekten, LUMC, Leiden, hoofd 
afdeling modellering infectieziekten, Centrum Infectieziektebestrijding, RIVM, Bilthoven, 
incidenteel geraadpleegd deskundige* 
• prof. dr. S.R.B. Heymans, hoogleraar cardiomyopathie, Maastricht UMC, incidenteel 
geraadpleegd deskundige* 
 
Waarnemers  
• drs. J.A. van Vliet, Centrum Infectieziektebestrijding, RIVM, Bilthoven 
• dr. S. Gevers, College ter Beoordeling van Geneesmiddelen, Utrecht 
• dr. E. Wijnans, College ter Beoordeling van Geneesmiddelen, Utrecht 
   | Pagina 13 v an 14 

