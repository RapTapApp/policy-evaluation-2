Reactie van de bewindspersonen op de Kamervragen over het 
verantwoordingsonderzoek van de Algemene Rekenkamer bij het VWS-jaarverslag 
2020  
Vraag 1 
Hoe komt het dat het ministerie van Volksgezondheid, Welzijn en Sport het niet 
aankon om de noodzakelijke uitgaven ter bestrijding van de pandemie voldoende 
te verantwoorden? Had dit voorkomen kunnen worden als de financiering van het 
ministerie de afgelopen jaren beter was geweest? 
Antwoorden n.a.v. vragen over Verantwoording 2020 (1, 6, 10, 15, 16, 
21, 22, 23) 
VWS heeft bij het uitbreken van de coronacrisis in zeer korte tijd vele maatregelen 
opgepakt die geheel nieuw waren voor een beleidsdepartement: zelf persoonlijke 
beschermingsmiddelen kopen, vaccins inkopen en toedienen en een omvangrijk 
testbeleid opzetten. In tegenstelling tot normale beleids- en 
begrotingsvoorbereiding konden deze maatregelen niet eerst zorgvuldig worden 
voorbereid. Dat maakte de verantwoording complexer: crisisbestrijding, het 
opzetten van beheersstructuren en verantwoordingsvraagstukken liepen niet 
alleen door elkaar heen, maar verhielden zich niet tot de grenzen van het 
boekjaar. Dus onderdelen van de verantwoording over het jaar 2020 konden 
vanwege die complexiteit niet al in 2020 gereed zijn. Die lopen door over de 
jaargrens en zal VWS waar mogelijk alsnog verantwoorden. De reden waarom 
VWS de corona-uitgaven en –verplichtingen onvoldoende kon verantwoorden 
heeft met bovenstaande complexiteit te maken, maar ontslaat VWS niet van de 
plicht om adequaat te coronamatregelen te verantwoorden. In de periode 
september 2020 tot en met december 2020 is gebleken dat het opstellen van de 
verantwoording over 2020 moeilijk zou worden. De VWS-organisatie was 
overbelast en nog intensief bezig met crisisbestrijding en het organiseren van 
beheerstructuren. Het tegelijktijdig verantwoordingsinformatie opleveren gegeven 
de, boven geschetste, complexiteit bleek niet mogelijk. VWS is daarop met het 
ministerie van Financiën, de Auditdienst Rijk en de Algemene Rekenkamer in 
overleg getreden wat haalbaar was. Daarop is besloten dat de centrale directie 
Financieel Economische Zaken (FEZ) een uiterste inspanning zou doen om in elk 
geval een getrouw beeld van de coronamaatregelen te presenteren.   
De tekortkomingen in de verantwoording hebben geleid tot een ernstige 
onvolkomenheid, zoals door de Algemene Rekenkamer is gepresenteerd op 
verantwoordingsdag d.d. 19 mei jl.   
i
In het kalenderjaar 2020 heeft de AR een totaal van € 6,068 miljard aan fouten in 
de rechtmatigheid bij de verplichtingen voor zowel de corona- als de niet-corona-
maatregelen geconstateerd. Bij de uitgaven en de ontvangsten betrof het bedrag 
aan fouten en onzekerheden in de rechtmatigheid van € 2,1 miljard.   
Op het hoogtepunt van de crisis hadden zorginstellingen een levensbedreigende 
behoefte aan persoonlijke beschermingsmiddelen. In die omstandigheden is het 
voorgekomen dat leveringen aan het Landelijk Consortium Hulpmiddelen (LCH) 
niet konden wachten op administratieve verwerking aangezien medewerkers in de 
zorg onbeschermd dreigden te moeten werken. Daarbij heeft het kabinet de 
afweging gemaakt dat de gezondheid van de medewerkers in de zorg belangrijker 
was dat administratieve correctheid. Het beeld is niet dat dat een flink deel van de 
ingekochte goederen betreft maar een beperkt deel.  
Om desalniettemin een geverifieerd beeld te krijgen van de omvang van de 
goederenvoorraad laat VWS momenteel onderzoek doen naar de ingekochte 
goederen en waar de ontvangstbewijzen ontbreken.  

De departementale toezichthouders, in het bijzonder het ministerie van Financiën, 
hebben VWS geadviseerd om een review te laten doen door een externe partij als 
buitenstaander met een frisse blik. De vraag aan de externe partij is om het 
programmaplan te reviewen om de juiste scope en aanpak te hanteren en 
mogelijke omissies in het programmaplan te detecteren en te adresseren. 
Daarnaast is de vraag aan het externe bureau om te onderzoeken in welke mate 
organisatiecultuur een bepalende factor is in de probleemanalyse en daarmee 
mogelijke belemmeringen kunnen veroorzaken bij de oplossingen van de 
financieel beheerproblematiek. Afhankelijk van de uitkomsten van de 
cultuuranalyse kan het externe bureau mogelijk een rol spelen bij de 
cultuurverandering. De eerste twee onderdelen (review en cultuuranalyse) dienen 
rond de zomer afgerond te zijn. Daarnaast heeft VWS een aantal no-regret-
activiteiten in het programmaplan gedefinieerd die reeds zijn opgepakt of op korte 
termijn worden opgepakt.  
Het programma is in de optiek van VWS een ontwikkeltraject, waarbij de no-
regret-activiteiten en een aantal inhoudelijke elementen in 2021 worden 
geïmplementeerd. Het aanpakken van de cultuurkant zal een langere adem 
vergen met oog op de structurele borging . Hierbij zal het ontwikkeltraject vooral 
lerend ontwikkelen zijn waarvan de eerste resultaten in de verantwoording 2021 
merkbaar moeten zijn. Het doel is om de resultaten die op korte termijn, dan wel 
in 2021 kunnen worden geboekt, ook vruchten af te laten werpen en daarmee tot 
minder fouten en onzekerheden leiden in de verantwoording 2021. Daarbij moet 
gedacht worden aan het breder uitdragen van comptabele wet- en regelgeving en 
directies daarover proactief informeren, zorgen dat de juiste financiële 
instrumenten en verantwoordingsafspraken worden gekozen, bestaande 
contracten doorlichten en, indien nodig, aanvullen met adequate 
verantwoordingsafspraken en extra financials werven. Ook wordt in 2021 de 
capaciteit in de financiële kolom uitgebreid met 20-25 FTE, waarvan de eerste 
werving reeds is opgestart en een aantal financials in dienst is genomen. 
VWS zal de Kamer over de eerste effecten van het programma verbetering 
financieel beheer uiteraard informeren bij het jaarverslag over het jaar 2021 bij 
Verantwoordingsdag 2022, maar kan desgewenst ook voor die tijd uw Kamer 
informeren.                                          
Vraag 3 
Op welke wijze gaat u de Kamer voortaan informeren, gezien de conclusies van de 
Algemene Rekenkamer met betrekking tot het jaarverslag van het ministerie van 
Volksgezondheid, Welzijn en Sport? 
Antwoord n.a.v. vragen 3,13,14,17, 28 en 29: 
Het schenden van art. 2:27, tweede lid,  van de Comptabiliteitswet ( CW) 2016 is 
gelegen in het niet voorafgaand, aan het aangaan van de verplichtingen of het 
doen van uitgaven in een reguliere begrotingswet (eerste suppletoire of tweede 
suppletoire begroting 2020) of een incidentele suppletoire begroting 2020, 
informeren van de Tweede en Eerste Kamer. VWS heeft in de acute crisis de 
Tweede Kamer geïnformeerd door de COVID-voortgangsbrieven van VWS, maar 
niet de Eerste Kamer tegelijkertijd. VWS heeft daarbij wel gebruik gemaakt van 
art. 2:27 lid 2 CW 2016 door een verwijzing naar dit artikel op te nemen in de 
(Incidentele) Suppletoire Begrotingen ((I)SB), maar niet in alle gevallen op tijd 
(voor het aangaan van de verplichting) en niet tegelijkertijd informatie verstrekt 
aan de Eerste Kamer.  
  
3 
 

met dwingende spoed heeft er geen (meervoudige) aanbesteding plaatsgevonden. 
De tijd daarvoor was er simpelweg niet. De aanbestedingswet biedt de 
mogelijkheid om een beroep te doen op dwingende spoed in geval van crisis. 
Hiermee wordt dus niet afgeweken van de aanbestedingswet.                         
Vraag 8 
Wat is de rol van Mediq geweest tijdens de coronapandemie? Hoe zijn zij 
betrokken geraakt bij de corona-inkoop en hoeveel geld hebben zij ontvangen van 
het Rijk over 2020? 
Antwoord:  
De inkoop van persoonlijke beschermingsmiddelen is zo snel als mogelijk aan een 
daarvoor toegeruste marktpartij uitbesteed. VWS heeft er voor gekozen de 
inkoopfunctie niet bij VWS zelf te beleggen. Bij het uitbreken van de 
coronapandemie ontstonden wereldwijd, acute problemen bij de levering van 
persoonlijke beschermingsmiddelen (PBM), ademhalingsapparatuur en andere 
medische hulpmiddelen. De reguliere toevoerkanalen bleken niet in staat om in de 
plots enorm toegenomen vraag te voorzien. Nadat het ministerie van VWS eerst 
zelf de additionele inkoop van PBM en hulpmiddelen had opgepakt, is in maart 
2020 het Landelijk Consortium Hulpmiddelen (LCH) opgericht. Het Landelijk 
Consortium Hulpmiddelen was een ad hoc samenwerking tussen verschillende 
partijen (VWS, zorginstellingen, bedrijfsleven en academische centra) zodat de in 
Nederland beschikbare relevante kennis en capaciteit - op gebieden zoals inkoop, 
logistiek en kwaliteit - benut konden worden. Het doel was om de zorg zo snel 
mogelijk van voldoende, kwalitatief goede persoonlijke beschermingsmiddelen 
(PBM) te voorzien. Vanaf de start van de activiteiten van het LCH heeft VWS een 
faciliterende en ondersteunende rol voor het LCH gehad, bijvoorbeeld door middel 
van bevoorschotting van de inkopen van PBM. Gedurende het traject is daarbij 
ook een meer sturende rol bij gekomen, bijvoorbeeld door het bepalen van de 
scope van de activiteiten van LCH en de omvang van de in te kopen producten. De 
rol in dit gehele traject was nieuw voor VWS waar al doende invulling aan gegeven 
moest worden. Mediq maakte deel uit van het LCH. Reeds op 24 maart 2020 is 
met Mediq een overeenkomst gesloten om de inkoop, verkoop en distributie van 
producten ter bestrijding van de coronacrisis op zich te nemen. Mediq heeft in 
2020 € 1.250.000.000,- aan voorschotten ontvangen. 
Vraag 9 
Kunt u aangeven over welk soort ingekochte goederen en diensten het gaat bij de 
inkoop ten behoeve van de bestrijding van de coronapandemie, waarbij 
opdrachten direct gegund zijn? Kan een uitsplitsing van dit bedrag gemaakt 
worden in bijvoorbeeld de inkoop van mondkapjes, medische apparatuur, 
testcapaciteit etc.? 
Antwoord: 
Het gaat om de inkoop van mondkapjes (€ 99,7 miljoen), desinfectantia (€ 3,7 
miljoen), beschermende kleding (€ 0,9 miljoen), ziekenhuisapparatuur (€ 110,8 
miljoen, testapparatuur en materialen (GMT € 21,6 miljoen), logistieke 
dienstverlening rond de leveringen en voorraadbehoefte (€ 0,7 miljoen). 
Vraag 10 
Wat is het bedrag aan door de Rekenkamer gesignaleerde fouten en onzekerheden 
in euro’s per dag, berekend over kalenderjaar 2020? 
  
5 
 

Vraag 13 
Kunt u aangeven waarom er voor de genoemde maatregelen niet gebruik is 
gemaakt van artikel 2.27 van de Comptabiliteitswet en het niet mogelijk was om 
de Tweede Kamer vooraf te informeren? 
Antwoord:  
Zie vraag 3 
Vraag 14 
Hoe wordt in de toekomst voorkomen dat het maatregelen te laat aan het 
parlement worden voorgelegd? 
Antwoord:  
Zie vraag 3 
Vraag 15 
Kunt u het bedrag van 591,6 miljoen euro uitsplitsen en aangeven om welke 
ingekochte goederen en diensten (mondkapjes, testcapaciteit etc.) het hier gaat? 
Antwoord:  
Zie vraag 1 
Vraag 16 
Kunt u het bedrag van 563,9 miljoen euro uitsplitsen en aangeven om welke 
ingekochte goederen en diensten (mondkapjes, testcapaciteit etc.) het hier gaat? 
Antwoord:  
Zie vraag 1 
Vraag 17 
Wat is de reden dat er voor € 950,0 miljoen niet is nageleefd binnen 
begrotingsartikel 1 Volksgezondheid en begrotingsartikel 2 Curatieve zorg (artikel 
2.27) van de Comptabiliteitswet 2016? 
Antwoord:  
Zie vraag 3 
Vraag 18 
Hoe wordt ervoor gezorgd dat er dit jaar meer verbetering komt in subsidiebeheer 
en lifecyclemanagement? 
Antwoord:  
Subsidiebeheer  
VWS heeft de aanbevelingen van de Rekenkamer de laatste jaren opgevolgd door 
verder in te zetten op het implementeren van de staatssteuntoets en door 
staatssteunrisico's van grote regelingen inzichtelijk te maken. Het voorkomen van 
misbruik en oneigenlijk gebruik heeft ook de nodige aandacht gekregen.  
De in gang gezette verbeteringen op het terrein van staatssteuntoetsing en van 
het M&O-beleid zet ik dit jaar voort met de bedoeling deze te verduurzamen in de 
organisatie. De maatregelen die in de afgelopen jaren zijn genomen hebben ook in 
2021 effect. Bij de voortzetting van de verbetering neem ik de aanbevelingen van  
7 
 

Vraag 22 
Kunt u toelichten waarom er, ondanks het feit dat de problemen met financieel 
beheer vanaf ten minste september 2020 bij het ministerie van Volksgezondheid, 
Welzijn en Sport bekend zijn, tot december 2020 geen concrete acties zijn 
uitgevoerd om dit op te lossen? 
Antwoord:  
Zie vraag 1 
Vraag 23 
Wat is de reden dat het financieel beheer onvoldoende aandacht en prioriteit 
kreeg afgelopen jaar? 
Antwoord:  
Zie vraag 1 
Vraag 24 
Binnen welk termijn verwacht u dat het verbeterplan voor een beter financieel 
beheer voltooid is? 
Antwoord  
Zie vraag 2 
Vraag 25 
Kan de Tweede Kamer het interim-rapport van de Auditdienst Rijk (ADR) van 
september 2020 ontvangen? 
Antwoord: 
Ja, deze wordt als bijlage bij de beantwoording van deze vragen meegezonden. 
Vraag 26 
Hoe kan het dat er onvoldoende kennis was bij het ministerie van 
Volksgezondheid, Welzijn en Sport als het gaat om comptabele wet- en 
regelgeving? Wat is er de afgelopen tijd gedaan om dat te verbeteren en wat gaat 
daar de komende tijd nog gedaan worden? 
Antwoord:  
Zie vraag 2 
Vraag 27 
Waarom is het parlement te laat geïnformeerd over de overeenkomst die het 
ministerie van Volksgezondheid, Welzijn en Sport met Mediq Nederland B.V. heeft 
gesloten? 
Antwoord:  
De reden dat het parlement te laat is geïnformeerd over een aantal grote uitgaven 
in maart en april, inclusief de overeenkomst met Mediq, komt doordat de 
prioriteiten van VWS waren gericht op de acute crisisbestrijding. Daardoor is het 
op tijd informeren van het parlement niet altijd juist verlopen.  
Het schenden van art. 2:27, tweede lid, van de Comptabiliteitswet (CW) 2016 is 
gelegen in het niet voorafgaand aan het aangaan van de verplichtingen in een 
reguliere begrotingswet (eerste suppletoire of tweede suppletoire begroting 2020) 
9 
 

voldoende, kwalitatief goede persoonlijke beschermingsmiddelen en medische 
hulpmiddelen, waarnaar toen heel veel vraag was. Daarnaast waren binnen het 
LCH duidelijke procesafspraken gemaakt die richting gaven aan een aantal 
belangrijke aspecten bij de inkoop. De kern daarvan was: is de kwaliteit goed, is 
de prijs reëel gelet op de toenmalige marktomstandigheden en is de leverancier in 
staat de beoogde producten te leveren?   
Vraag 32 
Zijn de mondelinge afspraken met Mediq inmiddels wel geformaliseerd? Zo ja, hoe 
dan? Zo nee, waarom niet? 
Antwoord:  
In het begin van de COVID-19-crisis ontstond in de zorg een enorme vraag naar 
persoonlijke beschermingsmiddelen (PBM) en andere noodzakelijke middelen. Om 
aan deze extra vraag te voldoen is in maart 2020 een samenwerkingsverband 
opgericht namelijk het Landelijk Consortium Hulpmiddelen (LCH). Mediq was 
namens de betrokken samenwerkingspartners vanuit het LCH de partij die de 
orders bij de leveranciers van de benodigde PBM plaatste. Hiervoor heeft Mediq, 
onder andere ten behoeve van de financiering, op 24 maart 2020 een 
overeenkomst met het ministerie van Volksgezondheid, Welzijn en Sport (VWS) 
afgesloten.  
Momenteel zijn VWS en Mediq bezig om de financiële ontvlechting van de 
samenwerking vorm te geven. Afhankelijk van die vormgeving worden 
bijbehorende afspraken geformaliseerd. Hierin worden ook de door de 
Rekenkamer genoemde aandachtspunten meegenomen. Er wordt op dit moment 
bijvoorbeeld gewerkt aan een eigen voorraadadministratie conform de adviezen 
van de Auditdienst Rijk en de Algemene Rekenkamer. 
Vraag 33 
Bent u van mening dat het LCH feitelijk aan de professionaliteit en de broodnodige 
knowhow ontbeert, die van een inkooporganisatie die met het oog op een situatie 
van crisis is opgericht mag worden verwacht (hierbij opgemerkt dat de huidige 
voorraad goederen van het LCH voor de meeste beschermingsmiddelen voldoende 
is voor ten minste de komende tien jaar)? 
Antwoord:  
Nee, die mening deel ik niet.  
Vraag 34 
Klopt het dat de strategie over wat te doen met de voorraden en het beheer van 
de voorraden, opgelost is met de activiteiten en het beleid in het kader van de 
ijzeren voorraad? Zo nee, waarom niet? Zo ja, hoe? 
Antwoord:  
Zoals ik uw Kamer heb geïnformeerd (gaan we de noodvoorraad bij het LCH 
verantwoord afbouwen terwijl de noodvoorraad tegelijkertijd vanzelfsprekend voor 
de zorg beschikbaar blijft zolang de pandemie voortduurt. Bij deze afbouw gaat 
een deel van de producten in de verkoop, een deel wordt gerecycled of 
hergebruikt en daarnaast doneren we een deel in zowel binnenland – zoals het 
Armoedefonds en de Voedselbank - als in het buitenland. Een deel van de huidige 
noodvoorraad zal tenslotte overgaan naar de ijzeren voorraad ten behoeve van 
toekomstige crises. 
11 
 

Vraag 40 
Wanneer wordt er voor gezorgd dat het een automatisme wordt om het M&O-
register actueel te houden en er gebruik van te maken, aangezien de Algemene 
Rekenkamer dit adviseert? 
Antwoord:  
Het ministerie van VWS heeft begin mei een interne operational audit uitgevoerd 
naar het M&O-register. De aanbevelingen uit die audit en de aanbevelingen van 
de Algemene Rekenkamer worden dit jaar opgevolgd. Zie ook het antwoord op 
vraag 39.  
 
Vraag 41 
Zijn er sancties voor medewerkers die tegen de afspraken toch WhatsApp 
gebruiken? Wordt overwogen om het gebruik van WhatsApp helemaal te 
verbieden en over te stappen op een veiliger platform? 
Antwoord:  
Het gebruik van WhatsApp voor informeel gebruik is niet verboden. Momenteel ligt 
er een voorstel ter besluitvorming om het gebruik van WhatsApp binnen VWS 
vanuit het perspectief van informatiebeveiliging af te raden en Signal te 
gebruiken. 
Vraag 42           
Hoe vaak komt het momenteel voor dat medewerkers van het ministerie gevoelige 
of vertrouwelijke informatie via WhatsApp versturen? 
Antwoord: 
Het delen van vertrouwelijke informatie via berichtenapps gaat tegen de huidige 
VWS-richtlijnen in. Binnen VWS wordt regelmatig aandacht gevraagd voor het niet 
uitwisselen van dergelijke informatie via WhatsApp en andere berichtenapps. 
WhatsApp leent zich hier uiteraard niet voor. Het WhatsApp gebruik wordt niet 
gemonitord. 
Vraag 43 
Welk tijdpad wordt doorlopen om het totaaloverzicht van het IT-landschap, 
inclusief ministeriebreed lifecyclemanagement, en het financiële inzicht te 
verbeteren? 
Antwoord:  
Mijn ministerie is op dit moment de bestaande IT-applicaties aan het toetsen op 
technische en functionele eisen. Hiermee wordt inzichtelijk gemaakt welke 
technische of functionele aanpassingen er nodig zijn en welke systemen eventueel 
vervangen moeten worden. Het ramen van de benodigde kosten wordt hier ook in 
meegenomen. Dit overzicht moet volgens afspraak binnen één jaar worden 
opgeleverd en is naar verwachting eind dit jaar klaar. Dit overzicht zal vervolgens 
jaarlijks geüpdatet worden. Hiervoor worden kaders toegepast zoals is aanbevolen 
door de Algemene Rekenkamer.  
Vraag 44 
Wanneer zal het geïntegreerd systeem voor de contractadministratie, het 
inkoopproces en de factuurafhandeling gerealiseerd worden? 
  
13 
 

(zie hiervoor ook het antwoord op vraag 46), met name voor de laagste 
inkomens, uitgebreid is en dat juist voor die inkomensgroepen de zorgkosten die 
voor eigen rekening blijven in het algemeen het laagst zijn. Voor situaties waarin 
geen gebruik kan worden gemaakt van de fiscale regeling – bijvoorbeeld omdat de 
aftrek vanwege een laag inkomen niet kan worden gerealiseerd – bestaat de 
Tegemoetkoming Specifieke Zorgkosten.  
Vraag 48 
De Algemene Rekenkamer heeft onderzoek gedaan naar de doelmatigheid van de 
fiscale regeling zorgkosten, waarom is dat niet eerder gedaan door de ministeries 
van Volksgezondheid, Welzijn en Sport en Financiën? 
Antwoord: 
Evaluatie van de doelmatigheid van een regeling is een vast onderdeel van een 
periodiek evaluatieonderzoek. Een dergelijke evaluatie stond voor deze regeling 
gepland in de periode 2023-2026. Naar aanleiding van de aanbeveling van de 
Algemene Rekenkamer op dit punt wordt – zoals ook aangegeven in de 
bestuurlijke reactie bij het rapport – contact opgenomen met de minister c.q. 
staatssecretaris van Financiën over de gewenste aanpak van deze aanbeveling en 
een realistisch tijdpad voor het uitvoeren daarvan. Over de uitkomsten daarvan 
zal uw Kamer worden geïnformeerd.  
Vraag 49 
In hoeverre kom het beeld van het ministerie van Volksgezondheid, Welzijn en 
Sport overeen met het beeld dat de fiscale regeling zorgkosten een effectief 
instrument is gebleken, zoals de Algemene Rekenkamer aangeeft? 
Antwoord:  
Dat beeld delen wij. Onze indruk is dat mensen met een chronische ziekte of 
beperking zowel de fiscale regeling als ook de Tegemoetkoming Specifieke 
Zorgkosten goed weten te vinden. Wij veronderstellen dat de inspanningen van de 
afgelopen jaren die de Belastingdienst in overleg met de het ministerie van VWS 
heeft gedaan om meer bekendheid aan de regelingen te geven, daaraan heeft 
bijgedragen. 
Vraag 50 
In hoeverre zijn door gemeenten aangeboden zorgverzekeringen of bijzondere 
bijstand toereikend voor de specifieke zorgkosten van mensen met een structureel 
laag inkomen? Welk deel van deze groep maakt hier gebruik van? 
Antwoord:  
Op dit moment loopt er een onderzoek – naar aanleiding van de motie van de 
leden Bergkamp (D66) en Raemakers (D66) (zie Kamerstuk 35570 XVI, nummer 
134) – naar de maatregelen die gemeenten hebben genomen om te komen tot 
financieel maatwerk van hun inwoners. In dit onderzoek wordt ook gekeken naar 
de doelgroep(en) van deze maatregelen. De resultaten van dit onderzoek worden 
naar verwachting vóór het komende zomerreces naar uw Kamer gestuurd. Verder 
heeft er vorig jaar een uitgebreid onderzoek naar de gemeentepolis 
plaatsgevonden (zie Kamerstuk 29689, nummer 1081). Dit onderzoek laat zien 
dat in 2020 685.000 mensen een gemeentepolis hadden. De gemiddelde 
inkomensgrens voor deelname aan de gemeentepolis is 125 procent van de 
bijstandsnorm. 
15 
 

de ingewikkelde definiëring en afbakening van de doelgroep, eenvoud voor de 
rechthebbenden, uitvoerbaarheid, administratieve lasten, juridische haalbaarheid 
en de budgettaire gevolgen (zowel op individueel als macroniveau). Zoals in de 
bestuurlijke reactie aangegeven nemen wij contact op met de minister c.q. de 
staatssecretaris van Financiën over een realistische planning van de 
werkzaamheden. Over de uitkomsten daarvan zal uw Kamer worden 
geïnformeerd. 
 
Vraag 55 
Hoe wordt er in de toekomst voor gezorgd dat mensen vaker kunnen sterven op 
de plek waar zij willen? 
Antwoord:  
Het VWS-beleid is erop gericht dat mensen kunnen sterven op de plek van 
voorkeur. Dit was eerder een van de onderwerpen van het Nationaal Programma 
Palliatieve Zorg (NPPZ) en zal ook in het vervolgprogramma (NPPZ 2) prioriteit 
krijgen. Het is belangrijk dat gesprekken over het levenseinde vroegtijdig worden 
gevoerd als onderdeel van de proactieve zorgplanning. Op die manier kan er 
rekening gehouden worden met de wensen van mensen. Dat neemt niet weg dat 
het niet altijd lukt, bijvoorbeeld vanwege overmacht of een te snel 
verslechterende gezondheidssituatie. 
Vraag 56 
Denkt u dat er meer plaats moet zijn om gesprekken te voeren over het 
naderende levenseinde tijdens de opleidingen tot verzorgden, verplegenden en de 
artsenopleiding, aangezien de Algemene Rekenkamer stelt dat zorgprofessionals 
deze gesprekken lastig vinden? 
Antwoord:  
Het is belangrijk dat er tijdens de opleidingen tot verzorgenden, verplegenden en 
artsen voldoende aandacht en tijd is voor het onderwerp palliatieve zorg. Het 
programma O2PZ zet hierop in en dit is ook een belangrijk aandachtspunt in het 
Nationaal Programma Palliatieve Zorg 2. Mijn beeld is dat er in de opleidingen 
steeds meer aandacht aan wordt besteed. Op palliaweb.nl is veel 
onderwijsmateriaal voor zorgverleners beschikbaar dat instrumenten bevat om 
proactieve zorgplanning – ook wel Advance Care Planning (ACP) – toe te passen in 
de praktijk. Daarbij is ook aandacht voor de manier waarop deze gesprekken het 
beste kunnen worden gevoerd en kunnen zorgverleners (in opleiding) deze 
vaardigheden oefenen zodat het in de praktijk als minder lastig wordt ervaren. 
 
Vraag 57 
Vindt u (niet) dat er te allen tijde ruimte moet zijn voor het leveren van palliatieve 
zorg, aangezien de Algemene Rekenkamer stelt dat het zorgplafond en het 
leveren van palliatieve zorg door zorgaanbieders op gespannen voet staan? 
Kunnen hier tussen zorgverzekeraars en zorgaanbieders eigenstandige afspraken 
over worden gemaakt? 
Antwoord:  
De Algemene Rekenkamer benoemt dat cliëntenstops soms tot vertraging kunnen 
leiden in het vinden van zorg en dat dit ertoe kan leiden dat cliënten niet de 
mogelijkheid hebben om op hun plek van voorkeur te overlijden. Uit de recent 
gepubliceerde Monitor contractering wijkverpleging 2021 van de NZa blijkt dat de 
palliatieve terminale zorg vaak buiten een cliëntenstop wordt gehouden, maar niet 
17 
 

Antwoord:  
Ik ga dit met Fibula als belangenbehartiger van de netwerken palliatieve zorg 
bespreken. Goede bekendheid van de netwerken en het betrekken van de 
coördinatoren van de netwerken helpt bij het delen van goede voorbeelden van 
inzet van vrijwilligers in de laatste levensfase en het onder de aandacht brengen 
van de mogelijkheden. 
Vraag 62 
De Algemene Rekenkamer stelt dat discussies over de vergoeding de palliatieve 
zorg bemoeilijken, kan de regering hier op reflecteren aangezien het zorginstituut 
nadere duiding heeft gegeven maar er discussie blijft? 
Antwoord:  
Voor palliatieve terminale zorg thuis is de wijkverpleegkundige degene die de zorg 
indiceert. De wijkverpleegkundige doet dat vanuit professionele autonomie, kennis 
en kunde en conform het normenkader indicatiestelling V&VN. De zorgverzekeraar 
heeft een wettelijke taak om te kijken of de gedeclareerde zorg rechtmatig en 
doelmatig is (rechtmatig: is de zorg echt geleverd, is het wel zorg die onder de 
Zorgverzekeringswet valt; en doelmatig: wijken de uren sterk af van wat 
gebruikelijk is en zo ja, wat is dan de onderbouwing daarvoor).  
Doordat er eerder veel onduidelijkheid was over de mogelijkheid tot inzet van 
intensieve zorg in de laatste levensfase en bovenstaande rolverdeling, is het 
onderdeel palliatieve zorg meegenomen in het begrippenkader indicatieproces van 
de beroepsgroep V&VN en de nadere duiding van Zorginstituut Nederland over 
verpleegkundige indicatiestelling. Na publicatie hiervan is het aantal meldingen 
over de onduidelijkheid afgenomen. Het onderzoek van de Algemene Rekenkamer 
maakt echter duidelijk dat het probleem nog niet overal is verholpen. Ik ga 
daarom nogmaals het gesprek aan met ZIN, ZN en V&VN hoe de twee genoemde 
kaders de praktijk verder kunnen helpen. 
Vraag 63 
Wat gaat u doen om ervoor te zorgen dat de duiding van het Zorginstituut, dat 
expliciet stelt dat de doelmatigheidsafweging geen reden mag zijn dat iemand niet 
thuis kan sterven, altijd gevolgd wordt? 
Antwoord:  
In de huidige contracten stuurt de zorgverzekeraar vaak op een gemiddeld aantal 
uren per cliënt. Indicaties met veel zorguren hebben tot gevolg dat de 
doelmatigheidsscore van de zorgaanbieder verslechtert. Het gemiddeld aantal 
uren per patiënt neemt namelijk toe door mensen met een bovengemiddelde 
zorgvraag. Nadelige consequenties daarvan kunnen zijn dat een zorgaanbieder 
een cliënt met een intensieve zorgvraag weert, of bij voorbaat een lagere indicatie 
stelt. Het sturen op een gemiddelde ureninzet is inherent aan de huidige 
bekostiging van de wijkverpleging, die een sterke productieprikkel kent en geen 
inzicht geeft in de uitkomsten van de zorg en de zorgzwaarte van de cliënt. Vanaf 
2022 gaat de sector werken met een breed toegankelijk nieuw experiment met 
bekostiging op basis van cliëntprofielen. Dit stimuleert zorgverzekeraars en 
zorgaanbieders om niet te sturen op zorguren, maar op goede uitkomsten voor de 
cliënt. Daarmee ontstaat maximale ruimte voor het professionele inzicht van de 
wijkverpleegkundige. De verwachting is dat in de nieuwe bekostiging op basis van 
cliëntprofielen de hoge ureninzet van een bijzondere groep als palliatief terminale 
cliënten beter gehonoreerd wordt en dat de doelmatigheidsscore passend wordt  
19 
 

Antwoord:  
Zie op het antwoord op vraag 57.  
 
 
 
 
 
                                                
i
 Verantwoordingsonderzoek VWS 2020 pagina 68 en 69. 
21 
 

