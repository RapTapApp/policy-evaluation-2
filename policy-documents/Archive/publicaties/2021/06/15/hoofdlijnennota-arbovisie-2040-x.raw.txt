 
 
 
De hoofdlijnen 
 
 
 
 
 
 
26 mei 2021 
  

Samenvatting 
Goede arbeidsomstandigheden zijn een belangrijke voorwaarde voor een gezonde en werkende 
beroepsbevolking. Om dat te bereiken moet werk aantrekkelijk zijn, tot op hogere leeftijd te 
verrichten zijn en gecombineerd kunnen worden met andere activiteiten. Werk geeft mensen niet 
alleen bestaanszekerheid en onafhankelijkheid, maar ook een mogelijkheid om bij te dragen aan de 
samenleving en de economie. 
 
Het arbeidsomstandighedenbeleid in Nederland heeft een enorme ontwikkeling doorgemaakt. De rol 
van de overheid is geëvolueerd van het formuleren en handhaven van wetgeving, naar die van een 
netwerkspeler die taken waar mogelijk aan (actieve) derden laat. Steeds meer werkenden hebben 
geen traditionele baan met vaste werktijden, een vast contract en/of een door de werkgever 
beschikbaar gestelde vaste locatie waar de werkprestaties worden geleverd. Zzp’ers worden vaker 
ingezet om (deel)taken van een bedrijf uit te voeren. Werkenden komen steeds meer op zichzelf te 
staan in plaats van als onderdeel van een collectief. Nieuwe trends tekenen zich af, zoals de 
platformeconomie, waarin diensten en goederen worden geleverd via digitale platforms. Trends als 
flexibilisering, robotisering en digitalisering bieden nieuwe kansen, maar kunnen ook nieuwe 
arbeidsrisico’s met zich mee brengen. Nieuwe (gevaarlijke) stoffen kunnen de gezondheid bedreigen 
en virussen kunnen tot een pandemie uitgroeien. Al deze risico’s vragen om een eigen 
interventiewijze. Economische activiteiten worden steeds vaker buiten de ‘traditionele werkuren’ 
verricht en er is een ontwikkeling naar een 24/7 economie. De grenzen tussen werk en privé 
vervagen bijvoorbeeld omdat steeds meer mensen thuiswerken. De toenemende levensverwachting 
en daarmee het toenemend aantal (hulpbehoevende) ouderen veroorzaakt bovendien een groeiende 
vraag naar mantelzorg, hetgeen extra druk zet op de balans tussen werk en privé. Ten slotte is er 
een trend om tot een hogere leeftijd door te werken.  
 
Al deze ontwikkelingen stellen werkenden voor de uitdaging om zo gezond en vitaal mogelijk hun 
prestaties te leveren. Werken kan een goede lichamelijke en geestelijke gezondheid bevorderen en 
kan een actieve rol spelen bij het herstel na ziekte of uitval. Tegelijkertijd kan werk tot 
gezondheidsproblemen leiden. Zo heeft 25% van de werknemers gezondheidsklachten die aan het 
werk zijn toe te schrijven. Blootstelling aan gevaarlijke stoffen kost jaarlijks meer dan 3.000 levens 
en 17% van de werknemers geeft aan te maken te hebben met burn-outklachten. Opvallend is ook 
de toename van de sociale onveiligheid op het werk (agressie en geweld, pesten en seksuele 
intimidatie). Verder waren er 114.000 arbeidsongevallen met verzuim in 2019. De kosten van de 
loondoorbetaling aan werknemers die verzuimen, worden geschat op jaarlijks 13 miljard euro. Het 
aandeel werkgerelateerd verzuim bedraagt 6 miljard euro. Het is duidelijk dat nog niet alle 
arbeidsrisico’s voldoende zijn aangepakt. Er moeten nog flinke stappen worden gemaakt.  
 
In 2020 is de beleidsagenda 2012 geëvalueerd. Op basis daarvan kan worden geconcludeerd dat de 
hoofdlijnen van het arbeidsomstandighedenbeleid zoals toen geformuleerd niet meer afdoende zijn 
om de huidige vraagstukken effectief aan te pakken. De resultaten moeten beter, en er moeten 
nieuwe en effectievere interventies worden ontwikkeld en geïmplementeerd. Dat is de uitdaging voor 
de komende jaren. Daarom komt het kabinet met een (nieuwe) Arbovisie 2040. Daarbij doen zich 
veel vragen voor. Wat zijn de belangrijkste thema’s tot 2040? Hoe kunnen die worden opgepakt en 
op welke wijze kan een effectieve aanpak in de praktijk worden gebracht? Wie voeren de interventies 
uit? Welke taken, rollen en verantwoordelijkheden zijn te onderscheiden op het arboterrein tot 2040?  
 
Bij het opstellen van de Arbovisie 2040 is een dialoog gevoerd met zoveel mogelijk 
belanghebbenden, organisaties en overige betrokkenen. Er zijn meer dan 20 (video)bijeenkomsten 
georganiseerd en er is een publieksconsultatie gehouden. Verder zijn stakeholder-organisaties 
gevraagd om schriftelijke bijdragen met hun opvattingen over de Arbovisie 2040. Op basis van deze 
bijeenkomsten, de gesprekken met de stakeholders, de position papers en een analyse van cijfers 
en recente ontwikkelingen zijn de volgende zeven hoofdlijnen geformuleerd voor het verbeteren van 
de veiligheid en gezondheid van werkenden. Dat zijn:    
1. Meer focus op preventie 
2. Meer mogelijkheden voor eigen regie voor werkenden 
3. Structureel aandacht voor de factor arbeid in de reguliere zorg 
4. Een verbetering in de naleving van de wet- en regelgeving  
2 
 

Leeswijzer 
 
Deze hoofdlijnennota bevat meerdere invalshoeken en perspectieven over het 
arbeidsomstandighedenbeleid. De ontwikkelingen van de afgelopen jaren worden in hoofdstuk 2 
cijfermatig in beeld gebracht. In hoofdstuk 3 wordt ingegaan op de uitkomsten van het uitgevoerde 
consultatieproces waaruit een aantal rode draden naar voren zijn gekomen. In hoofdstuk 4 worden 
recente maatschappelijke ontwikkelingen en wetenschappelijke bevindingen beschreven. Op basis 
van de voorgaande bevindingen wordt in hoofdstuk 5 een aantal centrale thema’s geïdentificeerd. 
In hoofdstuk 6 worden dan de hoofdlijnen geformuleerd die mogelijk richtinggevend zullen zijn voor 
interventies in de komende jaren. In hoofdstuk 7 zullen de vervolgstappen worden behandeld.  
 
Deze nota wordt aan de Tweede Kamer gezonden en voor advies aan de Sociaal-Economische Raad 
voorgelegd. Na ontvangst van het advies van de SER worden de hoofdlijnen samen met de 
stakeholders nader ingevuld om te komen tot een Beleidsagenda 2022-2025. Bij het formuleren van 
de agenda komt ook de toedeling van (nieuwe) taken, rollen en verantwoordelijkheden van de 
stakeholders aan de orde.  
 
Deze nota gaat niet in op de situatie in Caraïbisch Nederland (CN). De situatie met ‘overig’ Nederland 
is niet vergelijkbaar. De wet- en regelgeving voor CN op het gebied van arbeidsomstandigheden is 
verouderd, geeft onvoldoende handvatten voor gezond en veilig werken, en wordt momenteel 
gemoderniseerd. Aansluiting bij de lokale situatie en de uitvoerbaarheid van de regels is een 
belangrijk uitgangspunt. De modernisering wordt stapsgewijs doorgevoerd. 
 
 
 
  
4 
 

kansen, maar kunnen ook nieuwe arbeidsrisico’s met zich meebrengen. Nieuwe gevaarlijke stoffen 
kunnen de gezondheid bedreigen en virussen kunnen tot een pandemie uitgroeien. Al deze risico’s 
vragen om een eigen interventiewijze.  
 
In 2020 is de beleidsagenda uit 2012 (de Arbovisie 2020) geëvalueerd. Op basis daarvan kan worden 
geconcludeerd dat de hoofdlijnen van het arbeidsomstandighedenbeleid zoals toen geformuleerd 
niet (meer) afdoende zijn om alle huidige vraagstukken effectief aan te pakken. De resultaten 
moeten beter en er moeten nieuwe en effectievere interventies worden ontwikkeld en 
geïmplementeerd. Dat is de uitdaging voor de komende jaren. Daarom komt het kabinet met een 
(nieuwe) Arbovisie 2040. Daarbij doen zich veel vragen voor. Wat zijn de belangrijkste thema’s tot 
2040? Hoe kunnen die worden opgepakt en op welke wijze kan een effectieve aanpak in de praktijk 
worden gebracht? En wie voeren de interventies uit? Welke taken, rollen en verantwoordelijkheden 
zijn op het arboterrein te onderscheiden tot 2040?  
 
In de navolgende hoofdstukken wordt hierop ingegaan en worden de hoofdlijnen toegelicht waarmee 
het arbobeleid gestalte kan krijgen. 
 
  
6 
 

Nieuwe arbeidsrisico’s. Het werk van nu lijkt niet meer op het werk van 100 jaar geleden. Werk 
en onze werkomgeving zal in de toekomst waarschijnlijk heel anders uitzien. In de Volksgezondheid 
Toekomst Verkenning (VTV) 2018 is dit nader uitgewerkt. Zo speelt de verdergaande robotisering 
naar verwachting een belangrijke rol. Robots nemen steeds vaker zware of repeterende 
werkzaamheden over en maken werk efficiënter. Aan de andere kant brengt robotisering ook nieuwe 
risico’s met zich mee die met de digitale samenleving te maken hebben.  
De beroepsbevolking is van samenstelling veranderd. Dit leidt tot nieuwe en andere risico’s. Vrouwen 
staan vaak bloot aan andere arbeidsrisico’s dan mannen, reageren soms anders op arbeidsrisico’s, 
hebben andere ziekten, werken meer in deeltijd en combineren vaker zorg- en werktaken. De 
toenemende levensverwachting en daarmee het toenemend aantal (hulpbehoevende) ouderen zorgt 
16
bovendien voor een groeiende vraag naar mantelzorg. Met een 24-uurssamenleving vervaagt het 
verschil tussen dag- en nachtwerk. Langdurig werken in de nacht kan leiden tot meer 
slaapproblemen en metabole ziekten, zoals diabetes en hart- en vaatziekten en mogelijk tot meer 
kanker. De grenzen tussen werk en privé vervagen steeds meer, bijvoorbeeld doordat steeds meer 
mensen thuiswerken. 
De oproep van het kabinet Rutte aan de werkgevers en de beroepsbevolking om met het oog op de 
beheersing van het Covid-19 virus zo veel mogelijk thuis te werken heeft ook allerlei gevolgen: 
minder files, minder reistijd voor werkenden, minder milieuvervuiling maar ook tot meer spanningen 
in (thuiszittende) gezinnen. Deze snelle omschakeling zal naar verwachting een blijvend effect 
hebben en kan zowel positieve als negatieve gevolgen hebben. Uit de aanvullende NEA enquête 
17
volgt dat het hebben van een goede werkplek voor thuiswerkers belangrijk is.  
 
Naleving door werkgevers van systeemverplichtingen. De werkgever heeft vanuit de 
regelgeving diverse algemene verplichtingen ten aanzien van te treffen maatregelen 
(systeembepalingen). Het gaat dan onder meer om het opstellen van een risico-inventarisatie en 
evaluatie (RI&E) en bijhorend plan van aanpak, het geven van voorlichting over 
arbeidsomstandigheden aan de werknemers, en het aanstellen van een preventiemedewerker. Het 
behelst ook het contracteren van een arbodienst.  
 
Tabel: Naleving systeembepalingen uit de Arbowet (bedrijven naar grootteklasse in %) 
 2014 2016 2018 
Contract Arbodienst /andere Arbodeskundige 72 75 80 
18
Voorlichting en toezicht 73 69 71 
19
Overleg met OR of werknemers 53 59 56 
Aanwezigheid preventiemedewerker 43 47 54 
Aanwezigheid RI&E 47 45 49 
Bron: “Arbo in bedrijf”, 2014, 2016 en 2018  
 
De naleving door werkgevers van in de tabel genoemde verplichtingen is licht toegenomen over de 
periode 2014 tot 2018. De inspectie SZW concludeerde dat de naleving van arbozorgverplichtingen 
verbetert, maar nog niet op voldoende niveau is. De grootste toename in naleving betreft bedrijven 
die een contract hebben met een arbodienst of arbokerndeskundige (80% van alle bedrijven in 2018 
versus 72% in 2014) en de aanwezigheid van een preventiemedewerker (54% in 2018 versus 43% 
in 2014). Daarnaast is een lichte daling te zien bij bedrijven als het gaat om voorlichting en toezicht 
(71% van de bedrijven heeft dit in 2018 op orde in vergelijking met 73% in 2014). Er is een duidelijk 
verschil in naleving tussen kleine bedrijven en grote bedrijven. Zo vindt in 2018 bij 71% van de 
bedrijven met minder dan 10 werknemers voorlichting en toezicht plaats in vergelijking met 97% 
bij bedrijven met meer dan 100 werknemers. Ook het hebben van een contract met een arbodienst 
of een arbokerndeskundige scoort bij kleine bedrijven veel lager in 2018 (76%) vergeleken met 
                                                
16
 SCP, Toekomstverkenning mantelzorg aan ouderen in 2040, 2019.  
17
 Nationale Enquête Arbeidsomstandigheden (NEA)-Covid-19, januari 2021. Effecten en gevolgen Covid-19. 
18
 Toezicht is controle op iets of iemand om te kijken of alles goed gaat, daarbij ingrijpen bij een onveilige 
situatie of overtreding, maar ook positieve feedback geven als werknemers veilig werken. 
19
 Bedrijven met 50 of meer medewerkers zijn verplicht een ondernemingsraad (OR) in te stellen. Bedrijven 
met 10-50 personen waarvoor geen OR is ingesteld, zijn verplicht een personeelsvertegenwoordiging (PVT) in 
te stellen als de meerderheid van de werknemers hierom vraagt. Een bedrijf waar 10-50 personen werkzaam 
zijn en waar geen OR of PVT is ingesteld, is verplicht 2 personeelsvergaderingen (PV) per jaar te houden. 
8 
 

Wet werk inkomen naar arbeidsvermogen (WIA). De totale instroom in de WIA is de afgelopen 
jaren in aantallen toegenomen. Van 36.876 personen in 2014 tot 45.810 in 2019. Een groot deel 
van de stijging van de instroom is te verklaren als een gevolg van geïmplementeerd beleid en  
24
economische ontwikkelingen in de afgelopen jaren. Daardoor is het  aantal mensen dat een 
arbeidsongeschiktheidsuitkering ontvangt (WAO en WIA samen) als aandeel van het aantal 
verzekerden afgenomen. In 2014 was dit nog 8,1 per 100 verzekerden, in 2019 7,7. De uitval door 
arbeidsongeschiktheid is dus relatief gezien afgenomen. Hierbij moet wel opgemerkt dat dit deels 
een hoogconjunctuureffect is. Bij economische neergang zal het aantal verzekerden immers afnemen 
en hierdoor zal het aantal arbeidsongeschikten per 100 verzekerden op dat moment waarschijnlijk 
oplopen. 
 
Figuur: Overzicht van geschatte jaarlijkse kosten van loondoorbetaling bij verzuim  
 
PSA
* 0,44 miljoen werknemers (51,8%)
* 14 miljoen dagen (58,4%)
* €3,9 miljard (64,2%)
Fysiek
* 0,22 miljoen werknemers (26,2%)
* 6 miljoen dagen (24,6%)
Werkgerelateerd
* €1,2 miljard (20,0%)
* 0,85 miljoen werknemers (26,0%)
* 24 miljoen dagen (45,6%)
Verzuim per jaar
Omgeving
* €6,1 miljard (46,1%)
* 3,3 miljoen werknemers (45,2% van alle
* 0,018 miljoen werknemrs (2,2%)
werknemers)
* 1 miljoen dagen (2,2%)
* 53 miljoen verzuimdagen (4,2%  van alle
Niet - werkgerelateerd
werkdagen)
* € 0,12 miljard (2,0%)
* € 13,3 miljard
* 2,4 miljoen werknemers (74,0%)
* 29 miljoen dagen (54,4%)
Anders
* €7,1 miljard (53,9%)
* 0,17 miljoen werknemers (19,9%)
* 4 miljoen dagen (14,8%)
* € 0,85 miljard (13,9%)
 
Bron: Arbobalans 2020 
 
 
Effecten van de verhoging van de pensioenleeftijd. Sinds 1 januari 2013 is de wettelijke AOW-
leeftijd geleidelijk verhoogd van 65 jaar naar 66 jaar en 4 maanden in 2020. In 2022 zal de AOW-
leeftijd met 3 maanden stijgen en komt in 2024 uit op 67 jaar. Daarna stijgt hij richting 2040 naar 
verwachting verder gerelateerd aan de levensverwachting van de bevolking. In 2006 lag 
de gemiddelde feitelijke pensioenleeftijd van werknemers rond de 61 jaar. Dat steeg vanaf 
2007 onder invloed van de gewijzigde regelgeving. Werknemers werden (effectief) 
gestimuleerd om langer door te werken. De gemiddelde feitelijke pensioenleeftijd is aanzienlijk 
25
gestegen. Van 60,7 jaar in 2002, 62,7 in 2010 tot 65,1 jaar in 2019 . De participatie van oudere 
werknemers is flink verhoogd en het arbeidsleven flink verlengd. 
 
Duurzame inzetbaarheid: door willen en kunnen werken. De mate waarin werknemers zeggen 
te willen en kunnen doorwerken, is indicatief voor duurzame inzetbaarheid. Gezond blijven en het 
benutten van kennis en vaardigheden van werkenden zijn belangrijke factoren van duurzame 
inzetbaarheid voor werkenden. Wie duurzaam inzetbaar is, is beter in staat om in het huidige én 
toekomstige werk goed te (kunnen) blijven functioneren. In onderstaande tabel wordt aangegeven, 
per leeftijdscategorie en opleidingsniveau, tot welke leeftijd men door zou willen werken en tot welke 
leeftijd men daadwerkelijk doorwerkt. 
 
Over de hele linie blijkt de leeftijd tot waarop men door wil of kan werken, te stijgen. Het valt op 
                                                
24
 https://www.uwv.nl/overuwv/Images/stijging-wia-instroom.pdf 
25
 Zie https://www.cbs.nl/nl-nl/nieuws/2020/47/werknemers-bij-pensionering-voor-het-eerst-gemiddeld-
boven-65-jaar. 
10 
 

30
(51%) dan in de Europese Unie (38%). Het aantal bezoeken van inspecties aan bedrijven lijkt in 
Nederland het laagst. Het aantal bedrijven dat de laatste 3 jaar is bezocht bedraagt in Nederland 
31
15%; in de Europese Unie ligt dat op 41% . Verder is het aantal dodelijke slachtoffers bij ongevallen 
32
in Nederland het laagst; 0,8 per 100.000 werknemers versus 2,1 gemiddeld in de Europese Unie . 
 
Wat betreft de ervaren blootstelling aan arbeidsrisico’s lijkt de situatie in Nederland beter dan in de 
33
overige lidstaten . Nederlandse werknemers zeggen vaker dat het werk een positieve invloed heeft 
op hun gezondheid, dat ze minder emotioneel uitgeput zijn (een belangrijk aspect van burn-out) en 
dat ze meer bevlogen zijn in hun werk. Ook geven Nederlandse werknemers aan dat ze kunnen 
doorwerken tot een hogere gemiddelde leeftijd. Nederlandse werknemers zeggen wel vaker dan 
werknemers in de rest van Europa te maken te hebben met verbaal geweld, vernederend gedrag, 
fysiek geweld en discriminatie op het werk. Dat agressie relatief vaker voorkomt is deels verklaren 
doordat het aantal dienstverlenende functies in Nederland hoger ligt dan gemiddeld in Europa.  
 
Met een ziekteverzuimpercentage van 4% zit Nederland boven het gemiddelde van de EU-landen 
(3%). Verschillen tussen de lidstaten kunnen voortkomen uit verschillen in de financiële compensatie 
bij ziekmelding, in de sociaal-demografische kenmerken van de beroepsbevolking en in de sectorale 
opbouw van de werkgelegenheid en daarmee samenhangende belastende arbeidsomstandigheden. 
Voor arbeidsongevallen met minimaal vier dagen verzuim zit Nederland met bijna 1.400 ongevallen 
per 100 duizend werknemers iets onder het gemiddelde van de 28 EU-landen. Het aantal dodelijke 
arbeidsongevallen is in Nederland het laagst van alle Europese landen. Daarnaast beschikken 
Nederlandse bedrijven relatief vaak over procedures gericht op agressie en geweld op het werk, 
pesten op het werk en bij bedreiging of misbruik door cliënten. 
 
Conclusie. De arbeidsmarkt is sterk veranderd. Vergeleken met tien jaar terug zijn er nu meer 
werkenden met een flexibele arbeidsrelatie. Ook het aantal zzp’ers is flink gestegen. Deze 
veranderende arbeidsmarkt heeft effect op arbeidsomstandigheden, en dus ook voor zowel 
werkgever als werknemer. Het beschermingsniveau van werkenden is het afgelopen decennium 
grofweg gelijk gebleven. Op specifieke punten hebben zich wel substantiële wijzigingen voorgedaan 
zoals bijvoorbeeld de toename van werkdruk. Andere risico’s zijn langdurig beeldschermwerk, 
emotioneel en/of fysiek zwaar werk.  
Kleine bedrijven hebben aanzienlijk meer moeite om de wettelijke bepalingen na te leven. Zij blijven 
achter bij het nemen van preventiemaatregelen. Niet alleen wat betreft de materiele risico’s. Het 
geldt ook voor systeembepalingen als bijvoorbeeld het beschikken over een risico-inventarisatie en 
–evaluatie (RI&E), het plan van aanpak, en het aanstellen van een preventiemedewerker. Ook het 
beschikken over een basiscontract met een arbodienst of een gecertificeerd deskundige voor het 
adviseren van de werkgever over preventie en verzuimbegeleiding is vaak niet geregeld. 
Werknemers in deze bedrijven hebben daarmee een lager beschermingsniveau. Veel kleine bedrijven 
zijn zich vaak niet bewust van hun verplichtingen en zijn vaak ook niet in staat de weg te vinden op 
dit punt. Complexe regelgeving over de deskundige ondersteuning lijkt één van de onderliggende 
factoren.  
De verhoging van de AOW-leeftijd heeft het arbeidsleven flink verlengd. Dit heeft ook effect op het 
duurzaam inzetbaar maken en houden van werkenden. Dat gaat vaak goed, maar soms zijn er ook 
knelpunten. Gezondheidsproblemen (die zich vaker voordoen op latere leeftijd) verhogen de kans 
op ziekteverzuim en arbeidsongeschiktheid. Dat brengt kosten met zich mee voor zowel de 
werkende, de werkgever als voor de maatschappij. De loondoorbetaling bij arbeidsgerelateerde 
ziekten werd in 2018 op ongeveer €6 miljard per jaar geschat. 
 
 
  
                                                
30
 Beleid op gebied van arbeid en gezondheid: Nederland en overig EU. ESENER-3. TNO, 25 maart 2021. 
31
 ESENER III, EU OSHA 2020. 
32
 ESAW 2018. 
33
 European working conditions survey, 2015. EUROFOUND, Dublin. 
12 
 

 
 
Rode draden uit de consultatie:  
 
 Meer benadrukken van de samenhang tussen arbobeleid met duurzame inzetbaarheid. 
Arbeid als positieve factor; 
 Aandacht ook richten op de individueel werkende. In verband met veranderende 
arbeidscontracten overwegen van individuele persoonlijk budgetten voor persoonlijke 
ontwikkelingen/ duurzame inzetbaarheid. Overwegen nieuwe wetgeving op 
persoonlijke inzetbaarheid; 
 Werkgevers en werknemers blijven eerstverantwoordelijk, maar overheid/anderen 
hebben ook een rol; 
 Meer eigen verantwoordelijkheid voor opdrachtgevers/bedrijven; 
 Bescherming bieden aan alle categorieën werkenden ongeacht contractvormen/ 
iedereen die werkt (zzp’er, flexwerkers, arbeidsmigranten); 
 Intensiever ondersteunen van het mkb; 
 Inzetten van steviger instrumenten dan voorlichting; 
 Voorkomen versnippering kennisontwikkeling/betere coördinatie kennisontwikkeling;  
 Onderwijs over gezond en veilig werken in het mbo; 
 Meer aandacht voor jongeren (kennisoverdracht, onderwijs, andere kijk op wereld); 
 Meer bevorderen van substitutie van gevaarlijke stoffen;  
 Vaker meten van individuele blootstelling aan gevaarlijke stoffen; 
 Actief meedoen in de EU: prioriteit level playing field voor gevaarlijke stoffen/ 
carcinogenen; 
 Betere samenwerking tussen arboprofessionals en met de reguliere gezondheidszorg; 
 Grotere rol toekennen aan de preventiemedewerker;  
 Alle werkenden moeten toegang hebben tot de bedrijfsarts;  
 Een grotere rol voor ondernemingsraden/personeelsvertegenwoordiging in bedrijven; 
 Meer kennis over de factor arbeid in de reguliere zorg; 
 De financiële band tussen de bedrijfsarts/arbodienst en de werkgever moet losser; 
 Hybride (overheid en markt) financiering van kennisontwikkeling; 
 Marktwerking is niet altijd het beste beleidsinstrument om in te zetten op arbo-terrein 
 Psychosociale arbeidsbelasting (PSA) (met name werkdruk en burn-out) is nu het 
grootste probleem;  
 Anticiperen op nieuwe risico’s zoals bijvoorbeeld de gevolgen van robotisering en 
kunstmatige intelligentie of technostress;  
 
 
  
14 
 

37
Arbowet gewijzigd. Dat heeft tot een verbetering van de situatie geleid. De vraag is of een 
eenduidiger regeling naast de dienstverlening ook de preventie kan verbeteren. 
 
De staat van de arbeidsgerelateerde zorg. De maatschappelijke baten van een goed werkende 
bedrijfsgezondheidszorg zijn groot. Het draagt bij aan een gezonde en duurzaam inzetbare 
beroepsbevolking en ook aan het betaalbaar houden van de sociale zekerheid en de zorgkosten. Dit 
systeem staat echter onder druk. De instroom in de bedrijfsartsenopleiding ligt op een te laag niveau. 
Het Capaciteitsorgaan adviseert dat er jaarlijks 250-260 bedrijfsartsen opgeleid moeten worden om 
over 12-18 jaar evenwicht op de arbeidsmarkt te realiseren. Met de huidige instroom van 55-75 
bedrijfsartsen wordt dit niet gehaald. Hierdoor is een tekort aan bedrijfsartsen ontstaan.  
 
De financiering vanuit de markt van de opleiding tot bedrijfsarts lijkt een belangrijk knelpunt te zijn.  
De Kwaliteitstafel bedrijfs- en verzekeringsgeneeskunde (KT) constateert in haar advies dat het 
tekort aan bedrijfsartsen en de verbetering van het kennis- en kwaliteitsbeleid alleen effectief kan 
38
worden aangepakt als de overheid meebetaalt . Zij is van mening dat veranderingen alleen mogelijk 
zijn met een vorm van financiering waaraan zowel uit het private domein als uit het publieke domein 
wordt bijgedragen. Met extra financiering vanuit de overheid zou recht worden gedaan aan het 
publieke belang van een kwalitatief hoogstaande bedrijfs- en verzekeringsgeneeskunde. Ook de 
39 40 41
commissie Heerts , de Long Alliantie Nederland (LAN) en de artsenfederatie (KNMG) kwamen 
tot vergelijkbare conclusies.  
 
Het tekort aan bedrijfs- en verzekeringsartsen leidt tot risico’s voor de gezondheid en de duurzame 
inzetbaarheid van de beroepsbevolking. Bedrijfsartsen kunnen als gevolg van het tekort 
onvoldoende bijdragen aan hun wettelijke taak op het gebied van preventie. Overigens is de 
belangrijkste taak voor bedrijfsartsen op dit moment gelegen in de advisering aan de werkgever en 
de werknemer bij verzuim. Dat is het gevolg van het feit dat door  het inschakelen van bedrijfsartsen 
het eerdere systeem van ziektewetuitkeringen met financiële prikkels (sancties) in het loon van 
42
werknemers bij verzuim kon worden losgelaten. Mede door de inzet van de bedrijfsarts is het 
niveau van het ziekteverzuim teruggedrongen. Dit onderstreept het belang van voldoende 
bedrijfsartsen. Het ontbreken daarvan leidt tot grote risico’s voor de uitvoering van de regelgeving 
voor het beheersen van het verzuim en de arbeidsongeschiktheidsregelingen.  
 
Een betere samenwerking tussen de arbeidsgerelateerde zorg en de reguliere zorg kan voordelen 
opleveren. Contact tussen huisarts en bedrijfsarts blijkt in de praktijk lastig. In de reguliere zorg 
wordt vaak niet gevraagd naar een mogelijke relatie met het werk van een patiënt. Er ontbreekt 
kennis op het gebied van arbeidsgerelateerde klachten en van arbeid als gezondheid bevorderende 
factor hetgeen de re-integratie van werkenden kan belemmeren. Dit is (deels) toe te schrijven aan 
de gescheiden (financierings-)systemen voor de arbeidsgerelateerde zorg en de reguliere zorg.  
 
Een ander knelpunt in de arbeidsgerelateerde zorg is de rol van de andere (kern)deskundigen. 
Worden de juiste deskundigen op het juiste moment ingeschakeld? Dat geldt ook voor de rol en 
positie van de andere kerndeskundigen. Ook in deze beroepsgroepen kunnen tekorten ontstaan, 
onder meer als gevolg van vergrijzing en onbekendheid met de opleiding.  
 
Verder is er de vraag of de rol van een preventiemedewerker wel duidelijk en stevig genoeg? In 
Nederland is ervoor gekozen geen nadere eisen aan de preventiemedewerker te stellen, terwijl dat 
in veel Europese lidstaten juist wel het geval is. Een versterking van die rol zou kunnen bijdragen 
aan meer preventie op de werkvloer.  
 
                                                
37
 Cliënttevredenheidsonderzoek arbodiensten 2020, Ipsos, maart 2021. 
38
 Advies Kwaliteitstafel Gezond aan het werk, ieder zijn deel, oktober 2020. 
39
 Commissie Vergemakkelijking schadeafhandeling beroepsziekten, ‘Stof tot nadenken’, 2020. 
40
 Longalliantie Nederland (LAN). 
41
 De Koninklijke Nederlandsche Maatschappij ter bevordering van de Geneeskunst (KNMG). 
42
 In Nederland speelt de bedrijfsarts een rol in de verzuimbegeleiding en re-integratie van zieke werknemers. 
Werkgevers en werknemers hebben dus groot (financieel) belang bij voldoende bedrijfsartsen. Dat kan tot 
uitdrukking kan worden gebracht in de financiering van opleidingen en kennisontwikkeling. 
16 
 

grondslag de gedachte dat het bewerkstelligen van een maatschappelijk effect ook met andere 
51
instrumenten kan worden bereikt dan alleen inspecteren. In een stelsel met een grote 
verantwoordelijkheid voor individuele werkgevers en werkenden (en ook een grote rol voor sociale 
partners om bijvoorbeeld binnen een branche of sector afspraken te maken over de wijze waarop 
zij invulling geven aan verplichtingen van de Arbowet), vormt het toezicht van de Inspectie SZW het 
sluitstuk.                                                                                                               
Vanaf 2017 is de capaciteit van de Inspectie SZW op het arboterrein beperkt uitgebreid. Deze 
uitbreiding was onder andere gericht op het herstellen van de balans (50/50) tussen enerzijds het 
aantal ongevalsonderzoeken en ander reactief werk en anderzijds de risico-gestuurde actieve 
inspectieprogramma’s en inspecties met Brzo-partners. De uitbreiding is in lijn met de grote 
verantwoordelijkheid van sociale partners en werkgevers en werkenden en ook ingegeven door de 
groei van de arbeidsmarkt en de grotere complexiteit van de economie. Deze keuze heeft 
plaatsgevonden in een periode van heroriëntatie op de rol van de overheid (zie ook bijlage 3). De 
vraag is wel of de vergrote ruimte voor sociale partners ook heeft geleid tot het nemen van meer 
verantwoordelijkheid voor gezond en veilig werken, ook bij de individuele werkgevers en werkenden, 
en of deze keuze per saldo goed heeft uitgepakt. 
Het motiveren van werkgevers tot het nemen van preventieve maatregelen. De kern van 
het arbeidsomstandighedenbeleid is dat werkgevers preventieve maatregelen treffen. In de praktijk 
schiet het nemen van maatregelen er nog weleens bij in. Zeker als een (kleine) werkgever weinig 
gelegenheid ervaart zich te verdiepen in arbobeleid of onwetend is over zijn verplichtingen. Een 
manier om werkgevers te motiveren door te laten zien dat preventie loont. Het is belangrijk dat een 
werkgever inziet dat de kosten voor het treffen van preventieve maatregelen ook baten met zich 
mee kan brengen. Een complicatie is dat de baten van het beschikken over gezonde werknemers 
niet altijd volledig bij de werkgever terecht komen maar bijvoorbeeld ook bij een toekomstige 
werkgever of bij de samenleving. Een werkgever maakt in zijn afweging dan snel meer kosten dan 
52
dat hij er op korte termijn voordeel uit haalt. Omdat in Nederland gekozen is om de 
loondoorbetaling van zieke werknemers voor de eerste twee jaar bij de werkgever te laten, zal deze 
53 54
balans voor een werkgever vaker positief uitpakken.  Goed preventief arbobeleid draagt immers 
bij aan een effectief verzuimbeleid. De veronderstelling is echter dat werkgevers deze voordelen 
onvoldoende in hun afweging betrekken. Het kan zinvol zijn meer prikkels in te bouwen. De vraag 
is in hoeverre werkgevers hun handelen (uitsluitend) afstemmen op een kosten-baten afweging. Dit 
veronderstelt een altijd calculerende werkgever.  
 
Het compenseren van arbeidsgerelateerde aandoeningen. Helaas worden nog steeds veel 
werkenden ziek door blootstelling aan arbeidsrisico’s of komen er zelfs aan te overlijden. Dit leidt 
vaak tot aanzienlijke inkomensderving. Inkomensverlies wordt in Nederland deels gedekt door de 
WIA. Een aanvullende (succesvolle) private schadeclaim bij een (ex) werkgever is complex, 
langdurig en kostbaar. Het aantal toegekende claims is gering. In de meeste gevallen is de oorzaak 
niet volledig bewijsbaar of is de werkgever niet meer bekend. Dit geldt zeker bij de 
schadeafhandeling van aandoeningen veroorzaakt door blootstelling aan gevaarlijke stoffen zoals 
bijvoorbeeld Chroom-6. Tegen deze achtergrond, en gezien de schrijnende situatie van slachtoffers 
van gevaarlijke stoffen, heeft het kabinet op advies van de commissie Vergemakkelijking 
schadeafhandeling, besloten om voor werkenden die hierdoor ernstig ziek zijn geworden, een 
55
regeling te treffen waarbij een algemene tegemoetkoming kan worden toegekend.  
 
De rol van de ondernemingsraad. De ondernemer die een onderneming in stand houdt waarin in 
de regel 50 of meer personen werkzaam zijn, is verplicht een ondernemingsraad (OR) in te stellen. 
Een belangrijk recht van de OR is het instemmingsrecht ten aanzien van voorgenomen besluiten van 
de ondernemer tot vaststelling, wijziging of intrekking van diverse regelingen (artikel 27 WOR). Zo 
vallen onder meer voorgenomen besluiten ten aanzien van regelingen op het gebied van de 
                                                
51
 ILO-verdragen. Kamerstuk 29427, nr 103, vergaderjaar 2014-2015, 2 maart 2015 
52
 Ronald Coase, The Problem of Social Cost, 1960. 
53
 In diverse verkiezingsprogramma’s worden voorstellen gedaan om deze periode in te korten. 
54
 De keerzijde hiervan is dat werkgevers minder snel vaste contracten aanbieden. 
55
 Kabinetsreactie 13 juli 2020 op het advies van de Commissie Heerts. 
18 
 

regels en voorzieningen rondom werk op het gebied van arbeidsrecht, sociale zekerheid, fiscaliteit 
en persoonlijke ontwikkeling tijdens de loopbaan. De commissie wijst ook op het belang van 
investeren in het ondersteunen en begeleiden van uitkeringsgerechtigden door gemeenten om tot 
een inclusievere arbeidsmarkt te komen. 
 
Wat betekent de toename van flexibele arbeidsrelaties nu voor werkenden? De belangrijkste 
conclusie is dat werkenden met een flexibele arbeidsrelatie meer op zichzelf zijn aangewezen voor 
wat betreft hun gezondheid en veiligheid dan gewone werknemers. Er ontbreekt een werkgever die 
maatregelen treft en toezicht houdt. Ook voorzieningen als bijvoorbeeld de toegang tot een 
bedrijfsarts ontbreken. Met de toename van het aantal flexibele contracten komen steeds meer 
werkenden in deze precaire positie. Meer mogelijkheden voor eigen regie kan mogelijk een bijdrage 
leveren aan de oplossing. De vraag is echter in hoeverre het reëel is om dit van alle werkenden met 
een flexibele arbeidsrelatie te verwachten. 
 
Arbeidsmigratie. In Nederland werken veel arbeidsmigranten in sectoren als de land- en tuinbouw, 
de voeding en de bouw of in de logistieke sector. Zij dragen daarmee bij aan de Nederlandse 
60
economie. In 2018 waren er 532.660 arbeidsmigranten , gedefinieerd als EU-burgers die in 
Nederland komen werken. Zij bevinden zich vaak in kwetsbare posities op de arbeidsmarkt en 
hebben vaker een laag loon. Ook hebben zij meestal een tijdelijk contract en zijn voor hun werk 
afhankelijk van uitzendbureaus. Daarbij komt dat deze groep werkenden vaak onvoldoende in staat 
is haar eigen belang te bewaken. Taalbarrières, beperkte sociale netwerken en de afhankelijkheid 
van de werkgever qua huisvesting en/of transport en zorgverzekering maken de risico’s voor 
61
arbeidsmigranten extra groot. Het Aanjaagteam Bescherming Arbeidsmigranten heeft twee 
adviezen uitgebracht. Het eerste advies bevat aanbevelingen om de situatie van arbeidsmigranten 
62
op korte termijn te verbeteren en hen beter tegen Covid-19 te beschermen. Het tweede advies 
bevat aanbevelingen om de structurele misstanden op de langere termijn aan te pakken door onder 
andere de werk- en leefomstandigheden te verbeteren en de afhankelijkheid van arbeidsmigranten 
63
tot de werkgever te verkleinen . 
 
Technologisering, intensivering en robotisering van werk. De Wetenschappelijke Raad voor 
het Regeringsbeleid (WRR) agendeert met haar rapport “Het betere werk”. De nieuwe 
64
maatschappelijke opdracht de thema’s ‘goed werk voor iedereen’ en ‘intensivering van werk’ . 
Goed werk is essentieel voor de brede welvaart in ons land, zowel voor de economie als voor de 
sociale samenhang. De WRR ziet drie ontwikkelingen die de toekomst van werk bepalen: 
technologisering van werk, flexibilisering van werk en intensivering van werk. Bij technologisering 
van werk gaat het om potentieel vergaande gevolgen voor de omvang en aard van het werk zoals 
digitalisering en robotisering van arbeid. Waar het gaat om het bevorderen van samenwerking 
tussen mens en machine vindt de WRR complementariteit cruciaal. Bij flexibilisering van werk gaat 
het om de afname van het aantal vaste contracten en de toename van flexwerk. Bij intensivering 
van werk gaat het om de verandering van de snelheid en de aard van het werk. Deze ontwikkelingen 
bepalen niet alleen voor de hoeveelheid werk en voor wie werkt, maar ook voor de kwaliteit van 
werk. Hiervoor is volgens de WRR nog te weinig aandacht.  
 
 
4.3. Ontwikkelingen ten aanzien van de risico’s 
 
Toename van burn-outklachten. Gezondheidsklachten van werknemers als gevolg van 
blootstelling aan arbeidsrisico’s zijn in de afgelopen jaren grofweg gelijk gebleven. Psychosociale 
klachten nemen daarentegen elk jaar toe. In veel organisaties is werkdruk een groot probleem. 
Langdurige werkstress kan tot burn-out(klachten) en verzuim leiden. Het aantal werknemers met 
burn-out klachten (1,3 miljoen) is hoog. Verzuim door werkstress en werkdruk kost werkgevers €3,1 
                                                
60
 Zie CBS migrantenmonitor 2018. Het betreft hier werknemers. 
61
 Onder voorzitterschap van Emile Roemer. 
62
 Zie Eerste aanbevelingen Aanjaagteam Bescherming Arbeidsmigranten | Nieuwsbericht | Rijksoverheid.nl. 
63
 Zie Aanjaagteam Bescherming Arbeidsmigranten komt met tweede advies | Nieuwsbericht | Rijksoverheid.nl. 
64
 WRR rapport, Het betere werk. De nieuwe maatschappelijke opdracht, 2020. 
20 
 

discussie het investeren in actief toezicht en in handhaving belangrijke uitgangspunten zijn, en dat 
ook extra aandacht besteed moet worden aan de aanpak van werkdruk. 
Wendbaarheid om (nieuwe) arbeidsrisico’s efficiënt aan te pakken. Ontwikkelingen als 
digitalisering en robotisering van werk, flexibilisering van de arbeidsmarkt en intensivering van werk 
zijn van invloed op het arbobeleid. Daarnaast moet ook rekening worden gehouden met 
demografische en technologische ontwikkelingen. Deze ontwikkelingen kunnen (nieuwe) 
arbeidsrisico’s opleveren, die tijdig gesignaleerd moeten worden om adequaat te kunnen reageren.  
Het arbobeleid moet efficiënt kunnen inspelen op deze en andere toekomstige ontwikkelingen. 
Daarbij hoort het uitvoeren van periodieke inventarisaties gericht op het in beeld brengen van 
nieuwe arbeidsrisico’s, van nieuwe (kennis)ontwikkelingen en het verspreiden van nieuwe 
preventieve toepassingen.  
 
 
4.4. Internationale ontwikkelingen 
 
Europese ontwikkelingen. Gezondheid en veiligheid op het werk is een gebied waarop de EU de 
grote impact heeft.  De Europese kaderrichtlijn legt de belangrijkste beginselen van het arbobeleid 
vast en is de basis voor specifieke Europese richtlijnen. Daarnaast wordt op Europees niveau gewerkt 
aan de ontwikkeling van goede praktijken en kennisuitwisseling hierover tussen lidstaten. De 
lidstaten hebben zich hiertoe verplicht in het kader van het focal point netwerk van EU OSHA. Ook 
worden de arbeidsomstandigheden in de lidstaten periodiek gemonitord op niveau van de EU 
waardoor ook onderlinge vergelijkingen (benchmarking) mogelijk zijn. Dit zal de komende jaren 
worden voortgezet. 
Iedere vijf jaar evalueert de Commissie de praktische uitvoering in de lidstaten van het juridische 
kader voor veiligheid en gezondheid op het werk. De laatste evaluatie bevestigt dat de EU-wetgeving 
op het gebied van gezondheid en veiligheid op het werk over het algemeen doeltreffend en geschikt 
is voor het beoogde doel. Tegelijkertijd zijn er uitdagingen die moeten worden aangepakt. De 
Europese Commissie formuleert momenteel een strategisch kader voor de periode 2021-2027 met 
daarin opgenomen beleidsvoorstellen. Er worden waarschijnlijk voorstellen aangekondigd voor 
modernisering van een aantal bestaande richtlijnen en voor grenswaarden voor kankerverwekkende 
stoffen waaronder een herziening voor asbest, en een voorstel voor thuiswerken. De Commissie zal 
waarschijnlijk inspelen op de veranderende manier van werken als gevolg van de COVID-19 
pandemie. Mogelijk worden er ook voorstellen gedaan voor het tegengaan van psychosociale 
arbeidsbelasting (werkstress), fysieke belasting, gendergerelateerd geweld op werk en het recht op 
onbereikbaarheid. Verbetering van de arbeidsomstandigheden is overigens een speerpunt van het 
Europees Parlement. Met verschillende initiatieven en opinies proberen zij de Europese Commissie 
te bewegen tot het doen van voorstellen voor wet- en regelgeving. Een voorbeeld hiervan is de 
recent verschenen resolutie op het recht van onbereikbaarheid van werknemers.  
 
Europese regelgeving dekt inmiddels vrijwel alle grotere risico’s af, met uitzondering van de risico’s 
van blootstelling aan schadelijke stoffen. Hier is nog veel te doen. Een efficiënte werkwijze bij de 
voorbereiding van Europese grenswaarden, het tot stand brengen van meer en betere beschermende 
grenswaarden (waaronder een aanscherping van de grenswaarde voor blootstelling aan asbest), en 
de implementatie ervan op de werkvloer zijn belangrijk.  
 
International Labour Organisation. Naast regelgeving vanuit de Europese Unie is er ook een 
substantiële hoeveelheid regelgeving in het kader van de International Labour Organisation (ILO). 
Een deel van de ILO-verdragen is door Nederland geratificeerd. Dit houdt in dat deze in de nationale 
regelgeving worden verwerkt en dat er door SZW op periodieke (jaarlijkse) basis verslag over wordt 
gedaan.  
Een recent tot stand gekomen verdrag betreft Verdrag 190 over het tegengaan van geweld en 
intimidatie op de werkvloer. Naar verwachting voldoet Nederland in principe al aan de verplichtingen 
van dat nieuwe verdrag, dat op 25 juni 2021 in werking zal treden. Het verdrag is bindend voor de 
lidstaten die het ratificeren. In Nederland is het overleg gestart met sociale partners over de 
ratificatie van het verdrag.  
22 
 

5. Analyse  
 
De hiervoor gepresenteerde ontwikkelingen in cijfers, rapporten, adviezen en in beleid laten een 
gedifferentieerd beeld zien. Enerzijds is het beschermingsniveau van de werkenden de afgelopen 10 
73
jaar grofweg gelijk gebleven. Anderzijds zijn specifieke problemen ontstaan waarvoor nog 
oplossingen gevonden moeten worden. Het gaat bijvoorbeeld om de forse toename aan 
psychosociale klachten (burn-out, sociale onveiligheid). Ook de door werkgevers ervaren 
complexiteit van de arboregelgeving en in het bijzonder de regelgeving bij het werken met 
gevaarlijke stoffen vragen om aandacht. Verder leidt een geringe naleving van 
systeemverplichtingen tot problemen in bedrijven, bijvoorbeeld als gevolg van het ontbreken van 
een goede RI&E. Andere (potentiële) problemen die zijn ontstaan betreffen de toename van de 
diversiteit in arbeidscontractsoorten, een tekort aan bedrijfs- en verzekeringsartsen en de recente 
sterke toename van het thuiswerken. Wat zijn nu de kernproblemen? 
 
De kern van het arbobeleid is het voorkomen van schade aan de gezondheid van werkenden door 
arbeidsgerelateerde gezondheidsklachten en arbeidsongevallen. Daar is alle reden voor gezien de 
74 75
4.100 dodelijke slachtoffers per jaar en de 114.000 arbeidsongevallen met verzuim . Veel 
werkgevers van kleinere bedrijven hebben moeite om op systematische wijze preventiemaatregelen 
te nemen en ervaren de arboregelgeving als complex. Werkgevers laten zich voor het nemen van 
preventieve maatregelen maar beperkt adviseren door externe deskundigen (arbodienst of 
gecertificeerde deskundige). Zij maken veelal wel gebruik van adviesdiensten voor de 
verzuimbegeleiding van zieke werknemers. Zij investeren dus meer aan de achterkant dan aan de 
voorkant. Voor bedrijven die onvoldoende presteren op preventie zijn er onvoldoende prikkels om 
dat wel te doen.  
 
Werkenden die niet beschikken over een vast arbeidscontract zijn vaak minder beschermd. De mate 
76 77
van bescherming tegen arbeidsrisico’s is niet ‘contractneutraal’ . Werkenden zijn ook steeds 
vaker individueel aan het werk en actief op een andere locatie dan waar het bedrijf is gevestigd. De 
vraag is hoe in deze situaties het beschermingsniveau van werkenden te borgen en welke rol de 
werkende zelf daarbij kan spelen. Deze zal een actievere rol moeten pakken voor de eigen preventie. 
 
Werknemers die ziek zijn geworden door het werk en/of bijzondere voorwaarden nodig hebben om 
weer (snel) aan het werk te gaan, ontberen vaak adequate zorg. Vanuit de reguliere zorg is weinig 
aandacht voor de werksituatie die zowel oorzaak van een aandoening kan zijn alsook een 
belemmerende factor om snel te re-integreren. Dit terwijl het verrichten van werk juist kan bijdragen 
aan sneller herstel (arbeid als medicijn). De kloof tussen de bedrijfsgezondheidszorg en de reguliere 
zorg ligt hier mede aan ten grondslag. Verder is er sprake van een oplopend tekort aan bedrijfsartsen 
die beschikbaar zijn voor de deskundige ondersteuning. Dit kan ertoe leiden dat op termijn de 
wettelijke taken van verzuimbegeleiding en advisering over preventie niet meer (adequaat) kunnen 
worden uitgevoerd voor bedrijven. Dat kan ook tot ernstige problemen leiden bij de uitvoering van 
Wet verbetering poortwachter, de Wet loondoorbetaling bij ziekte, en andere wettelijke regelingen. 
 
De naleving van wettelijke bepalingen blijft achter zeker waar het systeembepalingen betreft. Veel 
werkgevers ontberen kennis om op systematische wijze te werken aan het doorvoeren van 
preventieve maatregelen. Zeker op het gebied van werken met gevaarlijke stoffen weten (kleine) 
werkgevers vaak niet welke verplichtingen zij hebben en hoe ondersteuning in te huren. Een actieve 
ondersteunende brancheorganisatie ontbreekt vaak voor het midden- en kleinbedrijf.  
 
De ervaringen met het COVID-19 virus hebben duidelijk gemaakt dat het nodig is om snel en 
adequaat in te kunnen spelen op nieuwe ontwikkelingen en nieuwe risico’s. Daarvoor is een zekere 
wendbaarheid van het stelsel nodig, die nu niet is ingebed in het systeem. De verwachting is dat de 
                                                
73
 De Beleidsonderzoekers, Gezond en veilig werken, december 2019, kamerstuk II, 25883 nr. 374 bijlage. 
74
 Volksgezondheid Toekomst Verkenning 2018. 
75
 Arbobalans 2020, TNO, kamerstuk II, 25883, nr. 407. 
76
 SEO Economische Onderzoek: Keuzes in sociale zekerheid, 2019. 
77
 HR Praktijk, Wetboek van Werk 2025, Financieel Dagblad, 24 juni 2019. 
24 
 

6. Hoe nu verder tot 2040? De hoofdlijnen 
 
6.1 Inleiding 
In de voorgaande hoofdstukken is de stand van zaken op het arbobeleidsterrein geanalyseerd. 
Hieruit volgt dat aanpassingen nodig zijn om het stelsel toekomstbestendig(er) te maken. In dit 
hoofdstuk wordt geschetst hoe het stelsel kan worden vernieuwd. Eerst worden de nieuwe visie en 
ambities gepresenteerd. Daarna wordt ingegaan op de hoofdlijnen voor de Arbovisie 2040. Deze 
geven richting aan het veranderingsproces en worden beknopt omschreven. Een nadere uitwerking 
in concrete voorstellen wordt hier niet gedaan. Dat komt in de volgende fase van het proces waarbij 
in samenspraak met stakeholders een uitgewerkte beleidsagenda 2022-2025 wordt opgesteld.  
 
6.2 Visie  
Op basis van de gesprekken met de stakeholders en de analyse van (wetenschappelijke) rapporten, 
studies, cijfers en ontwikkelingen is onderstaande visie opgesteld.  
  
 
In 2040 is werken goed voor de gezondheid en het welbevinden van de beroepsbevolking en 
daarmee ook voor de productiviteit, de economie en de kwaliteit van leven in Nederland.  
Ofwel: we kunnen zeggen ‘werken is gezond’ en de belasting en belastbaarheid van werkenden 
is meer in balans.  
 
Werkgevers, werkenden, de overheid, opdrachtgevers en andere spelers werken ieder vanuit 
hun eigen rol aan de maatschappelijke opgave van een duurzaam inzetbare beroepsbevolking. 
Daarmee wordt bijgedragen aan de productiviteit van bedrijven, de volksgezondheid en het 
beheersbaar houden van de (maatschappelijke) kosten die voortvloeien uit arbeidsgerelateerde 
aandoeningen.  
 
Nederland biedt een goed klimaat voor gezond en veilig werken. 
 
 
 
6.3 Ambities 
De visie vormt de spreekwoordelijke stip op de horizon voor de ontwikkeling van het 
arbeidsomstandighedenbeleid in de context van een breed welvaartsbegrip. Om de visie te 
bewerkstelligen zijn twee ambities geformuleerd. 
 
De eerste ambitie is om een trendbreuk te bewerkstelligen in het aantal mensen met negatieve 
gezondheidseffecten door het werk, het aantal arbeidsongevallen, en daarmee het 
(arbeidsgerelateerde) ziekteverzuim. Daardoor zullen de maatschappelijke kosten die hieruit 
voortvloeien significant verminderen. Uit hoofdstuk 2 blijkt dat de cijfers al jaren min of meer stabiel 
zijn. Om te bereiken dat in 2040 werken goed is voor de gezondheid en het welbevinden van de 
beroepsbevolking moeten deze cijfers omlaag. De tweede ambitie is om een aanzienlijke bijdrage te 
leveren aan de duurzame inzetbaarheid van de Nederlandse beroepsbevolking. In de consultatie van 
stakeholders kwam het belang van de inzet op duurzame inzetbaarheid nadrukkelijk naar voren. Dit 
onderwerp vormt een verbinding naar bredere gezondheidsthema’s waarmee wordt aangesloten bij 
de maatschappelijke beweging om vitaliteit, werkplezier en preventie meer centraal te stellen en zo 
78 79
voortijdige uitval te voorkomen.  Dit betekent voor 2040: 
• Voor werkenden: gezond, veilig en met plezier werken, ook bij een oplopende 
pensioenleeftijd. Meer regie op de eigen duurzame inzetbaarheid, zodat werkenden ook na 
hun pensioen nog in goede gezondheid actief kunnen zijn.  
• Voor werkgevers: een duurzaam hogere overall productiviteit voor bedrijven. Waarbij 
werkenden als ‘human capital’, ofwel als ‘waarde’ en niet als ‘kosten’, op de balans staan. 
                                                
78
 In het Nationaal Preventieakkoord (2018) is opgenomen dat 75 procent van de Nederlanders in 2040 aan de 
beweegrichtlijnen voldoet.  
79
 Zie ook Vitaal bedrijf. 
26 
 

partijen om arbeidsgerelateerd ziekteverzuim en/of uitval te koppelen aan het afdwingen van 
preventiemaatregelen.  
 
Uit te werken in Beleidsagenda 2022-2025:  
 Breed onderzoek naar effectieve prikkels (zowel positieve als negatieve) voor preventie 
(voor zowel werkgevers als werkenden) en om verantwoord opdrachtgeverschap te 
bevorderen. Nader uit te werken in scenario’s/voorstellen die handelingsperspectief 
bieden (via cao’s, business case benadering, etc).  
 Stimuleren van verbeterde samenwerking tussen verschillende partijen, zoals tussen de 
arboprofessionals onderling en tussen arboprofessionals en de reguliere zorg (VWS-SZW). 
 
 Het verkennen van de mogelijkheden voor een betere toerusting van de 
preventiemedewerker. 
 Een grotere rol voor bronbeleid in de volle breedte van het arbobeleid, bijvoorbeeld ‘safe 
by design’, ‘safe by education’ en substitutie. 
 
 
 
6.4.2. Meer mogelijkheden voor eigen regie voor werkenden  
Werkenden moeten meer mogelijkheden krijgen om zelf regie te voeren over hun eigen gezondheid 
en inzetbaarheid, zonder dat dit de werkgever ontslaat van verantwoordelijkheid. Het is een 
belangrijke opgave om de gezondheid en de duurzame inzetbaarheid van álle werkenden beter te 
borgen en daarmee een trendbreuk te realiseren. Daarbij moet worden uitgegaan van het feit dat 
de mens maar één gezondheid heeft en alleen goed inzetbaar is voor zover de gezondheid dat 
toelaat. Nu werkverbanden sterk wijzigen en deel van de werkenden sneller van baan wisselt of 
meerdere opdrachtgevers heeft, is het belangrijk dat werkenden zelf de mogelijkheid hebben om 
regie te houden over hun eigen gezondheid. Zeker nu er steeds meer technische ontwikkelingen zijn 
die monitoring van allerlei gezondheidsaspecten mogelijk maken (denk aan apps, sensors en 
trackers). Daarmee kan de individuele werkende, mits daartoe in staat gesteld en ondersteund, een 
actieve(re) rol spelen bij de bescherming van de eigen (mentale en fysieke) gezondheid op de 
werkvloer en bij hun eigen duurzame inzetbaarheid in verschillende levensfases. Meer dan voorheen 
is de werkende op deze manier (al dan niet samen met de medezeggenschap) in staat om alert te 
zijn op gezondheids- en veiligheidsrisico’s op de eigen locatie (op de thuiswerkplek of op de werkplek 
buitenshuis) en daarmee een goed geïnformeerde gesprekspartner voor de werkgever. Bovendien 
kan de arbodienstverlening en preventie meer gepersonaliseerd worden. Belangrijke 
randvoorwaarden daarbij zijn het borgen van de privacy van de gegevens van de individuele 
werkende en adequate ondersteuning zeker voor kwetsbare groepen op de arbeidsmarkt. De ambitie 
is dat in 2040 alle werkenden meer regie kunnen nemen over hun eigen gezondheid en veiligheid 
en dat zij meer kunnen investeren in hun (duurzame) inzetbaarheid.  
Wat is er nodig om de eigen regie van werkenden te kunnen versterken? Alle werkenden (inclusief 
zzp’ers, platformwerkers, en werkenden met andere contracten) moeten de mogelijkheid hebben 
om zelf (mede) invulling te geven aan hun veiligheid en gezondheid. Daarvoor is toegang tot 
arbozorg voor alle werkenden en mogelijkheden tot ondersteuning van belang, zeker voor kwetsbare 
groepen op de arbeidsmarkt. Ook kan bekeken worden of de medezeggenschap, rekening houdend 
met de wettelijke mogelijkheden, daarin een rol kan spelen. Daarbij kan van nieuw ontwikkelde 
instrumenten gebruik worden gemaakt.  
 
Dit ontslaat de werkgever niet van zijn verantwoordelijkheid en zorgplicht. Integendeel: de 
werkgever dient de werkende hierin te faciliteren. Daarbij kan gedacht worden aan het voeren van 
een actief beleid op duurzame inzetbaarheid, gericht op jong en oud, op kwetsbare groepen 
(waaronder starters, migranten, laaggeschoolden, uitzendkrachten en chronisch zieken) waarbij 
rekening wordt gehouden met omstandigheden en wensen van werkenden in de verschillende fasen 
van hun leven en hun loopbaan. Tegelijkertijd moeten werkenden zich beter bewust zijn van de 
verschillende arbeidsrisico’s en hun eigen verantwoordelijkheid bij de bescherming tegen deze 
28 
 

 
 
6.4.4. Een verbetering in de naleving van wet- en regelgeving 
De naleving van de regels door werkgevers, met name in het midden- en kleinbedrijf, schiet vaak 
te kort. Daardoor kunnen ernstige risico’s voor gezondheid en veiligheid van werkenden ontstaan. 
Het belangrijkste instrument op arboterrein is het wettelijk kader dat werkgevers verplicht 
preventieve maatregelen te treffen die leiden tot gezond en veilig werk. Het geheel aan wettelijke 
plichten legt de verantwoordelijkheden vast en de kaders waarbinnen zij die verantwoordelijkheden 
moeten invullen. Van werkgevers wordt verwacht dat zij hun zaken op orde hebben en voldoen aan 
de wettelijke verplichtingen op basis van goed werkgeverschap. Het voldoen aan wettelijke 
verplichtingen geldt overigens ook voor werkenden. De overheid is voorts verantwoordelijk voor de 
inrichting en het goed functioneren van het stelsel. 
 
Veel werkgevers hebben een intrinsieke motivatie om risico’s te beperken, maar daarmee voldoen 
ze nog niet altijd aan de regels of weten niet goed waar ze aan moeten voldoen. Als verplichtingen 
onvoldoende worden nageleefd dan moet dat of afgedwongen of gestimuleerd worden. Zo is 
vanwege de lage naleving van de eisen van de risico-inventarisatie en –evaluatie (RI&E) in het 
midden- en kleinbedrijf de campagne Route naar de RI&E gestart om bedrijven op weg te helpen. 
Er is draagvlak nodig bij bedrijven om de regelgeving uit te voeren. Daarvoor zijn heldere en 
eenvoudige kaders nodig. Detailregelgeving moet worden voorkomen. Méér regelgeving leidt niet 
per se tot grotere naleving. Als het stelsel intuïtiever en logischer ervaren wordt door werkgevers, 
bevordert dit de naleving. Er moet effectief gebruik worden gemaakt van het hele 
toezichtinstrumentarium, zowel horizontaal (zelfregulering, normering en certificatie) als verticaal 
(de brede interventiemix van de Inspectie SZW). Onder horizontaal toezicht wordt verstaan het 
stimuleren van de naleving door actoren onderling (bijvoorbeeld in de keten van producent tot 
consument). Zo kunnen afnemers van producten of diensten eisen stellen aan aanbieders en 
producenten, uitzendbureaus aan inleners, etc.  
 
ISZW is verantwoordelijk voor het toezicht op de naleving en vormt in zekere zin het sluitstuk van 
de keten. Wanneer een werkgever zijn arbobeleid op orde heeft en zijn eigen check op de naleving 
organiseert, volstaat risicogericht toezicht als stok achter de deur. Wanneer een bedrijf de regels 
overtreedt moet er effectief ingegrepen kunnen worden. Een breed en passend instrumentarium 
(brede interventiemix) moet dan voorhanden zijn, toepasbaar op verschillende modaliteiten, van 
een waarschuwing tot stillegging, zodat in iedere situatie effectief kan worden geïntervenieerd. De 
bij ISZW ingezette versterking als gevolg van de extra ICF-middelen onder meer op het terrein van 
de blootstelling aan gevaarlijke stoffen loopt de komende jaren nog door. Daarmee wordt ook ingezet 
op een vernieuwing in de wijze van inspecteren, namelijk meer risicogericht en actief in plaats van 
reactief toezicht en meer informatie-gestuurd toezicht.  
 
Een bijzondere uitdaging is het toezicht op het veilig werken met gevaarlijke stoffen. Het aantal 
bedrijven waarin met gevaarlijke stoffen wordt gewerkt is groot in verhouding tot de capaciteit van 
de ISZW. Als uitwerking van de kabinetsreactie op het advies van de Commissie Heerts wordt 
daarom de komende periode verkend welke aanpassingen in het toezicht, het instrumentarium en 
het boetebeleid wenselijk zijn. Voorts neemt de samenwerking met andere toezichthouders (NVWA, 
IL&T, IGJ, SODM, maar ook de veiligheidsregio’s en omgevingsdiensten) steeds verder toe, omdat 
de problematiek domeinoverstijgend is (bijvoorbeeld de arbeidsmigranten). Ook dat leidt tot 
aanpassingen in het toezicht.  
 
 
Uit te werken in de Beleidsagenda 2022-2025: 
 
 Verkennen hoe het midden- en kleinbedrijf structureel ondersteund kan worden bij het 
invullen van hun verantwoordelijkheid vanuit branches/sectoren; eventueel onder 
voorwaarden ten aanzien van te verrichten eigen inspanningen. 
 
 Evaluatie van de huidige vormen van zelfregulering en horizontaal toezicht (w.o. tevens 
de toepassing van arbocatalogi) en aanbevelingen over (bredere) toepasbaarheid. 
30 
 

De recente adviezen van de Commissie Heerts en de Kwaliteitstafel verzekerings- en 
bedrijfsgeneeskunde doen suggesties voor verbetering van de kennisinfrastructuur. De rode draad 
is dat beschikbare kennis onvoldoende wordt toegepast omdat:   
• een belangrijk deel van de kennisontwikkeling gedreven wordt vanuit beleid. Er is te weinig 
inbreng en betrokkenheid van de stakeholders. 
• de beschikbare kennis bereikt het mkb onvoldoende en wordt ook onvoldoende vertaald naar 
de praktijk.  
• de vraagstukken vaak multidisciplinair zijn en het ontbreekt aan eenduidige, gezamenlijke 
communicatie over de ontwikkelde kennis vanuit verschillende kennisinstituten, 
departementen, en het bedrijfsleven. 
 
Het overgrote deel van de kennisontwikkeling, en - verspreiding wordt geïnitieerd en gefinancierd 
en aangestuurd door SZW, met uitzondering van enkele specifieke gebieden waar de 
kennisontwikkeling primair vanuit bedrijven plaatsvindt, zoals bij gevaarlijke stoffen. Werkgevers en 
werknemers hebben een plicht tot het nemen van adequate preventiemaatregelen maar dragen 
weinig bij aan het proces van kennisontwikkeling- en verspreiding. Dat moet veranderen. Het is 
belangrijk dat werkgevers en werknemers een grotere rol in gaan nemen in de kennisinfrastructuur 
en in het bijzonder de toepassing van kennis zodat kennis beter aansluit bij de praktijk.  Aanvullende 
ondersteuning voor het mkb moet worden ingericht voor toepassing op de werkvloer.  
Op het terrein van gevaarlijke stoffen is meer aandacht nodig voor kennisdeling tussen bedrijven. 
 
De komende jaren zal beter moeten worden samengewerkt tussen alle spelers in het veld om de 
kennisinfrastructuur te verbeteren. Daarbij moet worden gezocht naar een rolverdeling die past bij 
de verantwoordelijkheden. 
 
Uit te werken in de Beleidsagenda 2022-2025: 
 Intensievere betrokkenheid van werkgevers, werknemers en deskundigen bij de 
ontwikkeling en de uitwisseling en verspreiding van kennis; inclusief het toepasbaar 
maken voor de praktijk (implementatie).  
 
 Versterken van de multidisciplinaire benadering voor kennisontwikkeling, meer 
samenwerking, minder versnippering en bepalen van een passende rolverdeling.  
 Beter benutten van beschikbare data en monitors, zowel voor beleid, als uitvoering en 
toezicht. 
 
 
6.4.7. Een passende en effectieve verantwoordelijkheidsverdeling  
Om de visie en ambities van de Arbovisie 2040 te kunnen bewerkstelligen, is het van belang dat de 
rollen en verantwoordelijkheden van alle betrokken partijen passend en effectief zijn en dat de 
betrokkenheid van de stakeholders wordt vergroot. De kern van de verantwoordelijkheidsverdeling 
blijft onveranderd. De overheid stelt de kaders vast door middel van regelgeving en treedt op als 
dat nodig is, bijvoorbeeld vanwege ongewenste maatschappelijke effecten en waar publieke 
belangen worden geschaad. De overheid is verantwoordelijk voor de inrichting en het functioneren 
van het stelsel en maakt en handhaaft de wettelijke regels. De werkgever is vanuit zijn zorgplicht 
verantwoordelijk voor een veilige en gezonde werkomgeving en werkenden dragen op hun beurt 
verantwoordelijkheid om zich te houden aan regels voor veilig en gezond werken (zie ook bijlage 3).  
 
Voor de aansturing van bijvoorbeeld de deskundige ondersteuning moet worden gekeken naar taken 
en verantwoordelijkheden. Dit geldt ook voor de ontwikkeling en toepassing van kennis, de inzet 
van het accreditatie- en certificatie instrument, de compensatie bij beroepsziekten en (nog breder) 
de ontwikkeling en uitwerking van het beleid. De verantwoordelijkheden blijven gelijk, maar waar 
in de uitwerking blijkt dat bepaalde zaken niet goed worden opgepakt, bijvoorbeeld bij zelfregulering, 
moeten de verantwoordelijkheden zodanig worden ingevuld dat partijen elkaar daarop aan kunnen 
spreken. Van opdrachtgevers kan bijvoorbeeld meer gevraagd worden als het gaat om 
randvoorwaarden bij het verstrekken van opdrachten. Dit kan gerealiseerd worden door de 
32 
 

7. Vervolgstappen 
 
7.1 Tot slot, proces en vervolgstappen  
 
Deze hoofdlijnennota bevat een visie, ambities en een aantal hoofdlijnen gebaseerd op de 
uitkomsten van een brede nationale consultatie en een analyse van het ministerie van SZW van 
ontwikkelingen, rapporten, studies, en (schriftelijke) input van stakeholders. In hoofdstuk 6 is 
aangegeven welke belemmeringen een effectiever arbobeleid in de weg staan. Om de gestelde 
ambities te bereiken is het nodig om op onderdelen fundamentele veranderingen door te voeren. 
Voorstellen daarvoor moeten een plek krijgen in de Beleidsagenda 2022-2025. Daartoe worden hier 
al enkele denkrichtingen gegeven. Die moeten verder worden uitgewerkt en afgewogen tegen andere 
ideeën en voorstellen die gaande het verdere traject zullen opkomen. 
 
Met deze hoofdlijnennota wordt de Tweede Kamer geïnformeerd over de opvattingen van het kabinet 
en de Sociaal-Economische Raad om advies gevraagd. Na ontvangst van het advies van de SER en 
het kabinetsstandpunt van het kabinet worden de stakeholders uitgenodigd mede invulling te geven 
aan het proces; te beginnen met de Beleidsagenda 2022-2025. Beoogd wordt een gezamenlijke 
Beleidsagenda te formuleren waar stakeholders zich in kunnen vinden.  
De organisatie rondom de formulering van de beleidsagenda en daarna de uitvoering van de 
beleidsagenda moet nog worden vormgegeven. Zo zal het oppakken van de (soms complexe) 
onderwerpen gefaseerd (moeten) plaatsvinden. Een deel van de interventies wordt in de 
Beleidsagenda 2022-2025 opgenomen; een ander deel in een (vervolg) beleidsagenda voor de 
periode daarna (2026-2030). Bij de definitieve keuze van onderwerpen voor de beleidsagenda’s 
moet ook bepaald worden in welke volgorde de onderwerpen worden opgepakt.  
De formulering van de beleidsagenda staat niet op zichzelf maar moet in samenhang worden gezien 
met de voorstellen zoals voor het traject Heerts, de Brede Maatschappelijke Samenwerking burn-
out klachten, het project Thuiswerken en het advies van de Kwaliteitstafel Bedrijfs- en 
verzekeringsgeneeskunde. Ook zal zoveel mogelijk aansluiting worden gezocht bij andere lopende 
trajecten, zoals bijvoorbeeld trajecten rondom arbeidsmigranten. Vanwege raakvlakken wordt ook 
afstemming gezocht met meerjarentrajecten van aanpalende beleidsterreinen als het ministerie van 
VWS (Discussienota “Zorg voor de Toekomst” 2020), en het ministerie van Infrastructuur en 
Waterstaat (Nationaal Milieubeleidskader (NMK) van 22 februari 2021 en de uitwerking in het 
Nationaal Milieuprogramma (NMP)). 
 
7.2 Op weg naar een gezamenlijke beleidsagenda 
 
De tenuitvoerlegging van de Arbovisie 2040 en de bijbehorende Beleidsagenda 2022-2025 wordt in 
samenwerking met stakeholders opgepakt. Het doel ervan is dat in 2040 werken goed is voor de 
gezondheid en het welbevinden van de beroepsbevolking en daarmee ook voor de productiviteit en 
de economie. Nederlandse bedrijven moeten een goed werkklimaat bieden voor gezond en veilig 
werken. De maatregelen die gekozen en geïmplementeerd worden moeten bijdragen aan die visie 
en de onderliggende ambities. Zo moet een trendbreuk bereikt worden in het aantal 
arbeidsongevallen en het aantal mensen met negatieve gezondheidseffecten oploopt door het werk. 
Verder wordt beoogd een aanzienlijke bijdrage te leveren aan de duurzame inzetbaarheid van de 
Nederlandse beroepsbevolking. Het is een maatschappelijke opgave om deze ambities concreet te 
maken en door te voeren. Een maatschappelijke opgave vraagt inzet en commitment van alle 
stakeholders. De Beleidsagenda dient bij voorkeur gezamenlijk te worden vastgesteld. Stakeholders 
worden uitgenodigd actief aan het proces bij te dragen. Branche-organisaties maar ook bijvoorbeeld 
onderwijsorganisaties kunnen een rol vervullen bij de implementatie van de hoofdlijnen. Ook 
gemeenten kunnen een belangrijke rol spelen: zowel bij het ondersteunen en begeleiden van 
uitkeringsgerechtigden in de toeleiding naar werk als vanuit de zorgtaak voor het eigen 
gemeentepersoneel. Het is belangrijk dat alle betrokken partijen hun verantwoordelijkheid nemen. 
Om het gezamenlijke commitment te verankeren is het streven om de samenwerking vast te leggen 
in een gezamenlijk document, bijvoorbeeld in de vorm van een convenant.  
  
34 
 

arbozorg wordt ingericht in de organisatie. De onafhankelijkheid van de bedrijfsarts staat 
ter discussie. De toegang tot arbozorg zou meer een vrije keus moeten zijn voor de 
werknemers. 
 
Preventie 
 Voor midden- en kleinbedrijf loont preventie niet, ze kunnen niet altijd voldoen aan de 
standaard voor preventie in Nederland. Daarnaast zijn de kosten hoog. In de toekomst 
ondersteuning krijgen bij hun preventiebeleid is van belang. Denk daarbij aan het inrichten 
van publieke financieringsstructuren, inkoop van preventie goedkoper en toegankelijker te 
maken.  
 Verhoging kennis en bewustzijn over preventie door het opnemen van preventie in de 
opleiding van de bedrijfsarts en in het (mbo) onderwijs. Richt ook een duidelijkere rol voor de 
bedrijfsarts op het gebied van preventie in. 
 Samenwerking tussen verschillende partijen zoals tussen de bedrijfsarts en andere 
Arboprofessionals en tussen verschillende inspecties. Samenwerking ook op rijksniveau, 
specifiek tussen de ministeries van VWS en SZW, zodat de scheiding tussen reguliere zorg en 
arbozorg kleiner wordt.  
 Werken met gevaarlijke stoffen krijgt veel aandacht in het huidige preventiebeleid. Ook 
voor de toekomst is dat belangrijk. Dat kan door kennis toegankelijker te maken, werknemers 
inzicht te geven in de stoffen waar ze aan worden blootgesteld en meer samenwerking te 
bevorderen tussen stakeholders.  
 Er moet minder op subsidiëring worden ingezet. Bedrijven zouden andere bedrijven 
moeten helpen. Een ondernemer die het goed doet, zou ondersteund moeten worden om het 
goede voorbeeld te geven en kennis te delen. Belangrijk uitgangspunt is om organisaties te 
belonen als instrumenten zoals de RI&E en PAGO goed worden nageleefd, in plaats van 
naming en shaming. 
 
 
 
Deskundige ondersteuning 
 Verbeter interne deskundige ondersteuning. Er is behoefte aan meer interne 
deskundigheid en kennis op branche- en bedrijfsniveau, zoals kennis van de belangrijkste 
arbeidsrisico’s. Er is behoefte aan meer praktische uitwerking (zoals door de RI&E te vertalen 
naar taken van de preventiemedewerkers). Stem de rol van de preventiemedewerker beter 
af op de bedrijfsomvang, neem daarbij vooral een regierol in en minder een expertrol, zodat 
de juiste (externe) deskundigen worden aangehaakt en ingezet en deze daarin een 
signaleringsfunctie vervult. 
 Vergroot kennis van gezond en veilig werken, door voorlichting en door interne 
opleidingen aan te bieden, waarbij werkgevers een belangrijke rol spelen. Een idee daarbij is 
om een persoonlijk arbobudget voor alle werkenden in te stellen. Ook aandacht voor meer 
kennisoverdracht via ervaren deskundigen naar jongere deskundigen. Het van belang van 
hoe gezond en veilig te kunnen werken begint al van kleins af aan. Het (mbo) onderwijs kan 
hier een goede basis voor vormen. 
 Maak externe deskundigheid beter beschikbaar, door bij de toekomstige inrichting van 
deze ondersteuning erop toe te zien dat de adviezen van de externe kerndeskundigen 
praktisch bruikbaar en minder vrijblijvend zijn. Met name in het mkb en onder zzp’ers komt 
het voor dat de externe deskundige ondersteuning ontbreekt.  
 
 
  
36 
 

Toekomstverkenningen 
Het doel van de focusgroep over toekomstverkenningen was om van gedachten te wisselen over de 
staat van arbeidsomstandigheden in Nederland in 2040. Als uitgangspunt voor de discussie werden 
twee uiteenlopende scenario’s genomen.  
In het ene scenario, ‘technostretch’, gaat het goed met de economie en heeft de werkende een hoge 
mate van autonomie. Men kan met behulp van digitalisering steeds slimmer en efficiënter werken 
en disciplines worden meer met elkaar gecombineerd. Aan de andere kant kan dit er wel toe leiden 
dat de autonomie van werknemers aangetast kan worden en er afstand ontstaat tussen werknemer 
en werkgever. Daarnaast is het risico op psychosociale arbeidsbelasting groter. Om in deze wereld 
gezond en veilig te werken werd als handelingsopties onder andere genoemd meer aandacht voor 
laagopgeleiden, zzp’ers en arbeidsmigranten, heroverwegen van arrangement van de zorg, meer 
aandacht voor de groep die niet digitaal vaardig is en meer aandacht voor communicatieve 
vaardigheden (tussen werkgevers en werknemers). 
In het tweede scenario, ‘de pechvogel’, gaat het slecht met de economie en heerst er veel 
werkloosheid. Werkenden hebben een minder sterke positie. In deze is er minder geld voor 
technologische ontwikkelingen. Er is toenemende medicalisering van arbo, nonchalantere houding 
jegens gevaarlijke stoffen en weinig aandacht voor arbeidsomstandigheden. De kansen die in deze 
wereld gezien werden lagen op het gebied van het loslaten van ouden gewoonten, inzet van 
creativiteit en verbeelding om te kunnen overleven. De handelingsopties om toch tot gezond en 
veilig werken te komen zijn een nieuwe visie op arbeid, prikkel op goed werkgeverschap, 
bescherming van de onderkant samenleving, delen van kennis over gevolgen van slechten 
arbeidsomstandigheden en meer positie voor de preventiemedewerker.  
 
Stakeholders 
Naast de algemene bijeenkomsten en de focusgroepen is ook gesproken met stakeholders en andere 
belanghebbenden. Aan het begin van het traject is de stakeholders gevraagd of zij een schriftelijke 
bijdrage wilden geven. Daar is positief op gereageerd. De resultaten kunt u vinden op Arboportaal. 
 
 
  
38 
 

Bijlage 3: Ontwikkeling van het arbobeleid: taken, rollen en 
verantwoordelijkheden 
  
Het beschermen van werknemers tegen gezondheids- en veiligheidsrisico’s die zich op de werkvloer 
voordoen, kent in Nederland een lange geschiedenis. De wijze waarop de bescherming wordt 
geregeld is in de loop van de tijd sterk veranderd. Dat wordt hier op hoofdlijnen beschreven. Het 
laat zien welke taken, rollen en verantwoordelijkheden in de loop der tijd een belangrijke rol hebben 
gespeeld.  
 
1. De opkomst van industriële activiteit 
De opkomst van fabrieksmatige productie en de grootschalige inzet van machines leidde tot nieuwe 
risico’s. Het draaide daarbij vooral om werkenden in fabrieken en werkplaatsen. Er ontstonden 
‘sociale kwesties’ waarbij het duidelijk werd dat zwakken in de samenleving beter beschermd 
moesten worden. In 1874 werd het bekende "Kinderwetje van Van Houten" aangenomen. Kinderen 
beneden de 12 jaar mochten niet meer in loondienst werken, behalve bij huiselijke en personele 
diensten en veldwerk. De handhaving liet echter veel te wensen over. De Arbeidswet uit 1889 richtte 
zich vooral op het beperken van de arbeidsuren voor vrouwen en kinderen. De wet gold niet voor 
hen die werkzaam waren in de landbouw, bosbouw, tuinbouw, veehouderij en de huisindustrie. In 
de wet werden ook geregeld een verbod voor gevaarlijk of ongezonde arbeid voor jeugdige personen 
en vrouwen en een onafhankelijk toezicht op bedrijven.  
 
In 1890 adviseerde een staatscommissie de regering over hoe de veiligheid en de gezondheid van 
de arbeiders in fabrieken en werkplaatsen kon worden verbeterd. Deze benadrukte de noodzaak van 
specifieke wetgeving. In 1895 kwam de Veiligheidswet tot stand waardoor de Arbeidsinspectie 
aanwijzingen kon geven voor de bescherming van alle arbeiders in fabrieken of werkplaatsen. In 
1900 kwam de Leerplichtwet voor kinderen onder de 12 jaar tot stand. In 1908 werd een 
reorganisatie van de inspectiedienst voorbereid. Zij moest wettelijke sanctiemogelijkheden krijgen 
door herziening van alle wetten, waarvan de handhaving of uitvoering aan de Arbeidsinspectie was 
toevertrouwd. Op specifieke terreinen met ernstige veiligheidsrisico’s kwam wetgeving tot stand om 
werknemers meer te beschermen. In 1893 werd bijvoorbeeld ook het 'Museum van Voorwerpen ter 
Voorkoming van Ongelukken en Ziekten in Fabrieken en Werkplaatsen' in Amsterdam door lokale 
werkgevers geopend om voorlichting te geven aan het brede publiek. Dit Veiligheidsmuseum had 
een gestaag groeiend publiek en de activiteiten van dit museum werden gaandeweg uitgebreid, 
bijvoorbeeld met opleidingen en bedrijfsadviezen. Later nam De Rijks- en later de Sociale 
Verzekeringsbank de kosten van het museum op zich. Het museum ging over in het 
Veiligheidsinstituut. De eerste wet die zich specifiek richtte op een beroepsziekte was de 
Phosphorluciferwet uit 1901. In 1919 kwam een nieuwe Arbeidswet 1919 tot stand. 
 
In 1933 volgde de invoering van de Huisarbeidswet. De Arbeidsinspectie werd belast met het toezicht 
op de naleving van deze regeling van de huisindustrie. De Veiligheidswet onderging in het jaar 
daarop een aanzienlijke uitbreiding. Nu vond de wet ook toepassing buiten het terrein van fabrieken 
en werkplaatsen en omvatte onder meer de landbouw en de binnenvaart. De strekking van de 
Veiligheidswet 1934 was: het voorkomen en bestrijden van de gevaren voor ongevallen, de 
gezondheid en de hygiëne bij de arbeid in ondernemingen. Deze wet was in hoofdzaak een raamwet 
waaronder later besluiten voor specifieke sectoren of onderwerpen kwamen. Na 1945 had het 
Veiligheidsinstituut een centrale plaats door de aandacht voor bedrijfsveiligheid. Er werden 
cursussen Ongevallenbestrijding georganiseerd. Eind jaren zestig startte men met de opleidingen 
81
voor Middelbare Veiligheidskunde (MVK), en voor Hogere Veiligheidskunde (HVK). De 
Veiligheidswet uit 1934 werd in 1980 vervangen door de Arbeidsomstandighedenwet, die vervolgens 
gefaseerd is ingevoerd. 
 
2. De toepassing van de regelgeving in het bedrijf 
De Inspectie stelde uitvoeringsregels vast zodat de regio’s wettelijke bepalingen op gelijke wijze 
konden toelichten aan bedrijven. Het naleven van de regelgeving vergde van de werkgever vaak 
                                                
81
 TNO Arbeid, Jacques Allegro, De inzet van mensen in historisch perspectief, 1998. 
40 
 

4. Nieuw elan: de Arbeidsomstandighedenwet en de maakbaarheid van de samenleving 
In de tachtiger jaren raakte de ontwikkeling van de regelgeving in een stroomversnelling met de 
Arbeidsomstandighedenwet (Arbowet). Kort daarna kwam Europese regelgeving tot stand (zoals de 
Kaderrichtlijn uit 1989 en een groot aantal bijzondere richtlijnen) die tot aanpassing van de nationale 
regelgeving noodzaakte. In die periode waren de arbeidsomstandigheden vooral een zaak van 
inspectie en werkgevers. Het aantal andere spelers op dit veld was aanvankelijk nog beperkt. Dat 
veranderde nu.  
Met het oog op de fasegewijze ontwikkeling en inwerkingtreding van de nieuwe wet werd de 
Arboraad (1980-1992) opgericht die fungeerde als officieel adviesorgaan voor de minister van SZW. 
In deze raad zaten vertegenwoordigers van werkgevers en werknemers. Met de 
Arbeidsomstandighedenwet kregen werkgevers nieuwe concepten aangereikt (waaronder het 
beschikken over een risico-inventarisatie en –evaluatie) om het arbobeleid op de werkvloer vorm te 
geven. Zij kregen als opgave om systematisch beleid te gaan voeren. Onder meer door het geven 
van voorlichting/onderricht aan de werknemers en het voeren van overleg met de werknemers. Ook 
werden begrippen als redelijkerwijs, aanpassen van arbeidsplaatsen aan de eigenschappen van 
personen, en zelfs de bevordering van welzijn bij arbeid in de wet geïntroduceerd. Deze wetgeving 
betekende een verandering van taken voor de werkgever. Dat vonden veel werkgevers lastig. De 
(verplichte) aansluiting bij een (adviserende) arbodienst die ook in de Arbowet was opgenomen kon 
hierin voorzien. Dus waar voorheen alleen hele grote bedrijven werden verplicht zich te laten 
ondersteunen door deskundigen op het gebied van veiligheid en gezondheid, werd deze gedachte 
nu – middels een aansluitingsplicht bij een arbodienst - op alle werkgevers toegepast. De rol van de 
inspectie veranderde ook fundamenteel: van vooral adviseur naar toezichthouder, inclusief het 
opleggen van boetes. 
Verder werd de toepassingssfeer van de regelgeving aanmerkelijk vergroot. Deze gold nu ook voor 
alle bedrijven (in plaats van alleen fabrieken en werkplaatsen) en ook voor sectoren waar tot dan 
toe geen of slechts beperkt beschermende regelgeving op van toepassing was (defensie, brandweer, 
politie, etc.). In de Arbowet werden de kaders van het wetgevende stelsel opgenomen. Deze wet 
verving ook veel eerdere wetten en regelingen. Sindsdien is er één wet, één besluit en één regeling.  
 
5. Professionalisering en kennisontwikkeling 
Met de gewijzigde Arbowet (1993) werd ingezet op professionalisering van het Arbostelsel. Iedere 
werkgever moest zich laten bijstaan door een gecertificeerde externe of interne arbodienst. 
Bovendien diende elke arbodienst te beschikken over vier gecertificeerde (kern)deskundigen: de 
bedrijfsarts, de veiligheidskundige, de arbeidshygiënist en de arbeid- en organisatiedeskundige. In 
de aanvangsfase werd het certificeren van arbodiensten door de overheid zelf uitgevoerd. Later is 
deze taak in de markt gezet. SZW behield echter wel de eindverantwoordelijkheid voor de 
certificatieschema’s. Mede onder invloed van de nieuwe Arbeidsomstandighedenwet ontstonden 
vanuit deze kerndeskundigen ook actieve beroepsgroepen. Het ontwikkelen van kennis voor de 
beroepsgroep was daarbij een belangrijk punt.  
Onder invloed van de discussies in Nederland over het terugdringen van het verzuim van 
werknemers, kreeg de arbodienst ook als taak om de werkgever bij te staan bij zijn verzuimbeleid 
en diende deze de werkgever te adviseren. De bedrijfsarts vervulde in zekere zin de rol van 
onafhankelijk intermediair tussen werkgever en (zieke) werknemer. Bij de keuze voor een 
arbodiensten en het af te nemen pakket aan diensten heeft de werkgever het voortouw. De focus 
van de dienstverlening ging al snel overwegend naar het voeren van verzuimbeleid op de werkvloer. 
Er werd in deze periode ook steeds meer aan onderzoek en kennisontwikkeling gedaan. Onderzoek 
werd in eerste instantie verricht door TNO, RIVM en NIA. Het onderzoeksterrein was breed en betrof 
naast veiligheid ook onderzoek gericht op het onderbouwen van normen voor blootstelling aan 
stoffen. Door dit onderzoek werd de relatie met gezondheidsvraagstukken beter in beeld gebracht. 
Daarbij verschoof de aandacht ook naar thema’s als stress op het werk (psychosociale 
arbeidsbelasting) en meervoudige belasting. In Nederland ontwikkelde zich een vrij grote 
(semi)private markt van kennisontwikkelaars en kennisvragers (overheid, sectoren, grote 
bedrijven). De overheid maakte bij beleidsontwikkeling gebruik van deze diversiteit.  
 
6. Consolidatie en privatisering 
Na de volledige inwerkingtreding van de Arbowet in 1994 werd duidelijk dat nogal wat werkgevers 
de nieuwe verplichtingen als een last ervaarden; zeker waar het de zogenaamde 
systeemverplichtingen betrof zoals de uitvoering van de risicoanalyse en de plicht tot aansluiting bij 
42 
 

om de prijzen te matigen. Als gevolg van deze keuzemogelijkheden werd de inkoop van 
arbodienstverlening steeds complexer en werd steeds meer gebruik gemaakt van tussenpersonen 
die (tegen gunstige tarieven overeenkomsten regelden). Daarbij werden soms praktijken gehanteerd 
die werknemers als onheus ervaarden. De interpretatieranden van de regelgeving werden opgezocht 
en overschreden. De kritiek nam toe. De bedrijfsarts werd steeds meer verweten alleen de belangen 
van de werkgever te behartigen. In 2017 is de Arbowet gewijzigd waarbij de positie van de 
bedrijfsarts en zijn rol bij de preventie is versterkt met het oog op duurzame inzetbaarheid van de 
beroepsbevolking, waarbij de werkenden gezond kunnen blijven werken tot aan hun pensioen. Ook 
werd een grotere rol toegekend aan de medezeggenschap bij de keuze van een bedrijfsarts. 
 
8. Samenvatting: veranderende paradigma’s.  
Het arbeidsomstandighedenbeleid heeft een enorme ontwikkeling doorgemaakt. Van een eenvoudig 
initiatief door lokale werkgevers gericht op het verbeteren van de bedrijfsveiligheid voor werknemers 
naar een complex stelsel waarin steeds meer partijen een rol spelen. Nieuwe taken, rollen en 
verantwoordelijkheden zijn ontstaan. De rollen van de deelnemende partijen waren niet in beton 
gegoten, en veranderden onder invloed van de maatschappelijke context. De veronderstellingen 
over waarop de bescherming van werkenden zich moet richten veranderde. Zo is de rol van de 
overheid steeds meer geëvolueerd van het vooral formuleren en handhaven van wetgeving, naar 
die van een netwerkspeler die taken waar mogelijk aan (actieve) derden laat en gebruik maakt van 
maatschappelijke krachten/initiatieven.  
 
Ook de definitie van de te beschermen groep is flink veranderd. Van werknemers in specifieke 
sectoren tot (bijna) alle werknemers in alle sectoren. Niet alleen werknemers maar ook andere 
categorieën werkenden, zoals zelfstandigen zonder personeel, worden in toenemende mate 
beschermd. Verder heeft ook het doel van de bescherming zich ontwikkeld. Eerst ging het om 
concrete ernstige veiligheidsrisico’s, daarna ook gezondheidsbedreigende situaties, naar beperking 
van het ziekteverzuim en arbeidsongeschiktheid, en tot slot naar de vergroting van de duurzame 
inzetbaarheid van werkenden.  
 
Figuur 3: Netwerken op arbeidsomstandighedenterrein. 
 
 
44 
 

