Fiche 6: Mededeling EU Klimaatadaptatiestrategie 
 
1. Algemene gegevens 
a) Titel voorstel 
Mededeling van de Commissie aan het Europees Parlement, de Raad, het Europees 
Economisch en Sociaal Comité en het Comité van de Regio’s; Een klimaatveerkrachtig Europa 
tot stand brengen - de nieuwe EU-strategie voor aanpassing aan de klimaatverandering 
 
b) Datum ontvangst Commissiedocument  
24 februari 2021 
 
c) Nr. Commissiedocument 
COM(2021) 82 final 
 
d) EUR-Lex 
https://eur-lex.europa.eu/legal-content/EN/TXT/?uri=COM:2021:82:FIN 
 
e) Nr. impact assessment Commissie en Opinie Raad voor Regelgevingstoetsing 
SWD(2021) 25 final en SEC(2021)89 
 
f) Behandelingstraject Raad 
Milieuraad 
 
g) Eerstverantwoordelijk ministerie 
Ministerie van Infrastructuur en Waterstaat 
 
2. Essentie voorstel 
De Commissie heeft op 24 februari jl. de Strategie voor aanpassing aan de klimaatverandering 
1
(hierna: strategie) uitgebracht als onderdeel van de Green Deal . Met de strategie wordt 
2
uitvoering gegeven aan de verordening voor een Europese klimaatwet op het gebied van 
adaptatie en worden lidstaten ondersteund bij realisatie van de afspraak uit de Overeenkomst van 
Parijs. Uiterlijk in 2050 zou de EU, wanneer klimaatneutraliteit moet zijn bereikt, in de ogen van 
de Commissie ook een klimaatveerkrachtige samenleving moeten zijn, die volledig is aangepast 
aan de onvermijdelijke gevolgen van de klimaatverandering. Deze gevolgen, zoals 
overstromingen, droogte en extreme hitte, zijn nu al merkbaar en zullen de komende jaren naar 
verwachting ernstiger worden. De strategie is erop gericht het vermogen tot aanpassing te 
versterken en de kwetsbaarheid voor klimaateffecten tot een minimum te beperken. 
 
De Commissie wil adaptatie in de EU slimmer, sneller en systemisch aanpakken. Met de strategie 
wordt ingezet op (het stimuleren van) de ontwikkeling van maatregelen en de implementatie 
                                                      
1
 Kamerstukken II 2019-2020, 35377, nr. 1 
1 

veiligheid, wat met name mensen treft die zich al in zwakke posities en kwetsbare situaties 
bevinden. Adaptatie draagt bij aan het stabiliseren van humanitaire crises en moet daarom een 
belangrijk onderdeel worden van humanitaire hulp. De Commissie pleit derhalve voor het 
opschalen van financiering en mondiale samenwerking op adaptatie en wil - in lijn met de VN 
Urban Agenda - lokale overheden helpen met het implementeren van adaptatieprojecten.  
 
3. Nederlandse positie ten aanzien van het voorstel 
a) Essentie Nederlands beleid op dit terrein 
Het kabinet streeft naar een ambitieuze invulling van de Overeenkomst van Parijs, inclusief het 
daarin genoemde Global Goal on Adaptation. Daarbij staat de weerbaarheid van onze 
maatschappij, de economie, de ecologie, het watersysteem en onze veiligheid centraal. De 
3
nationale ambitie is om Nederland in 2050 klimaatbestendig en waterrobuust te hebben ingericht . 
4
Daaraan wordt gewerkt via de Nationale klimaatadaptatiestrategie (NAS) en het Deltaprogramma. 
Binnen deze programma’s zijn diverse hulpmiddelen ontwikkeld om de kennis over 
klimaatverandering toegankelijk te maken en adaptatie te stimuleren, zoals de Klimaateffectatlas 
en de Klimaatschadeschatter. Daarnaast heeft het Platform Samen Klimaatbestendig een sterke 
aanjaagfunctie voor klimaatadaptatie. Vanuit verschillende departementen en de decentrale 
overheden wordt, mede in verbinding met andere opgaven, in kennisontwikkeling geïnvesteerd. 
 
Mondiaal draagt Nederland bij aan adaptatieacties om de mondiale weerbaarheid tegen 
klimaatverandering te vergroten. Het gaat daarbij om acties via internationale programma’s en 
onderzoeksinfrastructuren, samenwerking met publieke en private partijen en het inzetten van 
klimaatdiplomatie, bijvoorbeeld via het optreden als gastland van de recente Climate Adaptation 
Summit. 
 
b) Beoordeling + inzet ten aanzien van dit voorstel 
Het kabinet verwelkomt de strategie, maar signaleert wel dat deze op een aantal punten nog 
verdere invulling behoeft. Het kabinet zal de Commissie verzoeken bij de uitvoering voldoende 
nadruk te leggen op het daadwerkelijk nemen van maatregelen. Tegelijkertijd is het belangrijk dat 
de ambitie verder wordt onderbouwd met kennis en op onderzoek gebaseerde toegankelijk data en 
rekening wordt gehouden met land- en sectorspecifieke eigenschappen.  
 
Gezien de grote impact van klimaatverandering op alle onderdelen van de samenleving is het 
positief dat de Commissie streeft naar meer coördinatie tussen de verschillende beleidsterreinen. 
Op die manier wordt doorkruising van klimaatadaptatie door ander beleid voorkomen, en worden 
synergetische effecten beter benut. Het kabinet onderstreept het belang van het voornemen van 
de Commissie dit bij de uitwerking van de Green Deal mee te nemen, zodat de integratie van 
adaptatiebeleid via die route zijn doorwerking krijgt in alle lidstaten. 
 
                                                      
3
 Nationaal Deltaprogramma 2021, Bijlage bij Kamerstukken II, 2020-2021, 35570-J, nr. 4 
4
 Kamerstukken II, 2016-2017, 31793, nr. 162 
3 

uitgangspunten zoals uiteengezet in de brief over de toekomst van de sociale dimensie van de 
5
EU . 
 
Het kabinet is positief over de aandacht van de Commissie voor investeringen op de lange termijn. 
De initiële investeringskosten kunnen weliswaar hoger liggen, maar de weerbaarheid tegen 
klimaatverandering kan de kosten verminderen voor schadeherstel of de noodzaak in een later 
stadium alsnog adaptatiemaatregelen te moeten nemen. Ook ziet het kabinet kansen voor het 
benutten van de synergie met de biodiversiteitsagenda, nationaal en internationaal, en met andere 
activiteiten op het vlak van duurzaam landgebruik in het kader van UN Decade of Ecosystem 
Restoration. Een aandachtspunt voor het kabinet is de betaalbaarheid van investeringen in 
klimaatadaptatie voor burgers, het bedrijfsleven en andere sectoren met een significante 
duurzaamheidsopgave, zoals het onderwijs. Het kabinet streeft daarnaast naar een ambitieuze 
uitwerking van de EU-taxonomie voor klimaatadaptatie. 
 
Ook verwelkomt het kabinet de ambitie van de Commissie om internationale adaptatie te 
versnellen omdat dit bijdraagt aan een weerbare maatschappij, duurzame economische groei, en 
veiligheid en stabiliteit. Daarbij ondersteunt het kabinet de ambitie om kennis en capaciteit over 
klimaatweerbaarheid te verbeteren door het integreren van adaptatie in de bestaande 
internationale programma’s van de EU. Het kabinet wijst erop dat veel kennis en data reeds 
beschikbaar is bij diverse Europese onderzoeksinfrastructuren, waar ook Nederland aan bijdraagt. 
De ambitie van de Commissie om klimaatadaptatie te integreren in internationale verdragen 
draagt positief bij aan het behalen van de mondiale duurzame ontwikkelingsdoelen (SDGs). Het 
klimaatbestendig maken (Climate proofing) van externe investeringsinstrumenten en acties van de 
EU is een ontwikkeling die Nederland verwelkomt.  
 
Het kabinet verwelkomt de oproep van de Commissie om klimaatfinanciering voor mondiale 
adaptatie te verhogen. Daarbij spant het kabinet zich in voor een gebalanceerde publieke 
financiering voor adaptatie en mitigatie en streeft naar dezelfde ambitie voor de EU. De ambitie 
om mondiaal meer private klimaatfinanciering te mobiliseren met publieke middelen wordt 
ondersteund door het kabinet. Het kabinet streeft naar verbeterde toegang tot klimaatfinanciering 
voor kwetsbare landen en groepen (zoals vrouwen en kleine boeren). Landen met beperkte 
middelen (de minst ontwikkelde landen (LDCs) en met name Afrikaanse landen) die hard worden 
geraakt door klimaatverandering dienen goede ondersteuning te ontvangen bij het opstellen van 
adaptatieplannen. Het kabinet zet zich mondiaal in om klimaatadaptatie hoog op de politieke 
agenda te zetten en trekt daarbij samen op met andere Europese landen. 
 
Gevolgen voor de brede welvaart 
6
De Tweede Kamer verzoekt met de Motie Van Raan om bij voorstellen voortkomend uit de Green 
Deal rekening te houden met welvaart in brede zin. Het kabinet kijkt bij welvaart in brede zin naar 
vier aspecten: kwaliteit van leven voor huidige generaties, kapitaalvoorraden voor latere 
                                                      
5
 Kamerstukken II, 2018–2019, 21501-31, nr. 527 
5 

 
c) Proportionaliteit 
De grondhouding ten aanzien van de proportionaliteit is positief. Het optreden zoals aangekondigd 
in de mededeling is geschikt om lidstaten te ondersteunen bij realisatie van de afspraak uit de 
Overeenkomst van Parijs en de uitvoering van de verordening voor een Europese klimaatwet om 
de gevolgen van klimaatverandering aan te pakken. De uitvoering wordt aan de lidstaten zelf over 
gelaten. De mededeling bevat geen verplichtingen aanvullend op de verordening voor een 
Europese Klimaatwet, zodat het aan de lidstaten is om te bezien welke maatregelen op hun 
grondgebied noodzakelijk zijn. Het aangekondigde optreden laat daarom voldoende ruimte aan de 
lidstaten en gaat niet verder dan noodzakelijk.  
 
d) Financiële gevolgen 
De mededeling brengt in beginsel geen financiële gevolgen met zich mee. Wel zullen de 
rijksoverheid en de decentrale overheden mogelijk kosten dragen met betrekking tot het delen van 
kennis in Europa, om tot werkbare oplossingen te komen. Daar staat echter de toegang tot de 
kennis van andere lidstaten tegenover. Financiering van klimaatadaptatie is onderdeel van de 
7
algemene financiering van het klimaatbeleid, gebaseerd op de afspraak dat het Europese 
herstelinstrument en het MFK 2021-2027 gezamenlijk ten minste 30% aan klimaat moeten 
bijdragen. Het kabinet is dan ook van mening dat eventueel benodigde EU-middelen gevonden 
dienen te worden binnen de in de Raad afgesproken financiële kaders van de EU-begroting 2021-
2027 en Next Generation EU en dat deze moeten passen bij een prudente ontwikkeling van de 
jaarbegroting. 
 
Eventuele budgettaire gevolgen voor de nationale begroting worden ingepast op de begroting van 
het beleidsverantwoordelijke departement, conform de regels van de budgetdiscipline. Er zal 
hierbij ook gekeken worden naar de financiële gevolgen voor decentrale overheden.  
 
Om de decentrale veerkracht te helpen versterken geeft de Commissie in haar mededeling aan dat 
financiële steun in toenemende mate beschikbaar is via de Europese structuur- en 
investeringsfondsen, zoals het Cohesiefonds, het Europees Fonds voor regionale ontwikkeling, het 
Europees Landbouwfonds voor plattelandsontwikkeling, het Europees Fonds voor maritieme zaken 
en visserij en het Europees Sociaal Fonds (plus) en het Fonds voor een rechtvaardige transitie 
(JTF).  
 
e) Gevolgen voor regeldruk, administratieve lasten en concurrentiekracht 
De mededeling sluit goed aan bij het staand nationaal beleid. Aangezien in de mededeling niet is 
voorzien in nieuwe regelgeving noch in concrete nieuwe beleidsvoorstellen zijn er geen gevolgen 
voor de regeldruk. Wel is er sprake van mogelijke inbedding van klimaatadaptatie in bestaande 
regelgeving. Het kabinet zal in dergelijke gevallen letten op de gevolgen voor de regeldruk. 
 
                                                      
7
 https://www.consilium.europa.eu/media/45109/210720-euco-final-conclusions-en.pdf 
7 

