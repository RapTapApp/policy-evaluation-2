Rappelabele toezeggingen aan de Eerste Kamer waarvan de termijn op 01-01-2016 
verlopen is 
 
Toezegging 
Toezegging Jaarlijkse toezending door regering van informatie over staat van het onderwijs en de 
zorg op de BES-eilanden (31.957) (T01156) 
De staatssecretaris van Binnenlandse Zaken en Koninkrijksrelaties zegt de Kamer, naar aanleiding 
van een vraag/opmerking van de leden van de SP-fractie (i.c. Ten Horn), toe dat zij de staat van 
het onderwijs en van de zorg op de BES-eilanden, waarover jaarlijks tot aan de eerste evaluatie 
aan de Tweede Kamer wordt gerapporteerd, in antwoord op de motie-Leerdam c.s., ook aan de 
Eerste Kamer zal toezenden 
Stand van zaken  
Met het toesturen van de brief inzake Voortgang zorg in Caribisch Nederland [18 -06-2013] en de 
brief inzake Advies van de Werkgroep Zorg Caribisch Nederland [28-05- 2014], heb ik u 
geïnformeerd over de voortgang van de zorg in Caribisch Nederland. De toezegging wordt voldaan 
met de kabinetsreactie op de evaluatie “Vijf jaar Caribisch Nederland” die naar verwachting dit 
voorjaar naar uw Kamer wordt gestuurd. 
 
Toezegging 
Toezegging Evaluatie van de wet (32.022) (T01508) 
De minister van VWS zegt de Kamer, naar aanleiding van opmerkingen van de leden Beckers, 
Flierman, Meurs en Scholten, toe dat het aanwezig hebben van alcohol en de leeftijdsgrens in ieder 
geval onderdeel uit zullen maken van de evaluatie die over 3 jaar plaatsvindt. 
Stand van zaken 
De staatssecretaris van VWS heeft toegezegd de Drank- en Horecawet in 2016 te evalueren. De 
evaluatie van de wet vindt dit jaar plaats. Naar verwachting wordt de evaluatie uiterlijk in het 
voorjaar van 2017 naar de Tweede Kamer en uw Kamer gestuurd.   
 
Toezegging 
Toezegging Voorlichting verhoging leeftijdsgrens (33.341) (T01773) 
De staatssecretaris van VWS zegt de Kamer, naar aanleiding van een vraag van het lid Flierman, 
toe om de voorlichting over de verhoging van de leeftijdsgrens op een eigentijdse manier vorm te 
geven en het effect van de voorlichtingscampagne mee te nemen bij de evaluatie van de wet in 
2016. 
Stand van zaken 
De staatssecretaris van VWS heeft toegezegd de Drank- en Horecawet in 2016 te evalueren. De 
evaluatie van de wet vindt dit jaar plaats. Naar verwachting wordt de evaluatie uiterlijk in het 
voorjaar van 2017 naar de Tweede Kamer en uw Kamer gestuurd.   
 
Toezegging 
Toezegging Evaluatie van de Wet verbetering positie pleegouders (32.529) (T01601) 
De staatssecretaris van SZW zegt de Kamer, naar aanleiding van een vraag van het lid Ester, toe 
de maatregelen die ten grondslag liggen aan het wetsvoorstel over een aantal jaren te evalueren.  
Stand van zaken 
De maatregelen uit de wet verbetering positie pleegouders zijn onderdeel gaan vormen van de 
Jeugdwet. De evaluatie van de maatregelen om de positie van pleegouders te verbeteren wordt, 
separaat aan de algemene evaluatie van de Jeugdwet, in 2017 uitgevoerd. Uw Kamer wordt hier in 
het voorjaar 2018 over geïnformeerd. 
 
Toezegging 
Toezegging Overleg met de Landelijke Huisartsen Vereniging (33.674 / 33.684) (T01887) 
De staatssecretaris van Volksgezondheid, Welzijn en Sport zegt de Kamer, naar aanleiding van een 
vraag van het lid Slagter-Roukema (SP), toe samen met de Landelijke Huisartsen Vereniging te 
bezien of er nog verdere inspanningen vereist zijn om de samenwerking tussen huisartsen en de 
eerste lijn hulp meer gestalte te geven in de toekomst. 

 
Toezegging 
Toezegging Wonen en zorg (33.891) (T02038) 
De staatssecretaris van VWS zegt de Kamer, naar aanleiding van een opmerking van het lid 
Flierman, toe na te gaan in hoeverre de verhuurdersheffing een knelpunt is om nieuwe vormen van 
zorg en wonen gecombineerd te realiseren. 
Stand van zaken 
Voldaan met: Tijdens de voortgezette behandeling op 25 november 2014 van het wetsvoorstel 
Regels inzake de verzekering van zorg aan mensen die zijn aangewezen op langdurige zorg (Wet 
langdurige zorg) (33891) heeft de staatssecretaris naar aanleiding van een opmerking van het lid 
Flierman, toegezegd na te gaan in hoeverre de verhuurderheffing een knelpunt is om nieuwe 
vormen van zorg en wonen gecombineerd te realiseren. Eerder heb ik aangekondigd hierop in mijn 
brief van 26 februari 2016 (EK 34104 F) in te gaan. Om u volledig te kunnen informeren, gaat de 
staatssecretaris daar thans op in. Bij consultatie van het ministerie van BZK en voorgelegde 
casuïstiek door Aedes/ActiZ is niet gebleken dat de verhuurderheffing een substantiële 
belemmering is voor het realiseren van nieuwe vormen van zorg en wonen. Weliswaar wordt een 
"businesscase" bij stijgende kosten in zijn algemeenheid minder makkelijk te realiseren. De kosten 
voor de exploitant zijn immers hoger en het duurt langer aleer hij zijn investering heeft 
terugverdiend. Dit is evenwel niet anders dan bij andere soorten kosten als bouw- of rentekosten 
of andere belastingen als bijvoorbeeld de btw. De verhuurderheffing is een generieke maatregel en 
niet speciaal gericht op het domein van wonen en zorg. 
 
Toezegging 
Toezegging Cliëntenondersteuning bij overgang Wmo naar Wlz (33.891) (T02039) 
De staatssecretaris van VWS zal, naar aanleiding van een opmerking van het lid Flierman, in 
overleg met gemeenten en zorgverzekeraars nagaan hoe bij de overgang van Wmo naar Wlz het 
behoud van cliëntenondersteuning kan worden bevorderd. 
Stand van zaken 
De staatssecretaris ontwikkelt een visie op cliëntondersteuning in den brede. Naast 
cliëntondersteuning in de domeinen van Wmo en Wlz zouden oorspronkelijk ook curatele, 
mentorschap en bewindvoering hierin worden meegenomen. Gaandeweg is gebleken dat het ook 
relevant is om - vanwege de samenhang - ook casemanagement en cliëntvertrouwenswerk te 
betrekken. Op deze terreinen zijn veel organisaties actief. Door bovengenoemde verbreding is 
meer tijd nodig. Naar verwachting wordt de visie vóór de zomer naar de Tweede Kamer gestuurd 
en wordt uw Kamer hierover geïnformeerd. 
 
Toezegging 
Toezegging Maatwerkprofiel (33.891) (T02040) 
De staatssecretaris van VWS zegt de Kamer, naar aanleiding van een vraag van het lid Slagter-
Roukema, toe om de uitvoeringspraktijk - in afwachting van het in 2015 te ontwikkelen 
maatwerkprofiel voor de indicatiestelling door het CIZ - te bewaken.  
Stand van zaken 
In het najaar van 2016 verwacht de staatssecretaris een advies van het Zorginstituut Nederland en 
de NZa over het maatwerkprofiel, waarin ook de bekostiging van het maatwerkprofiel wordt 
meegenomen. Besluitvorming over het advies volgt later. Wanneer meer zicht is op de invoering 
van het maatwerkprofiel, kan de toezegging gestand worden gedaan. 
 
 

