Resultaten Rijksbegroting 2014 
Hebben alle ministeries bereikt wat zij van plan waren aan het begin 
van het begrotingsjaar? U kunt hier per ministerie het jaarverslag 
bekijken. Hierin staat wat de resultaten waren van de maatregelen 
die het kabinet heeft genomen in 2014. 
 
 Algemene Zaken 
 Binnenlandse Zaken en Koninkrijksrelaties 
 Buitenlandse Zaken 
 Defensie 
 Economische Zaken 
 Financiën 
 Infrastructuur en Milieu 
 Onderwijs, Cultuur en Wetenschap 
 Sociale Zaken en Werkgelegenheid 
 Veiligheid en Justitie 
 Volksgezondheid, Welzijn en Sport 
 Wonen en Rijksdienst 
 
Algemene Zaken  
Hier vindt u de verantwoording van het beleid op het gebied van 
overheidscommunicatie in 2014. 
Overheidscommunicatie 
Bevorderen eenheid algemeen regeringsbeleid 
Het ministerie van Algemene Zaken (AZ) heeft als belangrijkste taak de eenheid van het 
algemeen regeringsbeleid te bevorderen. 
Hieronder valt: 
 
 De coördinatie van het algemeen communicatie- en regeringsbeleid. Hiervoor bedroegen 
de uitgaven in 2014 bijna € 1,67 miljoen. 
 
 Bijdragen leveren aan de ontwikkeling van het regeringsbeleid op langere termijn. 
Uitgaven: € 451.000. 
 
Burgerbrieven aan minister-president 
In 2014 kwamen bij AZ 2.256 brieven voor de minister-president binnen. In 2013 waren dit 
er 2.354. De meeste brieven gingen over de vliegramp MH17 en het pensioenstelsel. Ook 

 
Binnenlandse Zaken en Koninkrijksrelaties  
Hier vindt u de verantwoording van het beleid op het gebied van 
binnenlandse zaken in 2014. 
Binnenlandse Zaken 
Topinkomens verlaagd
 
De norm voor topinkomens in de publieke en semipublieke sector is verder verlaagd naar 
het niveau van het ministersalaris. Dit is maatschappelijk meer aanvaardbaar en 
verantwoord. De norm was 130% van het salaris van een minister. 
Zie ook: onderwerp beloningen bestuurders: topinkomens overheid 
Doe-democratie 
Onder het motto van de 'Doe-democratie' zijn in 2014 initiatieven ontplooid om 
maatschappelijk initiatief en sociaal ondernemerschap te ondersteunen en te bevorderen. 
Bewoners krijgen meer invloed en zeggenschap over hun eigen woon- en leefomgeving. Een 
voorbeeld is maatschappelijk aanbesteden: overheidstaken gaan over naar inwoners, sociaal 
ondernemers, met het bijbehorende geld. BZK helpt gemeenten bij de omslag die daarvoor 
nodig is. 
In verschillende gemeenten loopt een proef waarbij bewoners en ambtenaren samen de 
gemeentebegroting vertalen naar wijkniveau. Bewoners krijgen zo inzicht in het geld voor 
hun wijk. Actieve burgers hebben bij hun initiatieven soms last van bestaande regels. Het 
programma 'Ruim op die regels' heeft als doel zulke regels om te buigen of op te heffen. 
Zie ook: onderwerp burgerschap: burgerparticipatie 
Verkiezingen 
De verkiezingen voor de gemeenteraad en voor de Nederlandse leden voor het Europese 
Parlement in 2014 zijn goed verlopen. De opkomst was 54% en 37%. 
Zie ook: onderwerp verkiezingen 
Veilige publieke taak 
Er is veel gedaan om medewerkers in het lokale bestuur te leren omgaan met agressie en 
geweld. Ook werkgevers leren wat zij kunnen doen om hun werknemers te beschermen. 
Zie ook: onderwerp geweld tegen werknemers met publieke taak 

Zie ook: onderwerp digitale overheid 
Digitale infrastructuur 
Dankzij het programma iNUP zijn veel losse basisregistraties onder 1 stelsel gekomen. Dit is 
de basis van de digitale infrastructuur, waardoor overheidsorganisaties beter gegevens met 
elkaar kunnen uit wisselen. Doel is een goede en betrouwbare dienstverlening aanbieden. 
Zie ook: nieuwsbericht Het fundament onder de digitale overheid is gelegd 
Digicommissaris 
In augustus 2014 is de Nationaal commissaris digitale overheid gestart. Hij moet er voor 
zorgen dat meer overheidsorganisaties meedoen met de digitale infrastructuur en er meer 
gebruik van maken. 
Zie ook: digicommissaris 
Nationale veiligheid 
In 2014 zijn ongeveer 180 personen naar gebieden gereisd waar een jihadistische strijd 
gevoerd wordt. Ongeveer 35 zijn in 2014 teruggekeerd. Daarnaast is er onrust aan de 
oostgrenzen van Europa en dreiging van cyberaanvallen. Het kabinet heeft in € 25 miljoen 
extra vrijgemaakt voor de AIVD om dit soort dreigingen het hoofd te bieden. 
Zie ook: nieuwsbericht Kabinet: 25 miljoen extra voor AIVD 
Koninkrijksrelaties 
Caribisch Nederland
 
In september 2014 is een commissie gestart die de wetgeving voor de eilanden Bonaire, 
Saba en Sint Eustatius evalueert.  
De eilanden van Caribisch Nederland werken samen met Nederland aan 
meerjarenontwikkelprogramma's. Ieder eiland krijgt een eigen programma. Met als 
speerpunten economische ontwikkeling, armoedebestrijding en kinderrechten. Voor 
economische ontwikkeling en sociale problemen heeft het kabinet € 3,4 miljoen extra 
uitgetrokken. 
Zie ook: nieuwsbericht Commissie evaluatie uitwerking nieuwe staatkundige structuur 
Caribisch Nederland benoemd 
Curaçao 
Curaçao heeft volledig voldaan aan de onderdelen van de aanwijzing die het land in 2012 
kreeg om de overheidsfinanciën op orde te brengen. Het land heeft laten zien in korte tijd 
met ingrijpende maatregelen begrotingsevenwicht te bewerkstelligen. 
In 2014 is het project Duradero gestart samen met het Openbaar Ministerie Curaçao en het 
Recherche Samenwerkingsteam. Duradero richt zich op versterking en uitbreiding van de 
aanpak van financieel-economische criminaliteit. 

vormde de VN-Veiligheidsraadresolutie 2166, die dankzij een actieve Nederlandse lobby tot 
stand kwam. 
Zie ook: onderwerp vliegramp MH17 
Nuclear Security Summit 
In 2014 organiseerde Nederland de Nuclear Security Summit. De Summit is zowel inhoudelijk 
als logistiek succesvol verlopen. Er zijn concrete afspraken gemaakt over nucleaire veiligheid 
en terugdringen van de kans op nucleair terrorisme. Door: 
 

vermindering van kwetsbaar nucleair materiaal; 
 

een betere beveiliging van nucleair materiaal, radiologische bronnen en nucleaire 
installaties; 
 

versterking van de internationale nucleaire beveiligingsarchitectuur. 
Naast de inhoudelijke afspraken heeft het logistieke verloop van de conferentie het aanzien 
van Nederland in de wereld vergroot. 
Internationale veiligheid/vrede en recht 
Het kabinet heeft in november 2014 de Beleidsbrief Internationale Veiligheid uitgebracht. In 
de brief gaat het kabinet in op crises die Nederland op dit moment raken, bedreigingen die 
er aan komen en wat Nederland daartegen onderneemt. 
Belangrijkste aandachtspunten in het beleid: 
 

De inzet van Nederland was om Rusland eensgezind tegemoet te treden in EU- en NAVO-
verband. En een antwoord te formuleren op het Russische optreden, zonder dat dit zou 
leiden tot een gevaarlijke vorm van escalatie. 
 

Nederland heeft internationaal aangedrongen op een gemeenschappelijke lange-
termijnagenda voor de strijd tegen ISIS en het herwinnen van stabiliteit in Syrië en Irak. 
 

Nederland leverde een belangrijke militaire bijdrage aan de VN-missie in Mali (MINUSMA). 
Ook besloot het kabinet het mandaat voor de Nederlandse bijdrage aan EULEX Kosovo met 2 
jaar te verlengen. De Nederlandse bijdrage aan de VN-missie in Zuid-Sudanwerd in 2014 
verlengd. 
 

Internationale veiligheid vraagt vaak om een combinatie van ontwikkeling, veiligheid en 
diplomatie. Het budget voor internationale veiligheid (BIV) werd ingezet voor deze 3D-
aanpak (development, defence, diplomacy). Het geld ging onder meer naar ondersteuning 
van activiteiten in crisisgebieden. Nederland droeg bijvoorbeeld bij aan de financiering van 
de Special Monitoring Mission van de OVSE in Oekraïne. En aan diverse projecten gericht op 
veiligheid en stabiliteit in Syrië en omringende landen. 

Versterking van de Nederlandse handels- en investeringspositie 
In 2014 waren in totaal 20 economische missies naar 25 landen waar een kabinetslid bij 
aanwezig was. Deze missies ondersteunden Nederlandse bedrijven het zaken doen in 
buitenlandse markten. Ook vonden 5 economische missies op hoogambtelijk niveau plaats. 
Er was een groot aantal economische missies met de 5 grote economische steden van 
Nederland en andere gemeentelijke en provinciale overheden. 
Daarnaast waren er 13 inkomende economische missies/bezoeken. 5 hiervan waren tijdens 
de Nuclear Security Summit: 
 

een staatsbezoek van de Chinese president; 
 

officiële bezoeken van Vietnam en Kazachstan; 
 

werkbezoeken van de vicepresident van Indonesië en de minister-president van Canada. 
Er was in 2014 ook aandacht voor landen waar missies kunnen zorgen voor synergie tussen 
hulp en handel. Zo waren er missies naar China en India. Maar ook naar Afrikaanse landen 
als Tanzania, Mozambique, Ghana, Nigeria, Rwanda en Congo. 
Er zijn in 2014 belangrijke stappen gezet in het combineren van hulp en handel: 
 

De WTO is tot een akkoord gekomen op het gebied van handelsfacilitatie. 
 

Er is goede voortgang geboekt bij de discussie over de nieuwe Sustainable Development 
Goals.  
 

De aankomende klimaattop in Parijs krijgt inmiddels brede aandacht.  
 

De Transitiefaciliteit (TF) is gericht op de voormalige partnerlanden Zuid-Afrika, Vietnam en 
Colombia. In 2014 leidde de TF tot verbetering van het ondernemingsklimaat. Er kwamen 
circa 100 nieuwe contacten en 25 opdrachten voor het Nederlands bedrijfsleven. Zo kreeg in 
Zuid-Afrika een innovatief bedrijf dat via slimme technologie afval omzet in elektriciteit voet 
aan de grond. 
Internationale samenwerking 
De inzet op de speerpunten water, voedselzekerheid, veiligheid en rechtsorde, en seksuele 
en reproductieve gezondheid en rechten heeft tot goede resultaten geleid: 
 

De Nederlandse inzet zorgde voor een betere toegang tot water en sanitatie. Daarnaast 
heeft Nederland een bijdrage geleverd aan verhoogde waterproductiviteit in de landbouw, 
verbeterde stroomgebiedbeheer en veilige delta's. 
 

Met Nederlandse financiering kregen ongeveer 2,5 miljoen mensen toegang tot sanitaire 
voorzieningen en 2 miljoen mensen tot veilig drinkwater.  

Budget Internationale Veiligheid (BIV) 
Internationale veiligheid vraagt vaak om een combinatie van ontwikkeling, veiligheid en 
diplomatie. Het budget voor internationale veiligheid (BIV) werd ingezet voor deze 3D-
aanpak (development, defence, diplomacy). 
In september 2014 is besloten het BIV per 2015 over te hevelen naar de begroting van 
Defensie. Het geïntegreerde karakter van het BIV voor de gerichte inzet van diplomatie, 
ontwikkelingssamenwerking en militaire activiteiten blijft gewaarborgd. 
In 2014 is € 326,4 miljoen vanuit het BIV toegevoegd aan de defensiebegroting voor uitgaven 
aan: 
 

crisisbeheersingsoperaties, zoals de VN-missie MINUSMA in Mali en de strijd tegen ISIS; 
 

internationale criminaliteitsbestrijding (Vessel Protection Detachments);  
 

civiele militaire capaciteit;  
 

luchttransport;  
 

training- en capaciteitsopbouw in Afrika. 
 
Zie ook: onderwerp internationale vrede en veiligheid: internationale aanpak vrede en 
veiligheid 
Bijdrage MH-17 
In 2014 is € 14,9 miljoen uitgegeven voor de inzet van defensiepersoneel en -materieel 
wegens de ramp met de MH-17. 
Zie ook: onderwerp vliegramp MH-17 
Verschuivingen naar latere jaren 
De 'kasschuif' naar latere jaren bedraagt voor 2014 € 113 miljoen. Een bedrag van € 68 
miljoen is doorgeschoven naar 2015. Dit bedrag is voor investeringen in nieuw en modern 
materieel voor de krijgsmacht. Voor de VN-missie in Mali is € 10 miljoen doorgeschoven naar 
2015. 
Overheveling van/naar andere ministeries 
De budgetoverhevelingen tussen de departementen bedragen per saldo minus € 16 miljoen. 
Dit betreft onder meer de overgang van de Audit Functie Defensie naar het ministerie van 
Financiën (- € 8,9 miljoen) vanwege centralisatie. Daar staat tegenover bijvoorbeeld de 
bijdrage van het ministerie van Veiligheid en Justitie voor het project noodsleephulp (€ 3,7 
miljoen) en het project Advanced Passenger Information (€ 4,8 miljoen). 
 
 

 
 
Neelie Kroes stimuleert ambitieus ondernemerschap 
Minister Henk Kamp (EZ) lanceert in maart 2014 het actieplan Ambitieus Ondernemerschap. 
In het plan staan meer dan 30 concrete voorstellen die het startende en groeiende 

Groningers kunnen zich vanaf 5 januari wenden tot het Centrum Veilig Wonen (CVW) met 
schademeldingen en informatieverzoeken, waarmee de schadeafhandeling op afstand van 
NAM is komen te staan. In aanvulling op het CVW zal een overheidsdienst in de regio het 
uitvoeringsproces ondersteunen. Inmiddels is Hans Alders benoemd tot Nationaal 
Coördinator Groningen, hij gaat met de overheidsdienst die in Groningen en Den Haag aan 
de slag gaat, leiding geven aan de grootscheepse operatie om de veiligheid en leefbaarheid 
voor Groningers te verbeteren. 
In 2014 heeft het kabinet besloten dat de gaswinning in Groningen extra wordt verminderd: 
3 3
van 42,5 miljard m in 2014 naar 39,4 miljard m in 2015. De gaswinning is begin 2015 
nogmaals beperkt tot 16,5 miljard kubieke meter tot juli 2015. Dit maakt het mogelijk om op 
basis van een nieuw advies van toezichthouder Staatstoezicht op de Mijnen in juli de 
gaswinning eventueel te verminderen tot het niveau van leveringszekerheid. 
Zie ook: onderwerp aardbevingen in Groningen 
Energieakkoord 
Er is in 2014 volop gewerkt aan de realisatie van de doelstellingen uit het Energieakkoord: 
een duurzame energievoorziening en energiebesparing. Zo werden er in 2014 hogere 
rendementseisen aan kolencentrales gesteld. Dit heeft consequenties voor de meest 
vervuilende kolencentrales in Nederland uit de jaren 80. Daarnaast heeft het kabinet 3 
gebieden gekozen waar de komende jarenwindmolenparken op zee kunnen ontwikkeld. In 
plaats van meerdere kleinere windparken op zee, kiest het kabinet uit het oogpunt van 
kostenefficiëntie voor een beperkt aantal grotere windparken. De bouw van deze parken 
leidt vanaf 2017 tot een groter aandeel duurzaam opgewekte energie in Nederland. 
Zie ook: onderwerp windenergie  
Zie ook: onderwerp duurzame energie  
Zie ook: nieuwsbericht Strengere eisen voor kolencentrales 
 
Zelf energie opwekken  
Het wordt voor burgers makkelijker om gezamenlijk zelf 
duurzame energie op te wekken. Bij wijze van 
experiment mogen lokale energieprojecten op bepaalde 
punten afwijken van de wet. Denk hierbij aan 
buurtbewoners die gezamenlijk zonnepanelen of een 
windmolen bezitten. De voorbereidingen zijn getroffen 
om per 2015 de wetgeving voor 10 kleine (tot maximaal 500 aansluitingen) en 10 grote (tot 
maximaal 10 duizend aansluitingen) projecten per jaar te versoepelen. 
Zie ook: nieuwsbericht Zelf energie opwekken wordt makkelijker 

Verbeteringen dierenwelzijn 
In 2014 zijn veel maatregelen genomen en plannen gepresenteerd om het dierenwelzijn te 
verbeteren. Zo zijn er afspraken gemaakt om via onderzoek het probleem van het doden van 
eendagshaantjes te voorkomen. Bij import van puppy's en kittens is vaccinatie tegen 
hondsdolheid verplicht gesteld. Ook is een verbod op wilde dieren in het circus ingesteld. 
Met Duitsland en Denemarken zijn afspraken gemaakt om gezamenlijk te werken aan 
verdere verbetering van het dierenwelzijn in Europa. 
Zie ook: onderwerp Dierenwelzijn 
Agrarische export breekt alle records 
Ondanks lagere prijzen en de Russische boycot van landbouwproducten, is de waarde van de 
export van landbouwproducten uit Nederland in 2014 gestegen tot een record van € 80,7 
miljoen. Duitsland is daarbij de belangrijkste handelspartner van Nederland gebleven. Ook 
de export van biologische producten uit Nederland nam toe en nadert een waarde van € 1 
miljard. 
Zie ook: onderwerp landbouw en tuinbouw  
Zie ook: nieuwsbericht Agrarische export stijgt naar € 80,7 miljard 
 
 
Financiën  
Hier vindt u de verantwoording van het beleid op het gebied van 
financiën in 2014. 
Eén bankrekeningnummer 
Sinds 1 december 2013 is het verplicht 1 rekeningnummer te gebruiken voor uitbetaling van 
toeslagen, teruggaaf van inkomstenbelasting en omzetbelasting. Dit is 1 van de maatregelen 
om fraude met toeslagen of belasting tegen te gaan. 
Zie ook: Wijzigingen in de belastingheffing met ingang van 1 januari 2014 
Algemene heffingskorting 
Het maximum van de algemene heffingskorting is sinds 1 januari 2014 gewijzigd. Vanaf 2014 
is de algemene heffingskorting ook afhankelijk van de hoogte van uw inkomen. Verder wordt 
de algemene heffingskorting sinds 1 januari 2014 in 4 jaar verhoogd met € 196. In 2014 is de 
korting verhoogd met € 102 tot een maximum van € 2.103.  
Zie ook: Wijzigingen in de belastingheffing met ingang van 1 januari 2014 

Zie ook: Wijzigingen in de belastingheffing met ingang van 1 januari 2014 
 
 
Infrastructuur en Milieu  
Hier vindt u de verantwoording van het beleid op het gebied van 
infrastructuur en milieu in 2014. 
Wegen 
Wegenprojecten 
In 2014 is 209 kilometer nieuw asfalt opengesteld.  
Er zijn daarnaast belangrijke stappen gezet voor het realiseren van belangrijke 
wegenprojecten. 
Zo zijn er: 
 

een planuitwerking gestart voor de Blankenburgverbinding; 
 

een voorkeursvariant gekozen voor de Ring Utrecht;  
 

een voorkeursalternatief A27 Houten-Hooipolder vastgesteld;  
 

tracébesluiten genomen voor de Zuidelijke ringweg Groningen en de Rijnlandroute. 
Zie ook: onderwerp wegen: aanleg van nieuwe wegen 
Verkeersmanagement en innovatie 
De overheid werkt nauw samen met marktpartijen om de doorstroming op bestaande 
wegen te verbeteren en om de veiligheid en leefbaarheid langs de weg te verhogen. 
Er zijn successen geboekt met duurzamer asfalt, stille voegovergangen en energiezuinige 
verlichting. 
Ook zijn er in 2014 5 nieuwe verkeersinformatie-diensten bijgekomen voor reizigers. Zij 
kunnen nu zowel voor als tijdens de reis actuele informatie op maat ontvangen. Dit zijn 
bijvoorbeeld meldingen over de maximumsnelheid, wegwerkzaamheden en incidenten. 
Zie ook: onderwerp wegen 
Veiligheid in het verkeer 
Sneller ingrijpen bij gevaarlijk gedrag beginnende 
bestuurder 
Sinds 1 oktober 2014 krijgen beginnende bestuurders bij 
gevaarlijk of roekeloos rijgedrag eerder een 
rijvaardigheidsonderzoek bij het CBR. 
De beginnersregeling is aangescherpt. 

Luchtvaart 
In 2014 is de Omgevingsraad Schiphol opgericht, hiervoor 
zijn verkiezingen gehouden voor 
bewonersvertegenwoordigers. 
Het nieuwe normen- en handhavingsstelsel is aan de 
Tweede Kamer verzonden. Dit stelsel moet omwonenden 
beter beschermen voor geluidsoverlast van vliegtuigen. 
Verder is het besluit Lelystad Airport in 2014 definitief gemaakt. Hierdoor kan deze 
luchthaven samen met Eindhoven Airport verkeer gaan overnemen van Schiphol. Zo kan 
Schiphol haar positie als mainport verder versterken. Voor Eindhoven en Lelystad zijn ook 
afspraken gemaakt over betere bereikbaarheid, zowel over de weg als met het OV. 
Zie ook: onderwerp luchtvaart 
Maritieme zaken 
IenM, de 5 Nederlandse zeehavens, het zeehavenbedrijfsleven en het Topteam Logistiek 
tekenden in 2014 een gezamenlijk werkprogramma zeehavens. Hierin staan de prioriteiten 
voor de Nederlandse zeehavens tot eind 2016. 
Zie ook: onderwerp zeevaart en zeehavens 
Ruimte 
Eenvoudigere regels voor ruimtelijke plannen 
In juni 2014 is het wetsvoorstel Omgevingswet aangeboden aan de Tweede Kamer. 
De Omgevingswet moet het makkelijker maken om ruimtelijke projecten te starten. 
Bijvoorbeeld voor de aanleg van een weg, het plaatsen van een dakkapel of de bouw van een 
fabriek. 
Zie ook: onderwerp Omgevingswet 
Ondergrondse activiteiten 
In 2014 is de Structuurvisie Ondergrond vastgesteld. Dit plan helpt bij de vraag waar 
bijvoorbeeld het beste grondwater of zout gewonnen kan worden. En welke andere 
activiteiten daar dan niet mogelijk zijn. 
Zie ook: onderwerp bodem en ondergrond: ruimtelijke ordening ondergrond 
Water 
 
Deltabeslissingen 
In het najaar van 2014 zijn de Deltabeslissingen genomen. Die gaan over de plannen tot 
2050 om de kwetsbare delen van Nederland tegen het water te beschermen. En de borging 

Zie ook: onderwerp vuurwerk 
Schoner vervoer 
e
Voor het 5 jaar op rij is de lucht in Nederland schoner geworden. Bijna overal liggen de 
concentraties fijn stof en stikstofdioxide (vaak ruim) onder de grenswaarden. Er zijn nog een 
paar lokale knelpunten. Dat blijkt uit de monitoringsrapportage Nationaal 
Samenwerkingsprogramma Luchtkwaliteit (NSL). 
Het vrachtvervoer en busvervoer worden steeds schoner, mede door nieuwe strengere 
normen voor de voertuigen. De transportsector toont bovendien zelf initiatief om steeds 
schoner te gaan rijden. Zo hebben meer dan 50 partijen onlangs afspraken gemaakt om de 
binnensteden te gaan bevoorraden met zo schoon mogelijke voertuigen. 5 regio's 
(Rotterdam, Arnhem-Nijmegen, Eindhoven en de provincies Groningen en Zuid-Holland) 
hebben een subsidie gekregen om te gaan rijden met schone waterstofbussen in het 
openbaar vervoer. 
Zie ook: onderwerp luchtkwaliteit  
Zie ook: onderwerp milieuvriendelijke brandstoffen voor vervoer 
Plastic recyclen en hergebruiken 
Eind 2014 kondigde de staatssecretaris van IenM in de Tweede Kamer aan dat winkeliers 
vanaf 1 januari 2016 geen gratis plastic tassen meer bij de kassa mogen verstrekken. 
Het kabinet zet in op een overgang (transitie) naar een circulaire economie. Een economie 
waarin producten zoveel mogelijk worden hergebruikt. Afval is dan weer een grondstof voor 
nieuwe producten. Het beleid hiervoor staat  in de brief Van Afval naar Grondstof van 28 
januari 2014. De aanpak is gericht op preventie (voorkomen dat afval ontstaat), hergebruik, 
recyclen en het voorkomen van zwerfafval. 
Eind 2013 sloten meer dan 70 partijen het Ketenakkoord Kunststofkringloop: de industrie, 
belangengroeperingen, de financiële sector, havenbedrijven, kennisinstellingen en de 
overheid. Daarin spreken ze af om kunststof afval te recyclen en het zwerfafval aan te 
pakken. 
Zie ook: onderwerp afval: kunststofafval in zee  
Zie ook: kunststof kringloop 
In meer dan 140 gemeenten drankenkartons recyclen 
Gemeenten kunnen sinds 1 januari 2015 de drankenkartons recyclen en daar vergoeding 
voor krijgen. Hier doen al meer dan 140 gemeenten aan mee. Dit is onderdeel van het 
programma Van Afval naar Grondstof dat het ministerie op 28 januari 2014 presenteerde. 
Nederlanders gooien bijvoorbeeld jaarlijks 70.000 ton drankenkartons weg. Verpakkingen 
van bijvoorbeeld vruchtensap, frisdrank en melkproducten. De weggegooide kartons worden 
nu verbrand, terwijl deze bij aparte inzameling gerecycled kunnen worden. IenM, 
gemeenten en het verpakkende bedrijfsleven hebben in 2014 afspraken gemaakt over de 
inzameling en recycling van de drankenkartons. 

Toptalenten 
In 2014 zijn maatregelen genomen om uitdagend onderwijs voor toptalenten op alle scholen 
te stimuleren. In het voortgezet onderwijs is het mogelijk: 
 

vakken op een hoger niveau af te sluiten; 
 

eerder dan in het voorlaatste jaar examen te doen;  
 

vanaf schooljaar 2015/2016 bij een gemiddeld examenresultaat van een 8 of hoger een 
judicium cum laude te ontvangen. 
Er zijn 8 regionale talentnetwerken om scholen in het primair en voortgezet onderwijs te 
ondersteunen bij de talentontwikkeling. 
Zie ook: onderwerp talent op school 
Toekomstvisie publiek mediabestel 
In het najaar van 2014 presenteerde het kabinet de toekomstvisie over de publieke omroep. 
Hierin staat welke veranderingen nodig zijn om het publieke mediabestel bestendig voor de 
toekomst te maken. De toekomstvisie is de derde stap van het kabinet. De eerste stap is 
op  1 januari 2014 gezet: minder omroeporganisaties (van 21 naar 8). Met de tweede stap 
voerde het kabinet in 2014 enkele financiële maatregelen door. Zo is het budget van de 
regionale omroepen overgeheveld van de provincie naar het Rijk. 
In 2014 besteedde de Rijksoverheid ruim € 1,1 miljard  aan de media. 
Zie ook: onderwerp media en publieke omroep 
Cultuur 
In 2014 heeft de Rijksoverheid in totaal ongeveer € 709 miljoen uitgegeven aan cultuur. Het 
kabinet vindt dat alle kinderen en jongeren goed cultuuronderwijs moeten krijgen. In 2014 
zijn hiervoor nieuwe stappen gezet. Zoals goed muziekonderwijs voor kinderen van 4 tot 12 
jaar. 
Zie ook: onderwerp kunst en cultuur 
Passend onderwijs 
In 2014 voerde het kabinet het passend onderwijs in. Leerlingen moeten een zo passend 
mogelijke onderwijsplek krijgen. Een plek op een school die past bij hun kwaliteiten en 
mogelijkheden. Sinds 1 augustus 2014 zijn de samenwerkingsverbanden passend onderwijs 
verantwoordelijk voor het aanbod van extra ondersteuning aan leerlingen die dat nodig 
hebben. 
Zie ook: onderwerp passend onderwijs 

Sociale Zaken en Werkgelegenheid  
Hier vindt u de verantwoording van het beleid op het gebied van sociale 
zaken en werkgelegenheid in 2014. 
Koopkracht 
In de begroting van 2014 werd een daling van koopkracht met 0,5% verwacht. Uiteindelijk is 
de koopkracht in 2014 met 1,4% gestegen ten opzichte van 2013. 
AOW (Algemene Ouderdomswet) 
De uitgaven voor de AOW-uitkering komen voor een belangrijk deel uit de AOW-premies. 
Deze premie wordt geheven over het inkomen. Die premies dekken niet alle kosten voor de 
AOW. De Rijksoverheid vult het 'tekort' aan. In 2014 bedroeg die aanvulling € 9,0 miljard. In 
2014 bedroegen de AOW-uitgaven € 34,1 miljard. 
Vanaf 2016 gaat de AOW-leeftijd versneld omhoog naar 66 jaar in 2018 en 67 jaar in 2021. 
Hiervoor is in november 2014 een wetsvoorstel ingediend. De Tweede Kamer heeft hiermee 
ingestemd. 
Zie ook: onderwerp AOW 
Pensioenen 
Het parlement is in 2014 akkoord gegaan met de fiscale hervorming van de pensioenen. De 
veranderingen bij de pensioenopbouw gingen in op 1 januari 2015 ingegaan. Door 
aanpassingen in de pensioenopbouw is een daling van de premie mogelijk. 
In december 2014 heeft het parlement de Wet aanpassing financieel toetsingskader 
aangenomen. 
Het parlement is in 2014 gestart met de behandeling van het wetsvoorstel 
pensioencommunicatie. In 2015 heeft de Tweede Kamer het wetsvoorstel aangenomen. 
Doel van het voorstel is de pensioencommunicatie te verbeteren. Door deze meer aan te 
sluiten op de wensen van deelnemers en duidelijker te communiceren over onzekerheden. 
In 2014 en begin 2015 vond de Nationale Pensioendialoog plaats. Doel van deze dialoog was 
te inventariseren welke vragen er zijn over het huidige pensioenstelsel. De uitkomsten 
worden meegenomen in een hoofdlijnennotitie dat het kabinet in mei 2015 uitbrengt. 
Zie ook: onderwerp pensioen 
Kindregelingen 
Sinds 2015 heeft de Rijksoverheid het aantal kindregelingen teruggebracht van 10 naar 4. Dit 
zorgt voor een structurele besparing van ongeveer € 0,5 miljard. Door deze nieuwe wet gaan 

Veiligheid en Justitie  
Hier vindt u de verantwoording van het beleid op het gebied van 
veiligheid en justitie in 2014. 
Politie dichtbij 
In 2014 is de Veiligheidsagenda 2015-2018 opgesteld. Daarin is aandacht voor 6 
veiligheidsthema's en de landelijke prioriteiten van de politie. Door verbetering van het 
aangifteproces kunnen burgers en bedrijven aangifte doen op het bureau, via telefoon en 
internet en via de in 2014 geopende 3D-loketten. Bij High Impact Crimes (woninginbraken, 
overvallen, straatroof, geweld) krijgen aangevers binnen 2 weken persoonlijk informatie 
over het verloop van de aangifte. 
Zie ook: onderwerp politie 
Misdaadcijfers blijven dalen 
De investering in de aanpak van High Impact Crimes blijkt succesvol: 
 

Het aantal overvallen in 2014 daalde met 22% tot 1.267. De doelstelling van maximaal 1.900 
overvallen is daarmee gehaald. 
 

Het aantal straatroven daalde met 22% tot 5.429.  
 

De doelstelling van het kabinet om het aantal inbraken terug te dringen naar 83.000 is 
gehaald. In 2014 werden 71.100 inbraken geregistreerd. Dit is een daling van 19%. 
 

De Maatregel Inrichting Stelselmatige Daders (ISD) blijkt effectief bij de aanpak van 
veelplegers. De kans op recidive is ruim 10% lager onder de ex-ISD'ers dan onder veelplegers 
die een gewone vrijheidsstraf kregen. 
Scherp en zorgvuldig grenstoezicht 
De instroom van asielzoekers nam in 2014 toe met 75%. Onder meer door een plotseling 
toename van Eritrese asielzoekers en vluchtelingen uit Syrië. In 1 jaar is de bezetting binnen 
het COA met ongeveer 10.000 asielzoekers toegenomen. De Rijksoverheid heeft € 375 
miljoen extra beschikbaar gesteld om deze extra kosten in 2014 en ook in 2015 te kunnen 
dekken. 
In 2014 heeft het kabinet de mogelijkheden van het mobiel toezicht vreemdelingen (MTV) in 
treinen verruimd. Er kan bij onverwachte toename van illegale grensoverschrijding extra 
toezicht worden uitgeoefend. Bij screening van gezinnen met minderjarige kinderen op 
luchthavens wordt gelet op ongeloofwaardige familiebanden en eventueel kinderhandel. 

Daling overlastgevende jeugdgroepen 
In 2014 is het aantal hinderlijke, overlastgevende en criminele jeugdgroepen verder 
verminderd: 
 

het aantal hinderlijke jeugdgroepen is in 2014 gedaald met ruim 20% ten opzichte van 2013 
(tot 427); 
 

het aantal overlastgevende jeugdgroepen daalde met ruim 11% (163);  
 

het aantal criminele jeugdgroepen daalde met bijna 27% (tot 33). 
Ook bij de gemeenten zijn er goede resultaten. Door: 
 

inzet op de 'hotspots' van criminele jeugdgroepen; 
 

vroegtijdig signaleren en ingrijpen;  
 

afpakken van crimineel vermogen; 
 

nazorg en versterken van de regie van gemeenten in de aanpak. 
Adolescentenstrafrecht 
Op 1 april 2014 ging het adolescentenstrafrecht in. Jongeren van 16 tot 23 jaar kunnen nu als 
minderjarige of als volwassene worden berecht. De strafoplegging houdt meer rekening met 
hun ontwikkelingsfase. 
Zie ook: Straffen en maatregelen voor jongeren 
 
 
Volksgezondheid, Welzijn en Sport  
Hier vindt u de verantwoording van het beleid op het gebied van 
volksgezondheid, welzijn en sport in 2014. 
Aanpak fouten en fraude in de zorg 
In 2014 is onder andere een fraudetoets uitgevoerd om fouten en fraude bij de declaratie 
van zorgkosten aan te pakken. Ook zijn er afspraken gemaakt met zorgverzekeraars over 
controles en is er meer capaciteit voor toezicht en opsporing gekomen. 
Zie ook: onderwerp fouten en fraude in de zorg 
Landelijk Meldpunt Zorg 
In juli 2014 is het Landelijk Meldpunt Zorg gestart. Hier kunnen mensen terecht voor advies, 
begeleiding en informatie over de afhandeling van klachten over de kwaliteit van zorg. Het 
Landelijk Meldpunt Zorg kreeg in 2014 ruim 2.200 klachten binnen. Deze gingen vooral over 
de geestelijke gezondheidszorg, de intramurale ouderenzorg en de medisch specialistische 

Zie ook: onderwerp eerstelijnszorg: eerstelijnszorg beter bereikbaar 
Centrale rol wijkverpleging en huisarts 
De wijkverpleegkundige is terug en heeft een stevige positie in de zorg in de buurt gekregen. 
In 2014 is afgesproken de verpleging en verzorging over te hevelen van de AWBZ naar de 
Zvw. Hiermee is de eerstelijnszorg versterkt. De wijkverpleegkundige is er samen met de 
huisarts op gericht om mensen zo lang als mogelijk thuis te helpen. 
Zie ook: onderwerp eerstelijnszorg: grotere rol voor eerstelijnszorg 
Zorgvuldig beheer basispakket 
Een versobering van het basispakket was per 1 januari 2014 niet nodig. Wel is een aantal 
behandelingen voorwaardelijk toegelaten tot het basispakket. Verder zijn er nieuwe 
behandelingen, medicijnen en therapieën in het basispakket bijgekomen. En zijn verouderde 
behandelingen uit het pakket verdwenen. Per saldo is het pakket gegroeid. 
Zie ook: wat zit er in het basispakket van de zorgverzekering? 
Transparantie van kwaliteit 
Vanaf 1 maart 2014 zijn ziekenhuizen verplicht hun sterftecijfers (hospital standardized 
mortality ratio (HSMR)) te publiceren. Die cijfers worden sinds 1 april 2014 gepubliceerd op 
de website van het Kwaliteitsinstituut. 
Zie ook: onderwerp kwaliteit van de zorg 
Kostenbewustzijn 
Wie na 1 juni 2014 in het ziekenhuis is behandeld krijgt van zijn of haar zorgverzekeraar 
een 'vernieuwde zorgnota'. Die moet patiënten beter inzicht geven in hun eigen zorgkosten. 
Hierdoor worden ze zich ook bewust van die kosten. Ook kunnen zij eventuele onjuistheden 
in de declaraties, eigen risico en eigen bijdragen eerder signaleren. 
Zie ook: onderwerp zorgverzekering 
Brede verantwoordelijkheid zorg 
In 2014 heeft de Rijksoverheid onder andere 15 bijeenkomsten georganiseerd met 
wethouders. Hier kregen zij informatie over hun nieuwe verantwoordelijkheden voor de Wet 
maatschappelijke ondersteuning (Wmo 2015). 
Zie ook: onderwerp veranderingen zorg en ondersteuning 2015: toolkit hervorming 
langdurige zorg 
Arbeidsmarkt en werkgelegenheidseffecten thuiszorg 
Het kabinet heeft in april 2014 een actieplan opgesteld om onnodige ontslagen in de zorg te 
voorkomen. De huishoudelijke hulptoelagestimuleert de vernieuwing van de ondersteuning 

Corporaties terug naar kerntaak 
Woningen bouwen en beheren voor mensen met lagere inkomens wordt de wettelijke 
kerntaak van woningcorporaties. Het toezicht wordt versterkt. Ook gaan gemeenten en 
corporaties bindende prestatieafspraken maken over wat lokaal nodig en mogelijk is. Dit 
moet voorkomen dat corporaties nog langer in commerciële projecten stappen waarvan de 
verliezen ten koste gaan van de huurders. In de wet zijn ook de uitkomsten van de 
parlementaire enquête Woningcorporaties meegenomen. 
Zie ook: nieuwsbericht Wetsvoorstel nieuwe opzet corporatiestelsel naar Tweede Kamer 
Lening verhuurders voor energiebesparende renovatie 
Verhuurders kunnen een lening met lage rente krijgen als zij ten minste 5 woningen willen 
renoveren tot zeer energiezuinige woningen. Hiervoor stelt de Rijksoverheid € 75 miljoen 
beschikbaar. 
Zie ook: nieuwsbericht Verhuurders kunnen lening krijgen voor energiebesparende renovatie 
Subsidie voor energiebesparing sociale huursector 
Verhuurders van huurwoningen in de sociale huursector kunnen sinds half 2014 subsidie 
aanvragen voor energiebesparende maatregelen. Er is € 400 miljoen beschikbaar om 
huurwoningen energiezuiniger te maken. 
Zie ook: nieuwsbericht Subsidieregeling van € 400 miljoen voor energiebesparing sociale 
huursector 1 juli open 
Nationaal Energiebespaarfonds 
Sinds begin 2014 kunnen huiseigenaren een energiebespaarlening afsluiten. Dat is een 
lening met een lage rente om energiebesparende maatregelen te nemen. Zo wordt de 
energierekening lager en de waarde van de woning mogelijk hoger. 
Zie ook: Ik investeer slim  
Zie ook: nieuwsbericht Investeer slim met de Energiebespaarlening 
Laag btw-tarief op bouwwerkzaamheden verlengd 
Consumenten kunnen langer gebruik maken van het lage btw-tarief voor 
bouwwerkzaamheden in de bestaande bouw. Het kabinet heeft de maatregel verlengd tot 1 
juli 2015. Het lage tarief van 6% geldt ook voor arbeidskosten voor de aanleg en onderhoud 
van tuinen. 
Zie ook: Belastingdienst laag btw-tarief bouwwerkzaamheden 
Eigenbouw 
In 2014 hebben 15 gemeenten gebruik gemaakt van het expertteam eigenbouw. Het aantal 
bouwvergunningen voor koopwoningen in eigenbouw maakte 18% uit van het totaal aantal 
vergunningen. Marnix Norder is sinds april 2014 de ambassadeur van het expertteam 
eigenbouw. 

Aantrekkelijke werkgever 
In 2014 meldden 2.890 belangstellenden zich aan voor rijkstrainee, het programma voor 
jonge talentvolle medewerkers. In september 214 zijn er 125 begonnen. Het kabinet wil 
jonge talentvolle medewerkers ook behouden. In 2014 zijn er 107 mensen in dienst 
gekomen die 2 jaar eerder als trainee waren begonnen; 93% van die lichting.  
Zie ook: onderwerp overheidspersoneel 
28% vrouwen in topfuncties 
Het aandeel vrouwen in de hoogste leidinggevende functies binnen het Rijk steeg in 2014 
met 0,9 procentpunt naar 28,4%. Het doel is 30% in 2017. Het bureau van de Algemene 
Bestuursdienst (ABD) helpt de ministeries hierbij. Ook biedt bureau ABD ondersteuning aan 
zelfstandige bestuursorganen en grote gemeenten. 
Zie ook: onderwerp overheidspersoneel 
Van-werk-naar-werk-trajecten 
In 2014 zijn 8.625 Rijksambtenaren ondersteund om een andere functie binnen of buiten de 
Rijksoverheid te vinden (Van-werk-naar-werktraject). De meeste daarvan waren vrijwillig. 
Het grootste deel van deze trajecten vond plaats binnen uitvoeringsinstanties, zoals de 
Dienst Justitiële Inrichtingen (DJI). Het sociaal beleid biedt regelingen en voorzieningen bij de 
begeleiding naar ander werk. 
Zie ook: onderwerp overheidspersoneel 
Overtollig vastgoed brengt € 125 miljoen op 
Het Rijksvastgoedbedrijf heeft in 2014 voor € 125 miljoen aan overtollig vastgoed van het 
Rijk verkocht. In totaal ging het om 160 verkooptransacties. Voor het grootste deel grond 
(totaal ruim 400 hectare). Er werden 27 gebouwen of complexen verkocht. Onder meer 
voormalige gevangenissen, kantongerechten, kantoren, enkele woonhuizen, een jachthaven 
en een oude Duitse bunker. 
Zie ook: nieuwsbericht: Verkoop overtollig vastgoed Rijk brengt 125 miljoen op 
 

