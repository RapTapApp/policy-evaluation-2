Nieuwe ontwikkelingen in het Emancipatiebeleid 
Bijlage bij Voortgangsbrief Emancipatiebeleid 21 januari 2016 
 
Jongens 
In de Hoofdlijnenbrief Emancipatie 2013-2016 heb ik een verkenning aangekondigd naar de 
oorzaken van het verschil in studierendement tussen jongens en meisjes in het MBO, HBO en WO. 
Voor de resultaten van het onderzoek verwijs ik naar de brief en onderzoekrapportage die ik op 18 
1
november 2015 aan de Tweede Kamer heb aangeboden.  
  
De sociale media campagne “Beat the macho”, gericht op het versterken van de relationele 
vaardigheden van jongens van 12-18 jaar, is onlangs afgerond. De slotrapportage zal dezer dagen 
op Rijksoverheid.nl worden geplaatst. 
Op 19 november 2015 heeft de afsluitende bijeenkomst plaatsgevonden. Emancipator gebruikt de 
opbrengsten in het door Emancipator in 2016 op te leveren handelingsperspectief 
mannenemancipatie.  
Beat the Macho is een co-creatie campagne: de vorm en inhoud van de campagne zijn ontwikkeld 
in samenwerking met landelijke en lokale organisaties en de jongens zelf.  
  
Gendersensitief beleid bij gemeenten 
Een voorbeeld van de inzet op verankering in lokaal beleid en op samenwerking met 
vakdepartementen is de expertmeeting over gendersensitief beleid bij gemeenten, die afgelopen 
zomer is georganiseerd in opdracht van de ministeries van OCW, SZW en VWS. Staatssecretaris 
Van Rijn van VWS heeft in de Voortgangsrapportage Informele zorg van 24 juni 2015 
aangekondigd dat ik uw Kamer hierover nader zou informeren in het kader van de voortgang van 
2
het emancipatiebeleid. Dat doe ik bij dezen. 
 
De expertmeeting had tot doel in kaart te brengen hoe gemeenten hun sociaal beleid na de 
decentralisaties kunnen vormgeven, zodat arbeid en (mantel)zorgtaken meer gelijkelijk tussen 
mannen en vrouwen worden verdeeld. Een belangrijke conclusie van de expertmeeting is dat 
keuzes over de verdeling van arbeid- en zorgtaken onvoldoende bewust worden gemaakt. Daarom 
concluderen de deelnemers dat het belangrijk is om bij gemeenten, professionals, werkgevers, 
zorgontvangers en mantelzorgers de bewustwording te stimuleren over de mogelijkheden in de 
combinatie van werk en zorg en de effecten op economische zelfstandigheid. In vervolg op de 
expertmeeting zullen de VNG en VWS gemeenten meegeven dat in het wijkteam en/of in het 
‘keukentafelgesprek’ aandacht moet worden besteed aan het activeren van zowel mannen als 
vrouwen in het bredere sociale netwerk, ter ondersteuning van de hulpbehoevende cliënt. De 
overige uitkomsten van de expertmeeting zullen worden meegenomen in de voorbereiding op de 
arbeid- en zorgbijeenkomst die SZW in samenwerking met VWS en OCW in 2016 organiseert. 
Tijdens die conferentie worden ideeën voor de combinatie van arbeid- en zorg in de toekomst, 
besproken en in kaart gebracht. Naar aanleiding van deze bijeenkomst zal het kabinet uw Kamer 
een brief doen toekomen over de ontwikkelingen en toekomstperspectieven rond het thema arbeid 
en zorg. 
 
Geweld in afhankelijkheidsrelaties 
Op 18 november 2015 heeft Nederland het Verdrag van de Raad van Europa inzake het voorkomen 
en bestrijden van geweld tegen vrouwen en huiselijk geweld geratificeerd. Het verdrag treedt voor 
ons land op 1 maart 2016 in werking en geeft een belangrijke impuls aan het versterken en 
verbeteren van een samenhangende en gendersensitieve aanpak, met aandacht voor preventie en 
het bestrijden van ongelijkheid tussen mannen en vrouwen, als oorzaak voor het ontstaan en 
voortduren van geweld tegen vrouwen.  
 
De goedkeuringswet beperkt zich tot de uitvoering van het Verdrag voor het Europese deel van 
Nederland. Dat laat onverlet dat het voornemen van het kabinet is om het Verdrag ook te laten 
gelden in Caribisch Nederland (Bonaire, Sint Eustatius en Saba). 
 
                                                
1
 Kamerstukken II 2015/16, 34300, 92. 
2
 Kamerstukken II 2015/16, 30169,  42. 

 
De verbinding van activiteiten gericht op sociale acceptatie van LHBT’s in de domeinen sport, 
onderwijs, wijken en ouderen(zorg) heeft mede naar aanleiding van vragen van het Kamerlid Van 
5
Ark een impuls gekregen met de landelijke actieweek rond de jaarlijkse internationale dag tegen 
homofobie, bifobie en transfobie (IDAHOT) op 17 mei 2015. De landelijke Gay & Straight Allianties 
werken aan verduurzaming van de activiteiten en samenwerking met maatschappelijke 
organisaties. Dat heeft vorig jaar geresulteerd in verbinding met lokale activiteiten van tien 
regenboogsteden. VWS en OCW ondersteunen het werk van de landelijke Allianties. 
 
Samenwerking en verankering internationaal  
Het kabinet richt zich ook internationaal op agendering, samenwerking en verdere verankering van 
vrouwenrechten, gendergelijkheid en de rechten van LHBT’s.  
 
Op het gebied van vrouwenrechten en gendergelijkheid in de Europese Unie heeft Nederland 
samen met Slowakije en Malta op 7 december 2015 de gezamenlijke ambities gepresenteerd in een 
trio verklaring over gendergelijkheid. Zo zullen de mogelijkheden verkend worden om tot politieke 
overeenkomst te komen over de nieuwe EU (interne) gender equality strategie 2016-2019. In 
diezelfde verklaring heeft Nederland aangegeven dat zij als voorzitter van de Raad van de 
Europese Unie ook de mogelijkheden zal verkennen om tot politieke overeenstemming te komen 
inzake het ‘LHBTI Actieplan’. Mede namens de minister van Buitenlandse Zaken heb ik u 22 
december 2015 een schriftelijke reactie gestuurd op het LHBTI Actieplan van de Europese 
6
Commissie.  
 
Wat betreft het Caribisch deel van het Koninkrijk zet ik mij samen met mijn collega van BZK in 
voor de verbetering van de situatie aldaar door onder meer bijdragen aan de capaciteitsversterking 
van LHBT-organisaties op de (ei)landen, deskundigheidsbevordering, lotgenotencontact en aan 
voorlichting. Samen met BZK heb ik bijgedragen aan de activiteiten ter gelegenheid van 200 jaar 
Koninkrijk. Er heeft een Koninkrijksboot tijdens de jaarlijkse Canal Pride in Amsterdam meegevaren 
met het thema ‘one kingdom - one love’. Voor het eerst heeft het Koninkrijk der Nederlanden zich 
gepresenteerd als één Koninkrijk tijdens de Commission on the Status of Women (CSW) in New 
York, maart 2015. Tijdens deze CSW zette ik met name in op de aanpak van geweld tegen 
vrouwen.  
 
Ik blijf mij ook multilateraal inzetten voor samenwerking gericht op verdere verankering van 
vrouwenrechten en rechten voor LHBTI’s. Zo heb ik afgelopen jaar samen met mijn collega van 
Aruba en hoge vertegenwoordigers van de Filipijnen, Argentinië en de Raad van Europa tijdens 
genoemde CSW aandacht gevraagd voor de aanpak van geweld tegen en discriminatie van LBT-
vrouwen. Eenzelfde initiatief heb ik genomen samen met Argentinië en Uruguay en Free Press 
Unlimited over het thema homovijandig pesten op school, tijdens de algemene UNESCO 
vergadering in Parijs in november 2015. 
 
                                                                                                                                                   
2006 met betrekking tot subsidiëring van maatschappelijke organisaties op het terrein van pleiten en 
beïnvloeden’, Stcrt. 2014, nr.13503. 
5
 Kamerstukken II 2015/16, Aanhangsel van de Handelingen 337 
6
 Kamerstukken II 2015/16, 30420, 229. De I in LHBTI verwijst naar mensen met een Intersekse-conditie. 
Internationaal wordt deze term steeds vaker toegevoegd aan de gangbare afkorting LHBT.  

