Verantwoordingsonderzoek AR 
 
Vraag 1 
Heeft de Algemene Rekenkamer ooit een rapport uitgebracht over sportbeleid? 
 
Antwoord: 1  
Ja, het laatste rapport was ‘Topsport in Nederland’ uit 2008. 
 
Vraag 2 
Kunt u nader duiden hoe de controle op rechtmatigheid van de besteding van de gelden voor de 
Wet maatschappelijke ondersteuning (Wmo) en de Jeugdwet verbeterd kan worden? 
 
Antwoord 2:  
De controle op de rechtmatigheid van de besteding van de gelden voor de Wet maatschappelijke 
ondersteuning (Wmo 2015) en de Jeugdwet kunnen door gemeenten verbeterd worden door in de 
contractering duidelijke en reële afspraken te maken met de aanbieders van ondersteuning en 
jeugdhulp over de wijze waarop zij zich moeten verantwoorden. Hiervoor zijn tal van handreikingen 
beschikbaar die ontwikkeld zijn door i-sociaal domein (ISD), de werkorganisatie van de VNG en de 
branches van zorgaanbieders in overleg met ondermeer de Koninklijke Nederlandse 
Beroepsorganisatie van Accountants (NBA). 
Daarnaast stimuleer ik gemeenten en aanbieders om zoveel mogelijk gebruik te maken van de 
beschikbare infrastructuur voor de informatie-uitwisseling, zoals het standaardberichtenverkeer 
iWmo en iJw. 
 
Vraag 3 
Welke mogelijkheden ziet u om in de komende jaren het zicht op de besteding van zorggeld te 
vergroten om zo een juist oordeel te kunnen vellen? 
 
Antwoord 3:  
Een van de speerpunten van mijn beleid is het verbeteren van de informatievoorziening over de 
zorguitgaven. Ik heb hierover diverse keren aan de Tweede Kamer gerapporteerd, laatstelijk op 30 
juni 2015 (TK 32620, nr. 160). Concrete acties van de afgelopen jaren zijn bijvoorbeeld het 
verkorten van de maximale doorlooptijd van de DBC’s in de medisch-specialistische zorg tot 120 
dagen, het verzamelen van contracteringsinformatie en de toegang tot de declaratiegegevens van 
de zorgverzekeraars via Zorgprisma van Vektis. Diverse andere acties lopen nog, zoals het overleg 
met het veld over snel en correct declareren in de medisch-specialistische zorg en in de curatieve 
GGZ. Daarnaast ben ik samen met de ZBO’s bezig om de onderlinge informatievoorziening op een 
meer efficiëntie wijze vorm te geven. Er zijn dus nogal wat acties ingezet op dit gebied, die vaak 
enige tijd nemen voordat het effect in volle omvang gerealiseerd is.  
 
Naar aanleiding van een vraag van de Tweede Kamer heb ik onlangs de onafhankelijke externe 
commissie Transparantie en Tijdigheid ingesteld. De commissie is samengesteld uit mensen vanuit 
verschillende deskundigheden van wie we verschillende (nieuwe) invalshoeken verwachten. Ik heb 
de commissie gevraagd mij vóór 1 mei 2017 te rapporteren over mogelijke concrete acties die ik 
verder nog kan inzetten om de informatie over de zorguitgaven te versnellen en te verbeteren.  
Hiermee verwacht ik dat in de komende jaren het zicht op de zorguitgaven steeds beter wordt, 
waardoor verdere verbeteringen in de verantwoording over de zorguitgaven mogelijk worden en 
het beter mogelijk wordt adequaat in te spelen op de ontwikkelingen in de zorg en de 
zorguitgaven. 
 
Vraag 4 
Op welke manieren wilt u in de komende jaren de doelmatigheid en het inzicht van de zorg 
versterken? 
 
Antwoord 4:  
Zie het antwoord op vraag 3. 
 

Antwoord 9:  
Nee. De hervormingen in de langdurige zorg, maatschappelijke ondersteuning en de jeugdhulp 
hebben als doel om zorg en ondersteuning op maat te kunnen bieden voor mensen die dit nodig 
hebben. Hoewel deze transitie al een eind op streek is, is deze nog niet afgerond. Gemeenten 
hebben zich bij de inkoop voor 2015, terecht gericht op de continuïteit van zorg en ondersteuning. 
Het inregelen van administratieve processen heeft minder aandacht gehad. Dit heeft tot een aantal 
knelpunten geleid, zoals de diversiteit aan productcodes en knelpunten rondom de rechtmatigheid 
van de uitgaven. Om deze knelpunten op te lossen is de werkagenda ‘Administratie en ICT’ 
opgesteld door de VNG en de branches voor zorgaanbieders.  
 
Vraag 10 
Er is 362 miljoen euro minder uitgegeven, dus extra bezuinigd bovenop de bezuiniging. Is dit het 
gevolg van de organisatorische chaos? 
 
Antwoord 10:  
Aan de veronderstelde onderuitputting die gesignaleerd wordt, zowel op basis van het onderzoek 
dat recent in Binnenlands Bestuur gepubliceerd is als op basis van de uitkomsten van de overall 
monitor sociaal domein die op verantwoordingsdag aan de Tweede Kamer is gestuurd, kunnen 
momenteel nog weinig conclusies worden verbonden. Het zijn ten eerste voorlopige realisatiecijfers 
van het eerste jaar 2015. De uitgaven van gemeenten moeten zich de komende jaren nog 
uitkristalliseren en gemeenten ramen thans behoedzaam en budgetneutraal, ofwel gemeenten 
veronderstellen maximaal uit te geven wat gemeenten ontvangen. Onderuitputting houdt 
daarnaast ook niet per definitie in dat de middelen voor ondersteuning en jeugdhulp aan andere 
doeleinden wordt besteed. Het is bekend dat gemeenten ‘onderuitputting’ reserveren voor 
toekomstige kosten. 
 
Vraag 11 
Op welke wijze gaat u er zorg voor dragen dat alle betrokken partijen bij het trekkingsrecht pgb in 
hun verantwoording transparant gaan maken waar er zaken fout gelopen? 
 
Antwoord 11:  
Samen met de minister van Binnenlandse zaken heb ik met de VNG, gemeenten, aanbieders en 
hun accountants afgesproken dat de pgb-betalingen via reguliere weg meegenomen zullen worden 
in hun verantwoordingen aan de gemeenteraad, opdat de rechtmatigheid en getrouwheid van de 
pgb-betalingen in deze verantwoordingen toegelicht wordt. In een eerder stadium is gesproken 
over het aanpassen van regelgeving om de pgb-bestedingen buiten de verantwoordingen te 
houden. Vanwege het belang van een transparante verantwoording is daar echter niet voor 
gekozen. De minister van BZK heeft de Tweede Kamer hierover in februari 2016 geïnformeerd.  
Recent heb ik soortgelijke afspraken gemaakt met de ZN, de NZa en het Zorginstituut Nederland 
over de pgb-betalingen Wlz.  
 
Vraag 12 
Hoe kunnen knelpunten die ontstaan zijn als gevolg van veelheid en diversiteit in de contracten 
tussen gemeenten en zorgaanbieders rondom het trekkingsrecht pgb worden opgelost? 
 
Antwoord 12:  
In het pgb Trekkingsrecht worden geen contracten tussen gemeenten en zorgaanbieders gesloten, 
maar stellen de budgethouder en de zorgverlener een zorgovereenkomst op. De SVB heeft hiervoor 
modelovereenkomsten beschikbaar gesteld. 
 
Vraag 13 
Kunt u aangeven waarom de problemen bij de verantwoording van de curatieve zorg nog niet zijn 
opgelost? 
 
  

Antwoord 15:  
Op 3 mei 2016 heb ik de Tweede Kamer geïnformeerd over het feit dat ik instellingen die actief zijn 
in de geneeskundige ggz nog eenmaal generiek uitstel verleen voor het deponeren van de 
jaarrekening. Het gaat hier om uitstel voor het deponeren van de jaarrekening 2015 tot  
1 december 2016 (TK 34300-XVI, nr. 160). 
 
1
Waar nodig heeft de Nederlandse Zorgautoriteit regelgeving verhelderd of aangepast. Ook werken 
zorgverzekeraars, ZN en GGZ Nederland aan een uniformering van controle- en 
verantwoordingseisen die vanuit zorgverzekeraars worden gesteld. Bij de controles over 2013 
hebben zorgverzekeraars voor het eerst al met zo’n gezamenlijke controleaanpak gewerkt. Dit 
gebeurde conform een door ZN en GGZ Nederland gezamenlijk bestuurlijk vastgesteld controleplan 
(het “Controleplan Onderzoek controles CGGZ 2013”; zie Kamerbrief TK 25424, nr. 277). Signalen 
uit het veld wijzen erop dat dit nog niet tot de gewenste daling van de ervaren administratieve 
lastendruk heeft geleid. De leerervaringen die hiermee zijn opgedaan worden daarom meegenomen 
bij het opstellen van dergelijke controleplannen voor latere jaren.  
 
ZN en GGZ Nederland hebben in een bestuurlijk overleg (d.d. 13 april 2016) afgesproken om vóór 
2017 de controleplannen (met de controlepunten en -normen) voor de jaren 2014, 2015, 2016 en 
2017 vast te stellen. Partijen willen hiermee ook stappen naar, wat zij noemen “horizontaal 
toezicht” mogelijk maken, om zo de administratieve lasten van de controle en verantwoording in 
het verkeer tussen zorgverzekeraar en zorgaanbieder te verlagen. 
 
Vraag 16 
Hoe zorgt u er voor dat de nieuwe bekostiging van wijkverpleging qua administratie zo naadloos 
mogelijk aansluit op de huidige praktijk en registratiesystemen die wijkverpleegkundigen nu al 
dagelijks gebruiken? Zet u hierbij in op een verlaging van de administratieve lasten voor 
wijkverpleegkundigen of bent u tevreden als deze lasten constant blijven na invoering van de 
nieuwe bekostiging? 
 
Antwoord 16:  
Een belangrijk uitgangspunt bij de ontwikkeling van de nieuwe bekostiging is dat deze niet moet 
leiden tot administratieve lasten voor de wijkverpleegkundige. Het doel is juist dat de 
administratieve lasten worden verlaagd. Dit zou bereikt kunnen worden door bijvoorbeeld gebruik 
te maken van gegevens die de wijkverpleegkundige sowieso behoort vast te leggen vanuit haar 
professionele rol. Gedurende het proces zal ik dit uitgangspunt scherp in de gaten houden. 
 
Vraag 17 
In hoeverre heeft het 'nieuwe werken' van wijkverpleegkundigen bijgedragen aan het opvangen 
van de taakstelling en in hoeverre heeft dit 'nieuwe werken' aantoonbaar geleid tot een hogere 
kwaliteit van de wijkverpleging? 
 
Antwoord 17:  
Vanaf 1 januari 2015 is de wijkverpleegkundige zelf weer verantwoordelijk voor de indicatiestelling. 
Meer dan voorheen is de indicatiestelling gericht op eigen regie en zelfredzaamheid van cliënten en 
hun netwerk. Er wordt gekeken naar wat de cliënt zelf nog kan, wat het netwerk kan en wat de 
wijkverpleegkundige kan doen. Dit heeft er mede toe geleid dat de taakstelling voor het overgrote 
deel is behaald.  
 
De kwaliteit van de wijkverpleging wordt meegenomen in de evaluatie van de wijkverpleging die 
het SCP aan het uitvoeren is in opdracht van het ministerie van VWS. Het SCP rapporteert hierover 
eind 2017, begin 2018. 
 
Vraag 18 
Welke nieuwe problemen kunnen exact ontstaan in 2016 met de verantwoording over de uitgaven 
door Rijk, gemeenten en zorgaanbieders? 
 
                                                
1
 NZa, circulaire CI/14/55c en CI/16/5c 

 
Vraag 22 
Gaat u de aanbeveling van de Algemene Rekenkamer overnemen die wijst op het standaardiseren 
en uniformeren van gegevens in de Wmo? 
 
Antwoord 22:  
Voor de uitvoering van de motie Van der Staaij/Bruins Slot (TK 34300 XVI, nr.77), laat ik 
onderzoek doen naar de vraag hoe we er voor kunnen zorgen dat de door de hervorming 
langdurige zorg toegenomen administratieve lasten in de inkoop-, kwaliteits-, facturatie- en 
verantwoordingseisen kunnen laten afnemen. Daarbij vraag ik ook om met voorstellen te komen 
zodat zorgverzekeraars, zorgkantoren, gemeenten, zorgaanbieders en ketenpartners (CIZ, CAK, 
CBS, SVB, NZa) deze voorwaarden kunnen standaardiseren. Naar verwachting zal dit onderzoek in 
het najaar worden afgerond.  
 
De VNG en de branches van zorgaanbieders werken in het programma i-sociaal domein (ISD) 
samen om de administratieve lastendruk te verminderen. De producten die de werkorganisatie  
i-sociaal domein hiervoor ontwikkelt faciliteren gemeenten en zorgaanbieders bij de verdere 
standaardisering en uniformering. Ik vertrouw er op dat middels het programma i-sociaal domein 
het gebruik van producten kan worden verheven tot een “veldnorm” voor gemeenten en 
zorgaanbieders en zo de ervaren regeldruk bij gemeenten en aanbieders aanzienlijk wordt 
verminderd, zonder dat dit inbreuk doet op de beleidsvrijheid van gemeenten. Voorts wil ik u 
wijzen op mijn brief die ik u op korte termijn zal doen toekomen over de aanpak van 
administratieve lasten. 
 
Vraag 23 
De Algemene Rekenkamer noemt het streven om per 2017 een nieuw bekostigingssysteem voor de 
wijkverpleging in te voeren 'ambitieus' gezien de evaluatie van de wijkverpleging in 2018. Is het in 
dit licht niet verstandig de geplande evaluatie naar voren te halen? 
 
Antwoord 23: 
De evaluatie van de wijkverpleging is onderdeel van de evaluatie hervorming langdurige zorg die 
het SCP in opdracht van het ministerie van VWS uitvoert. Het doel van de evaluatie is om trends te 
schetsen, om te bepalen of de wijkverpleging zich in de beoogde richting ontwikkelt. Om de 
wijkverpleging te kunnen evalueren, verzamelt het SCP informatie over de verschillende 
beleidsdoelen. De belangrijkste vier doelen zijn:  
(1) mensen zo lang mogelijk thuis helpen;  
(2) medisch en sociaal domein verbinden; 
(3) kosten beheersen; 
(4) kwaliteit verhogen.  
 
De evaluatie en het invoeren van een de nieuwe bekostiging kan voor een groot deel los van elkaar 
worden gezien. De bekostiging is namelijk slechts een van de factoren die mogelijk kan bijdrage 
aan het behalen van de beleidsdoelen. Het SCP doet een breed onderzoek naar alle factoren die 
mogelijk van invloed zijn op het behalen van de beleidsdoelen. Het SCP is reeds gestart met de 
evaluatie omdat de doorlooptijd iets meer dan een jaar is. Eind 2017, begin 2018 worden de 
resultaten verwacht. Over het invoeren van de nieuwe bekostiging van de wijkverpleging en het 
moment daarvan, informeer ik uw Kamer separaat. 
 
Vraag 24 
Kunnen de bezuinigingsplannen voor het Centrum Indicatiestelling Zorg (CIZ) nader geduid worden 
in het licht van de huidige aandacht voor kwaliteit van dienstverlening bij het CIZ? 
 
Antwoord 24:  
De Rekenkamer heeft geconstateerd dat de initiële bezuinigingsplannen voor het CIZ door (de 
voorbereiding van) de per januari 2015 ingevoerde hervorming van de langdurige zorg (waarbij de 
langdurige zorg van de AWBZ naar vier wetten is overgegaan) snel op de achtergrond zijn geraakt. 
De hervorming heeft vanwege een lager aantal indicatieverzoeken evengoed voor het CIZ een 
lager budget en een aanzienlijke reductie van het aantal personeelsleden met zich meegebracht.  

 
Antwoord 27:  
Zie het antwoord op vraag 25. 
 
Vraag 28 
Wat is de reden van de toename in het aantal Fte's werkzaam bij het ministerie van VWS in 2015 
ten opzichte van 2014  
 
Antwoord 28:  
Er zijn bij VWS verschillende bewegingen gaande die het aantal fte’s beïnvloeden. Afgelopen jaren 
is intensief gestuurd op vermindering van bedrijfsvoeringstaken als gevolg van de 
Hervormingsagenda Rijksdienst en het programma Herinrichting Governance Bedrijfsvoering Rijk. 
Dit heeft geresulteerd in een afname in fte’s. Aan de andere kant was er als gevolg van politieke 
wensen en nieuw beleid een opdruk in taken in het primair proces.  
 
Dit uit zich met name bij de volgende (concern)onderdelen: 
 
- Directoraat Generaal Langdurige zorg: De decentralisatie van taken als gevolg van de 
decentralisatie Wmo vergt extra tijdelijke capaciteit. 
- RIVM: De RIVM opdrachtenportefeuille is toegenomen in relatie tot de huidige prioriteiten in 
public health. Dit omvat vaccinatiezorg, bestrijding van antibioticaresistentie en de verbinding 
tussen public health en curatieve zorg. Er is een CIO office opgericht en een Shared Service 
Organisatie (Campus) gecreëerd met overname van medewerkers van het KNMI (I&M). 
Daarnaast is er meer aandacht voor promovendi en opleidingsplaatsen. 
- IGZ: Met het Regeer- en Gedoogakkoord uit 2010 van het kabinet Rutte I heeft de IGZ 
structureel extra middelen ontvangen vanaf 2012, die worden ingezet voor het aantrekken van 
extra fte. Daarnaast zijn er extra middelen beschikbaar gekomen met het amendement 
Mulder/Bouwmeester voor het actieplan EU-commissaris Dalli en de uitvoering van de 
aanbevelingen uit het rapport Steenhoven/Sorgdrager voor verbetering van de 
werkwijze/organisatie van de IGZ. 
- CIBG: Het CIBG ontwikkelt zich binnen de rijksoverheid tot de registerautoriteit op het gebied 
van registers voor (gewaarmerkte) identiteiten. De dienstverlening is de afgelopen jaren 
uitgebreid (bijvoorbeeld met het lerarenregister en de wet normering topinkomens (WNT). 
- aCBG: Het aCBG is gereorganiseerd. Hierbij is rekening gehouden met de ontwikkelingen op 
het gebied van de voorlichting en communicatie, de verdergaande internationalisering op het 
wetenschappelijk advies gebied, registratiewerk en geneesmiddelenbewaking alsook met het 
vergroten van de efficiëntie en effectiviteit van de organisatie. 
-  Verder zijn de maatregelen uit de TK-brief «Kwaliteit loont in de zorg» (TK 31 765, nr. 116) 
gepaard gegaan met een intensivering bij verschillende onderdelen binnen het ministerie.  
 
Vraag 29 
Per wanneer kunnen bij de uitbetalingen van alle pgb's de noodzakelijke controles worden 
uitgevoerd? 
 
Antwoord 29:  
Mijn brief van 7 juni 2016 bevat het voornemen om de normale controles op zorgovereenkomsten 
vanaf 1 augustus uit te voeren en voor declaraties vanaf 1 september, met een gewenningsperiode 
van 1 maand. Deze gewenningsperiode houdt in dat de SVB eventuele onvolledige declaraties in 
september blijft verwerken en uitbetalen en de budgethouder zal wijzen op de onvolkomenheden.  
 
Vraag 30 
Bij welk percentage van de uitbetalingen van pgb's worden de noodzakelijke controles op dit 
moment (mei 2016) uitgevoerd? Kan hiervan per maand voor het afgelopen jaar een overzicht 
worden opgesteld? 
 
  

gedelegeerd opdrachtgever richting de SVB. De eigenaar van de SVB dringt daarom aan op tijdige 
besluitvorming. 
  
Vraag 34 
Wat zijn de gevolgen voor de gemeenten nu de SVB waarschijnlijk geen zekerheid kan geven over 
de rechtmatigheid van de pgb-betalingen? 
 
Antwoord 34:  
De verantwoording en controleverklaring van de SVB over de pgb Wmo en Jeugdwet uitgaven is 
nog niet afgegeven. De verwachting is dat deze verklaring begin juni wordt afgegeven.  
Net als bij de pgb-Wlz uitgaven zal een deel van de uitbetalingen in het gemeentelijke domein 
onrechtmatig zijn. De accountant van de gemeente kan, ook in relatie tot andere onzekerheden 
binnen de gemeenten m.b.t. de pgb’s tot het oordeel komen dat de pgb-post in de jaarrekening 
van de betreffende gemeente onzeker is. Afhankelijk van de omvang van het pgb-budget heeft dat 
zijn gevolg voor het oordeel van de accountant.  
 
Vraag 35 
Wanneer geeft de Auditdienst SVB een verklaring over de pgb-betalingen? 
 
Antwoord 35:  
De verklaring van de SVB over de pgb Wmo- en Jeugdwet-betalingen wordt begin juni verwacht. 
Het is nog niet bekend wanneer de verklaring over de pgb-Zvw-betalingen verwacht wordt. 
 
Vraag 36 
Wanneer verschijnen de resultaten van het onderzoek van het ministerie van VWS, de NZa en het 
Zorginstituut naar het feit dat als de rechtmatigheid van de pgb-uitgaven niet kunnen worden 
vastgesteld, deze niet ten laste mogen worden gebracht van het Fonds Langdurige Zorg? 
 
Antwoord 36:  
In recente gesprekken met de NZa en het Zorginstituut Nederland is gebleken dat deze pgb-
uitgaven wel ten laste van het Wlz-fonds gebracht kunnen worden. Het is daarbij wel essentieel dat 
de context en omstandigheden waaronder deze betalingen plaatsvonden helder zijn, waardoor 
duidelijk is waarom de rechtmatigheid niet kan worden vastgesteld. ZN is hierover door mij op de 
hoogte gesteld.  
 
Vraag 37 
Wanneer wordt duidelijk hoe hoog de overschrijdingen zijn van de pgb-betalingen en bij wie de 
rekening komt te liggen? Hoe wordt dit vastgesteld? 
 
Antwoord 37:  
Eind april 2016 bestuurlijk met de VNG overeen is gekomen dat indien sprake is van 
overschrijdingen naar aanleiding van onrechtmatige pgb-betalingen, deze niet uitgezonderd 
worden van de afrekening door de SVB met gemeenten, en dat wordt afgezien van een vordering 
van deze mogelijke overschrijdingen door gemeenten op de SVB of VWS. Overigens verwacht ik 
geen overschrijdingen van deze budgetten. Zie ook de meicirculaire 2016 voor de bestuurlijke 
afspraken. 
 
Vraag 38 
Wat zijn de totale kosten die samenhangen met de problemen met het invoeren van het 
trekkingsrecht en het ontbreken van een goed ICT-systeem? 
 
Antwoord 38:  
De invoeringsproblemen kennen vele oorzaken. De extra kosten daartoe zijn niet goed uitsplitsbaar 
naar oorzaak. 
 
Vraag 39 
Op welke manier wilt u de opdrachtgeversrol ten aanzien van de SVB afbakenen? 
 

Vraag 44 
Kan worden aangegeven hoe groot u de kans acht dat alle gemeenten tijdig hun 
toekenningsbeschikkingen voor herindicaties van een pgb bij de SVB aanleveren, en welke risico's 
u hier ziet? 
 
Antwoord 44:  
Door mijn brief van 10 juni 2016 heb ik u, op basis van het voortgangsbericht van de 
ketenregisseur van 26 mei, reeds geïnformeerd over de laatste stand van zaken met betrekking tot 
het tijdig aanleveren van toekenningsbeschikkingen (tkb’s). De ketenregisseur geeft aan dat op 26 
mei jl. nog niet alle bij de SVB geregistreerde gemeentelijke budgetten die op 30 april jl. afliepen 
van een vervolgbudget zijn voorzien. De ketenregisseur heeft vooralsnog evenwel geen signalen 
ontvangen dat deze daling tot grote betaalrisico’s leidt. Omdat betalingsrisico’s bij individuele 
gevallen niet zijn uit te sluiten, zijn hiervoor maatregelen getroffen. Bij de SVB is extra capaciteit 
beschikbaar om tkb’s te verwerken en bij de SVB blijft het spoedkanaal open.  
 
Vraag 45 
Wanneer worden alle rechtmatigheidscontroles door de SVB met betrekking tot het trekkingsrecht 
weer aangezet en wat zijn daarvan de verwachte effecten? 
 
Antwoord 45: 
Mijn brief van 7 juni 2016 bevat het voornemen om de normale controles op zorgovereenkomsten 
en declaraties vanaf augustus, respectievelijk september uit te voeren, met een gewenningsperiode 
van 1 maand. Deze gewenningsperiode houdt in dat de SVB eventuele onvolledige declaraties in 
september blijft verwerken en uitbetalen en de budgethouder zal wijzen op de onvolkomenheden 
 
Vraag 46 
Hoeveel fraude dan wel oneigenlijk gebruik wordt naar verwachting extra opgespoord nadat de 
controles zijn aangezet? 
 
Antwoord 46:  
Het aanzetten van controles zal er voor zorgen dat onvolledige declaraties en zorgovereenkomsten 
niet meer in behandeling worden genomen. Hierdoor is de drempel voor misbruik en fraude hoger. 
Het is echter niet voorspelbaar hoeveel fraude of misbruik extra opgespoord of voorkomen wordt. 
 
Vraag 47 
Kunt u een inschatting geven hoeveel fraude dan wel oneigenlijk gebruik niet kon worden 
opgespoord als gevolg van de problemen met het trekkingsrecht in 2015? 
 
Antwoord 474:  
Ik beschik niet over deze informatie, omdat niet op te sporen fraude, per definitie, onzichtbaar is. 
Wel kan worden gesteld dat de drempel om te frauderen in het huidige stelsel (de Wlz) hoger is 
dan in het vorige stelsel (de AWBZ), omdat cliënten méér informatie moeten aanleveren bij de SVB 
alvorens tot betaling overgegaan wordt.  
 
Vraag 48 
Wat zijn de oorzaken van de budgetonderschrijding van gemeenten in het kader van de Wmo in 
2015? 
 
Antwoord 48:  
Zie het antwoord op vraag 10. 
 
Vraag 49 
Is er een relatie tussen de budgetonderschrijding op de Wmo in 2015 en de uitgaven in de Wlz 
over 2015? 
 
  

 
Antwoord 54:  
Wanneer gemeenten samenwerken bij de uitvoering van de Wmo 2015 en onvoldoende 
(uitvoerbare) afspraken maken kan dit leiden tot administratieve lasten bij de uitvoerders, die 
immers met verschillende voorwaarden en eisen geconfronteerd kunnen worden. Bovendien 
kunnen bij de verantwoording problemen rond de rechtmatigheid van de uitgaven ontstaan, juist 
door de verschillende eisen die gemeenten stellen. Hiertoe is het i-sociaal domein, ISD, ingesteld 
om gemeenten en aanbieders te ondersteunen bij standaardisering van de informatie-uitwisseling. 
 
Vraag 55 
Wat zijn de resultaten van het plan 'de financiële afrekening' waar gemeenten mee werken? 
 
Antwoord 55:  
Dat is nu nog niet bekend. De Colleges van B&W hebben nog tot 15 juli 2016 de tijd om 
verantwoording af te leggen aan de gemeenteraad en de jaarrekening aan de provincie aan te 
bieden. Overigens betreft het hier gedecentraliseerd beleid zodat deze informatie mij ook niet 
automatisch zal bereiken. 
 
Vraag 56 
Waarom zijn de contracten die gemeenten met zorgaanbieders hebben afgesloten niet 
gecontroleerd? Welke gemeenten betreft dit? 
 
Antwoord 56:  
Ik neem aan dat hier gedoeld wordt op de opmerking van de Algemene Rekenkamer dat bij ‘finale 
afrekening’ de eisen in de contracten niet gecontroleerd zijn, zodat geen zekerheid over de 
rechtmatigheid van de bestedingen bestaat. Laat ik voorop stellen dat bij ‘finale afrekening’ eerst 
wordt gekeken naar die bedragen waar aanbieders en gemeenten het over eens zijn. Over dat deel 
kan ook wel degelijk een rechtmatigheidsoordeel gegeven worden door de accountant. Dan rest 
een grijs gebied waarbij gemeente en aanbieder tot overeenstemming proberen te komen over wat 
aannemelijk is. Over dat deel kan dan geen rechtmatigheidsoordeel verkregen worden. Naarmate 
het grijze gebied kleiner is zal dus ook het deel van het budget waar geen zekerheid is over de 
rechtmatigheid kleiner zijn. Het is mij niet bekend welke gemeenten dit betreft. 
 
Vraag 57 
Bij welke gemeenten wordt verwacht dat zij geen goedkeurende controleverklaring zullen krijgen 
van de accountant? Wat gaat u hieraan doen? 
 
Antwoord 57:  
De jaarrekeningen worden nog opgesteld met als deadline 15 juli. Het is mij dus niet bekend bij 
welke gemeenten geen goedkeurende verklaring wordt verwacht. Het is aan de gemeenteraad om 
hier al dan niet consequenties aan te verbinden.  
 
Vraag 58 
Welke problemen met de verantwoording van gemeenten over hun zorguitgaven verwacht u in 
2016? 
 
Antwoord 58:  
Het is niet uit te sluiten dat ook over 2016 problemen bij de verantwoording over de zorguitgaven 
bij gemeenten kunnen ontstaan. Welke problemen dit zijn, is moeilijk op voorhand aan te geven. Ik 
verwacht echter dat de problemen qua omvang aanzienlijk beperkter zullen zijn dan in 2015. Zowel 
gemeenten als aanbieders hebben geleerd van de ervaringen bij het opstellen van de jaarrekening 
over 2015. Ook de verschillende handreikingen zoals die zijn en worden opgesteld door het 
programma i-sociaal domein (ISD) krijgen steeds meer bekendheid bij gemeenten en 
zorgaanbieders en worden steeds meer gebruikt. Ten aanzien van de verantwoording van de pgb-
betalingen verwijs ik naar het antwoord op vraag 7. 
 

daartoe uitgenodigd ook aan bij de overleggen van gemeenten zelf, zoals de overleggen van G32, 
G4 en het netwerk van Directeuren Sociaal Domein. De contacten vinden zowel plaats op ambtelijk 
als bestuurlijk niveau. 
 
Vraag 62 
In welke opzichten is de verantwoording van de ziekenhuisuitgaven verbeterd? Hoe zijn deze 
verbeteringen gerealiseerd? Waar zijn nog verbeteringen mogelijk? 
 
Antwoord 62:  
Voor de verantwoording 2014 en verder zijn en worden de lessen uit het jaarrekeningentraject 
2013 doorgetrokken. Hiertoe hebben veldpartijen gezamenlijk een convenant en een ‘handreiking 
rechtmatigheidcontroles’ opgesteld. Zoals de Rekenkamer in haar rapport opmerkt heeft de NZa in 
haar rapportage over de rechtmatige uitvoering Zorgverzekeringswet (2016) en in haar rapportage 
over de zelfonderzoeken een aantal verbetermogelijkheden benoemd. Enkele voorbeelden hiervan 
zijn: 
 
- Ziekenhuizen en zorgverzekeraars kunnen de rol van de accountant bij het zelfonderzoek 
uitbreiden. De accountant biedt nu geen zekerheid over de juistheid en volledigheid van de 
uitkomsten van het zelfonderzoek. 
- Zorgaanbieders moeten de kwaliteit van hun administratieve organisatie en interne beheer-
sing verbeteren. Hierdoor kunnen onrechtmatige declaraties worden voorkomen of tijdig 
worden gesignaleerd en gecorrigeerd.  
- Zorgverzekeraars moeten een duidelijke ‘audittrail’ hebben van hun werkzaamheden bij de 
controle van het zelfonderzoek, die door hun accountant gecontroleerd kan worden. 
 
Vraag 63 
Welke problemen bestaan er allemaal in de verantwoording van de uitgaven aan de 
wijkverpleging? Wat is de oorzaak van deze problemen? Sinds wanneer spelen deze problemen? 
Wat zijn de gevolgen van deze problemen? 
 
Antwoord 63: 
Het onderbrengen van wijkverpleging in de Zvw heeft – zoals elke grote verandering - 
transitievraagstukken met zich meegebracht, ook in de verantwoording. De Rekenkamer 
constateert terecht dat in de afgelopen jaren na grote beleidswijzigingen herhaaldelijk knelpunten 
ontstaan zijn in de verantwoording van de zorguitgaven, zoals we nu ook zien bij de 
wijkverpleging. Dit onderstreept wat mij betreft eens te meer dat fundamentele veranderingen in 
financierings- en/of bekostigingsstelsels diep ingrijpen in de processen van zorgaanbieders en 
verzekeraars en daarom vragen om een zorgvuldige implementatie met een sterke regierol van 
VWS. Daarom heb ik in maart 2014 met betrokken partijen werkafspraken gemaakt over de 
transitie. Het doel daarvan was om de veranderingen zo veel mogelijk voorspelbaar, beheersbaar 
en zorgvuldig te laten verlopen.  
 
In het kader van de Hervorming Langdurige Zorg (HLZ) zijn vanaf eind 2014 de consequenties met 
betrekking tot financiële rechtmatigheid onderzocht in meerdere werkgroepen, onder andere de 
Werkgroep Rechtmatigheid Zvw-Wlz. In deze werkgroep participeerden Zorgverzekeraars 
Nederland, Zorgaanbieders (rechtstreeks en vertegenwoordigd via Project iZA), NZa Cure en op 
uitnodiging Nza Handhaving & Toezicht. De werkgroep werd voorgezeten door VWS en stopte rond 
de zomer van 2015. Als vervolg daarop is vanaf die periode samen met Zorgverzekeraars 
Nederland, Coziek, zorgaanbieders en de NZa een analyse gemaakt van mogelijke knelpunten in de 
verantwoording die nog openstonden. 
VWS heeft ook dit overleg gefaciliteerd om knelpunten die opkwamen snel weg te nemen. Mede 
daardoor is er op de meeste punten voor iedereen een werkbare oplossing gevonden. Er zijn echter 
nog twee onderwerpen waarover nog overleg plaats vindt: zorgarrangementen en ‘planning is 
realisatie’.  
 
  

Antwoord 66:  
Ik heb geen overzicht beschikbaar van de accountantsverklaringen bij de jaarrekeningen van 
ziekenhuizen over het jaar 2014. De jaarrekeningen van ziekenhuizen zijn openbaar en te vinden 
op www.jaarverslagenzorg.nl 
 
Vraag 67 
Op welke wijze moet in de verantwoording van de wijkverpleging onderscheid gemaakt worden 
tussen verpleging en verzorging? Indien dit nog niet bekend is, wanneer komt hierover vanuit de 
NZa duidelijkheid? Wat gebeurt er als deze duidelijkheid er niet is voordat de zorgaanbieders hun 
jaarrekeningen moeten deponeren? 
 
Antwoord 67: 
Zie het antwoord op vraag 63.  
 
Vraag 68 
Op welke manier kan de zorgverzekeraar controleren of de zorg is geleverd op basis van het 
opgestelde zorgplan? Indien dit nog niet bekend is, wanneer komt hierover vanuit de NZa 
duidelijkheid? Wat gebeurt er als deze duidelijkheid er niet is voordat de zorgaanbieders hun 
jaarrekeningen moeten deponeren? 
 
Antwoord 68:  
Zie het antwoord op vraag 63. 
 
Vraag 69 
Welke problemen in de verantwoording van de wijkverpleging zullen in 2016 waarschijnlijk nog 
spelen? 
 
Antwoord 69:  
Zie het antwoord op vraag 63.  
 
Vraag 70 
Neemt u de aanbeveling van de Algemene Rekenkamer over om in het derde kwartaal van 2016 
een beslissing te nemen over de manier waarop er meer duidelijkheid komt in waar de BBAZ aan 
wordt besteed? 
 
Antwoord 70:  
Ja. De aanbeveling van de Algemene Rekenkamer komt overeen met de nu lopende acties en 
2
planning voor het ROBIJN-traject . 
 
Vraag 71 
Hoe verhoudt het voornemen om de wijkverpleging in 2018 te evalueren zich met het voornemen 
om per 2017 over te gaan op een nieuw bekostigingssysteem voor de wijkverpleging? 
 
Antwoord 71:  
Zie het antwoord op vraag 23.  
 
Vraag 72 
Hoeveel indicatieverzoeken heeft het CIZ in 2015 gehad? Hoeveel indicatieverzoeken had het CIZ 
voor 2015 verwacht? Hoeveel indicatieverzoeken zijn afgewezen? Hoeveel indicatieverzoeken zijn 
goedgekeurd? Hoeveel bezwaren zijn er ingediend en hoeveel zijn er gehonoreerd? 
 
 
  
                                                
2
 ROBIJN = RijksOverheidsBijdrage IJverig Nageplozen. Zie Postioneringsnota umc’s, 11 juli 2014, TK 33278, 
nr. 4 
 

toepassing van het nieuwe klantbedieningsconcept. Dit allemaal terwijl het reguliere werk, de 
(afhandeling van de) indicatiestelling voor de AWBZ, doorgang heeft gevonden. Aanvullend op de 
reguliere exploitatie is aan het CIZ voor deze activiteiten een bedrag van € 3,8 miljoen ter 
beschikking gesteld.  
 
Vraag 76 
Welke standaarden bestaan er om de totstandkoming van de beleidsinformatie op te beoordelen? 
Op welke wijze is er niet aan deze standaarden voldaan? 
 
Antwoord 76:  
De normen voor de totstandkoming van informatie over het gevoerde beleid en de bedrijfsvoering 
volgen uit de comptabele wet- en regelgeving. Overeenkomstig artikel 58, eerste lid, onder b, van 
de Comptabiliteitswet 2001 dient de in het departementale jaarverslag opgenomen informatie over 
het gevoerde beleid en de bedrijfsvoering op een deugdelijke wijze tot stand te komen. In de 
Regeling Rijksbegrotingvoorschriften 2016, onder paragraaf 3.2.4.3., bepaling 7, is aangegeven dat 
sprake is van een deugdelijke totstandkoming indien voldaan is aan de volgende eisen: 
 de verantwoordelijkheden en bevoegdheden zijn goed in het totstandkomingsproces zijn 
belegd;  
 het totstandkomingsproces is achteraf reconstrueerbaar;  
 de beleidsinformatie die als uitkomst van het totstandkomingsproces wordt opgeleverd is op 
volledige en juiste wijze in de begroting en in het jaarverslag opgenomen; 
 de onafhankelijkheid van de evaluatieonderzoeken en van de bedrijfsvoeringonderzoeken is 
geborgd. 
 
De Auditdienst Rijk (ADR) constateert in haar Samenvattend Auditrapport VWS 2015 dat de in het 
jaarverslag opgenomen informatie over het beleid en de bedrijfsvoering (de niet-financiële 
informatie) niet strijdig is met de in dit jaarverslag opgenomen financiële overzichten. Bovendien is 
de ADR ten aanzien van de totstandkoming van de informatie over prestatie-indicatoren en 
kengetallen van oordeel dat de informatie over beleid en bedrijfsvoering voldoet aan de daaraan te 
stellen eisen. Wat betreft de audittrail voor de totstandkoming van beleidsinformatie in het 
jaarverslag stelt de ADR echter vast dat deze in sommige gevallen moeilijk navolgbaar is.  
 
Medewerkers dienen voor de beleidsonderwerpen waarover verantwoording moet worden afgelegd, 
(jaarverslag-)dossiers bij te houden die de basis vormen voor een correcte audittrail. Deze dossiers 
laten een wisselend beeld zien, maar zijn volgens de ADR dus over het algemeen nog niet op orde. 
 
Voor de mededeling in de bedrijfsvoeringparagraaf van het jaarverslag van VWS over de 
deugdelijke totstandkoming van de beleidsinformatie in het jaarverslag, baseer ik mij op de 
bovenstaande bevindingen van de ADR.  
 
De specifieke bevindingen van de Algemene Rekenkamer (AR) bij de totstandkoming van de 
beleidsinformatie in het jaarverslag van VWS heeft de AR niet met mij gedeeld. Voor zover mij 
bekend baseert de AR haar oordeel over de totstandkoming van de beleidsinformatie volledig op de 
controlewerkzaamheden van de ADR.  
 
De AR concludeert dat de beleidsinformatie in het VWS Jaarverslag 2015 onvoldoende deugdelijk 
tot stand is gekomen en sluit daarbij aan bij de constateringen van de ADR op dit punt.  
 
Ik neem deze opmerkingen ter harte en voor de komende verantwoording zal ik in overleg met de 
ADR de mogelijkheden bezien om het vastleggen van de totstandkoming van de beleidsinformatie 
in de jaarverslagdossiers te verbeteren 
 
Vraag 77 
In welke mate hebben de beleidsdirecties onvoldoende invulling aan hun taak gegeven? 
 
Antwoord 77:  
Zie het antwoord op vraag 76. 
 

hernieuwde afspraken gekomen, wat heeft geleid tot een convenant tussen GGZ Nederland 
[1]
en Zorgverzekeraars Nederland (ZN) . 
 
Toen afgelopen najaar in een (zeer) laat stadium plots signalen kwamen vanuit 
branchepartijen, van nieuwe knelpunten bij de afwikkeling van de controles 2013, heeft 
VWS onmiddellijk een bestuurlijk overleg bijeen geroepen om de situatie te bespreken 
(eind november 2015). De voorzitter van de NZa heeft daarop een aantal 
vervolgoverleggen georganiseerd om zorgaanbieders en zorgverzekeraars op deze punten 
snel tot redelijke afspraken te laten komen. Toen hierbij duidelijk werd dat bij sommige 
punten de regelgeving zelf dergelijke afspraken in de weg stond, heb ik aan de NZa 
gevraagd om de betreffende regels met terugwerkende kracht en in afstemming met 
partijen aan te passen (TK 34300-XVI, nr. 153). De NZa heeft de regels (eind februari) 
aangepast en een aantal andere zaken in een circulaire verduidelijkt, wat de weg 
vrijmaakte voor een bestuurlijk akkoord tussen GGZ Nederland en ZN over de betreffende 
kwesties (TK 34300-XVI, nr. 158). Dit akkoord heeft echter niet kunnen voorkomen dat de 
afspraken tussen zorgverzekeraars, ZN en GGZ Nederland over de controles over 2014 en 
2015 zodanig zijn vertraagd dat opnieuw uitstel voor het deponeren van de jaarrekening 
nodig was. 
 
ZN en GGZ Nederland hebben in een bestuurlijk overleg medio april 2016 afgesproken om 
vóór 2017 de controleplannen (met de controlepunten en -normen) voor de jaren 2014, 
2015, 2016 en 2017 vast te stellen. Met deze bestuurlijke afspraken is concreet zicht op 
normalisering van de jaarrekeningencyclus. Daarmee ga ik ervan uit dat dit de laatste keer 
is dat er een reden is tot generiek uitstel. Met het door mij verleende uitstel voor het 
deponeren van de jaarrekening 2015, ondersteun ik de bestuurlijke afspraken en verleen 
daar mijn bijdrage aan. Ik benadruk daarbij dat het nu aan partijen is om indachtig de 
bestuurlijke afspraken de zaken nu voortvarend op te pakken. 
 
- De Rekenkamer zag in haar verantwoordingsonderzoek van vorig jaar ook een risico in het 
feit dat per 2015 ggz-aanbieders zich voor een deel van hun omzet ook moeten 
verantwoorden aan gemeenten. Om een goede verantwoording af te kunnen leggen, 
moeten gemeenten en zorgaanbieders over de juiste informatie beschikken en hier 
onderling goede afspraken over maken. In 2015 zijn hierbij knelpunten ontstaan, met 
name als gevolg van de veelheid en diversiteit van eisen in de contracten tussen 
gemeenten en zorgaanbieders.  
 
In 2015 zijn hier, mede onder regie van VWS, al acties op ondernomen. Zo heeft de 
Vereniging Nederlandse Gemeenten (VNG) in het voorjaar van 2015 de “modeloplegger 
rechtmatigheid WMO 2015 en Jeugdwet” gepubliceerd, met als doel te komen tot een 
grotere mate van standaardisering van de administratieve verantwoording. Echter de 
knelpunten zijn nog niet overal opgelost. 
 
In de aanbeveling over de verantwoording van taken binnen het domein van de Wmo 2015 
en de Jeugdwet, raadt de Algemene Rekenkamer (in haar verantwoordingsonderzoek van 
dit jaar) de ministers van BZK en VWS aan om in samenspraak met betrokken partijen tot 
oplossingen te komen. Beide ministeries voeren deze aanbeveling reeds uit door meerdere 
bijeenkomsten en door programma’s waarbij de partijen nader tot elkaar kunnen komen. 
Het ministerie van VWS is bij dit onderwerp betrokken door zelf initiatief te nemen dan wel 
door initiatief te steunen vanuit het veld. Zo is er het werkprogramma 
Informatievoorziening in het Sociaal Domein (ISD) bestaande uit partijen als de VNG en 
zorgaanbieders. Het ISD ontwerpt onder andere standaardcontracten die partijen kunnen 
gebruiken bij hun contractafspraken. Tevens wordt in verschillende bestuurlijke overleggen 
op het ministerie zelf en in het veld dit onderwerp regelmatig besproken. Het is aan de 
gemeenten en zorgaanbieders om nadere heldere afspraken met elkaar te maken. De 
verwachting is dan ook dat de uitdagingen voor wat betreft de verantwoording grotendeels 
                                                
[1]
 Het convenant “Finale afwikkeling 2008-2012 GGZ” 

Vraag 83 
Een ander voorbeeld is de vraag op welke manier de zorgverzekeraar kan controleren of de zorg is 
geleverd op basis van het opgestelde zorgplan. Bewijzen deze voorbeelden niet, dat de 
wijkverpleging niet thuis hoort in de zorgverzekeringswet? 
 
Antwoord 83:  
Zie het antwoord op vraag 63. 
 
Vraag 84 
Een voorbeeld van een onduidelijke verantwoordingseis is op welke manier in de verantwoording 
onderscheid moet worden gemaakt tussen verpleging en verzorging. Is dit niet op te lossen met 
één integraal tarief, zoals bijvoorbeeld de financiering van Buurtzorg? 
 
Antwoord 84:  
Zie het antwoord op vraag 63. 
 
Vraag 85 
In hoeverre verwacht u problemen met de goedkeuring van de jaarrekeningen van aanbieders van 
wijkverpleging? Hoe speelt u in op deze problemen en hoe borgt u de continuïteit van zorg aan 
patiënten? 
 
Antwoord 85: 
Zie het antwoord op vraag 63.  
 
Vraag 86 
Wat is de achterliggende oorzaak van de onduidelijke verantwoordingseisen bij de wijkverpleging in 
2015 waardoor problemen zijn ontstaan met de rechtmatigheid van de declaraties? Op welke 
manier wordt voorkomen dat dit in 2016 opnieuw zal plaatsvinden? 
 
Antwoord 86:  
Zie het antwoord op vraag 63.  
 
Vraag 87 
Op basis van welke criteria gaat u een beslissing nemen over de eventuele herverdeling van de 
BBAZ? 
 
Antwoord 87:  
4
Het is denkbaar dat de uitkomsten van het ROBIJN-project leiden tot een verschuiving van 
budgetten tussen de umc’s. De criteria voor de verdeling van de BBAZ worden gebaseerd op de 
labels zoals deze zijn ontwikkeld door de NFU en de NZa. De uitwerking van de criteria is één van 
de onderwerpen in het plan van aanpak over onder andere de toedelingsmethodiek, dat op dit 
moment nog in ontwikkeling is. Mijn streven is om in het derde kwartaal 2016 met de NFU en NZa 
te besluiten hoe dit verder vorm te geven.  
Daarnaast is in 2014 het TopZorg-programma gestart bij ZonMw, waarin wordt onderzocht in 
hoeverre de combinatie van specifieke vormen van zorg met voornamelijk klinisch 
wetenschappelijk onderzoek bij enkele niet-umc’s in aanmerking komt voor bijzondere financiering. 
Dit is uiteraard relevant voor de vraag of de beschikbaarheidbijdrage academische zorg ook op 
termijn uitsluitend ten goede blijft komen aan de umc’s en het NKI-AVL.  
De resultaten van ROBIJN kunnen evenals de resultaten van de evaluatie van het TopZorg-
programma beslisinformatie leveren voor de vraag of de BBAZ opengesteld moet worden voor 
andere partijen dan de umc’s. Na de eindevaluatie van TopZorg wordt naar verwachting in 2020 
bepaald wat er gebeurt met het financieren van topreferente zorg in niet-academische 
ziekenhuizen. 
 
                                                
4
 ROBIJN = RijksOverheidsBijdrage IJverig Nageplozen 

 
Antwoord 94:  
Zie het antwoord op vraag 76. 
 
Vraag 95  
Welke redenen liggen eraan ten grondslag dat de grootste zorgaanbieder op Caribisch Nederland 
niet wil meewerken aan de controles? Welke maatregelen worden genomen om dit in 2016 te 
voorkomen? 
 
Antwoord 95:  
De zorgaanbieder waar het hier om gaat is het ziekenhuis op Bonaire, Fundashon Mariadal (FM). 
Het is niet zo dat FM helemaal niet wil meewerken aan controles. FM heeft het 
Zorgverzekeringskantoor (ZVK) bijvoorbeeld toegestaan om met ondersteuning van zijn accountant 
een beperkte steekproef te doen over het jaar 2014 naar rechtmatigheid bij FM. FM heeft tot nu 
toe bij zijn jaarrekeningen ook goedkeurende verklaringen van zijn controlerende accountant 
gekregen. Daarbij dient wel te worden aangetekend dat de accountant van FM geen onderzoek 
doet naar en derhalve ook geen uitspraak doet over de rechtmatigheid van de uitgaven van FM. 
FM weigerde tot voor kort mee te werken aan controles zoals het ZVK, daartoe door VWS 
opgedragen, die wenst. Deze wijze van controleren voldoet aan de Nederlandse standaarden en 
regels en geeft duidelijk antwoord op de vraag of de uitgaven van de instelling binnen de 
zorgregelgeving passen. Waarom FM dat tot nu toe niet wilde is voor het ZVK en VWS niet 
duidelijk.  
 
Omdat er naast medewerking aan de door het ZVK gewenste controles nog meer geschilpunten 
bestonden over de inhoud van het aangeboden zorgcontract, is er begin 2016 een Mediation traject 
gestart. Deze recente Mediation tussen het ZVK en FM heeft wat de inhoud van de controles betreft 
een hoopgevend resultaat opgeleverd. Maar er is nog geen overeenstemming over het contract 
2016/2017 en daardoor is ook het controleprotocol dat daarbij hoort nog niet van kracht. Ook is er 
geen ondertekend contract over 2015. 
 
De Nederlandse Zorgautoriteit heeft geen bevoegdheden ten aanzien van de zorg of 
zorgaanbieders in Caribisch Nederland. De Nederlandse zorgregelgeving is niet van toepassing in 
Caribisch Nederland. Voor Caribisch Nederland is vanaf 1 januari 2011 eigen regelgeving van 
kracht geworden waarin geen rol voor de NZA is opgenomen. 
 
Vraag 96 
Wie is de grootste zorgaanbieder op Caribisch Nederland? Waarom werkt deze zorgaanbieder niet 
mee aan controles? Welke mogelijkheden heeft de Nederlandse Zorgautoriteit om in te grijpen? 
 
Antwoord 96: 
Zie het antwoord op vraag 95. 
 
Vraag 97 
Wat is uw opvatting over het oordeel van de Algemene Rekenkamer dat er in afgelopen jaren 
herhaaldelijk na grote beleidswijzigingen knelpunten zijn ontstaan in de verantwoording van de 
zorguitgaven zoals we nu ook zien bij de wijkverpleging? 
 
Antwoord 97:  
Zie het antwoord op vraag 63. 
 
Vraag 98 
Wat zijn de redenen dat u niet het advies van de Algemene Rekenkamer wilt opvolgen om de 
schadevergoeding voor het Erasmusziekenhuis toch te melden bij de Europese Commissie? 
 
  

