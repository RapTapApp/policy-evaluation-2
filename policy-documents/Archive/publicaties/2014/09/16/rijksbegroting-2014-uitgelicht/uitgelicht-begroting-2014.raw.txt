Rijksbegroting 2014 uitgelicht 
 
Hieronder vindt u per thema een selectie van de belangrijkste onderwerpen uit de 
Rijkbegroting van 2014. Binnen het thema Financiën komen de maatregelen uit het 
Belastingplan 2014. 
 Bereikbaarheid en vervoer  Onderwijs en cultuur 
 Binnenlandse Zaken  Ondernemerschap en innovatie 
 Buitenlandse Zaken  Rijksdienst 
 Defensie  Veiligheid en justitie 
 Energie en telecommunicatie  Veiligheid in het verkeer 
 Financiën  Werk en inkomen 
 Leefbaarheid  Wonen 
 Natuur, landbouw en visserij  Zorg 
 
Bereikbaarheid en vervoer 
Spaghetti aan sporen bij Utrecht ontward  
Utrecht Centraal is het drukste station van Nederland. Wie van bovenaf naar het station 
kijkt, ziet een spaghetti van sporen. Het ontwarren van deze spaghetti zorgt voor: 
 betere doorstroming; 
 minder storingen; 
 ruimte voor meer treinen. 
Door de aanpassingen kunnen reizigers tussen Amsterdam en Eindhoven en tussen Schiphol 
en Nijmegen straks vaker een trein pakken. Ook neemt de betrouwbaarheid op deze 
verbindingen toe. Het kabinet heeft hiervoor € 270 miljoen uitgetrokken.  
Toekomstbestendig spoorverkeer  
Het kabinet gaat verder met de voorbereidingen om het systeem voor de besturing en 
beveiliging op het spoor te vervangen. Het huidige systeem wordt vervangen door het 
European Rail Traffic Management System (ERTMS). Door ERTMS:  
 Wordt een bijdrage geleverd aan het opvangen van de verwachte groei van het treinverkeer. 

Ingebruikname Tweede Maasvlakte  
Dit jaar heeft het eerste schip aangelegd aan de kade van de Tweede Maasvlakte. Daarmee 
is een nieuw stukje Nederland in gebruik genomen. Vanaf 2014 gaan de eerste terminals 
open. De komst van de Tweede Maasvlakte levert uiteindelijk 6.000 directe nieuwe 
werkplaatsen op. 
Binnenlandse Zaken 
Nieuwe taken voor gemeenten  
Gemeenten krijgen er de komende jaren belangrijke taken bij: zorg bieden aan langdurig 
zieken of ouderen, hulp bij het vinden van werk (of een uitkering verstrekken) en de 
jeugdzorg. Gemeenten moeten die nieuwe taken goed aankunnen. Zij kunnen daarvoor met 
elkaar samenwerken of fuseren. Het Rijk biedt hen financieel en organisatorisch maximale 
vrijheid hun nieuwe taken uit te voeren.  
Overheid waardeert initiatieven  
Als mensen in hun eigen wijk of stad een initiatief hebben, zal de overheid dat zo veel 
mogelijk ondersteunen. Onnodige regels moeten dan geen hindernis vormen. 
Minder regels  
De komende 4 jaar schrapt het kabinet onnodige regels en versoepelt het wettelijke 
verplichtingen. Hierdoor besparen burgers, bedrijven en mensen die in de publieke sector 
werken samen € 2,5 miljard in de periode tot en met 2016. Daarnaast leveren minder regels 
ook meer gemak op. 
Digitaal zaken doen met de overheid  
Vanaf 2017 kan iedereen zijn zaken met de overheid digitaal regelen. Iedereen krijgt 
daarvoor een berichtenbox voor elektronische post van de overheid. Het huidige DigiD, om 
veilig contact met de overheid te leggen, werkt met een wachtwoord of een sms-code. Het 
kabinet komt met een voorstel voor een zwaardere beveiliging (met een aparte DigiD-kaart). 
Versterking van de democratie  
Nederlanders kunnen bij verkiezingen gemakkelijker vanuit het buitenland stemmen. Ook 
komt er een onderzoek naar betrouwbare stemcomputers. Verder gaat de wet over 
financiering van politieke partijen ook gelden voor lokale partijen (onder meer 
openbaarmaking van partijgiften). Het aantal provinciebestuurders gaat omlaag. 

Het kabinet stelt in 2014 € 10 miljoen beschikbaar voor de internationalisering van het MKB. 
En er wordt versneld een nieuwe ronde van € 40 miljoen beschikbaar gesteld voor publiek-
private partnerschappen op het gebied van duurzaam ondernemen en voedselzekerheid. 
4 speerpunten binnen ontwikkelingssamenwerking  
Binnen ontwikkelingssamenwerking legt het kabinet de focus op 4 speerpunten:  
 voedselzekerheid; 
 water; 
 veiligheid; 
 seksuele en reproductieve gezondheid en rechten (SRGR). 
Hiervoor wordt in 2014 € 1,3 miljard ter beschikking gesteld. Uitgaven op overige 
beleidsterreinen verlaagd het kabinet. Om invulling te geven aan de bezuinigingen die in het 
Regeerakkoord zijn vastgelegd. 
Dutch Good Growth Fund  
In 2014 wordt het Dutch Good Growth Fund operationeel. Met dit nieuwe revolverende 
fonds worden ontwikkelingsrelevante investeringen in (en handel met) lage- en 
middeninkomenslanden bevorderd. De focus ligt op het midden- en kleinbedrijf (MKB), ter 
plekke en in Nederland. Op de begroting van BHOS maakt het kabinet hiervoor de volgende 
middelen vrij: in 2014 € 100 miljoen, in 2015 € 100 miljoen, in 2016 € 250 miljoen en in 2017 
€ 300 miljoen. 
Budget voor Internationale Veiligheid (BIV)  
Het nieuwe budget voor internationale veiligheid (BIV) geeft invulling aan een geïntegreerd 
vrede- en veiligheidsbeleid voor ontwikkelingslanden (3D-benadering). Hiervoor stelt het 
kabinet jaarlijks € 250 miljoen ter beschikking. Hiermee worden onder meer 
crisisbeheersingsoperaties gefinancierd.  
Defensie 
Investeren in vrijheid, veiligheid en welvaart  
De veiligheidssituatie in de wereld vraagt om een krachtige en internationaal inpasbare 
krijgsmacht. Om de taken goed en veilig te kunnen te vervullen investeert Defensie in 2014 
circa € 1,5 miljard in moderne systemen. Dit bedrag wordt geïnvesteerd in materieel en in 
technologieontwikkeling. Samen met industrie en kennisinstituten. Defensie is geen luxe 
maar een fundamentele investering in onze vrijheid, veiligheid en welvaart.  
 

Langere beslistermijn bij aanvraag voorschot toeslag  
Op dit moment geldt voor de verlening van een voorschot bij een aanvraag voor een toeslag 
een beslistermijn van 8 weken na indiening van de aanvraag. Gevallen met een verhoogd 
risico op fraude wil de Belastingdienst extra kunnen controleren. Het kabinet wil hiervoor de 
beslistermijn verlengen naar 13 weken. Met de mogelijkheid om de termijn nog eens met 
maximaal 13 weken te verlengen. Voor de gevallen waarbij er geen verhoogd frauderisico is, 
zal de gebruikelijke beslistermijn blijven gelden. 
Geen voorschot bij onvoldoende gegevens over de aanvrager  
Het kabinet wil dat aanvragen van personen over wie onvoldoende informatie beschikbaar is 
bij de (inspecteur van de) Belastingdienst, in beginsel niet in aanmerking komen voor een 
voorschot op de toeslag. Gaat de aanvrager daarna naar de toeslagenbalie van het 
belastingkantoor met gegevens waaruit blijkt dat hij recht op toeslag heeft? Dan komt de 
aanvrager weer in aanmerking voor een voorschot. De maatregel geldt niet voor de 
aanvraag van zorgtoeslag door jongeren die 18 jaar worden.  
Opschorting van uitbetaling bij twijfel over adres  
Is er onduidelijkheid over iemands woon- en verblijfplaats? Het voorstel is dan de 
Belastingdienst de bevoegdheid te geven om betalingen van voorlopige teruggaven en 
voorschotten op toeslagen te kunnen stoppen. Dit geldt ook voor teruggaven bij definitieve 
aanslagen of toekenningen. Meldt de betrokkene zich en geeft hij de juiste adresgegevens? 
Dan worden de gestalde termijnen uitbetaald en de reguliere betaling hervat. Deze 
maatregel moet voorkomen dat de Belastingdienst geld ten onrechte uitbetaalt en niet meer 
kan terughalen. 
Eén bankrekeningmaatregel 
Vanaf 1 december 2013 is het verplicht 1 bankrekeningnummer te gebruiken voor 
uitbetaling van toeslagen, teruggaaf van inkomstenbelasting en omzetbelasting. Zo is het 
niet meer mogelijk dat iemand die misbruik maakt van identiteitsgegevens onterecht toeslag 
ontvangt van een ander op zijn eigen bankrekening. Een uitzondering geldt voor 
kinderopvangtoeslag voor kinderopvanginstellingen die een convenant hebben afgesloten 
met de Belastingdienst. Er wordt ook een uitzondering voorgesteld voor personen in de 
schuldhulpverlening, waarbij het budgetbeheer verloopt via een bankrekening die op naam 
staat van de bewindvoerder die voldoet aan de nadere voorwaarden. 
Opzettelijk niet betalen aangiftebelasting  
Op dit moment kan een belastingplichtige die de aangiftebelasting wel correct aangeeft, 
maar niet betaalt, niet worden vervolgd voor belastingfraude. Dit gaat met ingang van 1 
januari 2014 veranderen. De sanctie is een gevangenisstraf van ten hoogste 6 jaar of een 
geldboete van € 78.000. Of, indien het belastingbedrag hoger is, dan eenmalig maximaal het 
bedrag van de te weinig betaalde belasting.  

Motorrijtuigenbelasting voor Oldtimers  
Vanaf 1 januari 2014 zijn alle motorrijtuigen van 40 jaar en ouder vrijgesteld van 
motorrijtuigenbelasting (MRB). 
Daarnaast komt er een overgangsregeling voor personen- en bestelauto’s die rijden op 
benzine, motorfietsen, bussen en vrachtauto’s, die op 1 januari 2014 26 jaar of ouder zijn 
maar nog geen 40 jaar. Deze voertuigen komen volgens de overgangsregeling in aanmerking 
voor een kwarttarief in de MRB over het hele kalenderjaar met een maximum van € 120. 
Voorwaarde is wel dat er in de maanden januari, februari en december geen gebruik wordt 
gemaakt van de openbare weg.  
Afdrachtvermindering onderwijs wordt subsidieregeling  
Het kabinet schaft afdrachtvermindering onderwijs met ingang van 1 januari 2014 af. Vanaf 
dat moment zal een nieuwe, vervangende subsidieregeling gaan gelden. Deze regeling zal 
vallen onder het Ministerie van Onderwijs, Cultuur en Wetenschap (OCW). 
Accijns op alcohol, tabak, diesel en LPG  
Vanaf 1 januari 2014 worden de accijnstarieven van alle alcoholhoudende producten 
verhoogd met 5,75 %. 
De accijns van diesel wordt vanaf 1 januari 2014, naast de jaarlijkse inflatiecorrectie, 
verhoogd met 3 cent per liter. De accijns van LPG wordt met ingang van 1 januari 2014 
verhoogd met 7 cent per liter. Dit is opgenomen in het regeerakkoord. 
Uitbreiding inzet automatische nummerplaatherkenning (ANPR) 
Bij een ANPR-actie (automatische nummerplaatherkenning) kan een motorrijtuig van de weg 
worden gehaald als de kentekenhouder een openstaande belastingschuld heeft. Kan de 
belastingschuld niet ter plekke worden betaald? Dan kan beslag worden gelegd op het 
motorrijtuig. Het motorrijtuig wordt vervolgens afgevoerd om executoriaal te worden 
verkocht. Het kabinet wil dat ANPR ook ingezet kan worden bij invordering van 
toeslagschulden. Op dit moment is dat nog niet mogelijk. Hierbij gaat het alleen om 
onbetaald gebleven terugvorderingen waarvoor inmiddels een dwangbevel is betekend. 
Leefbaarheid 
Eenvoudigere regels voor ruimtelijke plannen  
Om te wonen, werken, ondernemen en recreëren in een aantrekkelijke leefomgeving, zijn 
spelregels nodig. Bijvoorbeeld voor de aanleg van een weg, het plaatsen van een dakkapel of 
de bouw van een fabriek. Maar de regels voor ruimtelijke plannen zijn ingewikkeld en sluiten 
niet aan bij de praktijk. Daar komt verandering in door de komst van 1 Omgevingswet. Eind 
2013 wordt de omgevingswet aangeboden aan de Tweede Kamer. 

Passend onderwijs in de buurt  
Vanaf 1 augustus 2014 moeten scholen een passende onderwijsplek bieden aan leerlingen 
die extra ondersteuning nodig hebben, zoals kinderen met gedragsproblemen of een 
handicap. Op die manier zitten er minder leerlingen thuis. Alle schoolbesturen in hetzelfde 
gebied gaan met elkaar afspraken maken om passend onderwijs mogelijk te maken. Door 
deze regio-indeling krijgt uw kind zo dicht mogelijk bij huis passend onderwijs. 
Vervroegde aanmelddatum hoger onderwijs  
Vanaf 2014 moeten studenten zich uiterlijk op 1 mei aanmelden voor de studie van hun 
keuze. Zij hebben dan recht op studiekeuzeactiviteiten, zoals proef studeren of een gesprek 
bij de opleiding. Tegelijkertijd zijn studenten ook verplicht aan zulke activiteiten mee te doen 
als de opleiding dat vraagt. 
Beter voorbereid een studie kiezen  
Vanaf 1 mei 2014 kunnen aankomende studenten beter voorbereid een studie kiezen met 
een studiebijsluiter. Nu rondt 1 op de 3 studenten het eerste jaar niet af of loopt vertraging 
op door te wisselen van studie. Instellingen voor hoger onderwijs gaan studenten 
informeren over hoe ze een studie succesvol kunnen afronden en over de kansen op een 
baan na hun studie. 
Steun voor regionale omroepen  
Regionale omroepen worden vanaf 2014 weer direct betaald door het ministerie van 
Onderwijs, Cultuur en Wetenschap. Het medialandschap wordt namelijk steeds voller en 
gevarieerder. Daarom moeten door publiek gefinancierde media onderscheidend zijn qua 
inhoud, toegankelijkheid en kwaliteit. Het media-aanbod moet onafhankelijk, gevarieerd en 
goed zijn en toegankelijk en betaalbaar voor alle lagen van de bevolking. 
Aanval op schooluitval  
Het aantal voortijdig schoolverlaters begint te dalen, maar is nog altijd onacceptabel hoog. 
Het is belangrijk dat jongeren een startkwalificatie halen, want dit geeft ze een beter 
perspectief op de arbeidsmarkt. Daarom neemt het kabinet maatregelen om schooluitval te 
voorkomen, de 'Aanval op Schooluitval'. De aanpak verschilt per regio. Scholen en 
gemeenten bepalen samen welke maatregelen het beste kunnen worden ingezet. 
Voorbereiding invoering van verplichte eindtoets  
Er komt in het voorjaar van 2015 een verplichte eindtoets taal en rekenen in het 
basisonderwijs. Deze toets helpt ouders bij de keuze voor vervolgonderwijs. En het helpt de 
school een verantwoord schooladvies te geven. De Inspectie van het Onderwijs kan de toets 
gebruiken om prestaties van scholen inzichtelijk te maken. In 2014 wordt de invoering van 
de verplichte eindtoets voorbereid. 

Personeelsbeleid Rijk  
Om gedwongen ontslagen bij het Rijk te voorkomen, worden meer ambtenaren 'van werk 
naar werk' begeleid. Bijzondere aandacht krijgen gehandicapten, jongeren, vrouwen en 
medewerkers in lage loonschalen. Vanaf 2014 neemt de Rijksoverheid jaarlijks 100 trainees 
aan en komen er 4000 stageplekken. 
30% vrouwen in ambtelijke topfuncties  
Ministeries moeten in 2017 tenminste 30% vrouwen in de hoogste leidinggevende functies 
hebben. De Algemene Bestuursdienst (ABD) van het Rijk helpt de ministeries hierbij. Ook 
gaat de ABD diensten bieden aan nieuwe groepen, zoals zbo’s en grote gemeenten. De 
Dienst Buitenlandse Zaken en  de ABD gaan samenwerken. 
Zie ook: onderwerp Overheidspersoneel 
Minder rijkskantoren  
Het Rijk gaat fors meer kantoorgebouwen afstoten. Het nieuwe Rijksvastgoedbedrijf gaat in 
2014 deze taak op zich nemen. Een kleinere Rijksoverheid heeft minder behoefte aan 
kantoorruimte. Ook delen diensten steeds vaker gebouwen en werken er meer ambtenaren 
per vierkante meter. 
Veiligheid en justitie 
Betere politieprestaties  
In 2014 wordt de realisatie van de Nationale Politie grotendeels voltooid. Hierdoor levert de 
politie betere prestaties. Ook burgers merken dit. Zo wordt het gemakkelijker aangifte te 
doen. Onder meer via telefoon of internet. Ook worden meer burgers vaker geïnformeerd 
over de opvolging van hun aangifte. De operationele sterkte van de nationale politie is en 
blijft 49.500 fte. 
Terugdringen woninginbraak  
Het kabinet wil het aantal inbraken terugdringen van 91.000 in 2012 naar 83.000 in 2014. De 
overheid wil dit bereiken door de pakkans te verhogen. Bijvoorbeeld door burgers meer bij 
de opsporing te betrekken. Ook krijgt preventie meer aandacht. 
Straffen op maat voor jongeren  
De strikte grens tussen jeugd- en volwassenenstrafrecht komt te vervallen. Dat is een gevolg 
van de nieuwe Wet adolescentenstrafrecht, die in 2014 van kracht wordt. Jongeren van 15 
tot 23 jaar kunnen als minderjarige of als volwassene worden berecht. De keuze hangt onder 
meer af van hun ontwikkeling. Bij sommige jongeren slaat een harde aanpak aan. Anderen 
hebben meer baat bij begeleiding, ook al zijn ze misschien ouder. 

 Sluit beter aan op andere rijbewijzen, zoals die voor de auto. 
Het wetsvoorstel wordt in 2014 afgerond. 
Plannen voor de waterwerken  
Nederland is goed beveiligd tegen hoogwater, maar blijft kwetsbaar. Daarom komen er 
nieuwe normen voor waterveiligheid. Hiermee krijgt iedere inwoner van Nederland een 
zelfde niveau van veiligheid. Dat staat in het Deltaprogramma, dat ieder jaar op Prinsjesdag 
wordt aangeboden aan de Tweede Kamer. In 2015 presenteert het kabinet de 
deltabeslissingen. Daarin staan de maatregelen die de komende decennia genomen moeten 
worden voor hoogwaterbescherming en zoet watervoorziening. 
Werk en inkomen 
Koopkracht 2014  
In 2014 gaat zo’n 43% van alle huishoudens in Nederland er per saldo op vooruit en 57% 
gaat er op achteruit. Over het algemeen genomen hebben mensen met werk vaker een 
positieve koopkrachtontwikkeling dan mensen zonder werk. Dat komt onder meer doordat 
mensen met werk meer korting krijgen op de belasting die ze moeten betalen 
(arbeidskorting). Werken loont, ook als het om de koopkracht gaat. 
Hoge inkomens gaan er op achteruit ten opzichte van lage inkomens door het stapsgewijs 
afschaffen van de algemene heffingskorting en de arbeidskorting. De algemene 
heffingskorting voor lage inkomens wordt verhoogd. Ook komt er een eenmalige extra 
uitkering van 100 euro voor mensen met een inkomen op sociaal minimum. Hiermee is meer 
evenwicht in het koopkrachtbeeld gebracht. 
De koopkrachtontwikkeling van AOW-ers pakt negatief uit als gevolg van korting op 
aanvullende pensioenen, bezuinigingen op de zorgtoeslag en het afschaffen van de 
inkomensregelingen voor zieken en chronisch gehandicapten.  
Verhoging AOW-leeftijd  
Om de oudedagsvoorziening betaalbaar te houden, is de AOW-leeftijd in 2013 omhoog 
gegaan met 1 maand. In 2014 wordt die leeftijd opnieuw met 1 maand verhoogd. De AOW-
leeftijd bedraagt dan 65 jaar en 2 maanden. In 2015 komt er nog 1 maand bij. In de jaren 
daarna worden de stappen groter: 2 maanden in de periode 2016-2018 en 3 maanden in de 
periode 2019-2023. 
In het regeerakkoord is afgesproken de verhoging van de AOW-leeftijd vanaf 2016 te 
versnellen. Het wetsvoorstel dat dit regelt gaat in het voorjaar van 2014 naar de Tweede 
Kamer. 

Financiële bijdrage woningcorporaties  
Het kabinet vraagt ook in 2014 een financiële bijdrage van de woningcorporaties voor het 
verminderen van de nationale schuld. Dit heet de verhuurderheffing. Corporaties kunnen 
aftrek krijgen als ze meewerken aan de transformatie van kantoren tot woningen en 
investeren in Rotterdam Zuid of krimpgebieden. 
Toezicht op woningcorporaties strenger  
Woningcorporaties moeten zich alleen nog richten op hun kerntaak: betaalbare woningen 
aanbieden aan mensen die daarvoor in aanmerking komen. Het toezicht op 
woningcorporaties wordt strenger. 
Hoge hypotheek minder aantrekkelijk  
Het wordt voor kopers van woningen minder aantrekkelijk om hoge schulden en risico's aan 
te gaan. Zo gaat het maximaal toegestane verschil tussen de hoogte van de hypotheek en de 
waarde van de woning ('loan to value') met 1%-punt omlaag naar 104%. Ook daalt vanaf 
2014 het maximale belastingtarief waartegen hypotheekrente kan worden afgetrokken 
jaarlijks met 0,5%-punt. De opbrengst wordt teruggegeven via de derde schijf van de 
inkomstenbelasting. 
Restschulden onder Nationale Hypotheek Garantie  
Huiseigenaren die te maken hebben met restschulden kunnen deze onder strikte 
voorwaarden meefinancieren bij een hypotheek met Nationale Hypotheekgarantie.  
Tijdelijk hogere vrijstelling schenkbelasting bij aankoop woning  
Het wordt makkelijk om schenkingen in te zetten bij de aankoop van een eigen huis. De 
vrijstelling in de schenkbelasting wordt hiervoor tijdelijk verhoogd naar 100.000 euro. 
Investeringen in bouwsector  
Het kabinet stimuleert investeringen in de bouw die gericht zijn op onderhoud, 
energiebesparing en herontwikkeling van woningen en kantoren. Het lage btw-tarief (6%) 
voor verbouwing en renovatie geldt voor heel 2014.  
De zogeheten integratieheffing BTW wordt afgeschaft. Dit levert onder andere een 
financieel voordeel op bij de ombouw van kantoren naar woningen. 
Sociale huurwoningen energiezuiniger  
Voor verhuurders van sociale huurwoningen komt 400 miljoen euro beschikbaar voor 
energiebesparende maatregelen. Dit helpt de bouwsector, maar helpt ook huurders te 
besparen op hun stookkosten. 

