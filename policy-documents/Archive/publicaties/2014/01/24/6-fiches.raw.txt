Fiche 1: richtlijn bescherming bedrijfsgeheimen
1. Algemene gegevens
Titel voorstel
Richtlijn betreffende de bescherming van niet-openbaar gemaakte knowhow en bedrijfsinformatie
(bedrijfsgeheimen) tegen het onrechtmatig verkrijgen, gebruiken en openbaar maken daarvan
(Richtlijn bescherming bedrijfsgeheimen)
Datum ontvangst Commissiedocument
28 november 2013
Nr. Commissiedocument
COM(2013) 813
Prelex
http://ec.europa.eu/internal_market/iprenforcement/trade_secrets/index_en.htm
Nr. Impact Assessment Commissie en Opinie Impact Assessment Board
SWD(2013) 471
http://ec.europa.eu/internal_market/iprenforcement/docs/trade-secrets/131128_impact-
assessment_en.pdf
Behandelingstraject Raad
Raad voor Concurrentievermogen
Eerstverantwoordelijk ministerie
Ministerie van Economische Zaken
Rechtsbasis, besluitvormingsprocedure Raad, rol Europees Parlement, gedelegeerde en/of
uitvoeringshandelingen
a) Rechtsbasis
Artikel 114 Verdrag betreffende de werking van de Europese Unie (VWEU):
“maatregelen inzake de onderlinge aanpassing van de wettelijke en bestuursrechtelijke bepalingen
van de lidstaten die de instelling en de werking van de interne markt betreffen.”
Bijlage fichedocument, pagina 1

doordat met meer vertrouwen gevoelige informatie kan worden ‘ingebracht’ en doordat tegen
inbreuken effectiever kan worden opgetreden. Dit draagt bij aan het concurrentievermogen van
Europese bedrijven.
 Nederlandse positie
Nederland staat positief tegenover het voorstel maar ziet ten aanzien van de handhaving ruimte
voor betere aansluiting op de richtlijn handhaving IE om te voorkomen dat de civielrechtelijke
handhaving teveel versnipperd raakt. Nederland acht een deel van de voorschriften ten aanzien
van de voorziene procedures, maatregelen en rechtsmiddelen te gedetailleerd en/of niet passend
binnen het Nederlandse kader van de civielrechtelijke handhaving.
3. Samenvatting voorstel
Inhoud voorstel
Het voorstel heeft tot doel waardevolle informatie die in bedrijven wordt ontwikkeld en een
vertrouwelijk karakter heeft (bedrijfsgeheimen) te beschermen tegen onrechtmatige verkrijging,
gebruik en openbaarmaking. Dit is een belangrijke randvoorwaarde om de samenwerking bij innovatie
te kunnen verbeteren en moet leiden tot een gunstig innovatieklimaat. Deze vertrouwelijke informatie
kan een technologisch karakter hebben, maar kan ook “zachte” informatie betreffen, zoals informatie
met een commercieel en / of personeel karakter, die met name voor bedrijven in de dienstensectoren
van groot belang kan zijn.
2
In hoofdstuk I van het voorstel wordt aangegeven wat als bedrijfsgeheim is te beschouwen en wat de
voorwaarden zijn om vertrouwelijke informatie als bedrijfsgeheim te kunnen beschouwen, te weten
niet algemeen bekende of makkelijk toegankelijke informatie, informatie met handelswaarde en
onderworpen aan redelijke geheimhoudingsmaatregelen. In hoofdstuk II wordt aangegeven onder
welke omstandigheden verkrijging, gebruik of openbaarmaking van bedrijfsgeheimen als onrechtmatig
is te beschouwen. Hierin wordt aangegeven dat zelfstandig ontdekken van een bedrijfsgeheim of
3
verkrijging daarvan door ‘reverse engineering’ is toegestaan. In hoofdstuk III wordt aangegeven
welke maatregelen getroffen kunnen worden tegen onrechtmatig verkrijgen, gebruik of openbaar
maken van bedrijfsgeheimen. Dit zijn verbodsmaatregelen (verbod van inbreuk of verbod van
productie van inbreukmakende goederen), corrigerende maatregelen (inbreukmakend materiaal
vernietigen) en tegemoetkomende maatregelen (toekenning van schadevergoeding). Deze kunnen
worden opgelegd door de bevoegde gerechtelijke instantie, in casu door de civiele rechter. Dit
onderdeel van het voorstel omvat daarvoor processuele voorschriften, zoals het waarborgen van
vertrouwelijkheid van gegevens, het tegengaan van misbruik van procesrecht, een verjaringstermijn
en de mogelijkheid om voorlopige en conservatoire maatregelen (beslagmaatregelen) te nemen. Deze
2
Bekend voorbeeld van een bedrijfsgeheim is het procedé voor de vervaardiging van Coca Cola
3
Eigen onderzoek aan of testen van rechtmatig verworven producten.
Bijlage fichedocument, pagina 3

gemeenschappelijk kader om te kunnen optreden tegen inbreuken op of ontvreemding van
bedrijfsgeheimen. Dit doel kan volgens Nederland het beste op het niveau van de EU worden
gerealiseerd, omdat daarmee een gemeenschappelijk en eenduidig kader wordt geboden om tegen
inbreuken op bedrijfsgeheimen op te treden.
Nederland is positief over de proportionaliteit van het voorstel, maar plaatst daarbij wel enkele
kritische kanttekeningen. Een richtlijn is het geëigende middel om op EU-niveau tot een eenduidige
aanpak te komen op dit gebied. De gekozen vorm en inhoud van de richtlijn staan op hoofdlijnen in de
juiste verhouding tot het beoogde doel. Nederland staat echter kritisch tegenover een aantal
maatregelen en vraagt zich af of deze niet verder gaan dan noodzakelijk is.
Zo rijst de vraag of de mate van detaillering van diverse bepalingen gewenst is. Dit geldt onder
andere voor de opsomming van omstandigheden waarmee de rechter rekening moet houden bij de
beoordeling van de vorderingen (artikelen 10 en 12) en voor het bewaren van vertrouwelijkheid van
bedrijfsgeheimen tijdens de gerechtelijke procedure (artikel 8).
Voorts acht Nederland het wenselijk om de in hoofdstuk III opgenomen bepalingen ten aanzien van
maatregelen, procedures en rechtsmiddelen waar mogelijk inhoudelijk volledig aan te laten sluiten bij
of over te nemen uit de richtlijn handhaving IE, dan wel bepalingen uit die richtlijn van
overeenkomstige toepassing te verklaren op de bescherming van bedrijfsgeheimen. De
civielrechtelijke handhaving in Nederland raakt teveel versnipperd als er per rechtsgebied andere
handhavingsbepalingen in het leven geroepen worden. Nederland pleit ervoor de bepalingen zoveel
mogelijk te laten aansluiten bij die van de richtlijn handhaving IE, zodat deze ook goed kunnen passen
binnen het Nederlandse kader van de civielrechtelijke handhaving.
c) Nederlands oordeel over de voorstellen op het gebied van gedelegeerde en/of
uitvoeringshandelingen
Er wordt niet voorzien in aan de Commissie gedelegeerde wet - of regelgeving met het oog op de
uitvoering van deze richtlijn.
5. Financiële implicaties, gevolgen voor regeldruk en administratieve lasten
a) Consequenties EU-begroting
De uitgaven die gemoeid gaan met de maatregelen in het kader van dit voorstel passen binnen de
uitgavenkaders van het meerjarig financieel kader 2014 – 2020.
b) Financiële consequenties (incl. personele) voor rijksoverheid en/ of decentrale overheden
Het voorstel heeft geen financiële consequenties voor de rijksoverheid en/of decentrale overheden.
Het voorstel kan wel gevolgen hebben voor de rechterlijke macht. Nederland verwacht een toename
van het aantal civielrechtelijke procedures omdat het verwacht dat het voorstel de drempel voor
eisende partijen verlaagt. Kwantificering hiervan is vooralsnog niet mogelijk. Eventuele budgettaire
Bijlage fichedocument, pagina 5

7. Implicaties voor uitvoering en handhaving
a) Uitvoerbaarheid
De bepalingen van het voorstel zijn erg gedetailleerd en roepen door de formulering ervan een groot
aantal vragen op, ook over de bruikbaarheid ervan. Met vertegenwoordigende instanties van de
betrokken gerechtelijke instanties zal nader overleg gevoerd worden over het te verwachten beslag
voor de rechtspraak dat uitvoering van dit voorstel met zich mee zal brengen.
Er is uitsluitsel gewenst over eventuele samenloop tussen dit voorstel en het voorstel voor een richtlijn
inzake privaatrechtelijke handhaving van het mededingingsrecht (voorstel d.d. 12 juni 2013
COM(2013) 404). Het in dat voorstel voorziene regime voor bewijslevering in aldaar bedoelde
procedures, dient te prevaleren boven de geheimhouding als bedrijfsgeheim, gelet op het belang voor
de handhaving van de mededingingsregels.
Met het oog op de uitvoering van de richtlijn wordt voorgesteld dat de lidstaten een nationaal
correspondent benoemen om uitwisseling van informatie hierover tussen de lidstaten onderling en
tussen de lidstaten en de Commissie te bevorderen. Het verdient overweging om dit netwerk van
correspondenten een vastere vorm te geven, bijvoorbeeld door het instellen van een ‘expert comité’.
b) Handhaafbaarheid
De richtlijn ziet uitsluitend op civielrechtelijke handhaving van bedrijfsgeheimen en bescherming tegen
inbreuken daarop. Evenals is opgemerkt ten aanzien van de uitvoerbaarheid geldt ook hier dat de
bepalingen erg gedetailleerd zijn en door de formulering ervan een groot aantal vragen oproepen.
Over mogelijkheden en de wijze waarop men in de praktijk invulling denkt te geven aan dit voorstel
zal nog nader overleg moeten plaatsvinden.
8. Implicaties voor ontwikkelingslanden
Geen.
9. Nederlandse positie
Nederland staat op hoofdlijnen positief ten opzichte van de richtlijn en acht het van belang dat aan de
huidige versnippering binnen de EU op het punt van de bescherming van bedrijfsgeheimen een einde
komt. Daarmee zal ook het Nederlands bedrijfsleven gediend zijn, doordat een geharmoniseerde
regeling van de bescherming van bedrijfsgeheimen betere mogelijkheden biedt om ook bij
grensoverschrijdende samenwerking afspraken te maken over gebruik van vertrouwelijke
bedrijfsinformatie.
Wel bestaan ten aanzien van de maatregelen waarin de richtlijn voorziet nog vragen over de
formulering en de gedetailleerdheid ervan en is Nederland van mening dat wat betreft de handhaving
van bedrijfsgeheimen het wenselijk is om waar mogelijk nog nauwer aan te sluiten bij hetgeen
hierover reeds is geregeld in de richtlijn handhaving IE, zodat de handhavingsbepalingen ook goed
kunnen passen binnen het Nederlandse kader van de civielrechtelijke handhaving.
Voorkomen moet worden dat de civielrechtelijke handhaving in Nederland versnipperd raakt.
Bijlage fichedocument, pagina 7

Fiche 2: Aanbeveling kwaliteitskader voor stages
1. Algemene gegevens
Titel voorstel
Voorstel voor een aanbeveling van de Raad inzake een kwaliteitskader voor stages
Datum ontvangst Commissiedocument
05-12-2013
Nr. Commissiedocument
COM (2013) 857
Pre-lex
http://ec.europa.eu/prelex/detail_dossier_real.cfm?CL=en&DosId=1041482
Nr. impact assessment Commissie en Opinie Impact-assessment Board
SWD(2013) 495, SWD(2013) 496
Behandelingstraject Raad
Raad Werkgelegenheid, Sociaal Beleid, Volksgezondheid en Consumentenzaken
Eerstverantwoordelijk ministerie
Ministerie van Sociale Zaken en Werkgelegenheid
2. Essentie voorstel
De Commissie stelt een aanbeveling van de Raad voor om te zorgen dat stages de overgang van
onderwijs naar werk gaan versoepelen. Hierin worden lidstaten opgeroepen om ervoor te zorgen dat
de nationale regelgeving of praktijk bepaalde richtsnoeren respecteert en om wetgeving waar nodig
aan te passen. Het voorstel is gericht op stages die een stagiair en stageaanbieder (onderneming,
non-profitorganisatie of overheidsinstantie) overeenkomen zonder betrokkenheid van een derde en die
doorgaans na afronding van een studie en/of in het kader van zoeken naar werk worden gevolgd
(“vrije markt stages”).
De Commissie hoopt met dit voorstel de inzetbaarheid van jongeren op de arbeidsmarkt te vergroten.
De aanbeveling vloeit dan ook voort uit het jeugdwerkgelegenheidspakket dat in december 2012 door
de Europese Commissie is voorgesteld en in april 2013 door de Raad is goedgekeurd. De Europese
Raad heeft eerder om een voorstel voor een kwaliteitskader verzocht.
Bijlage fichedocument, pagina 9

3. Wat is de Nederlandse grondhouding ten aanzien van de bevoegdheidsvaststelling,
subsidiariteit en proportionaliteit van deze mededeling en de eventueel daarin
aangekondigde concrete wet- en regelgeving? Hoe schat Nederland de financiële
gevolgen in, alsmede de gevolgen op het gebied van regeldruk en administratieve
lasten?
De Commissie heeft dit initiatief gebaseerd op basis van artikelen 153, 166 en 292 van het Verdrag
betreffende de werking van de EU (VWEU). De Raad besluit met gekwalificeerde meerderheid van
stemmen. Het Europees Parlement heeft geen rol.
Artikel 153 VWEU biedt de mogelijkheid om het optreden van de lidstaten te ondersteunen en aan te
vullen op het gebied van onder meer werkgelegenheid en arbeidsvoorwaarden. Artikel 153 VWEU
betreft sociale politiek van de Unie en is een onderdeel van het sociale beleid. Sociaal beleid is een
gedeelde bevoegdheid voor zover het gaat om in het Verdrag genoemde aspecten (artikel 4, tweede
lid, sub b, VWEU). Op grond van artikel 5, tweede lid, VWEU, heeft de Unie de bevoegdheid om op dit
terrein maatregelen te nemen ter coördinatie van het sociaal beleid van de lidstaten.
Artikel 166 VWEU geeft de EU de bevoegdheid activiteiten van de lidstaten te versterken en aan te
vullen met betrekking tot het beroepsonderwijs en -opleiding. Beroepsonderwijs en beroepsopleiding
zijn beleidsterreinen waar de Unie op grond van artikel 6, sub e, VWEU, het optreden van de lidstaten
slechts kan ondersteunen, coördineren of aanvullen. Dit artikel is als grondslag toegevoegd door de
Commissie om ook onbetaalde stages te dekken. Als een stagiair een vergoeding krijgt voor zijn stage
wordt voldaan aan de criteria om hem als werknemer aan te merken. In dat geval biedt 153 VWEU
een basis. Als er geen vergoeding voor de stage wordt gegeven, dan kan artikel 153 VWEU, dat ziet
op werknemers, niet gebruikt worden. Daarom voegt de Commissie artikel 166 VWEU als grondslag
toe.
Het gebruik van dit artikel als grondslag voor het voorstel is echter tegenstrijdig met de constatering
in het voorstel dat de aanbeveling “geen betrekking [heeft] op stages in het kader van studie- en/of
beroepsopleidingsprogramma’s, noch op stages die deel uitmaken van een verplichte beroepsopleiding
(geneeskunde, architectuur e.d.)”. Het lijkt bovendien zo alsof het voorstel alleen ziet op stagiaires
die uit het beroepsonderwijs instromen op de arbeidsmarkt, en niet uit het HBO en WO. Het is de
vraag of artikel 166 VWEU toeziet op situaties waarin een stagiair na afloop van zijn opleiding een
stage aangaat. Wellicht (het voorstel biedt hier geen duidelijkheid over) heeft de Commissie
geredeneerd dat omdat het voorstel voor de aanbeveling erop gericht is juist te bewerkstelligen dat
een stage de stagiair (meer) kennis en vaardigheden bijbrengt, een stage in dat geval een vorm van
‘vervolg onderwijs’ is. De reikwijdte van het artikel wordt daarmee wel opgerekt.
Bijlage fichedocument, pagina 11

binnen de kaders valt van de cohesieverordeningen en daarbij gesloten partnerschapsovereenkomst
en Operationele Programma’s.
De in de aanbeveling aangekondigde acties brengen op zichzelf geen additionele regeldruk met zich
mee. Het daadwerkelijk overnemen van de aanbeveling tot verplichting van stageovereenkomsten en
het publiceren van stages en de voorgestelde monitoring zou wel additionele regeldruk voor het
bedrijfsleven en andere werkgevers zoals het Rijk betekenen.
4. Nederlandse positie over de mededeling
Het kabinet gaat ervan uit dat jongeren na een voltooide opleiding inclusief daarbij behorende stages
in beginsel goed zijn toegerust voor een positie op de arbeidsmarkt.
Het kabinet deelt de mening van de Commissie dat met het oog op de jeugdwerkloosheid stages na
afronding van een opleiding een aanvullende rol kunnen vervullen in het bijdragen aan een soepele
transitie van een opleiding naar de arbeidsmarkt. Het moet dan wel om hoogwaardige stages gaan.
Het kabinet ziet een stage dus als een aanvullend instrument en vindt dat het niet per se noodzakelijk
is dat men na voltooiing van een opleiding eerst nog een stage moet volgen. Nederland steunt wel de
bredere doelen van het voorstel voor een aanbeveling voor een kader als het gaat om strijd tegen
uitbuiting en verdringing van betaalde banen door langdurige onbetaalde stages zonder opbouw van
sociale rechten.
Het kabinet ziet echter onvoldoende toegevoegde waarde van een Europese aanbeveling voor een
kwaliteitskader zoals voorgesteld door de Commissie voor stages voor jongeren die hun opleiding
reeds hebben afgerond. Het kabinet vindt dat verbetering van de mogelijkheden voor jongeren om
stages te volgen met hoogwaardige leerinhoud en passende arbeidsvoorwaarden een nationale
aangelegenheid is en dus beter nationaal geregeld kan worden. Ook ziet het kabinet dat het
voorgestelde kader werkgevers zou kunnen afschrikken om stageplekken aan te bieden, met een
effect dat haaks staat op de doelstelling van het jeugdwerkgelegenheidspakket. Het verplichtende
karakter waarmee de voorgestelde maatregelen zijn verwoord past bovendien niet bij de keuze van
het instrument van een (niet-bindende) aanbeveling.
De verschillen in regelgeving op dit terrein tussen de lidstaten zijn bovendien zo groot, dat een
aanbeveling amper zal bijdragen aan de beoogde doelen van de Commissie, het waarborgen van
hoogwaardige stages en verhogen van de mobiliteit van stagiairs binnen de EU. In sommige lidstaten
komen bijvoorbeeld vrije markt stages los van een opleiding in het geheel niet voor. De voorgestelde
maatregelen die lidstaten zouden moeten uitvoeren zijn zeer gedetailleerd (bijv. ten aanzien van de
Bijlage fichedocument, pagina 13

Het impact assessment van de Commissie is zeer uitgebreid en illustreert waarom voor een
aanbeveling van een kwaliteitskader is gekozen. Haar motivatie daarbij is vooral dat alle lidstaten het
sluiten van een stageovereenkomst zouden moeten verplichten. Door de inhoud (o.a. duur,
arbeidsvoorwaarden, vergoeding) van de stageovereenkomst zal een hogere kwaliteit van stages
gerealiseerd worden. Het kabinet is van mening dat de Commissie beter voor een minder vergaand
voorstel voor aanbeveling (minder gedetailleerd) of een lichtere variant zoals een website met
bijvoorbeeld een modelovereenkomst voor stages of een vrijwillig kwaliteitslabel had kunnen
voorstellen om dit doel te bereiken. Lichtere instrumenten zoals een mededeling hadden wellicht ook
volstaan.
Het voorstel voorziet dat EURES benut wordt om het kwaliteitskader kracht bij te zetten door de
vacatures van stages te gaan publiceren op het EURES portaal. EURES richt zich met het vrij verkeer
van werknemers op regulier werk, en hierin wordt dus niet apart voorzien in stages voor mensen die
hun opleiding reeds hebben afgerond. Het kabinet vindt het prematuur om de link met EURES al te
benoemen in dit voorstel voor een aanbeveling aangezien het voorstel voor een verordening voor
EURES nog moet verschijnen.
De Europese koepel van het bedrijfsleven BusinessEurope heeft aangegeven dat zij geen voorstander
is van dit voorstel. De Europese federatie van vakbonden (ETUC) heeft zich in de eerdere consultatie
uitgesproken vòòr een kwaliteitskader, maar nog geen positie ingenomen over voorliggend voorstel.
Het kabinet vindt het van belang om op te merken dat een groot aantal lidstaten hun twijfels heeft
uitgesproken over de gedetailleerdheid van dit voorgestelde kader. Ook vindt het kabinet het
belangrijk om mee te blijven praten over dit voorstel om het kwaliteitskader naar een minder
gedetailleerd en vergaande aanbeveling aan te passen.
Bijlage fichedocument, pagina 15

arbeidsmarkt en het bedrijfsleven, en benadrukt de noodzaak om beter te anticiperen op de
werkgelegenheids- sociale dimensies van herstructureringen. Aangegeven wordt dat het bestaande
EU-acquis op dit gebied aanknopingspunten biedt voor een beter beleid bij herstructureringen. Ook
vanuit de Europese Structuur- en Investeringsfondsen (ESI-fondsen) kan het beleid daarbij
ondersteund worden. Tegen de achtergrond van de actuele macro-economische context wordt
aangegeven dat herstructureringen ook in het licht van de EU 2020-stategie moeten worden gezien,
en dat een goede toepassing van de uitgangspunten voor herstructureringen kan bijdragen aan een
effectieve industriepolitiek, het scheppen van een dynamische arbeidsmarkt en aan de kwaliteit van de
carrières van individuele werknemers. Een effectief beleid ten aanzien van herstructureringen beperkt
zich niet alleen tot grote bedrijven. Ook het midden- en kleinbedrijf én de overheid kunnen profiteren
van toepassingen van de ervaringen van anderen met herstructureringen. De Commissie kondigt nog
aan te zullen monitoren in hoeverre het kwaliteitskader in de praktijk wordt toegepast, en dat hierover
gerapporteerd zal worden aan Europese sociale partners en het Europees Parlement.
Gebaseerd op de hiermee Europabreed opgedane ervaringen geeft het bijgevoegde kwaliteitskader
vooral een overzicht van de concrete aandachtspunten die bij herstructureringsoperaties in het oog
moeten worden gehouden, zoals anticipatie, monitoring, gerichte interventies, informatieverstrekking
en het matchen van vaardigheden van werknemers.
3. Wat is de Nederlandse grondhouding ten aanzien van de bevoegdheidsvaststelling,
subsidiariteit en proportionaliteit van deze mededeling en de eventueel daarin
aangekondigde concrete wet- en regelgeving? Hoe schat Nederland de financiële
gevolgen in, alsmede de gevolgen op het gebied van regeldruk en administratieve
lasten?
De Commissie is - ingevolge haar rol bij de werkgelegenheids- en sociale politiek -bevoegd
aanbevelingen te doen over een goede aanpak van economische problemen door de lidstaten.
Nederland beoordeelt de subsidiariteit en proportionaliteit van dit voorstel positief. Het kabinet ziet
meerwaarde in het delen van informatie op EU-niveau in dezen. Daarnaast treedt de mededeling niet
in de competentie van de lidstaten en bevat geen voornemens tot concrete regelgeving; de autonomie
van de lidstaten op het gebied van sociaaleconomisch beleid en de sociale politiek wordt niet
aangetast. Omdat het hier om een verzameling van ‘good practices’ bij herstructureringen gaat, die de
lidstaten vrij zijn bij hun beleidsvorming te betrekken, zijn er ook geen proportionaliteitsbezwaren.
Om dezelfde reden heeft de mededeling evenmin gevolgen voor de regeldruk of de administratieve
lasten, voor de EU-begroting of de nationale begrotingen.
Nederland heeft geen bezwaar tegen de door de Commissie aangekondigde voornemens om te zullen
gaan monitoren in hoeverre het kwaliteitskader in de praktijk wordt toegepast, mits dit niet leidt tot
additionele rapportageverplichtingen. Nederland heeft geen behoefte aan verdere acties van de
Commissie op dit terrein.
Bijlage fichedocument, pagina 17

Fiche 4: Mededeling Taskforce voor het Middellandse Zeegebied
1. Algemene gegevens
Titel voorstel
Mededeling van de Commissie aan het Europees Parlement en de Raad over het werk van de
Taskforce voor het Middellandse Zeegebied.
Datum ontvangst Commissiedocument
4 december 2013
Nr. Commissiedocument
COM(2013) 869
Pre-lex
http://ec.europa.eu/prelex/detail_dossier_real.cfm?CL=nl&DosId=1041481
Nr. impact assessment Commissie en Opinie Impact-assessment Board
Niet opgesteld
Behandelingstraject Raad
JBZ-Raad
Eerstverantwoordelijk ministerie
Ministerie van Veiligheid en Justitie.
2. Essentie mededeling
Naar aanleiding van de tragische gebeurtenissen bij Lampedusa, waarbij in korte tijd tweemaal een
boot met illegale immigranten zonk met veel dodelijke slachtoffers als gevolg, werd op verzoek van de
JBZ raad van 7-8 oktober 2013 de Taskforce voor het Middellandse Zeegebied (TFM) opgericht. De
Europese Raad verzocht de Taskforce om op basis van de beginselen preventie, bescherming en
solidariteit te bepalen welke acties prioriteit hebben met het oog op een efficiëntere aanwending op
korte termijn van Europese beleidsmaatregelen en -instrumenten. Op 24 oktober en 20 november
2013 vond een bijeenkomst plaats van de Taskforce voor het Middellandse Zeegebied. De Taskforce
staat onder leiding van de Europese Commissie. De lidstaten, de EU-bureaus en -agentschappen en de
EDEO namen er aan deel. De Commissie heeft vervolgens in de vorm van deze mededeling verslag
uitgebracht aan de JBZ-Raad van 5-6 december 2013 inzake de werkzaamheden van de Taskforce. De
Europese Raad heeft in de Raadsconclusies van 19/20 december de mededeling van de Commissie
Bijlage fichedocument, pagina 19

De mededeling voorziet niet in nieuwe wet- of regelgeving. Uit de Taskforce zullen dan ook minimale
additionele regeldruk of administratieve lasten voortvloeien.
4. Nederlandse positie over de mededeling
Nederland verwelkomt de mededeling van de Commissie. Gebeurtenissen zoals die bij Lampedusa
moeten zoveel mogelijk voorkomen worden. Daarbij is illegale immigratie via het Middellandse
Zeegebied een Europees probleem dat ook het Nederlandse asielstelsel raakt, omdat een deel van
deze migratiestroom zijn weg naar Nederland vindt. Het is dus ook vanuit dat perspectief in het belang
van Nederland dat deze migratie tegengegaan wordt. Nederland heeft er bij de Taskforce op ingezet
dat zoveel mogelijk gebruik wordt gemaakt van bestaande kaders en instrumenten, dat deze waar
nodig worden versterkt, en dat de benodigde financiële middelen binnen de begroting van de EU
worden gevonden. De mededeling is grotendeels in lijn met deze uitgangspunten. Hieronder wordt per
actiegebied kort aangegeven wat de Nederlandse positie is.
1. Nederland is voorstander van versterking van de samenwerking op Europees niveau met derde
landen op het gebied van migratie. In de mededeling wordt dit voorzien binnen de reeds
bestaande kaders van de Totaalaanpak van Migratie en Mobiliteit (GAMM), Frontex en Eurosur.
Verder is het van belang dat Frontex op operationeel niveau zijn samenwerking met derde landen,
met name de transitlanden en landen die grenzen aan de Middellandse Zee, versterkt door
samenwerkingsverbanden op het gebied van grensmanagement aan te gaan dan wel verder in te
vullen. Tegelijkertijd is Nederland van mening dat derde landen ook een eigen
verantwoordelijkheid hebben in de aanpak van illegale immigratie en daartoe ook de nodige
maatregelen dienen te nemen om illegale migratie en mensensmokkel te voorkomen.
2. Ook staat Nederland positief tegenover vernieuwde en opgeschaalde regionale
beschermingsprogramma’s voor de Noord-Afrikaanse landen zoals voorzien in de mededeling, voor
zover dit gefinancierd kan worden uit het Europese Asiel- en Migratiefonds en het
Nabuurschapsprogramma (ENPI).
Nederland is op dit moment geen voorstander van het openen van meer legale (humanitaire)
toelatingsprocedures (humanitaire visa of programma’s voor beschermde toegang): hiervoor moet
eerst de medewerking van derde landen aan het terugkeerproces geregeld worden en een
zorgvuldige beoordeling van de aanvragen mogelijk zijn in die landen. Voorlopig is dit niet aan de
orde. Ook is Nederland niet bereid extra vluchtelingen op te nemen, hervestiging is niet aan de
orde. De mededeling geeft beide aan als mogelijkheden en niet als verplichtingen.
3. Nederland steunt het voornemen voor meer inzet in EU-verband in de strijd tegen
mensenhandel/mensensmokkel in de lidstaten en/of derde landen. De Commissie stelt onder
andere voor om de activiteiten van Europol te versterken en activiteiten te intensiveren.
Nederland is in dit verband nauw betrokken bij de uitvoering van de European Multidisciplinary
Bijlage fichedocument, pagina 21

Fiche 5: Richtlijn douaneovertredingen en sancties
1. Algemene gegevens
Titel voorstel
Voorstel voor een richtlijn van het Europees Parlement en de Raad betreffende het rechtskader van de
Unie inzake douaneovertredingen en sancties
Datum ontvangst Commissiedocument
13 december 2013
Nr. Commissiedocument
COM(2013) 884
Prelex
http://ec.europa.eu/prelex/detail_dossier_real.cfm?CL=nl&DosId=1041519
Nr. Impact Assessment Commissie en Opinie Impact Assessment Board
SWD(2013) 513 en SWD(2013) 514
Behandelingstraject Raad
Raad voor Concurrentievermogen
Eerstverantwoordelijk ministerie
Ministerie van Financiën
Rechtsbasis, besluitvormingsprocedure Raad, rol Europees Parlement, gedelegeerde en/of
uitvoeringshandelingen
a) Rechtsbasis
Artikel 33 VWEU
b) Besluitvormingsprocedure Raad en rol Europees Parlement
Gewone wetgevingsprocedure : gekwalificeerde meerderheid in de Raad en medebeslissing EP.
c) Gedelegeerde en/of uitvoeringshandelingen
n.v.t.
2. Samenvatting BNC-fiche
 Korte inhoud voorstel
Het voorstel voorziet in een gemeenschappelijk rechtskader voor de behandeling van
douaneovertredingen en sancties voor deze overtredingen. Het doel is bijdragen aan de gelijke
Bijlage fichedocument, pagina 23

Er is ook een risico dat het bedrijfsleven door dit voorstel vaker geconfronteerd wordt met boetes.
Dit vanwege het ontbreken van een efficiency ondergrens waaronder boetes niet worden opgelegd
en omdat geldboetes worden gekoppeld aan de waarde van goederen.
 Nederlandse positie
 Het kabinet hecht aan het garanderen van doeltreffende tenuitvoerlegging en handhaving van
de douanewetgeving in de EU.
 Nederland heeft geen moeite met het harmoniseren van de omschrijving van
douaneovertredingen. Die vloeien immers allemaal voort uit het douanewetboek van de Unie.
Wel geeft Nederland de voorkeur aan het zelf kunnen bepalen van de sanctiehoogte om zo
optimaal alle afwegingen en lokale omstandigheden te kunnen meewegen.
 Nederland is verbaasd over de timing van het voorstel. Het is naar de mening van Nederland
nog te vroeg om volledig zicht te hebben op de verplichtingen die het douanewetboek van de
Unie met zich brengt. De teksten van de uitvoeringshandelingen en gedelegeerde handelingen
die verband houden met het douanewetboek van de Unie worden naar verwachting immers
pas begin 2015 vastgesteld.
 Nederland is geen voorstander van verplichte minimumsancties.
 Het is onduidelijk of er ook andere sancties, aanvullend op het voorstel, kunnen worden
opgelegd en hoe deze kunnen worden toegepast.
 Nederland juicht toe dat het voorstel ruimte lijkt te geven om naast bestuursrechtelijke
sancties ook andere wijzen van handhaving te kunnen hanteren, doch zou dit uitgangspunt
graag uitdrukkelijk vastgelegd zien in de uiteindelijke richtlijn. Lidstaten moeten immers de
vrijheid behouden om te kiezen voor de meest effectieve wijze van handhaving. Nederland
heeft in dit verband, gelet op de gekozen rechtsgrondslag, grote twijfel over de vraag of
ogenschijnlijk aan het strafrecht ontleende noties als opzet, nalatigheid, poging en uitlokking
zich lenen voor toepassing in het kader van de invoering van bestuurlijke sancties.
 Nederland mist in het voorstel andere wijzen dan repressief sanctioneren van ongewenst
gedrag. In het voorstel staan geen openingen voor op compliant gedrag gerichte handhaving.
 In het voorstel wordt bepaald dat de hoogte van een geldboete afhankelijk is van de waarde
van de goederen. Nederland is voorstander van het koppelen van de geldboete aan de waarde
van de ontdoken invoerrechten om zo aan te sluiten bij de nationale fiscale strafwetgeving en
de belangen van de EU.
 Naar de mening van Nederland ligt het niet voor de hand om een verschil in verjaringstermijn
te hebben in het kader van heffing en overtreding.
 NL is benieuwd of dit voorstel er impliciet toe leidt dat er systematische gegevensuitwisseling
over douaneovertredingen op gang moet komen.
Bijlage fichedocument, pagina 25

Zo kan er een geldboete worden opgelegd van 1 % tot 5 % van de waarde van de goederen
wanneer er sprake is van objectieve aansprakelijkheid. Wanneer er sprake is van nalatigheid kan
er een geldboete worden opgelegd tot 15 % van de waarde van de goederen. Indien er sprake is
van opzet kan er een geldboete worden opgelegd tot 30 % van de waarde van de goederen.
Indien de douaneovertreding geen betrekking heeft op specifieke goederen, moet de hoogte van
de boete zich bevinden tussen de bandbreedte die wordt genoemd of onder het maximumbedrag
dat wordt voorgeschreven. Bij objectieve aansprakelijkheid kan een geldboete van 150 EUR tot 7
500 EUR worden opgelegd. Indien er sprake is van nalatigheid, kan een geldboete tot 22 500 EUR
worden opgelegd. Indien er sprake is van opzet, kan een geldboete tot 45 000 EUR worden
opgelegd.
Om de nationale sanctiesystemen van de lidstaten onderling aan te passen, dienen sanctieschalen
te worden vastgesteld die een weerspiegeling vormen van de verschillende categorieën
douaneovertredingen en de ernst ervan. Om effectieve, evenredige en afschrikkende sancties op
te leggen, dienen de lidstaten eveneens te waarborgen dat hun bevoegde autoriteiten rekening
houden met specifieke verzwarende of verzachtende omstandigheden bij het bepalen van de soort
en de hoogte van de toe te passen sancties.
Het voorstel heeft betrekking op de aansprakelijkheid van personen die een belangrijke rol spelen
bij het opzettelijk begaan van douaneovertredingen, en voorziet erin dat de personen die de
overtreding begaan en degenen die deze overtreding uitlokken of er medeplichtig aan zijn, op
dezelfde manier worden behandeld. Het heeft eveneens betrekking op de aansprakelijkheid van
rechtspersonen, omdat douaneovertredingen ook het gevolg kunnen zijn van gedrag dat aan
rechtspersonen is toe te schrijven.
Tot slot bevat het voorstel enkele procedurele bepalingen om te voorkomen dat er een overlap is
in sancties voor dezelfde feiten en personen. Hierbij gaat het met name om de termijn waarbinnen
de bevoegde autoriteiten een procedure tegen de voor de overtreding verantwoordelijke persoon
moeten inleiden, de mogelijkheid om de sanctieprocedure op te schorten indien ten aanzien van
dezelfde feiten een strafrechtelijke procedure loopt, en de territoriale bevoegdheid (op basis
waarvan een lidstaat bevoegd wordt geacht om de zaak te behandelen) wanneer meer dan één
lidstaat bij de overtreding is betrokken.
 Impact assessment Commissie
Er zijn vier beleidsopties beoordeeld: A- basisscenario; B – een wijziging van de wetgeving binnen het
geldende rechtskader van de Unie; C – een wetgevende maatregel voor de onderlinge aanpassing van
het soort douaneovertredingen en niet-strafrechtelijke sancties, en D- twee afzonderlijke wetgevende
maatregelen voor de onderlinge aanpassing van douaneovertredingen en niet-strafrechtelijke sancties
enerzijds en van strafrechtelijke douaneovertredingen anderzijds.
Bijlage fichedocument, pagina 27

vloeien namelijk voort uit het douanewetboek van de Unie. De Unie gaat hier niet verder dan
nodig is.
Het oordeel ten aanzien van de rest van het voorstel is negatief. De voorgestelde maatregelen
staan inhoudelijk niet in de juiste verhouding tot de doelstelling van het initiatief, namelijk
bijdragen aan de gelijke behandeling van marktdeelnemers in de EU, maar ook aan een
doeltreffende bescherming van de financiële belangen van de Unie en de rechtshandhaving op het
gebied van de douane. Bovendien kan men zich afvragen of het nodig is dit doel na te streven. De
toepassing van het douanerecht verloopt goed. Er is geen sprake van een belemmering voor het
handelsverkeer wegens onjuiste toepassing van het douanerecht.
c) Nederlands oordeel over de voorstellen op het gebied van gedelegeerde en/of
uitvoeringshandelingen
Niet van toepassing.
5. Financiële implicaties, gevolgen voor regeldruk en administratieve lasten
a) Consequenties EU-begroting
Nederland is van mening dat de benodigde financiële middelen gevonden dienen te worden binnen
de bestaande financiële kaders van de EU-begroting. Verwachting is echter dat dit voorstel geen
consequenties zal hebben voor de EU-begroting.
b) Financiële consequenties (incl. personele) voor rijksoverheid en/ of decentrale overheden
Het voorstel heeft mogelijk aanzienlijke gevolgen voor de rijksoverheid, maar geen gevolgen voor
decentrale overheden. Het ontbreken van een efficiency ondergrens waaronder niet wordt
gesanctioneerd in combinatie met het koppelen van de geldboete aan de waarde van de goederen,
heeft tot gevolg dat het aantal op te leggen boetes met enige duizenden kan gaan toenemen. Het
ontbreken van een ondergrens zal wellicht leiden tot meer zaken die men aan wil kaarten bij de
rechter. Dat levert meer werkzaamheden voor de rechterlijke macht op.
Budgettaire gevolgen worden ingepast op de begroting van het beleidsverantwoordelijke
departement, conform de regels van de budgetdiscipline.
c) Financiële consequenties (incl. personele) voor bedrijfsleven en burger
Zie punt 5d.
d) Gevolgen voor regeldruk/administratieve lasten voor rijksoverheid, decentrale overheden,
bedrijfsleven en burger
Er is een risico dat het bedrijfsleven onder het voorstel veel vaker geconfronteerd wordt met
boetes, aangezien er geen efficiency ondergrens is waaronder boetes niet worden opgelegd. Er
zijn regelmatig kleine foutieve aangiften waarbij geen sanctie wordt opgelegd, omdat zij onder de
bestaande nationale efficiency grens blijven. Bovendien is van belang dat de boete ingevolge het
voorstel gerelateerd is aan de waarde van de goederen. Tot slot kan dit voorstel leiden tot een
actieve meldplicht van douaneovertredingen voor de overheid aan andere lidstaten.
Bijlage fichedocument, pagina 29

opsomming zijn gekomen. Wel is Nederland verbaasd over de timing van het voorstel. Het
douanewetboek van de Unie bevat veel grondslagen voor uitvoeringshandelingen en gedelegeerde
handelingen. Momenteel wordt er gewerkt aan de invulling van deze uitvoeringshandelingen en
gedelegeerde handelingen. Het is naar de mening van Nederland dus nog te vroeg om volledig zicht te
hebben op de verplichtingen die het douanewetboek van de Unie met zich brengt. Zo is Nederland
benieuwd of er andere douaneovertredingen die buiten de opsomming vallen mogen worden bestraft,
zoals het niet voldoen aan administratie-eisen.
De indeling in drie categorieën brengt voor Nederland wel een ingrijpende wijziging van het
sanctiestelsel voor de douane met zich. Nederland heeft momenteel een heel verfijnd systeem als het
gaat om welke sanctie opgelegd wordt bij het begaan van een douaneovertreding. Nederland maakt
een onderscheid tussen overtredingen en misdrijven, terwijl de Commissie enkel uitgaat van
douaneovertredingen. Daarnaast maakt de Commissie in de voorgestelde richtlijn onderscheid tussen
verzuim, nalatigheid en opzet. Nederland heeft het douanesanctiestelsel op een andere manier
ingericht, met de kanttekening dat schuld en opzet en nalaten en handelen wel worden
onderscheiden. De gekozen opzet leidt niet tot bezwaren.
Nederland is in het algemeen geen voorstander van minimumsancties, omdat het nationale vrijheid op
dit punt inperkt. Verder mist Nederland een onderbouwing dat de opgenomen minimum- en
maximumsancties effectief, evenredig en afschrikwekkend zijn.
Nederland juicht toe dat het voorstel ruimte geeft om naast bestuursrechtelijke sancties ook andere
wijzen van handhaving te kunnen hanteren. Nederland zou dit uitgangspunt graag uitdrukkelijk
vastgelegd zien in de uiteindelijke richtlijn. Lidstaten moeten de vrijheid behouden om te kiezen voor
de meest effectieve wijze van handhaving. Nederland heeft in dit verband, gelet op de gekozen
rechtsgrondslag, grote twijfel over de vraag of ogenschijnlijk aan het strafrecht ontleende noties als
opzet, nalatigheid, poging en uitlokking zich lenen voor toepassing in het kader van de invoering van
bestuurlijke sancties.
Voor Nederland is van belang dat gelijksoortige overtredingen ook gelijksoortig worden bestraft. Op
foutieve belastingaangifte dient een gelijksoortige sanctie te volgen als op foutieve aangifte aan de
douane. Verder wordt de grens gemist waaronder geen sanctie behoeft te worden opgelegd, met
andere woorden, de efficiency-grens om geen boetes onder een bepaald bedrag op te hoeven leggen.
In dit geval pleit Nederland er voor om dit te koppelen aan het nationaal bestaande systeem.
Het is onduidelijk of er ook andere sancties kunnen worden opgelegd, aanvullend op het voorstel.
Ook mist Nederland in het voorstel andere wijzen dan repressief sanctioneren van ongewenst gedrag.
In het voorstel staan geen openingen voor op compliant gedrag gerichte handhaving. Nederland mist
verder de gevolgen van opgelegde sanctie voor de aan betrouwbare marktdeelnemers opgelegde
sancties in relatie tot de aan hen toegekende status van geautoriseerd marktdeelnemer. Dit voorstel
houdt er geen rekening mee dat er onbewuste fouten gemaakt kunnen worden.
Bijlage fichedocument, pagina 31

Fiche 6: Mededeling strategische reactie op de uitdagingen in de Golf van Guinee
1. Algemene gegevens
Titel:
Gezamenlijke mededeling van de Hoge Vertegenwoordiger voor Buitenlandse Zaken en
Veiligheidsbeleid en de Europese Commissie aan het Europees Parlement, de Raad, het Europees
Economisch en Sociaal Comité en het Comité van de regio’s. Bouwstenen voor de strategische reactie
van de EU op de problemen in de Golf van Guinee.
Datum ontvangst Commissiedocument:
18 December 2013
Nr. Commissiedocument:
JOIN(2013)31
EUR-lex:
http://eur-lex.europa.eu/LexUriServ/LexUriServ.do?uri=JOIN:2013:0031:FIN:EN:PDF
Nr. impact assessment Commissie en Opinie Impact-assessment Board:
n.v.t.
Behandelingstraject Raad:
Raad Buitenlandse Zaken
Eerstverantwoordelijk ministerie:
Ministerie van Buitenlandse Zaken
2. Essentie voorstel
1
Door het ontbreken van effectieve controle in de Golf van Guinee (GvG) , neemt de criminaliteit in de
regio toe en vormt daarmee een bedreiging voor de regionale en internationale stabiliteit. De
criminaliteit in de GvG betreft onder andere illegale visserij, piraterij, drugsmokkel, wapensmokkel en
oliediefstal. De EU heeft grote belangen in de regio op zowel economisch (import van olie en gas),
commercieel (groeiende afzetmarkt en aanwezigheid EU bedrijfsleven) en veiligheidsgebied (regio is
1
Voor wat betreft de reikwijdte van de EU strategie wordt onder de Golf van Guinee verstaan; de territoriale
wateren en kusten van Senegal, Gambia, Guinee-Bissau, Guinee-Conakry, Sierra Leone, Liberia, Ghana, Togo,
Benin, Nigeria, Kameroen, Gabon Congo-Brazzaville, Democratische Republiek Congo en Angola, inclusief de
eilanden Kaapverdië en Sao Tomé en Principe.
Bijlage fichedocument, pagina 33

1) samenwerking met de onafhankelijke landen rondom de GvG, hun regionale organisaties en
andere internationale organisaties in de regio;
2) geïntegreerde benadering van de problematiek, en;
3) toepassing van geleerde lessen uit andere regio’s in Afrika (Sahel en Hoorn van Afrika).
Tenslotte betreft het betreft hier een mededeling van de Commissie waarin geen concrete wetgeving
voor de toekomst wordt aangekondigd.
3. Wat is de Nederlandse grondhouding ten aanzien van de bevoegdheidsvaststelling,
subsidiariteit en proportionaliteit van deze mededeling en de eventueel daarin
aangekondigde concrete wet- en regelgeving? Hoe schat Nederland de financiële
gevolgen in, alsmede de gevolgen op het gebied van regeldruk en administratieve
lasten?
a. Bevoegdheid
De mededeling zelf bevat nog geen concrete wet- en regelgevingsvoorstellen. Wel doen de Commissie
en de HV binnen hun competentie een voorstel voor een EU-strategie m.b.t. de problematiek in de
GvG. Naar het oordeel van Nederland doen zich geen problemen voor met betrekking tot de
bevoegdheidsvaststelling. De EU heeft bevoegdheden op het gebied van het Gemeenschappelijk
Buitenlands en Veiligheidsbeleid (zie artikel 2, lid 4 VWEU) en ontwikkelingssamenwerking (zie artikel
4, lid 4 VWEU). Het betreft gedeelde bevoegdheden voor de EU en de lidstaten.
b. Functionele toets
- Subsidiariteit
Nederland heeft een positieve grondhouding t.a.v. subsidiariteit van de mededeling omdat het een
beleidsterrein betreft waarbij handelen door de EU als geheel effectiever en efficiënter is dan handelen
door de lidstaten afzonderlijk.
-Proportionaliteit
De aanbevelingen die de Commissie doet laten voldoende ruimte voor nationale besluiten en staan
inhoudelijk in verhouding tot de geformuleerde doelstellingen. De proportionaliteitstoets is positief.
c. Financiële consequenties
Het is niet duidelijk op welke wijze deze strategie gefinancierd gaat worden. Vooralsnog is aangegeven
dat de financiering deels zal geschieden vanuit het EOF, maar dat er ook zal worden gezocht naar
financiering door internationale partners, financiële instellingen en het betrokken bedrijfsleven. De
financiële gevolgen voor de EU zouden volgens Nederland opgevangen moeten worden binnen de
bestaande financiële kaders.
Bijlage fichedocument, pagina 35

