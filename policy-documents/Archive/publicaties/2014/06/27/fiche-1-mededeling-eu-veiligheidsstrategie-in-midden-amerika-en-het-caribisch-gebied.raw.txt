Fiche 1: mededeling EU veiligheidsstrategie in Midden-Amerika en het Caribisch gebied.
1. Algemene gegevens
Titel voorstel
Gezamenlijke mededeling aan het Europees Parlement en de Raad. Aspecten van een EU strategie
voor de openbare veiligheid in Midden-Amerika en het Caribisch gebied.
Datum ontvangst Commissiedocument
19 mei 2014
Nr. Commissiedocument
JOIN(2014) 21
Pre-lex
http://eur-lex.europa.eu/legal-content/en/TXT/?uri=CELEX:52014JC0021
Nr. impact assessment Commissie en Opinie Impact-assessment Board
n.v.t.
Behandelingstraject Raad
Raad Buitenlandse Zaken
Eerstverantwoordelijk ministerie
Ministerie van Buitenlandse Zaken
2. Essentie voorstel
De EU kent een historische en diepgaande relatie met Latijns Amerika en het Caribisch gebied. Het
strategisch partnerschap tussen beide regio’s is tijdens de laatste EU-CELAC top in januari 2013
herbevestigd, en vertaalt zich in politieke en economische samenwerking, maar ook in
partnerschapsrelaties op het terrein van milieu of openbare veiligheid. Met name in de regio Midden-
Amerika en het Caribisch gebied vormt het vergroten en bestendigen van openbare veiligheid een
grote uitdaging. De criminaliteit en onveiligheid is mede als gevolg van de drugshandel in de gehele
regio en de erfenis van slepende interne conflicten (bv. in Colombia, Guatemala en El Salvador) veel
hoger dan elders in de regio of in de westerse wereld.
Bijlage fichedocument, pagina 1

De ontwikkelingen in de veiligheidssituatie in Midden-Amerika en het Caribisch gebied vormen een
ernstige bedreiging voor de ontwikkeling en stabiliteit van de landen in de regio, en brengen
daarnaast grote risico’s met zich mee, zowel voor de EU als voor bijvoorbeeld de overzeese
gebiedsdelen van het Koninkrijk. De economieën raken meer en meer afhankelijk van een eenzijdige
toeristische inkomstenbron. Een toename van de bedreigingen kan ernstige gevolgen hebben voor de
financiële situatie van de eilanden. De aanpak van deze dreigingen vergt daarom een gecoördineerde
en internationale benadering.
Proportionaliteit
De Nederlandse grondhouding ten aanzien van de proportionaliteit is positief. De in de mededeling
aangekondigde inzet; politieke dialoog, en het samenwerken met organisaties en programma’s die
integraal bijdragen aan het verbeteren van de openbare veiligheid, staat in grote lijnen in de juiste
verhouding tot het doel. De mededeling omvat geen gedetailleerde agenda en plan van aanpak, omdat
deze elementen in gezamenlijkheid met de betrokken landen en internationale organisaties tot stand
moeten komen. Nederland zal zich hiervoor blijven inzetten.
Financiële gevolgen
 Voor zover te overzien heeft de op te stellen strategie geen financiële gevolgen voor het Rijk.
Eventuele budgettaire gevolgen voor Nederland worden ingepast op de begroting van het
beleidsverantwoordelijke departement, conform de regels van de budgetdiscipline.
 Nederland is van mening dat eventuele EU-middelen gevonden dienen te worden binnen de in de
Raad afgesproken financiële kaders van de EU-begroting 2014-2020 en dat deze moeten passen
bij een prudente ontwikkeling van de jaarbegroting.
4. Nederlandse positie over de mededeling
Nederland verwelkomt de gezamenlijke mededeling van de Commissie en de Hoge Vertegenwoordiger
(HV) waarmee bouwstenen worden aangeleverd voor de uitwerking van een Veiligheidsstrategie voor
Midden-Amerika en het Caribisch gebied in nauwe samenwerking met de betrokken landen en
partners in de regio De strategie is voor Nederland zowel van belang vanwege de lange historische
betrokkenheid bij de ontwikkelingen in de regio, de samenwerking in OAS verband en niet in de
laatste plaats gezien de positie van de Koninkrijksdelen
Volgens de EU heeft de inzet, in afwijking van de respons op bestaande conflicthaarden, vooral een
preventief karakter. Een integrale benadering is nodig om te komen tot effectieve samenwerking
tussen een grote hoeveelheid actoren en om de samenhang van het veiligheidsbeleid ook in relatie
met nationale ontwikkelingsprocessen te versterken. Nederland zal blijvende inzet tonen voor een
gedetailleerde agenda en plan van aanpak, waarbij voortgebouwd wordt op succesvolle ervaringen in
de regio.
Bijlage fichedocument, pagina 3

De EU wil in de komende fase door een mapping exercitie de bestaande ervaringen – ook van lidstaten
– in kaart brengen, waarmee ten dele aan deze zorg tegemoet wordt gekomen. Nederland zal in dit
verband de zeer relevante ervaringen Midden-Amerika Programma (MAP) in de regio onder de
aandacht brengen van de EU, en ook in de komende jaren aandacht blijven schenken aan een dialoog
met de EU en betrokken partners in de regio. Het MAP is een regionaal programma gericht op het
verbeteren van de veiligheid, het vergroten van de toegang tot justitie en het versterken van de
positie van mensenrechtenverdedigers. Dit programma loopt eind 2015 af, maar Nederland blijft grote
waarde hechten aan de problematiek rondom veiligheid en mensenrechten in de regio, hetgeen het
belang van de inzet van de voorgestelde strategie onderstreept.
Bijlage fichedocument, pagina 5

