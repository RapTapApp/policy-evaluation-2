Instructie voor de delegatie van het Koninkrijk der Nederlanden naar de 9e Ministeriële
WTO conferentie te Bali, Indonesië, d.d. 3-6 december 2013
Van 3 december tot en met 6 december 2013 zal de 9e Ministeriële Conferentie van de
Wereldhandelsorganisatie (World Trade Organisation, WTO) plaatsvinden te Bali, Indonesië.
De WTO bestaat sinds 1995 en is de opvolger van de GATT (General Agreement on Tariffs and Trade).
De WTO is wereldwijd de belangrijkste organisatie die zich bezighoudt met internationale
handelsregels. De WTO blijft nieuwe leden aantrekken. Momenteel zijn 159 landen lid van de WTO en
een aanzienlijk aantal landen is in een toetredingsproces. Landen houden zich over het algemeen goed
aan de handelsregels, en WTO-paneluitspraken in geschillen worden gerespecteerd. Vrije
wereldhandel met stevige spelregels is van groot belang voor het gehele Koninkrijk.
De WTO als onderhandelingsforum heeft aan geloofwaardigheid ingeboet nu de Doha Development
Agenda (DDA, ook wel Doharonde) al twaalf jaar loopt en het niet lukt om tot een alomvattend
akkoord te komen. Vele landen zijn bilaterale of regionale handelsakkoorden gaan onderhandelen als
alternatief voor verdere wereldwijde handelsvrijmaking. Dit geldt ook voor de EU (waaronder
Nederland) die inzet op akkoorden met hoge ambitie (streven is volledige markttoegang) die vele
onderwerpen bestrijken (o.m. goederen, diensten, investeringen, mededinging, duurzame
ontwikkeling).
e
Het belang van deze 9 WTO Ministeriële (MC9) is niet te onderschatten. De verwachting was dat het
voor het eerst sinds jaren weer een multilateraal succes zou worden. Naar aanleiding van de laatste
Ministeriële Conferentie in 2011 (MC8) zijn de WTO leden sinds begin 2012 aan het onderhandelen
over een deelakkoord op het gebied van handelsfacilitatie. Het afgelopen jaar is de
onderhandelingsagenda uitgebreid met een aantal voorstellen op het gebied van landbouw en
ontwikkeling. De afgelopen weken is zeer intensief onderhandeld, maar het is helaas niet gelukt om
voor Bali een pakket uit te onderhandelen. Er is nog steeds uitzicht op een deelakkoord dat veel winst
zal opleveren voor alle landen wereldwijd. In het bijzonder ook voor ontwikkelingslanden en dat
strookt volledig met de inzet van het kabinet op handel en duurzame ontwikkeling. Het deelakkoord
zal waarschijnlijk niet in Bali worden afgerond, maar de verwachting is dat de WTO ministers in Bali
eventuele laatste discussiepunten zullen identificeren en voor zover mogelijk beslissen. In ieder geval
zullen zij politieke sturing moeten geven om de komende maanden dit proces af te ronden of
anderszins te vervolgen. Verder is van belang dat naar verwachting een vernieuwde Information
ste
Technology Agreement zal worden afgesloten en dat Jemen toetreedt als 160 WTO-lid.
1

Handelsfacilitatie zet in op het vereenvoudigen en harmoniseren van internationale
handelsprocedures. Dit leidt tot minder oponthoud en ‘red tape’ bij de grens en meer duidelijkheid en
transparantie voor het bedrijfsleven. Voorbeelden van de handelsfacilitatieovereenkomst zijn:
publicatie van informatie over douaneprocedures en –formaliteiten (o.a. op het internet), de maximale
hoogte van vergoedingen en boetes, transparante beroep- en bezwaarprocedures, de mogelijkheid tot
elektronische betaling van invoerrechten en combineren en afstemmen van controles van
douaneautoriteiten aan weerszijde van een landgrens. De inefficiënties die hiermee worden
weggehaald vertalen zich in concrete baten voor het bedrijfsleven, die tot zes keer hoger zijn dan de
1
baten die kunnen worden bereikt met tariefverlaging.
Omdat de inefficiënties die het handelsfacilitatieakkoord adresseert het grootst zijn in
ontwikkelingslanden, zullen zij de meeste baten van het akkoord ervaren. Dit geldt met name voor
landen die niet in verbinding staan met de open zee (land-locked countries). Twee derde van de
verwachte winst van het handelsfacilitatieakkoord van 50-150 miljard dollar per jaar wereldwijd komt
2
volgens een studie van de OESO ten goede aan ontwikkelingslanden. Ook zal het midden- en
kleinbedrijf naar verwachting meer profiteren dan multinationals en biedt het akkoord vooral
voordelen aan sectoren waar tijd een belangrijke factor is, zoals bepaalde landbouwproducten.
Het WTO-akkoord zou niet het eerste of enige akkoord over handelsfacilitatie zijn. Een ander
belangrijk akkoord op dit terrein is de herziene Kyoto Conventie van de Werelddouane-organisatie
(WDO). Een akkoord onder de WTO heeft echter duidelijke voordelen t.o.v. het WDO akkoord. Zo
heeft het WTO-akkoord een veel meer bindend karakter door het opnemen van zo veel mogelijk
resultaatverplichtingen, het voorkomen van ‘opt-outs’ op bepaalde bepalingen en de koppeling aan het
WTO-geschillenbeslechtingsmechanisme.
Voor het Koninkrijk ligt hier de meerwaarde van een WTO-akkoord. Nederland heeft dan ook steeds
aangedrongen op zo veel mogelijk bindende bepalingen in het akkoord. Daarnaast heeft het WTO-
akkoord een grotere dekking (Kyoto telt 91 lidstaten en de WTO 159 lidstaten) en daarmee een groter
politiek bereik.
1
World Economic Forum in samenwerking met Bain & Company en de Wereldbank (2013), Enabling Trade, Valuing
Growth Opportunities.
2
OECD, 2013, OECD Trade Facilitation Indicators, Transforming border bottlenecks into global gateways.
3

Landbouw
In het afgelopen jaar heeft een aantal WTO-leden duidelijk gemaakt dat een akkoord op
Handelsfacilitatie voor hen niet mogelijk is zonder specifieke resultaten op landbouw. Hiertoe zijn er
diverse voorstellen op landbouwgebied gepresenteerd. Er liggen drie voorstellen voor bij de WTO:
1) Het G33 voorstel om voor ontwikkelingslanden de mogelijkheden uit te breiden voor
opkoopprogramma’s van voedsel ter distributie onder de eigen bevolking;
2) Het G20 voorstel om exportsubsidies voor ontwikkelde landen uit te faseren;
3) Een voorstel over het beheer van tariefquota voor landbouwproducten.
1. Opkoopprogramma’s: G33-voorstel
Het voorstel over opkoopprogramma’s is ingediend door de G33, een groep ontwikkelingslanden
(onder andere Indonesië en India) die extra mogelijkheden willen om hun landbouwsector te
beschermen. Het voorstel moet volgens eigen zeggen de voedselzekerheid van ontwikkelingslanden
vergroten. Het komt er echter op neer dat het WTO-systeem om interne landbouwsteun te beperken,
wordt ondergraven. Als het voorstel zou worden doorgevoerd zouden handelsverstorende maatregelen
(die in de WTO-systematiek gebonden zijn aan maxima) in de zogenaamde Groene Box komen
(maatregelen die minimaal handelsverstorend zijn en die landen ongelimiteerd mogen gebruiken). Uit
nadere bespreking van het G33-voorstel is gebleken dat een achterliggende reden voor dit voorstel is
dat enkele ontwikkelingslanden door hoge inflatie en gestegen voedselprijzen boven de vastgestelde
maxima aan handelsverstorende steun dreigen uit te gaan. De WTO-leden willen zich hier in de
komende jaren verder over buigen om tot een oplossing hiervoor te komen.
Het oorspronkelijke G33-voorstel was voor de EU, de Verenigde Staten en andere ontwikkelde landen
niet acceptabel. Om tot een oplossing te komen die tegemoet komt aan de wensen van de G33 werd
onderhandeld over een ‘vredesclausule’ (peace clause). Kern hiervan is dat ontwikkelingslanden
opkoopprogramma’s kunnen instellen en hierover tijdelijk niet voor de WTO-
geschillenbeslechtingprocedure kunnen worden gedaagd. Voor de EU zou dit een acceptabele uitkomst
zijn, mits er duidelijke afspraken gemaakt worden over de voorwaarden waaronder een dergelijke
vredesclausule zou gelden, bijvoorbeeld dat de programma’s beperkt in tijd en omvang zijn en landen
transparant zijn over de maatregelen die ze nemen. Nederland steunt deze inzet van de EU.
Nederland is van mening dat de looptijd van de clausule voldoende lang moet zijn om realistisch een
alternatief uit te kunnen onderhandelen, maar geen gewoonterecht creëert. Ook vindt Nederland dat
de verstorende invloed van de inkoopprogramma’s op internationale voedselmarkten zoveel mogelijk
beperkt dient te zijn. In de eindfase van de onderhandelingen heeft een G33-land onredelijk hoge
eisen op tafel gelegd (permanente oplossing of een ongelimiteerde verlenging van de peace clause)
die niet kunnen worden ingewilligd door de WTO-leden, in bijzonder de EU en de VS. Hierdoor is dit
onderdeel van het landbouwpakket niet akkoord en is een impasse ontstaan voor het gehele
Balipakket.
5

Voor Nederland zou bovengenoemd resultaat relatief teleurstellend zijn gezien ons standpunt om de
EU-exportsubsidies geheel af te schaffen, ongeacht de uitkomst van de Doha-ronde. Desalniettemin is
het positief dat een dergelijke verklaring een helder signaal is dat er van het afschaffen van EU-
exportsubsidies in de WTO werk wordt gemaakt.
3. Tariefquota
Het laatste voorstel dat voorligt betreft het beheer van tariefquota. Sommige WTO-leden hebben in
hun tariefschema’s voor enkele landbouwproducten afgesproken dat er een beperkt volume tegen een
verlaagd tarief mag binnenkomen. In eerste instantie moeten deze tariefquota op een ‘first come, first
serve’ basis worden toegekend aan exporteurs, maar WTO-leden mogen ook een ander systeem
hanteren. In sommige landen zijn de regels voor toewijzing van het tariefquotum aan exporteurs
dermate complex dat de quota amper worden gevuld.
Het voorliggende voorstel van de G20 stelt dat quota die onvoldoende worden gevuld voortaan
volgens het ‘first come, first serve’ principe moeten worden beheerd. Het G20 voorstel ligt vooral
gevoelig in landen die zeer beschermend staan tegenover hun landbouwsector zoals Noorwegen,
Japan en Korea, maar ook in China ligt het gevoelig. De EU kent voor haar landbouwexporten geen
problemen door het quotabeheer in andere landen en vult haar quota altijd voldoende. De EU wordt
als zodanig dus ook niet geraakt door het voorstel en praat met steun van Nederland constructief mee
over het voorstel.
Ontwikkelingsdimensie
Basisgedachte van de Doha-ronde is dat ontwikkelde landen in alle aspecten van de onderhandelingen
rekening houden met de behoeften en het niveau van ontwikkelingslanden. Om die reden ligt in Bali
een specifiek pakket van ontwikkelingsvriendelijke elementen voor.
Nederland wil dat de EU en de WTO een positief resultaat leveren voor de ontwikkelingslanden, in het
bijzonder de MOL’s. Dat vraagt van de EU om constructief en geloofwaardig te onderhandelen.
Hieronder wordt de stand van zaken in de onderhandelingen en, waar opportuun, de Nederlandse
opstelling weergegeven. De ministers zal tijdens de MC9 worden gevraagd om het belang van het Aid
for Trade (AfT) initiatief te herbevestigen. Een nieuw AfT-werkplan voor de komende periode zal na
Bali worden opgesteld.
7

3. De ‘28 Agreement-Specific Proposals’
Pas na MC9 zal er in Genève verder onderhandeld worden over de invulling van de zogenaamde ‘28
Agreement-Specific Proposals’ (“ASP's”) die tijdens de Ministeriële Conferentie van 2003 in Cancún
werden overeengekomen. Het gaat hier om speciale en gedifferentieerde behandeling van
ontwikkelingslanden op de WTO-regels – zoals langere implementatieperiode voor ontwikkelingslanden
bij WTO-verplichtingen. Daarnaast zal er na MC9 onderhandeld worden over zes nieuwe ASP’s voor
speciale en gedifferentieerde behandeling op het terrein van sanitaire en fytosanitaire maatregelen en
Import Licensing. De Afrika-groep - bestaande uit alle Afrikaanse WTO-leden - kan vooralsnog leven
met bespreking van deze voorstellen na Bali, maar wil in een Ministeriële verklaring een duidelijk
politiek mandaat hiervoor zien. Het Koninkrijk steunt deze wens.
Aanvullende onderwerpen MOL’s
Naast bovengenoemde agenda-onderdelen heeft de groep van MOL’s - onder voorzitterschap van
Nepal - aangegeven resultaat te willen op het gebied van katoen, tariefvrije-quotavrije markttoegang,
preferentiële oorsprongsregels en de invulling van de ‘dienstenwaiver’ die tijdens de vorige Ministeriële
Conferentie werd overeengekomen. Voortgang op de eerste twee onderwerpen verloopt niet
voorspoedig. In de VS liggen deze onderwerpen gevoelig in het Congres, waardoor zij weinig
manoeuvreerruimte hebben. Met betrekking tot de andere twee onderwerpen ligt een positief resultaat
in het verschiet. De WTO-leden zijn het zo goed als eens geworden over de inhoud van twee
Ministeriële verklaringen die tijdens Bali bekrachtigd gaan worden. Het gaat om de invulling van de
LDC-services waiver en niet-bindende richtlijnen om oorsprongsregels transparanter en simpeler te
maken.
Om een resultaat voor de MOL’s in Bali te boeken is óók daadkrachtig optreden van deze landen zelf
nodig. Tot op heden lukt het de MOL’s nauwelijks om gezamenlijk tot een positie te komen. De groep
blijkt vaak verdeeld en de interne coördinatie verloopt over het algemeen stroef. De onderlinge
samenwerking tussen de MOL’s lijkt kort voor Bali beter te verlopen. Zo hebben de MOL’s de
afgelopen maand doortastend gehandeld ten aanzien van preferentiële oorsprongsregels en de
dienstenwaiver. Deze inzet heeft uiteindelijk geresulteerd in drie Ministeriële verklaringen op het
gebied van oorsprongsregels, katoen en de LDC services waiver.
9

Oorsprongsregels
Binnen de WTO bestaat geen overeenstemming over generieke (non-preferentiële) oorsprongsregels.
De WTO-leden hanteren elk hun eigen (preferentiële) regime. In aanloop naar MC9 is nu een
Ministeriële verklaring overeengekomen om richtlijnen op te stellen om de oorsprongsregels
transparanter en simpeler te maken. Eind mei van dit jaar lag er nog een voorstel waarin de MOL’s
harmonisatie van preferentiële oorsprongsregels nastreefde. Het nieuwe verzoek van de MOL’s is
eenvoudiger en streeft niet-bindende richtlijnen na. Het voorstel schrijft geen eenduidige set aan
oorsprongsregels voor, maar biedt preferenties gevende landen elementen die men kan gebruiken in
de oorsprongsregels die men voor importen uit MOL’s hanteert om deze aldus simpeler, transparanter
en objectiever te maken. De implementatie en toepassing van deze richtlijnen in de voor MOL’s
geldende oorsprongsregels worden jaarlijks gemonitord door de Committee on Rules of Origin van de
WTO die hierover rapporteert aan de General Council. Het voorstel komt in grote lijnen overeen met
de aanpak van de EU in het Algemeen Preferentieel Stelsel (APS) en valt daarmee vrij gemakkelijk te
implementeren in de EU.
Het Koninkrijk steunt de Ministeriële verklaring met daarin het voorstel van de MOL’s om de
oorsprongsregels transparanter en simpeler te maken.
Invulling van de LDC services waiver
Deze waiver geeft WTO-leden de mogelijkheid om de MOL’s zonder tegenprestatie preferentiële
markttoegang te verlenen. De waiver is in 2011 aangenomen tijdens de MC8, maar is tot op heden
nog door geen enkel WTO-lid geïmplementeerd. Dat komt mede doordat de MOL’s vooral
belangstelling hebben voor de zgn. “mode 4” categorie van de handel in diensten (verkeer van
natuurlijke personen) en dit bij de ontwikkelde landen juist politiek gevoelig ligt. De MOL’s hebben
recent een tekst gecommuniceerd over de implementatie van de waiver. In deze tekst wordt een
inspanningsverplichting van het WTO-Lidmaatschap gevraagd om de waiver te implementeren op een
wijze die commercieel waardevol is. De Council for Trade in Services van de WTO zou dit dan jaarlijks
monitoren. Tevens doen de MOL’s een beroep op meer technische/financiële ondersteuning aan de
aanbodzijde. Deze tekst, in de vorm van een Ministeriële verklaring, zal in Bali worden aangenomen.
Het Koninkrijk steunt deze verklaring.
De waiver zal post-Bali ingevuld worden. In juli 2014 willen de MOL’s volgens hun voorstel dat de WTO
(de General Council) een high-level meeting organiseert om concrete toezeggingen van de
ontwikkelde landen te ontvangen over de te verlenen toegang van hun diensten. De Commissie heeft
aan de EU lidstaten een voorstel voorgelegd tot invulling van de waiver. Nederland pleit ervoor de
dienstenconcessies in het plurilaterale dienstenakkoord (Trade in Services Agreement - TiSA) aan de
MOL’s te verlenen en, indien TiSA niet op afzienbare termijn tot een akkoord leidt, de
dienstenconcessies uit het vrijhandelsakkoord van de EU met een aantal landen in het Caribisch
gebied, verenigd in het Cariforum, aan te bieden. De primaire keuze voor TiSA stoelt op de gedachte
dat afspraken over handelsregels bij voorkeur multilateraal moeten worden gemaakt.
11

