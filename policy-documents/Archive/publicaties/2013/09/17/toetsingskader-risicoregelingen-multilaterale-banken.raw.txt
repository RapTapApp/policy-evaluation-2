Toetsingskader Risicoregelingen: Multilaterale Banken 
Inleiding  
Hoewel verschillend in hun doelstellingen en in de details van hun structuur en instrumenten 
berusten alle multilaterale banken op hoofdstuk IX B op hetzelfde principe. Daarbij is het voorbeeld 
gegeven door de Wereldbank bij haar oprichting in 1944, gevolgd door de Europese 
Investeringsbank (EIB) in 1958 en ten slotte de European Bank for Reconstruction and 
Development (EBRD) in 1991. Daarbij dient wel te worden aangetekend dat de EIB strikt genomen 
gekenschetst moet worden als de bank van de EU, met een verankering in het EU verdrag, en niet 
als een “multilaterale bank”. Voor de EIB zijn de principes waarop haar functioneren berust echter 
hetzelfde. 
Het gaat daarbij om het volgende:  
1) De oprichting en ondersteuning van een multilaterale bank met een goed omschreven 
internationale publieke functie en 100 % aandeelhouderschap van de Lidstaten, die dankzij 
een hoge kredietwaardigheid in staat is om tegen gunstige voorwaarden lang geld op de 
kapitaalmarkt op te nemen en deze middelen uit te zetten voor projecten en programma’s 
in de Lidstaten (en in het geval van de EIB voor een klein deel ook daarbuiten).  
2) Daarbij richt men zich op projecten en programma’s die het publieke doel ondersteunen en 
die andere bronnen van financiering (bv. commerciële banken) niet volledig of niet tegen 
(de meest) geschikte voorwaarden kunnen bereiken, bv. gezien de vaak vereiste zeer 
lange looptijden. 
 
De hoge kredietwaardigheid hangt samen met de volgende factoren: 
  
3) Een conservatieve kapitaalstructuur, met een t.o.v. de uitstaande financiering hoge som 
aan ingelegd eigen vermogen, reserves en algemene voorzieningen (veel conservatiever 
dan dat van een commerciële bank). Veelal kennen de banken een maximum “leverage” in 
hun statuten. Ook het liquiditeitsbeleid is conservatief. 
4) Een bevoorrechte status van de instellingen als crediteur, met name waar het gaat om 
leningen aan de publieke sector. Samen met een verstandig uitleenbeleid – veelal ten 
behoeve van concrete projecten - is dit er debet aan dat de betalingsachterstanden ook in 
soms moeilijke omgevingen en omstandigheden zeer gering blijven. De bevoorrechte 
status hangt samen met de erkenning van hun publieke functie door de debiteuren en de 
markt. Zowel private als andere officiële crediteuren accepteren dat de instellingen niet 
mee doen bij herstructurering van officiële schulden.  
5) Naar rato van hun deelname in het ingelegde kapitaal leveren de Lidstaten daarbovenop  
garantiekapitaal (callable capital). Op dit garantiekapitaal kan volgens de statuten alleen in 
de meest extreme omstandigheden een beroep worden gedaan. Dit kan alleen wanneer 
ondanks de hierboven genoemde punten de organisatie onverhoopt toch niet aan haar 
verplichtingen zou kunnen voldoen. Dit is in de lange geschiedenis van de betrokken 
instellingen nog nooit voorgekomen en is gezien het bovenstaande ook in de toekomst zeer 
onwaarschijnlijk. Het zijn deze garanties die onder deze exercitie vallen.      
  
  
  

instrument in de klassieke vorm. Het is de wijze waarop het kapitaal van de IBRD wordt 
gefinancierd. Zou niet gekozen zijn om deel van het kapitaal te verschaffen in de vorm van 
“callable capital” dan zou een (aanzienlijk) hoger kapitaal daadwerkelijk moeten worden inbetaald 
door de aandeelhouders, leidend tot een verhoging van de nationale schuld, teneinde dezelfde 
hoge kredietwaardigheid (AAA rating) van de Bank te verzekeren. Omdat tegelijkertijd voldoende 
buffers bestaan in de IBRD (plus prudentieel beleid) om een “oproep” van “callable capital” te 
voorkomen is dit een effectieve structuur.  
 
3.    Is er al een andere garantie/wet/regeling die de verplichting ex-/impliceert? 
De IBRD bestaat al sinds 1944 en Nederland is vanaf de oprichting ook aandeelhouder. In 2010 is 
voor het laatst een kapitaalverhoging overeengekomen. Doel van deze kapitaalverhoging is de 
balans van de IBRD te verlengen zodat de IBRD in staat te stellen een leidende rol te blijven spelen 
op het terrein van armoedebestrijding en duurzame economische ontwikkeling. Nederland zal 
tussen 2012 en 2016 bijdragen aan deze kapitaalverhoging, waarbij ook het garantieplafond naar 
rato over vijf jaar wordt opgehoogd met in totaal USD 1.170,8 mln. Hiermee zal het Nederlandse 
garantiekapitaal oplopen tot USD 5.196.866.530 (ca. €4,1 miljard). . 
 
4.    Is bekend wat de mogelijke effectiviteit van de betreffende risicoregeling is?  
Vanwege de leverage van de IBRD is het een relatief efficiënte en effectieve manier om duurzame 
economische ontwikkeling en armoedebestrijding te ondersteunen. Daarnaast blijkt uit 
verschillende onderzoeken de Wereldbank een van de meest effectieve ontwikkelingsinstellingen te 
zijn (zie o.a. DFID (2011); Birdsall, Kharas, en Mahgoub (2010); Easterly en Pfutze (2008); zie ook 
de  Quality of ODA (QuODA) website:  
http://www.cgdev.org/section/topics/aid_effectiveness/quoda). 
 
 
5.    Wat zijn de risico’s van de regeling? 
Het verstrekken van garanties gaat altijd gepaard met een risico. Callable capital kan alleen 
worden ingeroepen door de IBRD op het moment dat de Bank niet meer aan haar verplichtingen 
kan voldoen en failliet dreigt te gaan. In dat geval zou de kasuitgave ten laste komen van de 
HGIS-ODA middelen en gaat dit (in eerste instantie) dus ten koste van andere 
ontwikkelingsuitgaven. De kans dat dit gebeurt wordt echter als zeer klein aangemerkt: 
 
 De IBRD voert een zeer prudentieel beleid met als expliciet doel het risico op een call on 
capital te minimaliseren; het liquiditeits- en risicobeleid van de IBRD is conservatief. Het 
leenportfolio van de IBRD functioneert historisch gezien uitstekend en resultaten van de 
Bank waren ook in afgelopen crisisjaren goed. Dit komt mede doordat de Wereldbank 
mondiaal opereert en daardoor de diversificatie van de portefeuille zeer groot is. De Bank 
heeft geen winstmotief en hecht veel waarde aan de AAA status die de instelling in staat 
stelt voordelig in te lenen op de kapitaalmarkt. Kredietbeoordelingsbureaus merken de 
IBRD als betrouwbaar aan; AAA status met gunstige vooruitzichten. 
 De Bank heeft een zogenaamde Preferred Creditor Status. Dit houdt in dat lenende landen 
de IBRD voorrang verschaffen bij betaling indien zij moeite hebben om aan hun 
verplichtingen te voldoen.  
 De optie om callable capital in te roepen is bij de IFI’s nog nooit ter sprake geweest, zelfs 
niet in tijden van crises (bv. Azië-crisis of huidige crisis). 
 
5a. Hoe staan risico en rendement van de regeling tot elkaar in verhouding? 
Het risico van de garantie is dus zeer beperkt, en hoewel het ontwikkelingseffect (rendement) 
moeilijk te kwantificeren is, komt de IBRD uit verschillende onderzoeken naar voren als een van de 
meest effectieve ontwikkelingsinstellingen.  
 
5b. Wat is de inschatting van het risico op de aspecten waarschijnlijkheid, impact, 
blootstellingduur en beheersingsmate? 
- Waarschijnlijkheid: zeer kleine kans (zie vraag 5) 
- Impact: zie vraag 5a 
- Blootstellingduur: er is geen einddatum aan deze garantieregeling verbonden. 

Europese Investeringsbank 
Achtergrondinformatie EIB 
De Europese Investeringsbank (EIB) is de bank van de Europese Unie. Als grootste multilaterale 
kredietnemer en kredietgever, met een balans totaal ter waarde van EUR 508,1mld. (31 
dec..2012), verstrekt zij financiering en expertise aan gezonde en duurzame investeringsprojecten, 
vooral binnen de EU.  De 27 lidstaten van de Unie zijn de aandeelhouders, en de ondersteunde 
projecten dragen bij aan de bevordering van de beleidsdoelstellingen van de EU.  De EU-lidstaten 
zijn de enige aandeelhouders van de EIB. De vestigingsplaats van de Bank is Luxemburg. Het 
totaal door lidstaten onderschreven kapitaal bedraagt in 2012  EUR 242,4 mld. waarvan EUR 220,8 
mld. oproepbaar is (garantiekapitaal). Het Nederlands aandeel bedraagt 4,5%.  Op basis van dit 
kapitaal leent de Bank in op de kapitaalmarkt waarmee het middelen genereert voor investeringen 
in zowel de publieke als de private sector.  
De toegevoegde waarde van de EIB baseert zich met name op het vermogen van de Bank om 
leningen met lange looptijden te verstrekken tegen relatief lage rente. De rente op EIB-leningen 
kan laag zijn omdat de EIB een triple-A rating heeft, geen winstoogmerk heeft en in beginsel alleen 
een lening verstrekt indien de leningnemer zeer solide is of de lening wordt gegarandeerd door een 
derde partij (lidstaat, bank, moederbedrijf).  
In het kader van haar externe mandaten levert de EIB steun aan de financiële pijler van het 
buitenlandbeleid van de EU.  Ongeveer 10% richt zich op investeringen in pre-accessie landen, 
Zuidelijke en Oostelijk nabuurlanden en partnerlanden in Azië, Latijns – Amerika en Afrika.  De 
meeste van deze activiteiten vallen onder een garantie die de EU in het kader van de externe 
leenmandaten verstrekt. Er is dus geen sprake van regres op de nationale begroting. Een 
uitzondering hierop zijn de leningen die de EIB uit eigen middelen financiert ten behoeve van de 
Investment Facility (IF). Het betreft hier echter een gering bedrag, te weten 0,3% van de totale 
EIB portefeuille in 2012.  
Aangezien grofweg de gehele garantie die Nederland aan de EIB verstrekt ten gunste komt van 
activiteiten binnen de EU – lidstaten richt het toetsingskader zich hierop. Volledigheidshalve is aan 
het einde van dit document een paragraaf opgenomen over de IF garanties.  
 
Toetsingskader Nederlandse EIB garantie voor investeringen binnen de EU-27 
1.    Wat is het probleem dat aanleiding is (geweest) voor het beleid?  Is dit probleem 
nog actueel? Wat is de oorzaak van het probleem? 
Conform art. 309 van het Verdrag betreffende de werking van de Europese Unie, Rome, 25-03-
1957:  
De Europese Investeringsbank heeft tot taak, met een beroep op de kapitaalmarkten en op haar 
eigen middelen bij te dragen tot een evenwichtige en ongestoorde ontwikkeling van de interne 
markt in het belang van de Unie. Te dien einde vergemakkelijkt zij, door zonder winstoogmerk 
leningen en waarborgen te verstrekken, de ﬁnanciering van de volgende projecten in alle sectoren 
van het economische leven: 
a. projecten tot ontwikkeling van minder ontwikkelde gebieden; 

maar dit risico wordt als zeer klein aangemerkt (zie vraag 5). 
De garantie is juridisch bindend.  
2c. Heeft de regeling een beargumenteerde meerwaarde boven een kasstroom of 
subsidie? 
Zie vraag 2b. 
3.    Is er al een andere garantie/wet/regeling die de verplichting ex-/impliceert? 
Nee. De kapitaalverhoging  betreft alleen ingelegd kapitaal en leidt derhalve niet tot een verhoging 
van de  garantie.  
4.    Is bekend wat de mogelijke effectiviteit van de betreffende risicoregeling is?  
Vanwege de leverage van de EIB is het een relatief efficiënte en effectieve manier om 
investeringen in Europa te ondersteunen. De objectieve en onafhankelijke evaluatie unit van de EIB 
evalueert regelmatig ex – post individuele projecten en het instrumentarium/beleid van de EIB. 
Deze evaluaties worden gepubliceerd op te EIB website: 
http://www.eib.org/about/structure/control_and_evaluation/control_ev.htm . Externe evaluaties 
zijn niet beschikbaar. 
5.    Wat zijn de risico’s van de regeling? 
Het verstrekken van garanties gaat altijd gepaard met een risico. Callable capital kan worden 
afgeroepen door de EIB op het moment dat de Bank niet meer aan haar verplichtingen kan 
voldoen. In dat geval zou het directe gevolgen hebben voor de rijksuitgaven en het EMU-saldo  De 
kans dat dit gebeurt wordt echter als zeer klein aangemerkt: 
 De EIB voert een zeer prudentieel beleid dat er op is gericht dat kapitaalgaranties nooit 
ingeroepen hoeven te worden. Het liquiditeits- en risicobeleid van de Bank is conservatief. 
De leenportfolio van de EIB functioneert historisch gezien uitstekend. Zelfs in Euro – crisis 
jaar 2012 was het totale bedrag dat uitstond op klanten in betalingsproblemen 0,3% (Euro 
1,5 mld.) van de totale portefeuille. Dit ten opzichte van een winst van Euro 2,9 mld over 
2012.  De externe kredietbeoordelingbureaus (Moody’s, S&P and Fitch) geven de EIB een 
AAA/Aaa rating, weliswaar met een negatieve outlook (S&P and Fitch) wegens de 
economische turbulentie bij sommige zuidelijke aandeelhouders. Deze relatief sterke rating 
is een reflectie van de kwalitatief hoogwaardige portefeuille van de EIB en de sterke steun 
van een aantal zeer kredietwaardige aandeelhouders (met name Duitsland, het VK en 
Nederland). De instemming tot een kapitaalverhoging van ingelegd kapitaal is een 
illustratie van deze steun.  De Bank heeft geen winstmotief en hecht veel waarde aan de 
AAA status die de instelling in staat stelt voordelig in te lenen op de kapitaalmarkt.  
 De Bank heeft een zogenaamde Preferred Creditor Status. Dit houdt in dat lenende landen 
de EIB voorrang verschaffen bij betaling indien zij moeite hebben om aan hun 
verplichtingen te voldoen.  
 De optie om callable capital af te roepen is bij de IFI’s nog nooit ter sprake geweest, zelfs 
niet in tijden van crises (bv. Azië-crisis of huidige crisis). 
Heel concreet wordt elke investering en beleidswijziging ter goedkeuring voorgelegd aan de Raad 
van Bewindsvoerders. De Nederlandse bewindsvoerder en zijn/haar adviseurs (medewerkers van 
het Ministerie van Financiën) analyseren elk voorstel. Daarbij kijken ze met name naar de kwaliteit 
van het project/voorstel en of het voldoet aan het prudentieel risicobeleid van de Bank (‘sound 
banking practices’).   
Tenslotte heeft de Board van de Bank een “risk committee” dat de risico’s van de Bank nauwgezet 
monitort en is er een onafhankelijk “Audit Committee” (bestaande uit financiële experts, 
toezichthouders en auditors) dat rechtstreeks rapporteert aan de Gouverneurs van de EIB 
(Ministers van Financiën) en o.a. toeziet op naleving van de regels voor toereikendheid van 
kapitaal en liquiditeit van de EU (CRD-Directives) en Bazel, waarbij de bank overigens conform 
haar eigen beleid ver boven de daarin vastgelegde minima uitsteekt (zie boven).  
5a. Hoe staan risico en rendement van de regeling tot elkaar in verhouding? 
Zoals bij vraag 5 uitgelegd, is het risico van de garantie zeer beperkt. Het effect op de 
economische ontwikkeling van Europa (rendement) is moeilijk te kwantificeren, echter een 
investering wordt pas overwogen als drempelwaarden ten aanzien van economisch en financieel 

8.    Wat is de einddatum van het risico? 
Er is geen einddatum aan deze garantieregeling verbonden.  
9.    Hoe wordt de informatie die nodig is om de evaluatie (periodiek en na afloop) van de 
regeling uit te kunnen voeren verkregen? 
Evaluaties van de toereikendheid van het kapitaal van de EIB, inclusief garanties, vinden op ad hoc 
basis plaats. Wanneer lidstaten tot de conclusie komen dat de EIB teveel kapitaal heeft, dan kan 
een beslissing worden gemaakt over alternatief gebruik. Garanties zouden in dat geval kunnen 
komen te vervallen. Het ligt echter niet voor de hand dat een dergelijk besluit op korte termijn 
genomen wordt, aangezien de vraag naar leningen juist toeneemt.  
 
 
 
 
 
 
De Investment Facility (IF) 
De Bank verricht activiteiten in de landen in Afrika, het Caribisch gebied en de Stille Oceaan (ACP – 
landen), alsmede Europese Overzeese Gebieden (OCT – landen). De projecten richten zich op 
economische ontwikkeling van deze landen via de ontwikkeling van de private sector en het 
verbeteren van het ondernemingsklimaat. Als onderdeel van het Verdrag van Cotonou, voorheen 
het Verdrag van Lomé, (ACP – landen) en het Overzees Associatiebesluit (OCT - landen) zijn er 
Investeringsfaciliteiten opgericht. Het betreffen revolverende fondsen gefinancierd door het 
European Development Fund (EDF). Deze activiteiten hebben geen regres op de begroting van de 
lidstaten.  De EIB financiert echter ook met eigen middelen activiteiten in de ACP -, en OCT – 
landen. Hier is wel sprake van een garantie van de lidstaten, te weten een volledige vergoeding 
van verliezen t/m 75% van de portfolio. 
 
In tegenstelling tot de IF hebben projecten gefinancierd uit de eigen middelen een veel lager risico 
– profiel. Echter, gezien de relatief risicovolle operatielanden komen verliezen met enig regelmaat 
voor en wordt er een beroep gedaan op de garantie van de lidstaten. Het betreft hier relatief kleine 
bedragen, met een totale omvang in de orde van EUR 10.000,- die vaak ook nog achteraf via 
ingebouwde zekerheiden (bijvoorbeeld liquidatie onderpand) weer aan de lidstaten worden 
terugbetaald. Ter illustratie was er in 2012 sprake van een totaal uitstaand bedrag van EUR 
13.000,- waar sprake was van betalingsachterstanden. Deze hebben nog niet geleid tot een beroep 
op de garantieregeling. Omdat er met enige regelmaat kosten worden gemaakt heeft Nederland 
een bedrag van EUR 83 mln. op de begroting gereserveerd.  
 
Om inspraak van de lidstaten op financieringsbesluiten, gefinancierd uit zowel EDF als eigen 
middelen, te waarborgen is er een IF – Committee opgericht waar alle lidstaten op expertniveau in 
vertegenwoordig zijn.  Dit Committee licht alle investeringsvoorstellen inhoudelijk door en brengt 
advies uit aan de EIB Board inzake eventuele goedkeuring.  
 
Onderstaande tabel geeft een overzicht van de IF en OR voor de ACP-, OCT – landen.  
 

Toetsingskader risicoregelingen: EBRD 
Achtergrondinformatie EBRD 
De EBRD is na de val van de Muur, in 1990, opgericht. De Bank heeft inmiddels 66 
aandeelhouders, waaronder de EU en EIB. Het mandaat van de Bank is specifiek gericht op de 
transitie van (ex-communistische) economieën naar markteconomieën en integratie daarvan in de 
wereldeconomie. Het gaat hier om landen in Midden- en Oost-Europa en de voormalige Sovjet-
Unie. Later zijn Mongolië en Turkije erbij gekomen. De EBRD heeft ook een politiek mandaat: 
artikel 1 van het EBRD-Verdrag bepaalt dat de Bank zich richt op landen die gecommitteerd zijn 
aan de principes van multiparty democracy en pluralisme. Dit speelde een belangrijke rol bij de 
laatste uitbreiding van het werkgebied van de EBRD. Naar aanleiding van de Arabische lente 
hebben de lidstaten in 2011 besloten het werkgebied van de EBRD uit te breiden naar de 
zogenaamde Southern and Eastern Mediterranean (landen die aan de Zuid- en Oostkust van de 
Middellandse Zee liggen, incl. Jordanië).  
De EBRD wordt gefinancierd door aandelenkapitaal, waarvan zo’n 20% is ingelegd door de lidstaten 
(paid-in) en de rest wordt verstrekt in de vorm van garanties (callable capital). Op basis van dit 
kapitaal leent de Bank in op de kapitaalmarkt waarmee het middelen genereert voor investeringen 
in hoofdzakelijk de private sector. Ze doet dat middels niet-concessionele leningen en participaties. 
Alle investeringen moeten voldoen aan vier criteria:  
 Maximaliseren van de impact van de Bank op transitie naar een markteconomie;  
 Additionaliteit t.o.v. financiering in de private sector;  
 Projecten dienen winstgevend te zijn (sound banking); 
 Hoge eisen met betrekking tot corporate governance en milieu.  
In het licht van de financieel-economische crisis in 2008/2009 en de impact daarvan op de EBRD-
regio hebben de lidstaten van de EBRD in 2010 besloten het kapitaal met € 10 mld te verhogen tot 
€ 30 mld. Deze € 10 mld bestond uit € 1 mld paid-in capital, dat uit de reserves van de Bank werd 
gefinancierd, en € 9 mld callable capital dat werd gerealiseerd door inschrijving door de lidstaten 
op nieuwe aandelen naar rato van hun aandeel in het kapitaal. Het gaat hier overigens om 
“redeemable shares”/ af te lossen aandelen, dat wil zeggen dat in de toekomst zou kunnen worden 
besloten de aandelen af te lossen als blijkt dat het kapitaal deels ongebruikt blijft en de 
economische situatie in de EBRD-regio en de financiële positie van de Bank aflossing zou toestaan. 
Door de impact van de Eurocrisis op de EBRD-regio en de verhoging van het uitleenvolume voor de 
Mediterrane regio, ziet het er niet naar uit dat er binnen afzienbare tijd aflossing kan plaatsvinden. 
NL heeft een aandeel van 2.51% in het totale ingeschreven kapitaal (paid-in en callable) van de 
EBRD. 
1.    Wat is het probleem dat aanleiding is (geweest) voor het beleid?  Is dit probleem 
nog actueel? Wat is de oorzaak van het probleem? 
De EBRD is opgericht om de landen in Midden- en Oost-Europa en de voormalige Soviet Unie bij te 
staan in hun transitie naar een markteconomie. Met name in de EU-lidstaten in Midden en Oost-
Europa is veel vooruitgang geboekt. Tot de financieel-economische crisis in 2008/2009 was er in 
deze landen dan ook sprake van een afnemende additionaliteit van de EBRD. Het feit dat de EBRD-
regio in 2008 hard werd getroffen door de crisis en nu ook de gevolgen ondervindt van de 
Eurocrisis, heeft hier rigoureus verandering in gebracht. De EBRD blijkt hier nog steeds additioneel 
ten opzichte van de markt. Ook de financiering van de EBRD in de Mediterrane regio voorziet in 
een duidelijke behoefte. De landen in deze regio worstelen met de nasleep van de Arabische lente 
en de impact van de Eurocrisis (via handel, investeringen). Daarbij komt dat de grote invloed van 
de staat in veel van de landen in die regio een belemmering vormt voor groei van de economie en 
de werkgelegenheid. De EBRD kan haar expertise, opgedaan in Midden- en Oost-Europa, in deze 
landen toepassen en heeft daarin een duidelijke toegevoegde waarde ten opzichte van andere 
IFI’s.  
2.    Waarom rekent de overheid het tot haar verantwoordelijkheid om het probleem op 
te lossen en waarom ligt de verantwoordelijk op rijksniveau en niet op decentraal 
niveau?  
Nederland is, net als 63 andere landen, de EU en de EIB, lid van de EBRD. Nederland steunt de 

betaling als zij moeite hebben om aan hun verplichtingen te voldoen) voor zover het gaat 
om leningen aan de publieke, gereguleerde (netwerk)sectoren en voor verplichtingen van 
overheden richting de publieke sector (bijvoorbeeld bij Public Private Partnerships). 
 De optie om callable capital af (in?) te roepen is bij de EBRD nooit ter sprake gekomen. 
Heel concreet wordt elke investering en beleidswijziging ter goedkeuring voorgelegd aan de Raad 
van Bewindsvoerders. De Nederlandse bewindsvoerder, zijn kantoor en medewerkers van het 
Ministerie van Financiën en Buitenlandse Zaken analyseren deze voorstellen. Daarbij kijken ze met 
name naar de kwaliteit van het project/voorstel en of het voldoet aan het prudentieel risicobeleid 
van de Bank (‘sound banking practices’).   
Ten slotte heeft de Board van de Bank een Audit Committee dat de risico’s van de Bank nauwgezet 
monitort. Er is een internal audit comité dat toeziet op de kwaliteit van procedures en processen 
(deze rapporteert aan de President). Jaarverslagen worden door een externe auditor van een opinie 
voorzien (dit jaar is dat Deloitte).  
5a. Hoe staan risico en rendement van de regeling tot elkaar in verhouding? 
Risico: Zoals bij vraag 5 uitgelegd, is het risico van de garantie zeer beperkt.  
Rendement: Als men rendement interpreteert als het ontwikkelingseffect, in dit geval de transitie-
impact van projecten, dan kan gemeld worden dat dit niet exact te kwantificeren is. De Bank 
probeert via het TIMS (Transition Impact Monitoring System) wel zoveel mogelijk inzicht in de 
impact van projecten te krijgen. Dit resulteert in een kwalificatie Satisfactory, Good of Excellent 
(lager dan Satisfactory wordt überhaupt niet in behandeling genomen). Ook is er het jaarlijkse 
Transition Report waarin de Bank rapporteert over het effect van haar operaties. Het feit dat alle 
lidstaten in 2010 hebben meegewerkt aan de kapitaalverhoging geeft ook aan dat de Bank volgens 
de lidstaten een relevante rol vervult en naar tevredenheid opereert. 
5b. Wat is de inschatting van het risico op de aspecten waarschijnlijkheid, impact, 
blootstellingduur en beheersingsmate? 
- Waarschijnlijkheid: zeer kleine kans (zie vraag 5) 
- Impact: zie vraag 5a 
- Blootstellingduur: er is geen einddatum aan deze garantieregeling verbonden. 
- Beheersingsmate: zie 5d 
5c. Wat is het totaalrisico van de regeling? 
Door de kapitaalverhoging van 2010 is het callable capital van Nederland in de EBRD met € 223,2 
mln toegenomen tot een totaal van € 589,1 mln. 
5d. Heeft de minister door middel van de gekozen institutionele inbedding van de 
regeling, ook als deze op afstand wordt uitgevoerd, voldoende mogelijkheden tot 
beheersing van de risico’s? 
Nederland is vertegenwoordigd in de twee belangrijkste organen bij de EBRD waar besluitvorming 
plaatsvindt. Het hoogste orgaan is de Raad van Gouverneurs. Voor Nederland is de Minister van 
Financiën de Gouverneur. De Raad van Gouverneurs heeft veel van haar bevoegdheden 
gedelegeerd aan de Raad van Bewindvoerders die bestaat uit 23 leden. Nederland heeft een eigen 
Bewindvoerder. Tevens levert Nederland momenteel de voorzitter van het Audit Committee, het 
orgaan dat binnen de EBRD de lidstaten bijstaat in de controle op het risicobeleid van de Bank. 
 
6.    Welke premie wordt voorgesteld en hoeveel wordt doorberekend aan de 
eindgebruiker?   
 
Voor deze garantie wordt geen premie ontvangen, het is immers de wijze waarop het ingelegd 
kapitaal wordt gefinancierd. Indien de aandeelhouders, waaronder NL, een functionerende 
instelling willen hebben dan moet dit hoe dan ook worden gefinancierd. Zoals uitgelegd in vraag 2b 
is het garantie – model een voor de aandeelhouders gunstige manier om dit te doen . Noch voor 
het door ons inbetaalde noch voor het oproepbare kapitaal wordt door de aandeelhouders een 
dividend of vergoeding gevraagd, aangezien zij het zonder winstbejag ten dienste van de 
gemeenschappelijke doelstellingen van de EBRD hebben gesteld. Rendementen op investeringen 
komen wel ten goede aan het eigen vermogen van de EBRD, welke tot de aandeelhouders, 
waaronder Nederland, behoort. Zou de EBRD ooit worden opgeheven zou dit kapitaal terugstromen 

