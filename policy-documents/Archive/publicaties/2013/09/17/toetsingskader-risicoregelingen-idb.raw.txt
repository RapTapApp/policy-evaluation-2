Toetsingskader risicoregelingen: IDB 
Achtergrondinformatie IDB: 
De Inter-American Development Bank (IDB) is in 1959 opgericht door 19 Zuid-Amerikaanse landen en 
de VS. De IDB is de oudste en grootste regionale ontwikkelingsbank ter wereld. Centrale 
doelstellingen zijn duurzame economische ontwikkeling en armoedebestrijding. De IDB-Groep bestaat 
uit de Bank (IDB), de Investment Corporation (IIC) en het Multilateral Investment Fund (MIF). De 
Zuid-Amerikaanse landen hebben een meerderheid van de aandelen van 50.01%, de VS hebben 30% 
en Canada 4%. Sinds 1976 zijn ook 28 “niet-regionale landen” buiten het westelijk halfrond lid (16% 
van de aandelen). Het aantal leden bedraagt in totaal 48. Het hoofdkantoor is gevestigd in 
Washington D.C. 
 
De Bank wordt gefinancierd met aandelenkapitaal, waarvan lidstaten een deel inleggen en een deel, in 
de vorm van garanties, verstrekken. Op basis van het ingelegde kapitaal en de garanties verstrekt de 
IBD leningen aan de nationale overheden van de klantlanden. Het kapitaal is negenmaal verhoogd. 
Het meest recente besluit tot een kapitaalverhoging vond in 2010 plaats: van USD 100 mld. naar USD 
170 mld. (in vijf termijnen te voldoen). Hiervan is USD 6 mld. oftewel 3,5% paid-in capital en USD 
164 mld. oftewel 96,5% garantiekapitaal (callable capital). Omdat de Nederlandse 
ontwikkelingssamenwerking zich minder dan voorheen richt op Latijns-Amerika heeft Nederland niet 
meegedaan met de kapitaalverhoging waardoor het Nederlandse aandeel verwatert van 0,338% naar 
0,200%. 
 
1.    Wat is het probleem dat aanleiding is (geweest) voor het beleid?  Is dit probleem nog 
actueel? Wat is de oorzaak van het probleem? 
Aanhoudende armoede in Latijns-Amerika. Hoewel in het subcontinent de economische groei is 
toegenomen, blijven bevorderen van economische groei en sociale ontwikkeling hoog op de agenda 
staan. De IDB richt zich daarbij met name op terugdringen van sociale ongelijkheid, regionale 
integratie, energie en klimaatverandering. Nederland onderschrijft dit beleid en steunt de Bank in 
het bereiken van de doelstellingen. 
 
2.    Waarom rekent de overheid het tot haar verantwoordelijkheid om het probleem op te 
lossen en waarom ligt de verantwoordelijk op rijksniveau en niet op decentraal niveau?  
Nederland ondersteunt de IDB als aandeelhouder omdat de instelling zich richt op een specifieke 
niche (armoedebestrijding, verminderen ongelijkheid, duurzame ontwikkeling), in een specifieke 
regio, die niet of onvoldoende door commerciële banken of andere multilaterale instellingen kan 
worden bediend. Gezien de geografische focus van de Bank en de internationale samenstelling van 
de Board is het logisch dat deze taak belegd is bij het Rijk en niet de decentrale overheden. 
2a. Is de regeling ter compensatie van risico’s die niet door de markt gedekt kunnen 
worden? 
De IDB richt zich op specifiek terreinen (armoedebestrijding, inclusieve groei, duurzame 
ontwikkeling) die niet voldoende worden gedekt door commerciële banken. De risico’s die zijn  
verbonden met de uitvoering van langjarige publieke en private investeringsprogramma’s in 
midden-inkomenslanden en soms fragiele staten (Haïti), zijn beter te beheersen door Internationale 
Financiële Instellingen. Door de beschikking over garantiekapitaal (‘callable capital’) is de IDB in 
staat goedkoop geld aan te trekken op kapitaalmarkten en dit door te lenen aan landen voor 
ontwikkelingsdoeleinden. Dit aandeel garantiekapitaal wordt door lidstaten vastgesteld tijdens 
afspraken over kapitaalverhogingen. Dergelijke garantieregeling heeft als voordeel ten opzichte van 
ingelegd kapitaal dat het geen directe gevolgen heeft voor de rijksuitgaven en het EMU-saldo. 
Natuurlijk vormt het ‘callable capital’ wel een risico op kasuitgaven, maar dit risico wordt als zeer 
klein aangemerkt (zie antwoord op vraag 5). 
2b. Is de regeling het instrument waarmee een optimale doelmatigheidswinst kan 
worden bewerkstelligd? 
Het betreft risico’s die niet door de markt worden gedekt. 

Gouverneurs. De Nederlandse gouverneur is de Minister van Buitenlandse Handel en 
Ontwikkelingssamenwerking. Via de bewindvoerder, die verantwoordelijk is voor het dagelijkse 
toezicht, heeft Nederland inspraak op het leningenbeleid van de Bank. Nederland levert niet zelf de 
bewindvoerder bij de IDB maar heeft op het kantoor van de bewindvoerder een permanente 
vertegenwoordiger. 
6.    Welke premie wordt voorgesteld en hoeveel wordt doorberekend aan de 
eindgebruiker?   
Het inkomen van de Bank (o.a. de rente op verstrekte leningen) wordt op voordracht van de Raad 
van Bewindvoerders toegevoegd aan de reserves van de Bank. Er wordt derhalve geen premie 
verrekend voor de garantiestelling door de lidstaten, maar omdat de financiële positie van de Bank 
wordt versterkt slaat dit ook terug op het Nederlandse aandeel daarin. 
7.    Wat zijn de uitvoeringskosten van de regeling? 
Aan de regeling zijn geen uitvoeringskosten verbonden. De uitvoering van deze regeling valt onder 
de reguliere werkzaamheden van het Ministerie van Buitenlandse Zaken. 
8.    Wat is de einddatum van het risico? 
Er is geen einddatum aan deze garantieregeling verbonden.  
9.    Hoe wordt de informatie die nodig is om de evaluatie (periodiek en na afloop) van de 
regeling uit te kunnen voeren verkregen? 
Nederland voert in samenwerking met anderen evaluaties uit van de IDB. In het kader van MOPAN 
werd de bank in 2011 geëvalueerd (en staat opnieuw geagendeerd voor 2014). Daarnaast voerde 
DfID de MAR in 2011 uit. 
MOPAN prijst de IDB voor de regionale ownership wat resulteert in legitimiteit en goede kennis van 
lokale behoeften en prioriteiten. De sterkste punten van de Bank zijn volgens MOPAN 1) het lokale 
kantorennetwerk in de regio; 2) de kwaliteit van de Bankmedewerkers; en 3) de kennis over de 
Latijns-Amerikaanse regio en het Caribische gebied. Aandachtspunten zijn onder meer 1) 
effectiviteit van de projecten; 2) coördinatie met andere partijen; en 3) interne procedures. Cliënten 
van de Bank zijn op alle terreinen positiever over de prestaties dan donoren.  
i
De MAR bestempelt de IDB als een de Bank die het merendeel van de klanten goed bedient, 
aandacht heeft voor opbouw van basisinfrastructuur, en bereid is met innovatieve instrumenten te 
werken. De MAR is kritisch op de armoedefocus van de Bank (m.u.v. Haïti). 
 
                                                
i
 Multilateral Aid Review van DFID (VK) 

