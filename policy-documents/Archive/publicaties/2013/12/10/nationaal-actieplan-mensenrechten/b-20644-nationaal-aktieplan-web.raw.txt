Nationaal 
Actieplan 
Mensenrechten
Bescherming en bevordering van mensenrechten op nationaal niveau

Colofon
Het Nationaal Actieplan Mensenrechten is een uitgave 
van het ministerie van Binnenlandse Zaken en 
Koninkrijksrelaties.
Contactpersoon
Directie Constitutionele Zaken en Wetgeving
Mr. P.B.C.D.F. van Sasse van Ysselt
Paul.Sasse@minbzk.nl
December 2013 | B-20644

Voorwoord
Voor u ligt u het Nationaal Actieplan Mensenrechten. Het Nationaal 
Actieplan zet uiteen op welke wijze het kabinet invulling geeft aan 
zijn taak om de mensenrechten in Nederland te beschermen en te 
bevorderen,  welke concrete doelstellingen en prioriteiten het 
daarbij stelt en de rol die andere organen en instellingen en 
burgers hebben bij de realisering van mensenrechten in Nederland. 
Het kabinet beoogt daarmee de implementatie van mensenrechten 
in Nederland meer systematisch te bewaken en bevorderen. 
Nederland kent een uitgebreide en professionele infrastructuur van 
regels, voorzieningen, instellingen en verantwoordingsprocedures 
die ons land op  
een hoog niveau van mensenrechtenbescherming hebben gebracht. Zij dragen tezamen en 
in wisselwerking met goed onderwijs en voorlichting bij aan een bestendige mensenrech-
tencultuur waarin mensenrechten niet alleen op papier, maar ook in de praktijk worden 
beschermd en bevorderd. Dat zorgt er (mede) voor dat mensen graag in Nederland wonen, 
de samenleving vitaal is, bedrijven zich hier graag vestigen en de overheid kan functioneren 
zoals het in een democratische rechtsstaat betaamt. 
Burgers en bedrijven dragen daarbij overigens ook zelf verantwoordelijkheden, in het 
bijzonder voor wat betreft de naleving van mensenrechten tussen burgers en tussen burgers 
en bedrijven onderling. Dit doet zich met name voor op het terrein van non-discriminatie, 
privacy en de invulling die kan worden gegeven aan sociaal-economische grondrechten. 
Ook de geloofwaardigheid van het externe mensenrechtenbeleid van Nederland is gediend 
met een hoog eigen beschermingsniveau en de bereidheid de dialoog aan te gaan met 
externe toezichthouders. Bovendien draagt Nederland door zijn mensenrechtencultuur 
mede bij aan het functioneren van de Europese Unie als gemeenschap van waarden en voor 
een adequate samenwerking op diverse terreinen, zoals de vrije interne markt en de 
strafrechtelijke samenwerking. 
Kortom, het belang van mensenrechten in Nederland is onomstreden, zij maken onlosma-
kelijk onderdeel uit van onze democratische rechtsstaat en dat is in het belang van velen. 
Nederland staat er dan ook goed voor wat betreft de naleving en bevordering van mensen -
rechten, zeker mondiaal en Europees bezien.
De Nederlandse hoge standaard van mensenrechtenbescherming betekent niet dat de 
praktijk van mensenrechtenbescherming geen aandacht meer behoeft. Zij moet steeds 
opnieuw worden waargemaakt. In zekere zin is, Lucebert indachtig, alles van waarde 
weerloos; mensenrechtenbescherming vergt daarom voortdurend onderhoud en waar 
mogelijk of noodzakelijk, verbetering. 
4 | Nationaal Actieplan Mensenrechten

HOOFDSTUK 1
Inleiding 
6 | Nationaal Actieplan Mensenrechten

Mensenrechten is daarom toegezegd in de beleidsbrief Respect en recht voor iedereen van 14 juni 
9
2013 en in de kabinetsreactie op de jaarrapportage van het College voor de Rechten van de 
10
Mens, waarin het College de meerwaarde van een Actieplan van regeringszijde onderkent 
en de ondersteunende aanbeveling doet een dergelijk plan uit te brengen. 
1.2 Doel, functie, afbakening en vervolg
Het Nationaal Actieplan beoogt inzicht te bieden in de veelomvattende taak van de staat, in 
het bijzonder in die van de regering, voor de handhaving en bevordering van mensenrech-
ten in eigen land. Het Actieplan maakt daartoe op hoofdlijnen inzichtelijk hoe de infra-
structuur van mensenrechtenbescherming in Nederland eruit ziet en wat de rol van de 
overheid daarbij is. Daarnaast biedt het Actieplan een overzicht van (soorten) maatregelen 
die in gang zijn gezet of ingezet worden om de mensrechten (beter) te beschermen in 
Nederland. 
Het Actieplan heeft, door voornoemd inzicht te bieden, onder andere een voorlichtende of 
informerende functie. Voorts zal het Nationaal Actieplan een referentiepunt vormen voor 
natio-nale, Europese en internationale beleidsontwikkeling en toezichthouders op het 
terrein van grondrechten en mensenrechten in Nederland. Nationaal onderscheidt het 
11
Actieplan van de regering zich qua doel en functie van de Jaarrapportage van het College. 
Internationaal kan het Actieplan dienst doen als brondocument voor de afzonderlijke 
regeringsrapportages aan de toezichthoudende comités bij de mensenrechtenverdragen en 
de bijdragen voor het vierjaarlijkse mensenrechtenexamen bij de Verenigde Naties (Universal 
Periodic Review). Hierdoor kan de effectiviteit en samenhang  van de diverse rapportagecycli 
bevorderd worden. Nationaal beleid en (internationale) verplichtingen worden zo meer 
zichtbaar op elkaar afgestemd. 
Het Actieplan heeft, mede vanwege het totstandkomingproces, ook een andere belangrijke 
functie en meerwaarde; het biedt een platform voor dialoog en monitoring. Dit biedt de overheid 
een extra mogelijkheid tot tijdige interventie in de mensenrechtenbescherming waar en 
wanneer dat nodig is of wordt vereist. Een platformfunctie houdt ook in dat het Actieplan 
niet is afgerond met het uitbrengen ervan. Dialoog vindt plaats zowel internationaal in het 
kader van de rapportagecycli, als nationaal mogelijk in debat met de Tweede Kamer en met 
verschillende stakeholders zoals die uit het maatschappelijk middenveld en de verschillende 
adviesorganen (vgl. hierna paragraaf 1.4). 
9 
Kamerstukken II 2012/13, 32 735, nr. 78, p. 11.
10 
Kamerstukken II 2012/13, 33 400 VII, nr. 83.
11 
Nationaal kan het Actieplan een aanknopingspunt vormen voor onder andere het College voor de Rechten 
van de Mens om het nationaal mensenrechtenbeleid te monitoren, bijvoorbeeld middels zijn jaarrappor-
tages. Ook volgens het handboek Nationale Actieplannen van de VN en de Aanbeveling van de 
Commissaris voor de Rechten van de Mens van de Raad van Europa ligt hierin bij uitstek een taak voor 
een onafhankelijk mensenrechteninstituut.
8 | Nationaal Actieplan Mensenrechten

jaarrapportage 2012 van het College voor de Rechten van de Mens, de Universal Periodic 
Review, de jaarrapportage van het EU-Grondrechtenagentschap 2012, de aandachtspunten 
van de Secretaris-Generaal van de Raad van Europa in het kader van het brede monitor- 
debat en thema’s die zijn aangedragen door ngo’s en instellingen in de voorbereiding van 
dit Actieplan en/of die aansluiten bij de actualiteit. 
Het Actieplan is mede tot stand gekomen op basis van interdepartementaal overleg en 
consultatie van non-gouvernementele organisaties. Deze consultatie bestond uit een 
gedachtewisseling over het doel en de invulling van een Actieplan tijdens een plenaire 
bijeenkomst op 28 mei 2013. Daarnaast zijn deze organisaties in de gelegenheid gesteld om 
zeven thema’s of actiepunten aan te dragen die volgens hen aan de orde zouden moeten 
komen in het Actieplan. Deze raadpleging heeft plaats gevonden via het mailverkeer. Op 
deze uitnodiging zijn elf reacties binnengekomen. Op 1 oktober zijn de betrokken organisa-
ties geïnformeerd over de thema’s van het Actieplan. 
Afzonderlijk overleg heeft plaats gevonden met het College voor de Rechten van de Mens 
(onder andere op 26 september), de Nationale ombudsman (3 september), de 
Kinderombudsman (26 augustus), Amnesty International Nederland (26 augustus) en het 
Sociaal Cultureel Planbureau (11 september). Uit deze gesprekken blijkt een sterk draagvlak 
te bestaan voor het – periodiek – uitbrengen van een Nationaal Actieplan door de regering. 
Aandacht voor de uitgangspunten van het nationale beleid en de mensenrechteninfrastruc-
tuur werden van groot belang gevonden voor het eerste Actieplan. Daaraan is gevolg geven 
in dit Actieplan (hoofdstuk 3). 
10 | Nationaal Actieplan Mensenrechten

HOOFDSTUK 2 
Mensenrechten in 
een democratische 
rechtsstaat
12 | Nationaal Actieplan Mensenrechten

burgers en bedrijven onderling. Dit doet zich met name voor op het terrein van non-
discriminatie, privacy en de invulling die kan worden gegeven aan sociaal-economische 
mensenrechten. Dit is te meer het geval bij een terugtredende overheid. Door de overheve-
ling van taken door het Rijk naar gemeenten zal voorts ook voor deze laatste het belang van 
de naleving en bevordering van mensenrechten in gewicht toenemen. 
Uiteindelijk dient de naleving en bevordering van mensenrechten en het toezicht daarop 
ook de legitimiteit en daarmee de effectiviteit van het overheidsoptreden, in het bijzonder 
voor wat betreft de langere termijn. Dit is tevens een voorwaarde voor het functioneren van 
de Europese Unie als rechtsgemeenschap en voor de samenwerking op diverse terreinen, 
zoals de vrije interne markt en de strafrechtelijke samenwerking. Tot slot is daarmee ook de 
14
geloofwaardigheid van het externe mensenrechtenbeleid van Nederland gediend. Kortom, 
velen zijn gebaat bij een effectieve bescherming en handhaving van mensenrechten in 
eigen land. 
2.2 Overheid en de werking van mensenrechten:   
enkele uitgangspunten
Klassieke mensenrechten, zoals het recht van vrije meningsuiting, bieden de burgers 
voornamelijk bescherming tegen de overheid. Sociale mensenrechten leggen opdrachten 
voor de overheid vast om voorzieningen te treffen voor het maatschappelijk functioneren 
van de burger, zoals de zorg van de overheid voor de bescherming van het leefmilieu. In 
toenemende mate vereisen echter ook de klassieke mensenrechten een actief 
overheidsingrijpen om het betreffende recht daadwerkelijk te realiseren. Zo heeft de staat de 
plicht actieve politiebescherming te bieden aan demonstranten tegen een vijandig publiek. 
Ook ten aanzien van andere klassieke mensenrechten bestaan dergelijke ‘positieve 
verplichtingen’. Sommige mensenrechten hebben een gemengd karakter, zoals de vrijheid 
van onderwijs. Naast klassieke en sociale mensenrechten wordt ook wel onderscheid 
gemaakt tussen politieke participatierechten (passief en actief kiesrecht in combinatie met 
vrije, geheime verkiezingen), gelijkheidsnormen en mensenrechten op rechtsbescherming. 
De meeste klassieke mensenrechten voorzien in de mogelijkheid dat er beperkingen aan 
kunnen worden gesteld. Dat is niet zonder reden. Klassieke mensenrechten bevatten 
immers resultaats- en onthoudingsverplichtingen voor de overheid, terwijl het vaak nodig 
is om beperkingen eraan te stellen vanwege zwaarwegende maatschappelijke belangen. 
Daarbij kan worden gedacht aan bijvoorbeeld het opsporen en vervolgen van strafbare 
feiten. Dergelijke beperkingen dienen dan wel te voldoen aan een aantal randvoorwaarden. 
14 
Vgl. Kamerstukken II 2012/13, 32 735, nr. 78, p. 9-10 (Beleidsbrief respect en recht voor iedereen); AIV-
Briefadvies, Met kracht vooruit. Reactie van de adviesraad internationale vraagstukken op de beleidsbrief ‘respect en 
recht voor ieder mens’, september 2013, p. 4-5.
14 | Nationaal Actieplan Mensenrechten

HOOFDSTUK 3 
Nationaal 
mensenrechten-
beleid en 
infrastructuur
16 | Nationaal Actieplan Mensenrechten

persoonsgegevens (Wbp) werkt het recht op eerbiediging van de persoonlijke levenssfeer en 
het recht op bescherming van persoonsgegevens uit. Andere voorbeelden betreffen de Wet 
openbare manifestaties en de Kieswet. Als gevolg van maatschappelijke en/of politieke 
ontwikkelingen vindt regelmatig (gedeeltelijke) aanpassing plaats van deze regelingen.
Internationaal: mensenrechtenverdragen
De regering heeft de grondwettelijke opdracht de ontwikkeling van de  internationale 
rechtsorde te bevorderen (artikel 90 Grondwet). De regering voldoet onder andere aan  
deze verplichting door het sluiten van mensenrechtenverdragen. Doorwerking van 
internationale verplichtingen vindt plaats in de Nederlandse rechtsorde via de artikelen 93 
19
en 94 van de Grondwet. 
De voor Nederland belangrijkste mensenrechtenverdragen zijn gesloten in het kader van de 
Raad van Europa en de Verenigde Naties. Binnen de Raad van Europa – belangrijke hoeder 
van mensenrechten, democratie en rechtsstaat in heel Europa – gaat het met name om het 
Europees Verdrag tot bescherming van de Rechten van de Mens en de fundamentele 
vrijheden (EVRM) met een aantal aanvullende protocollen, dat met name klassieke rechten 
bevat; het Herzien Europees Sociaal Handvest (ESH), dat zoals de titel aangeeft sociale 
rechten bevat, het Europees Verdrag tegen foltering; en het Kaderverdrag Nationale 
Minderheden. 
Binnen de Verenigde Naties gaat het voornamelijk om het Verdrag inzake Burgerlijke en 
Politieke Rechten (IVBPR) en het Verdrag inzake Economische, Sociale en Culturele Rechten 
(IVESCR). Daarnaast zijn er binnen de Verenigde Naties afzonderlijke verdragen tegen 
rassendiscriminatie; discriminatie van vrouwen; foltering en andere wrede, onmenselijke 
of onterende vormen van bestraffing; en gedwongen verdwijningen. Een belangrijk verdrag 
is voorts het VN-verdrag inzake de rechten van het kind. 
Enkele verdragen heeft Nederland wel ondertekend, maar (nog) niet geratificeerd. Het 
betreft onder meer de VN-verdragen inzake de rechten van migrerende werknemers en 
inzake de rechten van personen met een handicap. Daarnaast zijn er de Raad van Europa-
verdragen inzake biogeneeskunde, inzake geweld tegen vrouwen en huiselijk geweld, 
alsmede een van de aanvullende protocollen bij het EVRM.  
Het VN-Verdrag inzake de rechten van personen met een handicap heeft Nederland 
ondertekend in 2007. In het afgelopen jaar zijn stappen gezet om de ratificatie vorm te 
geven. In de zomer van 2013 is het veld geconsulteerd over de goedkeuringswet en de 
uitvoeringswet voor de ratificatie van het Verdrag. Uit de consultatie blijkt dat er waardering 
en steun is voor de bekrachtiging van het verdrag. Met name de cliëntorganisaties zijn 
verheugd dat dit kabinet, in navolging van het regeerakkoord, het wetgevingsproces ten 
behoeve van de bekrachtiging van het verdrag voortzet. 
19 
Notitie van het kabinet in reactie op de motie Visser van 31 oktober 2006 (Kamerstukken II 2006-2007, 29 
861, nr. 11), 21 september 2007.
18 | Nationaal Actieplan Mensenrechten

leggen. Zo wordt aan het mensenrecht dat het meeste bescherming biedt, de meeste waarde 
gehecht. Daarnaast bepaalt bijvoorbeeld artikel 53 EVRM dat de bepalingen van het EVRM 
niet mogen worden gebruikt als argument om de werking van een nationaal grondrecht te 
beperken. 
3.1.2 Naleving van mensenrechten
Nationaal 
De regering draagt behalve voor de ontwikkeling van mensenrechtelijke standaarden, ook 
zorg voor de naleving daarvan door haarzelf. In het kader van de beleidsontwikkeling en het 
ontwerpen van wetgeving is een Integraal Afwegingskader (IAK) opgesteld als leidraad voor 
beleidsinitiatieven en conceptwetgeving. Daarvan maakt onderdeel uit een Checklist toetsing 
aan grondrechten. Het accent daarbij ligt op de klassieke grondrechten, vanwege de bijzondere 
voorwaarden waaraan voldaan moet worden indien dergelijke rechten worden beperkt ter 
realisering van andere legitieme belangen. Ook de Aanwijzingen voor de regelgeving 
21
besteed aandacht aan het toetsen van conceptwetgeving aan het EVRM. Voorts is een 
Privacy Impact Assessment ontwikkeld en sinds 1 september 2013 ontsloten. In aanvulling 
hierop worden nog de volgende twee hulpinstrumenten ontwikkeld: 
• Ter waarborging van de naleving van sociaaleconomische rechten in beleid en 
wetgeving wordt in 2014 een checklist ten aanzien van deze mensenrechten 
22
ontwikkeld.
• Ter waarborging van de naleving van het EU-Grondrechtenhandvest wordt in het 
eerste kwartaal van 2014 een Handreiking opgesteld over de toepassingsvoorwaar-
den ervan.
Het ministerie van Binnenlandse Zaken en Koninkrijksrelaties is verantwoordelijk voor de 
uitvoering van een constitutionele toets van conceptwetsvoorstellen, waartoe mede 
behoort de toets aan grondrechten en mensenrechten. Dit gebeurt steeds in samenwerking 
met de vakdepartementen. Het ministerie van Veiligheid en Justitie, dat een bijzondere 
verantwoordelijkheid heeft ten aanzien van de kwaliteit van wetgeving, toetst voorgenomen 
regelgeving van alle ministeries. Voordat een wetsvoorstel naar de Ministerraad gaat wordt 
onder andere getoetst of mensenrechtenaspecten voldoende aan de orde komen in de 
toelichting. Om ervoor zorg te dragen dat de grondrechten en mensenrechten de aandacht 
krijgen die zij verdienen, hebben zij ook een plaats in het onderwijsaanbod van de 
Academie voor Wetgeving en Overheidsjuristen. 
21 
Zie aanwijzing 18.
22 
Hiermee wordt mede tegemoet gekomen aan een overweging van het College voor de Rechten van de 
Mens dat bij het maken van afwegingen de ‘mensenrechtenbril’ wordt opgezet en in het bijzonder bij 
economische sociale rechten, Jaarrapportage 2012, p. 22-23.
20 | Nationaal Actieplan Mensenrechten

mensenrechtenstandaarden. Daarbij valt in het bijzonder te denken aan het optreden van 
professionals die te maken hebben met privacygegevens van burgers of van hen die 
rechtsreeks met burgers in contact staan in het kader van opsporing en vervolging, 
bijvoorbeeld medewerkers van de politie, Koninklijke Marechaussee, penitentiaire 
inrichtingen of zorginstellingen. In dit kader is mensenrechteneducatie in 
beroepsopleidingen van belang, alsook de normerende en corrigerende werking van 
toezichtmechanismen. Daarover gaat de volgende subparagraaf. 
3.1.3 Toezicht op en de bevordering van de naleving van standaarden
Voor de bescherming van mensenrechten is toezicht nodig. Dat toezicht is in de eerste 
plaats een zaak van nationaal niveau. Internationale stelsels spelen in beginsel (slechts) een 
aanvullende rol en komen pas in beeld wanneer de nationale autoriteiten niet of onvol-
doende hun taken op het terrein van de mensenrechtenbescherming vervullen. Deze 
primaire rol van het nationale toezicht komt mede tot uitdrukking in de verschillende 
mensenrechtenverdragen, zoals in het EVRM en in de jurisprudentie van bijvoorbeeld het 
Europees Hof voor de Rechten van de Mens (EHRM). 
Bij de nationale mensenrechtenbescherming en versterking daarvan hebben nationale 
mensenrechteninstituten een belangrijke meerwaarde. In Nederland heeft daarom op 1 
oktober 2012 het College voor de Rechten van de Mens (www.mensenrechten.nl)  zijn deuren 
geopend. 
Daarnaast zijn er nog tal van andere organen en instellingen met zeer uiteenlopende taken 
en bevoegdheden op het terrein van toezicht op de naleving en bevordering van grondrech-
ten, zowel nationaal als ook internationaal en binnen de EU. 
Nationaal
Regering en parlement hebben als wetgever zorg gedragen voor de instelling van belangrijke 
nationale instituties die vanuit verschillende rollen en bevoegdheden de naleving van 
grondrechten en mensenrechten garanderen vanuit een extern perspectief. 
Rechtspraak 
Het rechtsprekende deel van de rechterlijke macht betreft een van de drie klassieke 
staatsmachten en ziet mede toe op de naleving van grondrechten en mensenrechten in 
concrete situaties. Uit verschillende internationale onderzoeken blijkt dat Nederland 
28
beschikt over een efficiënt en kwalitatief goed functionerende rechtspraak. Door de 
schaalvergroting die met de herziening van de gerechtelijke kaart in 2013 is doorgevoerd, 
wordt de kwaliteit van de rechtspraak en vervolging door het OM gestimuleerd. Door de 
schaalvergroting ontstaat minder kans op vertraging en uitval van zaken en zijn betere 
voorwaarden geschapen voor acceptabele doorlooptijden van zaken. Rechtzoekenden 
hebben zo binnen een redelijke termijn zicht op een uitkomst van hun zaak.
28 
The Global competitiveness Report, www.weforum.org/issues/global-competitiveness, p. 393 en www.
worldjusticeproject.org/country/Netherlands.
22 | Nationaal Actieplan Mensenrechten

Internationaal
Raad van Europa
Het Europees Hof voor de Rechten van de Mens houdt toezicht op de naleving van het Europees 
Verdrag tot bescherming van de Rechten van de Mens en de fundamentele vrijheden (EVRM) 
door de lidstaten van de Raad van Europa. Burgers kunnen bij het Hof klachten indienen 
tegen de lidstaten indien zij menen slachtoffer te zijn van een schending van het EVRM. 
Sinds Nederland partij werd bij het EVRM heeft het Hof 141 keer uitspraak gedaan in 
Nederlandse zaken. Daarbij werd in 82 zaken een schending van het EVRM geconstateerd. 
Sinds 1996 rapporteert de regering jaarlijks aan het parlement over Nederlandse uitspraken 
van het Hof in het voorbije jaar. In 2012 constateerde het Hof zes keer dat Nederland het 
EVRM had geschonden, voor Nederland een redelijk gemiddeld aantal. Uitspraken tegen 
Nederland zijn bindend. Uitspraken tegen andere landen zijn dat niet voor Nederland, maar 
deze uitspraken gaan wel deel uitmaken van het acquis en de interpretatie van het EVRM. In 
die zin zijn ze ook voor Nederland van grote betekenis voor de naleving van het EVRM. In 
het EHRM levert elke verdragspartij een rechter. Het Comité van Ministers, het hoogste 
besluitvormende orgaan van de Raad van Europa, houdt toezicht op de naleving van 
Hofuitspraken. 
Het Europees Comité voor Sociale Rechten houdt toezicht op de naleving van het Herzien 
Europees Sociaal Handvest door de lidstaten van de Raad van Europa. Het Comité heeft 
daarvoor met name twee middelen ter beschikking. Enerzijds dienen de staten te 
rapporteren over de nationale tenuitvoerlegging van de rechten die in het Handvest zijn 
genoemd. Anderzijds kan een select aantal niet-gouvernementele organisaties zogenoemde  
“collectieve klachten” bij het Comité indienen als zij van mening zijn dat een staat tekort 
schiet in de naleving van het Handvest. Beslissingen van het Comité zijn niet juridisch 
bindend. Het toezicht op de naleving is wederom opgedragen aan het Comité van Ministers 
van de Raad van Europa.  
Het Comité ter Voorkoming van Foltering en Onmenselijke of Vernederende Behandeling of Bestraffing (CPT) 
houdt toezicht op het gelijkgenoemde Europees Verdrag en onderzoekt of detentiefacilitei-
ten (waaronder gevangenissen en psychiatrische inrichtingen) in de lidstaten conform de 
eisen van dit verdrag zijn. Na een bezoek stuurt het CPT een rapport met zijn bevindingen 
en aanbevelingen alsook eventuele verzoeken om informatie naar de bezochte lidstaat.  
De lidstaat wordt dan om een reactie verzocht. Voorts gelden ook het Europees Comité tegen 
Rassendiscriminatie en Intolerantie (ECRI) en het Adviescomité Nationale Minderheden als gezagheb-
bende externe toezichthouders. 
De Parlementaire Assemblee kent diverse commissies die zich specifiek bezig houden met de 
situatie van de rechtsstaat, mensenrechten en democratie in de lidstaten van de Raad van 
Europa. Een daarvan is het Committee on the honouring of obligations and Commitments by Member 
States dat toeziet op de naleving van de verplichtingen die de lidstaten zijn aangegaan in het 
kader van de Raad van Europa. Deze commissie kan aan de Parlementaire Assemblee 
voorstellen een monitoringprocedure te starten of te heropenen, indien een lidstaat zijn 
24 | Nationaal Actieplan Mensenrechten

29
mensenrechtenbescherming. Zij vervullen die rol vanuit verschillende taken en bevoegdheden. 
Als actoren kunnen worden genoemd het Hof van Justitie en meer recent de Europese 
Toezichthouder voor gegevensbescherming (2001, www.edps.europa.eu/EDPSWEB), het 
EU-Agentschap voor seksegelijkheid (2006, http://eige.europa.eu) en het EU-Grondrechten-
agentschap (2007, www.fra.europa.eu). Het Hof is niet exclusief gericht op mensenrechten-
bescherming, de Toezichthouder en de Agentschappen wel. 
De Europese Commissie beschikt over de bevoegdheid om inbreukprocedures te starten tegen 
lidstaten, wanneer een lidstaat de verplichtingen die voortvloeien uit een Europees Verdrag 
of secundaire Europese regelgeving niet of niet tijdig nakomt (artikel 258 VWEU). In 2010 
kondigde de Commissie in haar Strategie voor de naleving van het EU-Handvest aan dat zij 
een ‘zerotolerance’ beleid zal voeren ten aanzien van mensenrechtenschendingen en dat 
30
het Handvest hierbij zal dienen als ‘kompas’. De Commissie brengt sindsdien ook jaarlijks 
een rapport uit over de handhaving van het Handvest om op een transparante, continue en 
coherente wijze de balans op te maken van de vooruitgang in de naleving van fundamentele 
31
rechten. In dit kader volgt ook telkens een gedachtewisseling met de andere 
EU-instellingen. Zo heeft de Raad van Ministers aangegeven erop toe te zien dat zijn wet-
32
gevingsproducten een ‘fundamental rights label’ waardig zijn. Ook werd vastgelegd dat 
onderzoeksbevindingen van het EU-Grondrechtenagentschap structureel in Raadsverband 
33
worden besproken. Overigens heeft de Raad de bevoegdheid om te besluiten tot schorsing 
van bepaalde rechten, indien is geconstateerd dat een lidstaat de waarden schendt waarop 
de Unie berust (artikel 7 VEU): een dermate zwaar politiek middel dat het nog nooit is 
gebruikt. Voorts speelt het Europees Parlement een actieve rol in de naleving van mensenrech-
ten binnen de EU. Op grond van artikel 36 van zijn Reglement heeft het Europees Parlement 
zich voorgenomen een eigen beoordelingsmechanisme ten aanzien van de effecten van het 
34
EU- Handvest in het leven geroepen. 
Tot slot is hier van belang dat – volgens artikel 6, lid 2, VEU – de Unie zal toetreden tot het 
EVRM, waarmee de handelingen van EU-instellingen en agentschappen zullen worden 
onderworpen aan extern juridisch toezicht door het Europees Hof voor de Rechten van de 
Mens. Nederland werkt actief mee aan de voorbereiding van deze toetreding. 
29 
Uitvoerig hierover en over de internationale mensenrechteninfrastructuur van de EU-lidstaten: 
jaarverslag 2012 van het EU-Grondrechtenagentschap. 
30 
Zie ook V. Reding, ‘Towards a European Area of Fundamental Rights: The EU’s Charter of Fundamental 
Rights and Accession to the European Convention of Human Rights’, Speech for High Level Conference on 
the Future of the European Court of Human Rights, 18 februari 2010.
31 
http://ec.europa.eu/justice/fundamental-rights/charter/application/index_en.htm
32 
Raadsconclusies over de rol van de Raad van de Europese Unie bij het garanderen van effectieve implemen -
tatie van het Handvest van de Grondrechten van de Europese Unie, 24-25 februari 2011. De laatste 
Raadsconclusies zijn: Council conclusions on fundamental rights and [the] rule of law and on the Commission 2012 
Report on the Application of the Charter of Fundamental Rights of the European Union, Doc. 10168/13, 29 May 2013, 
at:  http://register.consilium.europa.eu/pdf/en/13/st10/st10168.en13.pdf. 
33 
Raadsconclusies februari 2011, par. 19.
34 
Europees Parlement, Resolution on the situation of fundamental rights in the European Union (2009) – effective imple -
mentation after the entry into force of the Treaty of Lisbon , 15 december 2010, par. 26.
26 | Nationaal Actieplan Mensenrechten

rechtenlokaal.nl) en is een begin gemaakt met de uitwerking van de toepassing van het 
mensenrechtenperspectief op lokale beleidsthema’s. Hiernaast zullen de diverse maatschap-
pelijke partners ook afzonderlijk blijven werken op het thema. Het kabinet juicht deze 
initiatieven toe.
• In overleg met het Netwerk Mensenrechten Lokaal beziet het ministerie van BZK 
hoe voortzetting van het Netwerk en de ondersteuning daarvan te realiseren valt 
om de impact en coherentie van diens werkzaamheden te vergroten. 
3.3  Dialoog met maatschappelijk middenveld 
Voor het verbeteren van mensenrechten is ook de samenwerking met het maatschappelijk 
middenveld van belang. Het maatschappelijk middenveld wordt actief betrokken bij de 
ontwikkeling van het beleid van het kabinet. Dit gebeurt onder andere in de vorm van 
rondetafelgesprekken, expert meetings en schriftelijke consultaties. Voor wetgeving heeft 
het kabinet de mogelijkheid van internetconsultatie ingesteld. In de rapportagecyclus van 
de mensenrechtenverdragen worden bijeenkomsten voor ngo’s en andere relevante 
organisaties georganiseerd waarbij zij hun zienswijze naar voren kunnen brengen en het 
kabinet kunnen adviseren over de onderwerpen die in de nationale rapportage naar voren 
moeten komen. Ook is het nuttig om – over en weer – op de hoogte te blijven van wat er 
speelt binnen de overheid c.q. de samenleving en het maatschappelijk middenveld. 
• Het kabinet moedigt ngo’s en andere organisaties aan het Breed Mensenrechten 
Overleg Binnenland nader inhoud te geven en toont zich bereid daaraan inhoudelijk 
bij te dragen. 
3.4  Maatschappelijk Verantwoord Ondernemen 
Naast de overheid spelen ook bedrijven een belangrijke rol bij de naleving van mensen-
rechten. Steeds meer bedrijven zijn zich bewust van het belang van Maatschappelijk 
Verantwoord Ondernemen (MVO). Bij MVO wordt ervan uitgegaan dat de 3 P’s – people, planet 
and profit – met elkaar in balans moeten zijn en dat bedrijven transparant zijn en dialoog 
voeren met stakeholders over de afwegingen die zij maken. Een belangrijk onderdeel van de 
eerste P, people, is aandacht voor mensenrechten. Nationaal gaat MVO om de bijdrage die 
bedrijven leveren aan duurzame ontwikkeling in aanvulling op waar zij wettelijk toe 
41
verplicht zijn.
41 
Kamerstukken II 2012/13, 26 485, nr. 164 (beleidsbrief “Maatschappelijk Verantwoord Ondernemen loont” 
van de Minister voor Buitenlandse Handel en Ontwikkelingssamenwerking en de Minister van 
Economische Zaken, juli 2013).
28 | Nationaal Actieplan Mensenrechten

HOOFDSTUK 4 
Specifieke 
beleidsthema’s
30 | Nationaal Actieplan Mensenrechten

Discriminatie op de arbeidsmarkt
Discriminatie op de arbeidsmarkt komt veelvuldig voor, onder andere van niet-westerse 
44
migranten, vrouwen en transgenders. Hierbij kan gedacht worden aan het aanname-
beleid, verschil in salariëring tussen mannen en vrouwen en ander onderscheid op basis 
van geslacht. De SER is advies gevraagd over hoe arbeidsmarktdiscriminatie kan worden 
voorkomen en bestreden, en hoe de arbeidsparticipatie kan worden verhoogd. 
• Naar aanleiding van het advies van de SER, dat begin 2014 wordt verwacht, beziet 
het ministerie van SZW of en zo ja, welke vervolgacties nodig zijn op het gebied van 
arbeidsmarktdiscriminatie.
Politie en ‘profiling’
Zowel vanuit ECRI als Amnesty Internationaal zijn zorgen geuit over etnisch profileren door 
de Nederlandse politie. Uitgangspunt is dat de Nederlandse politie geen onderscheid mag 
maken op basis van etnische achtergrond. Gezien het grote belang dat het kabinet hecht  
aan het tegengaan van racial profiling wordt in de meerjarige opleiding aan de Nederlandse 
Politieacademie aandacht besteed aan voorzieningen die ethnic of racial profiling tegengaan. 
Ook worden studiemiddagen over dit thema georganiseerd. De politie heeft gelijkwaardig -
heid hoog in het vaandel staan en discriminatie wordt zowel extern (bij meldingen en 
aangifte) als intern (binnen de eigen organisatie) aangepakt. Naar aanleiding van de zorgen 
die geuit zijn, wordt bij de politie nader onderzoek naar etnisch profileren verricht. Iedere 
burger die zich onheus bejegend voelt door de politie kan daarover een klacht indienen bij 
een onafhankelijke klachtencommissie, de Nationale ombudsman of het College voor de 
Rechten van de Mens.
Vrouwenemancipatie
Het kabinet vindt vrouwenemancipatie van groot belang. Periodiek brengt het kabinet de 
emancipatiebrief uit waarin het beleid voor dit terrein uiteen wordt gezet. 
• In de Emancipatiebrief 2013-2016 van 10 mei 2013 is het beleid van de overheid voor 
vrouwenemancipatie voor de komende jaren uitgewerkt (Kamerstukken II 2012/13, 
30 420). Hoofdpunten daarin zijn een inzet op het vergroten van de  arbeidspartici-
patie zodat meer vrouwen economisch zelfstandig worden en het verbeteren van de 
veiligheid van vrouwen en meisjes. Daarnaast wordt beleid ontwikkeld op het 
terrein van gezondheid, media en de positie van meisjes en jongens in het 
onderwijs. 
44 
Onderzoek van het Sociaal en Cultureel Planbureau van november 2012 naar discriminatie van niet-westerse 
migranten op de arbeidsmarkt, verricht in opdracht van het ministerie van Sociale Zaken en Werkgelegenheid,     
http://www.scp.nl/Publicaties/Alle_publicaties/Publicaties_2012/Op_achterstand.
32 | Nationaal Actieplan Mensenrechten

Verdrag voor de Rechten van het Kind. Nederland zal in 2013 het vierde periodieke rapport 
over de implementatie van dit verdrag indienen bij het VN-Kinderrechtencomité in Genève. 
Er is veel aandacht voor kinderrechten in Nederland. Jaarlijks komen UNICEF en Defence for 
Children met een Jaarbericht Kinderrechten waarin zij een beeld schetsen van de situatie 
van kinderen in Nederland op een aantal terreinen. In april 2013 kwam het UNICEF-rapport 
naar het welzijn van kinderen in 29 ontwikkelde landen tot het oordeel dat kinderen in 
Nederland het gelukkigst zijn. Nederland scoort het hoogste op de onderdelen onderwijs en 
welzijn. Tevens komt echter in het rapport naar voren dat Nederland een hoog zuigelingen-
sterftecijfer heeft en dat er door Nederlandse kinderen veel gepest wordt. Op beide 
terreinen zijn acties ondernomen. Zo heeft het ministerie van OCW samen met de 
Kinderombudsman een plan van aanpak tegen pesten opgesteld en staan in de voortgangs-
45
brief zwangerschap en geboorte de acties te lezen om perinatale sterfte terug te dringen. 
De Kinderombudsman brengt elk jaar een Kinderrechtenmonitor uit waarin zeer uitgebreid 
verslag wordt gedaan van de kinderrechtensituatie in Nederland en waarin verschillende 
aanbevelingen worden gedaan. De kabinetsreactie op de laatste Kinderrechtenmonitor is  
46
in september 2013 naar de Tweede Kamer gestuurd. 
Voorts voert het kabinet elk jaar het Nationale Jeugddebat met kinderen en jongeren in de 
Tweede Kamer. In september 2013 organiseerde UNICEF in samenwerking met het ministe-
rie van VWS in de Ridderzaal de zogenoemde Kleine Prinsjesdag waar het kinder- en 
jeugdbeleid van de overheid wordt belicht vanuit een kinderrechtenperspectief. 
• Ook de komende jaren vindt in de Ridderzaal de uitreiking plaats van de internatio-
nale Kindervredesprijs van de stichting Kidsrights. 
• Op de internationale dag voor de rechten van het kind op 20 november wordt in 
veel gemeenten in Nederland aandacht geschonken aan de rechten van kinderen, 
zoals in het Kinderrechtenhuis in Leiden. 
Voor het Caribische gedeelte van het Koninkrijk valt nog veel te doen op het gebied van 
kinderrechten. Het kabinet heeft in een beleidsreactie van 19 juni 2013 op het rapport 
Koninkrijkskinderen van UNICEF aangegeven op welke wijze Nederland zich samen met de 
47
openbare lichamen inzet om de positie van kinderen in Caribisch Nederland te verbeteren. 
De Staatssecretaris van VWS heeft vervolgens zijn prioriteiten voor het jeugdbeleid in 
Caribisch Nederland als volgt samengevat: doorgaan met het verder op- en uitbouwen van 
de infrastructuur/voorzieningen; data verzamelen om de effectiviteit en voortgang van het 
beleid te kunnen meten en monitoren; en de strategie evalueren. Hiertoe heeft op 23 en 24 
september op Bonaire een brainstormsessie over het jeugdbeleid in Caribisch Nederland 
45 
Kamerstukken II 2012/13, 29 240, nr. 51 en nr. 52 respectievelijk Kamerstukken II 2012/13, 32 279, nr. 54.
46 
Kamerstukken II 2012/13, 31 839 nr. 314.
47 
Kamerstukken I  2012/13, 33 400, IV, Y.
34 | Nationaal Actieplan Mensenrechten

Algemene Verordening Gegevensbescherming en Verdrag Raad van Europa 
Het gegevensbeschermingsrecht van de Europese Unie wordt herzien. De Algemene 
48
Verordening Gegevensbescherming maakt hier deel van uit. In de concepttekst van de 
verordening worden de rechten van personen versterkt, met name het recht om te worden 
vergeten en het recht op dataportabiliteit. Het toezicht op de naleving en de handhaving 
van de regels over gegevensbescherming wordt op EU-niveau vastgesteld in de concepttekst. 
Daarnaast wordt in het kader van Europese regelgeving vanaf november 2013 onderhandeld 
over herziening van het Dataprotectieverdrag van de Raad van Europa. Het zal worden 
versterkt en geactualiseerd in het licht van nieuwe technologieën en de daaraan verbonden 
privacyrisico’s. De Staatssecretaris van V&J is eerstverantwoordelijke voor de Nederlandse 
 49
inzet. 
• Het kabinet stuurt driemaandelijkse rapportages naar de Kamers over de voortgang 
van de onderhandelingen.
Richtlijn gegevensbescherming opsporing en vervolging
Deze richtlijn is onderdeel van de herziening van het gegevensbeschermingsrecht van de 
Europese Unie. Dit voorstel voor een richtlijn dient ter vervanging van het huidige kaderbe-
50
sluit gegevensbescherming en bevat regels voor de bescherming van persoonsgegevens die 
worden verwerkt ten behoeve van de voorkoming, opsporing en vervolging van strafbare 
feiten of de tenuitvoerlegging van straffen, en het vrije verkeer van dergelijke gegevens. 
Eenvormigheid van de regels voor de gegevensverwerking in de lidstaten en de verstrekking 
van persoonsgegevens aan derde landen draagt bij aan een hoog niveau van gegevensbe-
scherming. Dit is gunstig voor de uitwisseling van persoonsgegevens in het kader van de 
politiële en justitiële samenwerking in strafzaken.
Aanpassingen Wet bescherming persoonsgegevens (Wbp)
In het regeerakkoord kondigde het kabinet de versterking van de naleving van 
gegevensbescherming aan. Het kabinet heeft in juni 2013 een wijziging van de Wbp naar de 
Kamer gezonden waarin een meldplicht datalekken wordt geïntroduceerd. Deze meldplicht 
ziet niet alleen op de plicht om het College Bescherming Persoonsgegevens (Cbp) op de hoogte 
te stellen van het datalek, in beginsel zal ook de burger wiens gegevens gelekt zijn op de hoogte 
dienen te worden gesteld van het lek. Voorts krijgt het Cbp meer sanctiemogelijkheden, zoals 
de bevoegdheid om bestuurlijke boetes op te leggen voor overtredingen van bepalingen van de 
51
Wbp. Het doel is om de naleving van de Wbp te versterken. 
48 
Verordening van het Europees Parlement en de Raad betreffende de bescherming van natuurlijke 
personen in verband met de verwerking van persoonsgegevens en betreffende het vrije verkeer van die 
gegevens (Algemene verordening gegevensbescherming), COM (2012) 11, 25 januari 2012.
49 
Algemene kabinetsinzet: BNC-fiche Kamerstukken II 2011/12, 22 112, nr. 1372.
50 
Kaderbesluit 2008/977/JBZ van de Raad van 27 november 2008.
51 
Regeerakkoord, p. 28. Naar verwachting wordt de mogelijkheid om hogere boetes op te kunnen leggen 
ook opgenomen in de Algemene Verordening gegevensbescherming.
36 | Nationaal Actieplan Mensenrechten

van een Nederlandse identiteitskaart geen vingerafdrukken worden opgenomen. Bij de 
aanvraag van een paspoort of reisdocument worden de afgenomen vingerafdrukken slechts 
bewaard tot het moment waarvan geregistreerd is dat het document uitgereikt is, of tot het 
moment waarop is geregistreerd dat het aangevraagde document niet wordt uitgereikt. 
Conform Europese regelgeving worden twee vingerafdrukken van de aanvrager wel 
56
opgeslagen in de chip in het nationaal paspoort of ander reisdocument. Met het wetsvoor-
stel wordt de huidige bewaartermijn van de vingerafdrukken die sinds 23 juni 2011 is 
vastgelegd in de paspoortuitvoeringsregelingen op wettelijk niveau verankerd. Vóór dat 
moment be-droeg de bewaartermijn van de vingerafdrukken elf jaar. 
 • Onder voorbehoud van een voorspoedige behandeling door de Eerste Kamer, kan in 
januari 2014 gestopt worden met het opnemen van vingerafdrukken bij de aanvraag 
van een Nederlandse identiteitskaart.
Het kabinet is tevens in afwachting van de uitspraak van het Europese Hof van Justitie in 
antwoord op de prejudiciële vragen die door afdeling rechtspraak van de Raad van State zijn 
gesteld in hoger beroepzaken met betrekking tot de Europeesrechtelijk verankerde 
57
verplichting om bij de aanvraag van een paspoort vingerafdrukken te laten opnemen. Voor 
deze zaken is tevens relevant de recente uitspraak van het Hof op gelijksoortige prejudiciële 
58
vragen die door een Duitse rechter zijn gesteld. Het Hof besliste in deze uitspraak dat de 
Europese regelgeving die het afnemen van vingerafdrukken, voor paspoorten vereist voor 
het vaststellen van de authenticiteit van dit document of de identiteit van de houder ervan 
59
geen schending vormt van het recht op privacy. In het licht van deze uitspraak zal het Hof 
waarschijnlijk de Nederlandse zaken ook snel kunnen afdoen.
Programma Kwaliteit en Innovatie 
Nederland beschikt over rechtspraak van hoge kwaliteit. In internationale vergelijkingen 
scoort de Nederlandse rechtspraak steevast goed. Uit klantwaarderingsonderzoek komt 
60
eenzelfde beeld naar voren. Centraal in de Visie op de Rechtspraak staat het versterken van 
de kernwaarden onafhankelijkheid, onpartijdigheid, integriteit, deskundigheid en 
professionaliteit van rechtspraak. Het behoud en de versterking van de kwaliteit en het 
vertrouwen vragen om voortdurend onderhoud en voortdurende vernieuwingen. 
56 
Kamerstukken II 2012/13, 33 440 (R 1990), nr. 1, p. 11.
57 
C-446/12 (W.P. Willems/burgemeester Nuth), C-447/12 (H.J. Kooistra/burgemeester Skarsterlân), C-448/12 
(M. Roest/burgemeester Amsterdam), C-449/12 (L.J.A. van Luijk/burgemeester Den Haag).
58 
C-291/12 (Verwaltungsgericht Gelsenkirchen, Michael Schwartz t. Stadt Bochum)
59 
C-291/12 (Verwaltungsgericht Gelsenkirchen, Michael Schwartz t. Stadt Bochum)
60 
Brief van de Minister van Veiligheid en Justitie van 21 maart 2012, Kamerstukken II 2012/13, 29 279, nr. 160. 
38 | Nationaal Actieplan Mensenrechten

Meningsuiting en journalistieke bronbescherming
De vrijheid van meningsuiting is een hoeksteen van een democratische en pluriforme 
samenleving als de Nederlandse. In de informatiesamenleving vindt het publieke debat in 
steeds grotere mate plaats op internet. Dit betekent dat de verplichting voor de overheid om 
de vrijheid van meningsuiting te beschermen zich ook over nieuwe media moet uitstrek-
ken. Tegelijkertijd moet de overheid tijdig en daadkrachtig kunnen ingrijpen als bijvoor-
beeld haatdragende of staatsgevaarlijke informatie is, of dreigt te worden verspreid. In die 
63
gevallen is gezien het belang van het vrije woord altijd een zorgvuldige afweging nodig. 
Nederland is de afgelopen jaren enige malen veroordeeld door het Europees Hof voor de 
Rechten van de Mens (EHRM) vanwege inbreuken op bronbescherming door de inlichtin-
gendiensten en door justitie. Volgens het EHRM ontbreekt op dit moment een zorgvuldige 
procedure voor het inzetten van bijzondere bevoegdheden door de AIVD tegen journalisten 
die hun bronnen weigeren vrij te geven, en een duidelijke wettelijke basis voor de toepas -
sing van dwangmiddelen met rechterlijke toetsing tegen journalisten in strafrechtelijke 
procedures. 
64
• In december 2012 heeft het kabinet aangekondigd in dit licht zowel een aanpassing 
van de Wet op de inlichtingen- en veiligheidsdiensten 2002 (Wiv2002) als het 
Wetboek van Strafvordering te bevorderen. De wetsvoorstellen zijn inmiddels voor 
advies aan de Raad van State gestuurd. Beide adviezen zijn uitgebracht en zullen 
worden beantwoord. De voorstellen zullen uiterlijk begin 2014 worden ingediend bij 
de Tweede Kamer. 
64
4.3 Immigratie en asiel
Immigratie en asiel zijn van alle tijden. Mensen zoeken om verschillende redenen en al dan 
niet noodgedwongen hun heil elders dan in hun geboorteland. Onder andere de toegeno-
men internationalisering en aanhoudende conflicten en armoede in de wereld versterken 
de drang tot mobiliteit. Ook naar Nederland. De overheid staat in dat kader voor de 
opdracht om recht te doen aan de (mensenrechtelijke) belangen van individuele vreemde-
lingen en asielzoekers enerzijds en zwaarwegende maatschappelijke belangen anderzijds. 
In de asielprocedures wordt vaak een beroep gedaan op de artikelen 3 en 8 EVRM. Artikel 3 
EVRM verbiedt uitzetting van de vreemdeling als er een reëel risico bestaat op foltering of 
een onmenselijke behandeling in het gebied waarnaar hij uitgezet zal worden. Dit verbod 
op non-refoulement is in het Nederlandse vreemdelingenrecht geïntegreerd. Artikel 8 
EVRM beschermt het recht op privacy en familieleven en speelt met name bij gezinshereni-
gings-zaken een rol. 
63 
Vgl. Kamerstukken II 2011/12, 29 614, nr. 31 (Brief Grondrechten in een pluriforme samenleving).
64 
Kabinetsstandpunt inzake de EHRM-uitspraak in de zaak De Telegraaf, 7 december 2012, Kamerstukken II 
2012/13, 30 977, nr. 49.
40 | Nationaal Actieplan Mensenrechten

van de bewoners, het ontwikkelen van een vertrouwensrelatie met hen en de ondersteuning 
van hen in het vormgeven van een reëel toekomstperspectief. Dit wordt vormgegeven in drie 
pijlers: huisvesting en verblijf middels aanbieden van ‘bed, bad en brood’; het borgen van de 
veiligheid en leefbaarheid op de opvanglocaties; en het aanbieden van woonbegeleiding en 
de voorbereiding op de toekomst. Juridische adviseurs of raadslieden en vertegenwoordigers 
van de UNHCR of andere erkende ngo’s hebben toegang tot de opvangvoorziening, zodat zij 
de asielzoeker kunnen bijstaan. De toegang kan worden beperkt om redenen die verband 
houden met de veiligheid van de opvang voorziening of de veiligheid van de asielzoeker.  
Werk en studie 
Onder de Wet arbeid vreemdelingen (Wav) kunnen meerderjarige asielzoekers onder 
voorwaarden arbeid verrichten bij een werkgever die in het bezit is van een tewerkstellings-
vergunning. Volwassen asielzoekers die rechtmatig in Nederland verblijven, kunnen zich 
inschrijven voor door de overheid bekostigd onderwijs. Voor het volgen van beroeps- of 
hoger onderwijs zijn asielzoekers cursus- of collegegeld verschuldigd.
Kinderen in de asielprocedure
In de asielprocedure gaat het primair om de vraag of de vreemdeling, inclusief kinderen, 
voor bescherming in aanmerking komt of moet terugkeren. Dit neemt niet weg dat, vanwege 
de kwetsbaarheid van kinderen, in het vreemdelingenbeleid en de regelgeving reke-ning 
wordt gehouden met de belangen en rechten van kinderen. Het belang van het kind heeft in 
de asielprocedure een duidelijke plaats en komt op veel plaatsen in het vreemdelingenbeleid 
tot uitdrukking. Bijvoorbeeld het recht om kindvriendelijk te worden gehoord, de toewijzing 
van een voogd aan alleenstaande minderjarige vreemdelingen, en het recht om bij de ouders 
te leven. Gedurende het toelatingsproces én het terugkeerproces wordt het belang van het 
kind door de uitvoerende organisaties zorgvuldig in het oog gehouden. Zo geldt bijvoorbeeld 
ook voor kinderen die niet rechtmatig in Nederland verblijven een recht op onderwijs en 
wordt aan hen onderdak geboden. Verder worden (alleenstaande) minderjarigen meer (rust 
en) voorbereiding gegeven voorafgaand aan de indiening van een asielverzoek. Daarnaast is 
als uitgangspunt genomen dat minderjarigen in beginsel niet in vreemdelingenbewaring 
worden gesteld behoudens enkele bijzondere (limitatief neer-gelegde) situaties. Ook in het 
toelatingsbeleid wordt bijzonder rekening gehouden met kindspecifieke situaties en het 
belang van het kind. Dit komt bijvoorbeeld tot uitdrukking in het beleid rond kindsoldaten 
of het beleid rond dreigende besnijdenis van meisjes.
 
Regeling voor langdurig in Nederland verblijvende asielkinderen (kinderpardon)
In het regeerakkoord is opgenomen dat er een regeling moet komen voor langdurig in 
Ne-derland verblijvende kinderen. Deze regeling is op 1 februari 2013 in werking getreden. 
Van deze regeling maakt ook een overgangsregeling deel uit, die soepeler is in zijn 
voorwaarden dan de definitieve regeling. De overgangsregeling stond open tot 1 mei 2013. 
42 | Nationaal Actieplan Mensenrechten

indien bij wet  voorzien, zij een legitiem doel dienen en noodzakelijk zijn in een demo-
cratische samenleving. Absoluut is het verbod op foltering en andere wrede, onmenselijke 
of onterende behandeling of bestraffing, wat ook wel als onderdeel gezien wordt van de 
bescherming van lichamelijke integriteit. In dit hoofdstuk worden er vier voor Nederland 
belangrijke onderwerpen behandeld, die in nationale en internationale aanbevelingen 
teruggekomen zijn, namelijk huiselijk geweld, mensenhandel, lichamelijke integriteit in de 
gezondheidszorg, en detentieomstandigheden.  
Huiselijk geweld
Geweld in huiselijke kring is een enorm probleem. Jaarlijks worden rond de 220.000 
volwassenen slachtoffer van ernstig en structureel geweld in huiselijke kring, terwijl ca. 1 
68
miljoen volwassenen slachtoffer zijn van incidenteel geweld in huiselijke kring. Er zijn 
69
naar schatting jaarlijks 119.000 kinderen slachtoffer van mishandeling.
Sinds 2002 is er een veelvoud aan maatregelen getroffen om huiselijk geweld tegen te gaan. 
De rijksbrede aanpak van geweld in afhankelijkheidsrelaties is sinds 2011 gebaseerd op drie 
pijlers: (1) het versterken van de positie van (potentiële) slachtoffers door middel van 
preventie, signaleren, opvang, hulp en nazorg; (2) een gerichte aanpak van de daders; en  
70
(3) het doorbreken van intergenerationele overdracht van geweld. De aanpak is gericht op 
het tegengaan van alle vormen van geweld in afhankelijkheidsrelaties , zoals kindermishan -
deling, partnergeweld, seksueel geweld, ouderenmishandeling, vrouwelijke genitale 
vermin-king, eergerelateerd geweld en huwelijksdwang. Speerpunt is het versterken van de 
regierol van gemeenten. VWS is het coördinerende ministerie. 
Ook al is er veel bereikt om geweld in huiselijke kring tegen te gaan, verdere aanscherping 
van het beleid is noodzakelijk om deze problematiek terug te dringen. Hiervoor heeft het 
kabinet een aantal actiepunten de komende jaren op het programma staan.
68 
Veen, H.C.J. van der, Bogaerts, S. (2010), Geweld in huiselijke kring in Nederland. Overkoepelend syntheserapport 
van het vangst-hervangst- slachtoffer- dn daderonderzoek 2007-2010. Den Haag: WODC.   
 Dit is exclusief het aantal slachtoffers van huwelijksdwang, achterlating en eergerelateerd geweld, 
waarvan het aantal onbekend is.
69 
Alink, L., IJzendoorn, R. van, Bakermans-Kranenburg, M., Pannebakker, F., Vogels, T., Euser, S. (augustus 
2011), Kindermishandeling in Nederland anno 2010. De Tweede Nationale Prevalentiestudie Mishandeling van Kinderen en 
Jeugdigen (NPM-2010), Leiden attachment research program & TNO child health, Leiden: Casimir Publishers.
70 
Zie Kamerstukken II 2012/13, 33 400 XVI, nr. 56 (laatste voortgangsrapportage).
44 | Nationaal Actieplan Mensenrechten

• Het project ‘Aanpak geweld in huiselijke kring’ wordt primair samen met VWS 
uitgevoerd door de Vereniging van Nederlandse Gemeenten (VNG) en de Federatie 
Opvang, met betrokkenheid van andere partijen zoals MOgroep, GGD-Nederland en 
Jeugdzorg Nederland. Het project richt zich op alle vormen van geweld in huiselijke 
kring, waaronder huiselijk geweld, eergerelateerd geweld en kindermishandeling. 
Doel van het project is om de beleidsmatige aanpak van geweld in huiselijke kring 
bij gemeenten te versterken, onder meer door het opstellen van regiovisies 
(regionale beleidsplannen). Daarin wordt ook het gemeentelijk beleid ten aanzien 
van bijvoorbeeld kindermishandeling en huiselijk geweld beschreven. Mede 
hierdoor wordt de onderlinge samenhang op lokaal niveau versterkt.
• Op 1 juli 2013 is de Wet verplichte meldcode huiselijk geweld en kindermishandeling 
in werking getreden. Deze wet verplicht organisaties in bepaalde sectoren om te 
beschikken over een stappenplan voor de omgang met signalen van huiselijk geweld 
en kindermishandeling. Ook worden organisaties verplicht om de kennis over en het 
gebruik van de meldcode te bevorderen. In feite gaat het om een scholingsplicht, 
ook wat betreft het signaleren van kindermishandeling. De verantwoordelijkheid 
voor het scholen van de professionals ligt bij de organisaties waar de professionals 
werkzaam zijn. Vanwege het belang van scholing, ondersteunt het ministerie van 
VWS organisaties hierbij. VWS heeft een basistraining ‘Werken met een meldcode’ 
en e-learning modules voor de verschillende beroepsgroepen laten ontwikkelen. 
Deze en meer trainingen zijn te vinden in de Databank bij- en nascholing meldcode 
die met subsidie van VWS is ontwikkeld. De inspecties zien er op toe dat professio-
nals in de sectoren van de Wet meldcode worden geschoold.
Verplichte anticonceptie bij bewezen falend ouderschap
Verplichte anticonceptie bij bewezen falend ouderschap is een complex maatschappelijk 
vraagstuk met belangrijke ethische en mensenrechtelijke, waaronder nadrukkelijk 
kinderrechtelijke, aspecten. Ingeval van bewezen falend ouderschap doet de vraag zich voor 
in hoeverre de reproductieve rechten van de ouder mogen prevaleren boven het belang van 
een mogelijk toekomstig kind. Is het moreel aanvaardbaar om in specifieke gevallen 
middels verplichte anticonceptie te voorkomen dat er een zwangerschap tot stand komt, ter 
bescherming van het kind dat dan niet ter wereld zal komen? En andersom, is het moreel 
aanvaardbaar om niet te voorkomen dat een kind ter wereld komt in een situatie waarin zijn 
of haar veiligheid niet is gegarandeerd? Medio 2010 heeft Marjo van Dijken van de PvdA-
fractie een initiatiefnota opgesteld om verplichte anticonceptie bij bewezen falend ouderschap 
te agenderen. De voormalige Staatssecretaris van VWS heeft op 17 april 2012 aangegeven over 
dit thema advies te willen vragen aan een Hoog College van Staat. Op 1 juli 2013 heeft de 
Staatssecretaris van VWS aan de Kamer bericht dat het College voor de Rechten van de Mens 
bereid is over deze thematiek mee te denken. 
46 | Nationaal Actieplan Mensenrechten

• Voor buitenlandse slachtoffers mensenhandel in de zogenoemde B8-bedenktijd is 
in juni 2010 een pilot categorale opvang slachtoffers mensenhandel (COSM) 
ingericht en deze is in juni 2012 verlengd tot eind 2014. Het aantal opvangplaatsen is 
met ingang van juni 2012 uitgebreid van 50 naar 70 plaatsen. 
Gedurende deze initiële opvang kan het slachtoffer nadenken of zij/hij aangifte wil doen. In 
deze periode wordt ook een eerste algemene diagnose van het slachtoffer gesteld.
Het nationaal verwijzingsmechanisme (NVM) is een wegwijzer of raamwerk waarin is 
74
aangegeven hoe de verschillende ketenpartners van zowel de zijde van de overheid als van 
maatschappelijke organisaties (Vrouwenopvang, Comensha, e.a.) handelen om slachtoffers 
van mensenhandel te identificeren, te ondersteunen en indien nodig op te vangen.
• In het najaar van 2013 is een interdepartementale werkgroep van start gegaan, die 
tot en met maart 2014 voorstellen voor een NVM zal uitwerken.
Relevante uitvoeringsorganisaties, ngo’s en de Nationaal Rapporteur Mensenhandel 
worden betrokken bij het uitwerken van de voorstellen. Het NVM brengt alles met betrek-
king tot de opvang en zorg voor slachtoffers van mensenhandel bij elkaar in één systeem. 
Operationele EU-samenwerking, actieplan samenwerking met Hongarije en 
EU-conferentie
75
• Samen met het Verenigd Koninkrijk, geeft Nederland leiding aan het EMPACT -
project mensenhandel; het project dat de samenwerking met betrekking tot de 
opsporing van mensenhandel in de EU moet versterken. Aan dit project wordt onder 
andere deelgenomen door 25 lidstaten, Europol, Eurojust en Frontex.
• Daarnaast heeft Nederland samen met Hongarije een bilateraal actieplan opgesteld 
om de samenwerking te versterken op het gebied van vervolging, opsporing en 
preventie van mensenhandel. 
Omdat de bestrijding van mensenhandel belangrijk is voor Nederland, was het ministerie 
van Veiligheid en Justitie samen met de Task Force Mensenhandel de drijvende kracht achter 
de EU-conferentie Putting Rantsev into Practice: Strengthening multidisciplinary operatio -
nal cooperation to fight trafficking in human beings, die half april in Amsterdam heeft 
plaatsgevonden. Bij deze conferentie is aandacht besteed aan de implementatie door de 
lidstaten van de positieve verplichtingen uit de zogenoemde Rantsev-uitspraak van het 
74 
OM, politie, lokaal bestuur, KMar, ISZW, IND, COA, jeugdzorg, UWV, Slachtofferhulp NL, RIECs, 
Veiligheidshuizen, e.a.
75 
European Multidisciplinary Platform against Crime Threats.
48 | Nationaal Actieplan Mensenrechten

• Informatie wordt ook verstrekt aan beroepsgroepen die mogelijk met slachtoffers 
van mensenhandel in aanraking komen, om zo het melden van signalen van 
mensenhandel te bevorderen. Voorbeelden hiervan zijn het “Bulletin mensenhan-
del”, opgesteld door de KMar en Comensha, dat tot doel heeft luchtvaartpersoneel 
te informeren over de signalen waar men mensenhandel aan kan herkennen en de 
film “Please disturb”, ontwikkeld door het OM, de Nationale Politie en de hotel -
branche, die gericht is op hotelpersoneel. Op verzoek van de Taskforce mensen-
handel heeft het Centrum voor Criminaliteitspreventie en Veiligheid (CCV) de 
afgelopen jaren bewustwordingsbijeenkomsten gehouden voor gemeenteambte-
naren. Ook vanuit de Regionale Informatie- en Expertisecentra (RIEC’s) vinden 
bewustwordingscampagnes plaats gericht op verschillende ketenpartners.
 • Ook als het gaat om arbeidsuitbuiting is er informatie voor mogelijke  slachtoffers 
en beroepsgroepen, en wordt ingezet op  bewustwordingscampagnes. Zo zijn er 
brochures en informatiekaarten in verschillende talen gemaakt met informatie voor 
slachtoffers en wordt in 2013 samen met het CCV ingezet op bewustwording en 
deskundigheidsbevordering over arbeidsuitbuiting bij gemeenten.
Onderzoek omvang orgaanhandel 
In het najaar van 2012 werd het onderzoek ‘Mensenhandel met het oogmerk van orgaanver-
wijdering en gedwongen commercieel draagmoederschap’ afgerond. De aanbevelingen ten 
aanzien van mensenhandel met het oogmerk van orgaanverwijdering zijn door de Minister 
van VWS in overweging genomen. 
• De Minister van VWS heeft de Nederlandse Transplantatie Stichting (NTS) gevraagd 
om met een voorstel te komen voor de wijze waarop op regelmatige basis een 
indicatie kan worden gegeven van de omvang van orgaanhandel in Nederland. De 
NTS heeft in december 2012 voorgesteld om periodiek te rapporteren op basis van 
de Nederlandse resultaten van het onderzoek van het Erasmus MC naar mensen-
handel. Tevens zal zij samen met de Stichting Eurotransplant nader onderzoeken 
waarom patiënten zonder duidelijke reden van de wachtlijst verdwijnen. Afhankelijk 
van de rapportages en het onderzoek wordt bekeken of maatregelen nodig zijn om 
orgaanhandel terug te dringen.
De Nationaal Rapporteur Mensenhandel ziet het financieel stimuleren van orgaandonatie 
als een mogelijke oplossing voor het orgaantekort maar wijst er tegelijkertijd op dat 
daardoor een markt zou kunnen ontstaan voor organen waaraan ook weer het risico van 
mensenhandel kleeft. Dat risico zou kunnen worden vermeden door donoren in plaats van 
een directe geldelijke vergoeding een vrijstelling van ziektekostenpremies te geven. Deze 
aanbeveling is niet overgenomen, omdat het kabinet deze in strijd acht met nationale en 
Europese wet- en regelgeving. Zowel de Wet op de orgaandonatie als Richtlijn 2010/53/EU 
inzake kwaliteits- en veiligheidsnormen voor menselijke organen bestemd voor transplan-
tatie staat niet toe dat donoren een vergoeding ontvangen die meer bedraagt dan de kosten 
50 | Nationaal Actieplan Mensenrechten

• Het wetsvoorstel ter implementatie van deze EU-Richtlijn 2011/93/EU (Combating 
78
the sexual abuse and the sexual exploitation of children and child pornography) is 
op 19 september 2013 door de Tweede Kamer aangenomen en ligt nu ter behande-
ling in de Eerste Kamer.
Aangezien Nederland al juridisch gebonden is aan het verdrag van de Raad van Europa 
aangaande bescherming van kinderen tegen seksueel misbruik en uitbuiting, zijn de 
implicaties van de implementatie van de Richtlijn relatief gering. Vergeleken met internati-
onale wet- en regelgeving valt de Nederlandse wet- en regelgeving te omschrijven als “state 
of the art”. Het Nederlandse openbaar ministerie (OM) speelt een belangrijke rol bij de 
uniforme implementatie van deze richtlijn in de dagelijkse praktijk. In de “instructie ter 
79
onderzoek en vervolging van seksueel misbruik van kinderen” en de “Instructie 
80
Kinderpornografie” wordt het werkproces van opsporing en vervolging beschreven 
aangaande zaken met seksueel misbruik. In de richtlijn wordt veel aandacht besteed aan de 
(na)zorg voor slachtoffers. De Instructie Kinderpornografie herhaalt enkele belangrijke 
81
verplichtingen uit de Instructie Slachtofferrechten. 
De aanpak van kindersekstoerisme is de laatste jaren geïntensiveerd. De capaciteit bij de 
politie voor de bestrijding van kinderpornografie en kindersekstoerisme is in 2012 verdub -
beld naar 150 Fte.
• Op 10 oktober 2013 is er een meerjarenplan naar de Tweede Kamer gestuurd op het 
82
gebied van kindersekstoerisme. Een fenomeenbeschrijving van de politie heeft 
input geleverd voor dit plan. Het opwerpen van barrières voor rondreizende 
kindersekstoeristen is een prioriteit in het meerjarenplan. Daarnaast neemt de 
samenwerking met bronlanden een belangrijke plaats in. 
Gezondheidszorg
In artikel 22 van de Grondwet is vastgelegd dat de overheid maatregelen moet treffen ter 
bevordering van de volksgezondheid. Bij de wijze waarop deze maatregelen worden 
vormgegeven spelen ook andere grondwetsartikelen een rol, zoals artikel 1 (gelijke 
behandeling), artikel 10 (eerbiediging van de persoonlijke levenssfeer) en artikel 11 
(onaantastbaarheid van het menselijk lichaam).
Ook internationaalrechtelijk is het ‘recht op zorg voor de gezondheid’ in meerdere 
78 
Kamerstukken II 2012/13, 33 580, nr. 2
79 
Staatscourant 2010, 19 123.
80 
Staatscourant 2010, 19 121.
81 
Staatscourant 2010, 20 476.
82 
Kamerstukken II 2013/14, 31 015, nr. 93.
52 | Nationaal Actieplan Mensenrechten

daarbij een eigen voorkeur aan te geven, het recht op hoger beroep tegen beslissingen van de 
rechter, en het recht op ondersteuning door een onafhankelijk vertrouwenspersoon.
Beide wetten streven ernaar om dwang in de zorg zoveel mogelijk te voorkomen en eerst 
alternatieve zorg aan te bieden. Alleen als er echt geen vrijwillig alternatief is, is dwang een 
optie. Daarbij moet steeds gezocht worden naar de minst ingrijpende vorm van dwang. In 
het najaar van 2013 is het wetsvoorstel zorg en dwang besproken in de Tweede Kamer en 
daar met een ruime meerderheid aangenomen. 
• Het wetsvoorstel zorg en dwang ligt (eind 2013) bij de Eerste Kamer ter behandeling. 
• Het wetsvoorstel verplichte geestelijke gezondheidszorg is in het najaar 2013 
aangeboden aan de Tweede Kamer.
Thematische wetsevaluatie “gedwongen zorg bij jeugdigen en volwassenen” 
De Staatssecretaris van VenJ en de Minister van VWS hebben eind 2012 opdracht gegeven  
tot het verrichten van een thematische wetsevaluatie “gedwongen zorg bij jeugdigen en 
volwassenen”. De grondslag voor gedwongen zorg kan zowel strafrechtelijk als civielrechte-
lijk zijn. Door betrokkenen uit de praktijk en de Tweede Kamer wordt al enige tijd aange-
drongen op een vergelijking en indien mogelijk harmonisatie van de rechtspositie bij 
gedwongen zorg. Onderzocht wordt onder meer in hoeverre de wettelijke regelingen in de 
geestelijke gezondheidszorg, justitiële en gesloten jeugdzorg en forensische zorg gezamen-
lijk een consistent en doelmatig wettelijk kader inzake gedwongen zorg bieden en welke 
mogelijkheden er zijn om dit kader te verbeteren. Dit wettelijk kader wordt daarbij mede 
bezien in het licht van de verplichtingen die voortvloeien uit de verschillende mensenrech-
tenverdragen en andere internationale richtsnoeren. Het rapport wordt in juni 2014 
verwacht, waarna de beide ministeries zullen bezien in hoeverre aanpassing van de 
wettelijke kaders is aangewezen en de rechtspositie van personen die gedwongen zorg 
ontvangen geharmoniseerd kan worden. 
Detentie: toezicht om geweld tussen ingeslotenen en suïcide te voorkomen
De Dienst Justitiële Inrichtingen (de DJI) is verantwoordelijk voor de tenuitvoerlegging van 
vrijheidsstraffen en vrijheidsbenemende maatregelen. In dit kader draagt de DJI ook de 
verantwoordelijkheid voor een veilig leefklimaat binnen de verschillende inrichtingen en 
hiermee voor de veiligheid van elke ingeslotene. Er wordt actief beleid gevoerd om geweld 
tussen ingeslotenen en suïcide te voorkomen.
Geweld tussen ingeslotenen wordt op verschillende wijzen voorkomen  Ten eerste vindt er 
een goede selectie en plaatsing van ingeslotenen plaats, zodat zij terechtkomen in het juiste 
regime met het juiste niveau van beveiliging en zorg. Ten tweede is er aandacht voor 
preventieve maatregelen waarmee allereerst de-escalerend gedrag wordt bevorderd. Deze 
maatregelen hebben met name effect bij direct gevaar. Het gaat daarbij om gebouwelijke 
beveiliging en controle, het aantal personeelsleden met specifieke beheersing- en de-escala -
54 | Nationaal Actieplan Mensenrechten

Dit alles kan helaas niet altijd voorkomen dat er suïcides plaatsvinden. In 2011 en 2012 werd 
er in totaal respectievelijk 18 en 13 keer suïcide gepleegd in de verschillende inrichtingen. 
Hierbij verdient opmerking dat in de justitiële jeugdinrichtingen geen suïcide werd gepleegd. 
In onderstaande tabel wordt een onderscheid gemaakt naar type instelling en jaartal. 
Suïcides in 2011 en 2012
Jaartal 2011 2012
Sector
Penitentiaire Inrichtingen 15 10
1,3 per 1.000 bezette 0,9 per 1.000 bezette 
plaatsen plaatsen
Justitiële jeugdinrichtingen 0 0
0 per 1.000 bezette 0 per 1.000 bezette plaatsen
plaatsen
Forensische psychiatrische 1 3
centra 0,5 per 1.000 bezette 1,7 per 1.000 bezette 
plaatsen plaatsen
Detentie- en uitzetcentra* 2 0
1,6 per 1.000 bezette 0 per 1.000 bezette plaatsen
plaatsen
Totaal 18 13
Bron: Dienst Justitiële Inrichtingen
* Binnen de detentie- en uitzetcentra, onder verantwoordelijkheid van de Directie 
Bijzondere Voorzieningen (DBV), heeft in 2011 één bestuursrechtelijke vreemdeling en één 
strafrechtelijke vreemdeling suïcide gepleegd.
4.5 Onderwijs, arbeid en cultuur
Onderwijs
Het recht op onderwijs, zoals neergelegd in internationale verdragen, is onder meer 
gewaarborgd in Nederland doordat het funderend onderwijs kosteloos is voor iedere in 
Nederland verblijvende leer- of kwalificatieplichtige jongere. De plicht om onderwijs te 
volgen eindigt met het bereiken van de leeftijd van achttien jaar. Ook indien een minderja -
rige vreemdeling niet rechtmatig in Nederland verblijft, volgt hij of zij onderwijs onder 
dezelfde voorwaarden als alle andere jongeren in Nederland: de toegang tot het onderwijs is 
gelijk. Voor mensen die niet rechtmatig in Nederland verblijven is met de zogenoemde 
Koppelingswet uit 1998 bepaald dat zij geen nieuwe opleiding mogen starten na hun 
achttiende. De opleiding die zij voor hun achttiende verjaardag zijn begonnen, mogen ze 
afmaken. De wetgever achtte dit een gerechtvaardigde beperking van het recht op onder -
wijs, omdat hiermee een belangrijk maatschappelijk doel werd gediend, namelijk het 
ontmoedigen van het verblijf van illegale vreemdelingen in Nederland. 
56 | Nationaal Actieplan Mensenrechten

onderneming. Daartoe voorziet de overheid in een minimumniveau van arbeidsrechtelijke 
bescherming met inachtneming van de eigen verantwoordelijkheid van werkgevers en 
werknemers.
Recht op vrije collectieve onderhandelingen over arbeidsvoorwaarden
De overheid ondersteunt de collectieve arbeidsvoorwaardenvorming in Nederland met het 
wettelijk kader zoals vastgelegd in de Wet op de cao en de Wet AVV. Collectieve afspraken 
bevorderen evenwichtige arbeidsverhoudingen en arbeidsrust en vormen daarmee een 
belangrijke randvoorwaarde voor een positieve sociaaleconomische ontwikkeling. Het 
algemeen verbindend verklaren van cao-bepalingen (avv) heeft in de kern tot doel het 
uitoefenen van die verantwoordelijkheid van sociale partners (via collectieve afspraken in 
de vorm van cao’s) te ondersteunen en te beschermen. Het beoogde effect van avv is 
concurrentie op arbeidsvoorwaarden door onderbieding door niet gebonden werkgevers en 
werknemers te voorkomen. Op verzoek van het Kabinet heeft de SER op 23 augustus 2013 
een advies uitgebracht over het draagvlak van cao’s. In de adviesaanvraag staat de vraag 
centraal of de draagvlakvergrotende initiatieven die we nu zien voldoende zullen zijn, of dat 
(ook) nagedacht moet worden over een herstructurering van het cao- en avv-stelsel, mede 
in het licht van de ontwikkelingen op de arbeidsmarkt. De kern van het SER-advies is dat het 
van groot belang is dat sociale partners, centraal en decentraal, blijven werken aan het 
vergroten van het draagvlak voor cao-afspraken en de ingezette ontwikkelingen voortzetten 
en waar mogelijk intensiveren, daarbij gebruikmakend van de ervaringen die inmiddels zijn 
opgedaan. Op 18 november 2013 heeft het kabinet zijn reactie op het SER-advies 
85
uitgebracht. 
Recht op vrije keuze van arbeid 
Arbeidsuitbuiting betreft de situatie dat iemand wordt uitgebuit door een ander via 
ge-dwongen of verplichte arbeid, of diensten verricht waarbij sprake is van een sterke 
inperking van de vrije keuze. Daarbij gaat het om meer dan slecht werkgeverschap. Het gaat 
om een combinatie van ernstige en vaak onmenselijke situaties op de werkvloer zoals 
onderbetaling, fysieke en/of psychische druk, dwang, misleiding, onvrijheid en meervou-
dige afhankelijkheid. Arbeidsuitbuiting buiten de prostitutie (voor prostitutie zie thema 4.4 
Lichamelijke Integriteit en Persoonlijke Vrijheid) is sinds 1 januari 2005 strafbaar gesteld  
in het Wetboek van Strafrecht en valt onder het ruime begrip mensenhandel. 
Arbeidsuitbuiting wordt echter niet altijd herkend en erkend.
Arbeidsuitbuiting komt vaak voor in de huishouding, de land- en tuinbouw en de (Chinese) 
horeca. De Minister van SZW treft maatregelen (in de preventieve en repressieve sfeer in het 
kader van de Task Force Mensenhandel (zie thema 4.4 Lichamelijke Integriteit en Persoon-
lijke Vrijheid), waarin met veel organisaties wordt samenwerkt om gesignaleerde knelpun-
ten rondom mensenhandel, waaronder arbeidsuitbuiting op te pakken. De maatregelen 
hebben betrekking op de thema’s: (1.) Kwaliteit handhaving, (2.) Versterking samenwerking, 
(3.) Voorlichting en (4.) Opvang slachtoffers arbeidsuitbuiting. De Inspectie SZW heeft in 
85 
Kamerstukken II 2013/14, 29 544, nr. 490.
58 | Nationaal Actieplan Mensenrechten

Cultuur
De deelname aan cultuur is een universeel recht. De Minister van OCW is verantwoordelijk 
voor het in stand houden, ontwikkelen en sociaal en geografisch spreiden van cultuur-
uitingen. Daar waar de markt leidt tot een moeilijke toegankelijkheid in financiële 
of geografische zin, broedplaatsen voor talent ontbreken en innovatie of experiment 
onvoldoende tot stand komt, heeft de overheid een rol. Door ondersteuning vanuit 
de overheid blijft het cultuuraanbod toegankelijk en betaalbaar en wordt de kwaliteit 
gewaarborgd. Hieronder volgen enkele specifieke acties die het kabinet in gang heeft gezet.
 • Het kabinet is het programma Cultuureducatie met Kwaliteit gestart. Dit programma 
bevordert de kwaliteit van het cultuuronderwijs in het primair onderwijs. Het richt 
zich op:
• het bevorderen van de deskundigheid van leerkrachten en educatief 
medewerkers;
• het stimuleren van het werken met een samenhangend curriculum 
(doorlopende leerlijn);
 • het bevorderen van het beoordelen van leerlingenprestaties
• het bevorderen van duurzame samenwerking tussen scholen en culturele 
instellingen.
• De samenwerking wordt geïntensiveerd tussen het Nationaal Archief, de Rijksdienst 
voor het Cultureel Erfgoed, de Koninklijke Bibliotheek, het Nederlands Instituut voor 
Beeld en Geluid, Digitaal Academisch Erfgoed (DANS), het Kenniscentrum Digitaal 
Erfgoed Nederland (DEN) en andere erfgoedinstellingen. Het doel is om cultuur- 
uitingen voor een groot publiek laagdrempelig toegankelijk te maken en de digitale 
toegankelijkheid van culturele content te bevorderen.
• De Cultuurkaart voor het voortgezet onderwijs met een bedrag van 5 miljoen per jaar 
blijft behouden, zodat jongeren binnen het cultuuronderwijs naar musea, voorstel -
lingen en andere evenementen kunnen gaan. Alle leerlingen in het voortgezet 
onderwijs kunnen een Cultuurkaart krijgen waarmee zij op laagdrempelige wijze 
toegang krijgen tot cultuuruitingen. 
 • Op 18 juni 2013 is een convenant getekend tussen OCW, VWS en diverse ouderenver-
mogensfondsen dat erop gericht is om meer specifiek voor ouderen bedoeld cultureel 
aanbod te realiseren. Het convenant richt zich op het realiseren van een breder, meer 
gevarieerd en uitdagender aanbod aan (educatieve) programma's voor ouderen door 
culturele instellingen, zodat ouderen zich kunnen blijven ontwikkelen, ook op artistiek 
gebied. Het welzijn en welbevinden van deze ouderen is hiermee gediend.
60 | Nationaal Actieplan Mensenrechten

