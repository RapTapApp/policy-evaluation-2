 
Eerste suppletoire wet - Set Totaal 
 
Vraag 1 
Wat is het huidige percentage mensen dat zorg mijdt? 
 
Antwoord 1:  
De meest recente gegevens – gebaseerd op onder andere objectieve data, zoals 
zorgregistraties en declaratiecijfers – staan in het onderzoek van het Nivel naar de 
omvang en aard van zorgmijding. Ik heb dit onderzoek met mijn reactie daarop, 
bij brief van 28 oktober 2015 (TK 29 689, nr. 664) aan de Kamer aangeboden.  
 
Vraag 2 
Kunt u toelichten wat de budgettaire besparingen zijn van actieprogramma's en 
pilots in het kader van Zinnige Zorg? 
 
Antwoord 2:  
Op 7 april jl. heb ik u het Overzicht financiële effect rapporten Zorginstituut 
verslagjaar 2016 toegestuurd (TK 29689, nr. 817). Dit is een overzicht van de 
door het Zorginstituut geraamde financiële effecten van alle rapporten die het 
Zorginstituut in 2016 heeft uitgebracht. Ook in 2015 is een dergelijk overzicht 
uitgebracht. De geraamde effecten van de rapporten die in het kader van Zinnige 
Zorg zijn uitgebracht zijn hierin meegenomen.  
 
Vraag 3 
Kunt u toelichten of de Niet Invasieve Prenatale Test (NIPT) overal gelijk 
toegankelijk is voor zwangere vrouwen? 
 
Antwoord 3:  
Binnen de prenatale screening staan de geïnformeerde keuze, de vrijheid van 
informatie over de gezondheid van het kind en het recht op niet-weten centraal. 
De toegankelijkheid van de Niet Invasieve Prenatale Test (NIPT) wordt op 
verschillende manieren gewaarborgd. 
De NIPT is beschikbaar binnen het landelijke implementatieonderzoek TRIDENT-2. 
Het onderzoek is ingebed in de keten van prenatale screening en de NIPT is 
hiermee in heel Nederland toegankelijk. Zwangere vrouwen die deel willen nemen 
aan het onderzoek en kiezen voor de NIPT krijgen daarover informatie van hun 
verloskundig zorgverlener. 
Naast keuze voor de NIPT blijft het mogelijk te kiezen voor de combinatietest. Met 
het oog op de financiële toegankelijkheid tot en binnen de prenatale screening is 
besloten om de NIPT voor een vergelijkbare prijs als de combinatietest 
beschikbaar te maken voor de zwangere. Dit wordt bereikt door middel van de 
Subsidieregeling NIPT. De zwangere betaalt voor de NIPT ongeveer hetzelfde als 
voor de combinatietest. 
Daarnaast is het van groot belang dat de afstand die de zwangere moet afleggen 
naar een bloedafnamelocatie voor de test aanvaardbaar is om de toegankelijkheid 
tot de test te kunnen waarborgen. Momenteel zijn er al meer dan 160 locaties in 
het land waar bloed afgenomen kan worden. Er is hierbij een zorgvuldige afweging 
gemaakt tussen de kwaliteit en de kosten van de NIPT en anderzijds de 
toegankelijkheid voor zwangere vrouwen. Voortdurend vindt optimalisatie plaats.  
 
Vraag 4 
Kunt u een stand van zaken geven inzake de samenwerking tussen de stichtingen 
HartveiligWonen en HartslagNu.nl en de inzet van de stimuleringssubsidie? Zijn de 
partijen reeds tot een samenwerkingsovereenkomst gekomen? 
 
Pagina 1 van 22 
 

 
Het kwantificeren van de effecten van de verschillende maatregelen is niet goed 
mogelijk; er zijn meerdere factoren die invloed hebben op de uitgaven zoals het 
uit octrooi lopen van geneesmiddelen, (internationale) prijsontwikkelingen en 
introductie van nieuwe (concurrerende) geneesmiddelen. De dure intramurale  
geneesmiddelen vormen een integraal onderdeel van het kader Medisch-
Specialistische Zorg en de afspraken hierover. De NZa rapporteert in de 
halfjaarlijkse monitor met betrekking tot de dure intramurale geneesmiddelen 
over de budgettaire stand van zaken (deze monitor wordt ook naar de Tweede 
Kamer toegezonden). Zoals toegezegd in de voortgangsbrief financiële 
arrangementen 2016 (TK 29477, nr. 386) zal ik u apart informeren over de 
financiële uitkomsten van de prijsarrangementen. 
 
Vraag 7 
Kunt u  toelichten welke maatregelen binnen de visie geneesmiddelen reeds zijn 
uitgevoerd? 
 
Antwoord 7:  
De maatregelen in de geneesmiddelenvisie zijn grofweg in te delen in drie pijlers: 
een duurzame verandering in de farmaceutische sector, het aanpakken van 
ongewenst hoge prijzen, en het gepast gebruik van geneesmiddelen. In de brief 
‘voortgang visie op geneesmiddelen: nieuwe geneesmiddelen snel bij de patiënt 
tegen aanvaardbare kosten’ (TK 29477, nr. 397) van 7 november 2016 heb ik u 
een uitgebreid overzicht van de stand van zaken van de ‘ontwikkelagenda visie 
geneesmiddelen’ gegeven. In aanvulling daarop heb ik u in de brief ‘Actieplan 
gepast gebruik van geneesmiddelen’ (TK 29477, nr. 405) van 22 december 2016 
aangegeven dat ik de komende jaren sterk inzet op het gepast gebruik van 
geneesmiddelen en hoe ik dat ga doen.  
Inmiddels zijn op alle drie de pijlers verdere stappen gezet. Het voert te ver om 
hier een compleet overzicht van de stand van zaken te noemen. Wel wil ik hier 
kort enkele acties en resultaten noemen van het afgelopen halfjaar. Dat zijn 
bijvoorbeeld de stappen die gezet zijn bij de doorontwikkeling van de horizonscan 
dure geneesmiddelen en het structureel beleggen van deze doorontwikkeling en 
het beheer bij het Zorginstituut; het aanstellen van een kwartiermaker voor het 
Platform Inkoopkracht Dure Geneesmiddelen; en mijn opdracht aan ZonMw om te 
starten met het onderzoeksprogramma Ontwikkeling Voorspellende Diagnostiek. 
Ook internationaal zijn stappen gezet. Zo zijn inmiddels in Beneluxa verband 
diverse gezamenlijke pakketbeoordelingen uitgevoerd en lopen er pilots voor 
gezamenlijke prijsonderhandelingen; laat de Europese Commissie naar aanleiding 
van het Nederlands voorzitterschap een analyse van de effecten van het huidige 
patentsysteem voor geneesmiddelen uitvoeren; heeft Nederland recent in 
samenwerking met de Wereld Gezondheidsorganisatie (WHO) het Fair Pricing 
Forum in Amsterdam georganiseerd over de houdbaarheid van het huidige 
farmaceutisch systeem; en hebben wij een model voor Europese horizonscanning 
opgezet, met als doel om vanaf 2018 met zo veel mogelijk landen gegevens te 
verzamelen die betere besluitvorming rond prijzen en inzet van geneesmiddelen 
mogelijk maken. 
Later dit jaar kunt u een volgende voortgangsbrief over de geneesmiddelenvisie 
verwachten, waarin in meer detail zal worden ingegaan op de voortgang op deze 
en andere acties en maatregelen uit de geneesmiddelenvisie. 
 
Vraag 8 
Op welke wijze worden de middelen ingezet om de medicatieveiligheid structureel 
te verbeteren door het verbeteren van de ICT? Welke projecten lopen binnen de 
zorg om de ICT ten behoeve van medicatieveiligheid te verbeteren? 
 
Pagina 3 van 22 
 

 
Onlangs heb ik uw kamer per brief laten weten dat ik de betrokken veldpartijen, 
waaronder Fiom, Siriz en Rutgers, uitgenodigd heb met een voorstel te komen hoe 
de impulsgelden het best besteed kunnen worden. Bij deze brief is hun 
gezamenlijke notitie toegevoegd. Nog deze maand ga ik op basis van de notitie 
met de veldpartijen opnieuw in gesprek om te concretiseren en prioriteren. Dit zal 
vervolgens de gewenste helderheid verschaffen over de inzet van de middelen in 
het veld, waaronder bij Fiom en Siriz. 
 
Vraag 12 
Bent u bereid, ter uitvoering van de motie 34550XVI-66, de subsidies aan Siriz en 
Fiom die volgen uit de amendementsgelden structureel tenminste op hetzelfde 
bedrag te houden als in 2017 , zodat Fiom en Siriz de preventie van en 
ondersteuning bij onbedoelde zwangerschap ook na 2017 onverminderd kunnen 
doorzetten? 
 
Antwoord 12:  
Ja, ik ben bereid om de amendementsgelden op hetzelfde bedrag te houden als in 
2017. Dit houdt in dat ik in de begroting 2018 opneem dat er ook vanaf 2018 per 
jaar € 1.531.000 ten behoeve van zorg en ondersteuning bij onbedoelde 
zwangerschap extra besteed kan worden.  
Onlangs heb ik uw Kamer per brief laten weten dat ik de betrokken veldpartijen, 
waaronder Fiom, Siriz en Rutgers, uitgenodigd heb met een voorstel te komen hoe 
de amendementsgelden of impulsgelden het best besteed kunnen worden. Bij 
deze brief is hun gezamenlijke notitie toegevoegd. Nog deze maand ga ik op basis 
van de notitie met de veldpartijen opnieuw in gesprek om te concretiseren en 
prioriteren. Dit zal vervolgens de gewenste helderheid verschaffen over de inzet 
van de middelen in het veld, waaronder bij Fiom en Siriz. 
 
Vraag 13 
Kunt u toelichten waarom Fiom niet in de lijst van subsidies staat? 
 
Antwoord 13:  
De stichting Fiom staat niet in de lijst van subsidies op artikel 3 Langdurige zorg 
en ondersteuning, omdat deze wordt gefinancierd vanuit artikel 1 
Volksgezondheid, onderdeel Gezondheidsbevordering. 
 
Vraag 14 
Kunt u uiteenzetten hoe het geld voor de uitvoering van het VN-voorziening 
rechten van personen met een handicap wordt verdeeld? 
 
Antwoord 14:  
In het implementatieplan dat uw Kamer in maart jl. (TK 33990, nr. 62) heeft 
ontvangen is een financiële paragraaf opgenomen. Hierin is aangegeven dat er 
gedurende de looptijd van het programma, jaarlijks een programmabudget van  
€ 1,5 miljoen beschikbaar is voor de uitvoering van het implementatieplan. 
Hiervan is een deel bestemd voor de 5 sporen van de aanpak (participatie, lokaal, 
goederen en diensten, rijk als organisatie en rijk als beleidsmaker), waarmee 
initiatieven worden ontplooid die bijdragen aan een meer toegankelijke 
samenleving. Een deel van het budget is bestemd voor het programmabureau 
waar de coördinerende en faciliterende functie is belegd.  
 
Pagina 5 van 22 
 

 
Met activiteiten voor het versterken van de positie van de cliënt wordt (onder 
meer) gedoeld op het programma ‘Aandacht voor iedereen’. Deze programmatisch 
activiteiten maken onderdeel uit van de ontwikkelagenda ‘volwaardig meedoen’. 
In het kader van professionalisering gaat het om uitgaven in het kader van het 
actieplan professionalisering sociaal werk (subsidies aan Movisie, BPSW, 
BVJong, FNV Zorg en Welzijn, CNV Zorg en Welzijn, LOC,Werkplaatsen Sociaal Do
mein, Vereniging Hogescholen, MBOraad en FCBJa ). Daarnaast gaat om de 
ontwikkeling van professionele kaders als handreiking voor de lokale en regionale 
uitvoerders, deskundigheidsbevordering en de uitwisseling van goede 
voorbeelden.  
 
Vraag 18 
Waaraan wordt het overige budget besteed voor de verbetering van het 
trekkingsrecht PGB naast subsidies voor Per Saldo en de Branchevereniging 
Kleinschalige Zorg (BVKZ)? 
 
Antwoord 18:  
Op 10 juni 2016 (TK 2565 nr. 247) is uw Kamer per brief geïnformeerd over de 
financiële ondersteuning die de staatssecretaris wil bieden aan organisaties die 
budgethouders en zorgverleners vertegenwoordigen voor verdere verbetering van 
het trekkingsrecht. In de periode 2017-2020 is hiervoor totaal € 7,5 miljoen 
beschikbaar. Deze middelen zijn in zijn totaliteit beschikbaar gesteld voor het 
hierboven genoemde doel.  
De komende periode zal met beide partijen verder invulling worden gegeven aan 
de inzet van de resterende middelen, mede gezien de ontwikkelingen rondom het 
PGB 2.0-systeem. 
 
Vraag 19 
Op basis waarvan is de inschatting gemaakt voor de benodigde ICT- investeringen 
bij de SVB? Wat is de verwachting ten aanzien van de hoogte van 
verdere kosten die gemaakt moeten worden? Welke ICT-investeringen gaan 
hiermee gedaan worden? Wat is het doel en beoogd effect? Hoe verhoudt deze 
investering zich tot het portaal dat momenteel ontwikkeld wordt? 
 
Antwoord 19:  
De ketenpartners hebben tijdens het bestuurlijk overleg van 20 februari jl. 
ingestemd met de zogeheten top 6 ICT-investeringen van de SVB en het vrijgeven 
van de bijbehorende financiële middelen. De gereserveerde € 3,5 miljoen was 
oorspronkelijk bedoeld als ‘werkbudget’ (voorschot) voor de top 6 ICT-
investeringen van de SVB. Inmiddels is gebleken dat een deel van deze 
investeringen in het budgethoudersportaal, dat door DSW wordt gebouwd, worden 
gerealiseerd. ICT-investeringen bij de SVB worden daarom alleen ingezet op het 
door de SVB te vernieuwen financiële en administratieve systeem. U bent hierover 
geïnformeerd in de brieven van de staatssecretaris aan uw Kamer van 22 februari 
en 1 juni 2017 (TK 25657, nr. 284 en 291). De SVB zal vanwege deze 
veranderende inzichten een herziene raming van de kosten maken. U wordt 
hierover later dit jaar geïnformeerd. 
 
Pagina 7 van 22 
 

 
Tabel 1.1 – Aantal gesubsidieerde opleidingsplaatsen  
Studiejaar Maximumaantal Instroom 
gesubsidieerde 
MANP MPA Totaal Cumulatief 
plaatsen 
        
2013-2014 700 260 114 374 3.650 
2014-2015 700 305 115 420 4.070 
2015-2016 700 326 139 465 4.466 
2016-2017 700 396 186 582 4.862 
Bron: http://cijfers.hbo-raad.nl (geraadpleegd op 19-10-2016). Cijfers voor 2016-
1017 op verzoek aangeleverd door het Platform VS en PA. 
  
Vraag 22 
Welke aanpassingen van de opleidingsinfrastructuur worden voorgesteld? En op 
welke wijze wordt een inspanning geleverd om de zorg weer als aantrekkelijke 
werkgever neer te zetten? 
 
Antwoord 22:  
Binnen de gezamenlijke arbeidsmarktagenda voor zorg voor kwetsbare ouderen 
wordt onder andere gekeken naar slimmere manieren van opleiden, bijvoorbeeld 
via modulair opleiden daar waar dat kan. Daarnaast kijken we samen met 
werkgevers, werknemers en het onderwijsveld naar manieren om de zorg 
aantrekkelijker te maken als werkgever. Het gaat dan om zaken als inhoud van 
het werk en het imago van de sector. 
 
Vraag 23 
Kunt u toelichten hoe de 25 miljoen euro voor vernieuwing van de 
opleidingsinfrastructuur precies wordt verdeeld? 
 
Antwoord 23:  
Zoals aangegeven in het antwoord op vraag 20 hangt de precieze verdeling van 
de middelen af van de nadere invulling van de plannen en de behoefte vanuit de 
verschillende regio’s. Tevens worden de uitkomsten uit de arbeidsmarktagenda 
zorg voor kwetsbare ouderen hierin meegenomen. 
 
Vraag 24 
Kunt u uiteenzetten hoe de middelen voor het stimuleringsprogramma lokale 
aanpak gezondheidsachterstanden worden besteed? 
 
Antwoord 24:  
De middelen voor het stimuleringsprogramma lokale aanpak 
gezondheidsachterstanden worden ingezet voor: 
- de voortzetting van het Nationaal Programma Preventie (TK 32 793, nr. 245). 
Dit betreft vooral de financiering van het programmabureau Alles is 
gezondheid…; 
- de financiering van het meerjarenprogramma depressiepreventie (TK 32 793, 
nr. 259); 
- de financiering van Gezond in .., het stimuleringsprogramma voor Gezond in 
de stad (GIDS) gemeenten. Dit zijn de gemeenten met wijken met de grootste 
gezondheidsachterstanden (TK 32 793, nr. 267). 
 
Pagina 9 van 22 
 

 
Vraag 28 
Hoeveel aanvragen voor de regeling energiebesparende maatregelen en duurzame 
energie in de sport zijn er toegekend? Hoeveel aanvragen zijn er ingediend? Welk 
budget zou nodig zijn om alle aanvragen te honoreren? 
 
Antwoord 28:  
In 2017 zijn voor de regeling Energiebesparende maatregelen en duurzame 
energie in de sport (EDS) in totaal 615 aanvragen ingediend. Daarvan zijn 521 
aanvragen toegekend voor een totaalbedrag van € 5,7 miljoen. Voor de regeling is 
in 2017 € 6 miljoen beschikbaar terwijl er € 6,3 miljoen nodig is om alle 
aanvragen te kunnen honoreren. Dit tekort kan gedekt worden uit de middelen die 
in 2016 zijn uitgekeerd aan de subsidieontvangers, maar niet zijn ingezet door 
hen. 
 
Vraag 29 
Hoe groot is het totale positieve resultaat van Nederlandse Zorgautoriteit (NZa), 
waarvan een deel op artikel 9 wordt terugbetaald aan het ministerie van 
Volksgezondheid, Welzijn en Sport (VWS)? Hoe is dit positieve resultaat ontstaan?  
Wat is de reden dat een deel ervan wordt terugbetaald aan het ministerie van 
VWS? 
 
Antwoord 29 
Het totale positieve resultaat van de NZa over 2016 bedraagt volgens de 
jaarrekening € 3,5 miljoen. Dit wordt veroorzaakt door lagere personeelskosten 
(€ 1,1 miljoen), lagere kosten externe deskundigheid en inhuur (€ 1 miljoen) en 
lagere huisvestingskosten en automatiseringskosten (€ 1,4 miljoen) dan begroot. 
De NZa mag volgens de “Regeling bezoldiging en beheerskosten zelfstandige 
bestuursorganen VWS” een egalisatiereserve van ten hoogste 5 % van het 
(goedgekeurd) budget aanhouden. Door bestemming van € 0,1 miljoen van het 
positieve resultaat is dit maximum bereikt, het restant dient te worden 
terugbetaald. 
 
Vraag 30 
Wat is de stand van zaken van de Projectdirectie Antonie van 
Leeuwenhoekterrein? Hoe lang is deze Projectdirectie nog nodig? Is de verkoop 
van het terrein geheel afgerond? 
 
Antwoord 30:  
De projectdirectie is nodig zolang de geplande verkoop van Intravacc nog niet is 
afgerond (zie brief van 22 december 2016: Uitwerking voornemen 
verzelfstandiging Intravacc (TK 33567, nr. 8). De verkoop van het terrein is in 
2014 afgerond (zie brief juni 2015, TK 33567, nr. 4). 
 
Vraag 31 
Welke ontvangsten staan tegenover de mutatie van 10,6 miljoen euro die 
betrekking heeft op Intravacc als onderdeel van de Projectdirectie Antonie van 
Leeuwenhoekterrein (Pd ALt)? 
 
Antwoord 31:  
In de eerste suppletoire begroting worden € 8,7 miljoen aan ontvangsten gemeld 
die betrekking hebben op Pd-ALt. De ontvangsten komen vanuit het RIVM, 
Bilthoven Biologicals en van andere derden (o.a. de WHO).  
 
Pagina 11 van 22 
 

 
Vraag 35 
Waarom is ervoor gekozen geen afspraken over dure geneesmiddelen te maken in 
het recent gesloten hoofdlijnenakkoord Medisch-Specialistische Zorg (MSZ) voor 
2018? Komt er een apart akkoord voor dure geneesmiddelen? Zo ja, welke 
partijen zitten hierbij aan tafel? En wanneer verwacht de minister deze afspraken 
te maken? Hoe wordt de toegankelijkheid van deze geneesmiddelen gewaarborgd 
gezien de afgesproken maximale groei? 
 
Antwoord 35:  
In het ‘integraal pakket aan maatregelen ter borging van de betaalbaarheid en 
toegankelijkheid van dure geneesmiddelen,’ dat in 2015 met de partijen van het 
hoofdlijnenakkoord medisch-specialistische zorg is opgesteld, zijn reeds afspraken 
gemaakt over de dure geneesmiddelen (TK 29477, 358, 1 februari 2016).  
Deze afspraken hebben ondermeer betrekking op het waarborgen van de 
toegankelijkheid van de geneesmiddelen. Deze afspraken blijven van kracht. In 
aansluiting daarop is bij de verlenging van het hoofdlijnakkoord medisch 
specialistische-zorg voor 2018 afgesproken dat “partijen in het verlengde van 
eerder gemaakte afspraken, in overleg gaan over de bekostiging en verdere 
concretisering van acties op het terrein van dure geneesmiddelen (toelating, 
kosteneffectiviteit, volumeontwikkelingen, gezamenlijke inkoop, gepast gebruik, 
stimulans omzetting biosimilars e.d.)”. Daarnaast is, mede op grond van de 
toenemende financiële druk op de medisch-specialistische zorg door onder meer 
de ontwikkeling van (nieuwe) dure geneesmiddelen, voor het jaar 2018 een 
landelijk maximum groeipercentage afgesproken van 1,6% (TK 29248, nr. 304, 8 
juni 2017). De NZa houdt overigens ook ten aanzien van geneesmiddelen toezicht 
op de invulling van de zorgplicht door zorgverzekeraars, en rapporteert mede 
daarover periodiek in haar geneesmiddelenmonitor (o.a. TK 29477, nr. 399 van 5 
december 2016). Of, op welke wijze, en met welke partijen er in de toekomst 
(aanvullende) afspraken gemaakt worden over de dure geneesmiddelen is aan een 
volgend kabinet. 
 
Vraag 36 
Met welk besparingsverlies rekent u bij het niet doorvoeren van de maatregel 
afschaffen werelddekking? 
 
Antwoord 36:  
In totaal levert het niet doorvoeren van de maatregel een besparingsverlies op 
van € 60 miljoen per jaar vanaf 2017.  
Hiervan moet € 45 miljoen worden gedekt over 2017 – 2021. De resterende  
€ 15 miljoen is al gedekt in de begroting van 2017. Dit besparingsverlies was 
ingecalculeerd vanwege de vertraging in de verdragsonderhandelingen.  
Vanaf 2021 moet € 50 miljoen worden gedekt. Dit komt doordat het 
besparingsverlies voor Marokko (€ 5 miljoen) was gedekt tot 2021. Met Marokko 
was namelijk afgesproken dat de beperking van de werelddekking zou ingaan in 
2021.  
 
Vraag 37 
Waardoor komt het dat er budgettaire ruimte is in het kader voor de uitgaven aan 
grensoverschrijdende zorg? 
 
Antwoord 37:  
Het zorggebruik in de grensoverschrijdende zorg is in de afgelopen jaren 
nauwelijks gegroeid. De raming waarin groei is opgenomen, is hierdoor te hoog 
opgelopen. Hierdoor is er ruimte in het kader ontstaan. Deze ruimte is deels 
ingezet om het besparingsverlies bij de werelddekking te dekken. 
Pagina 13 van 22 
 

 
Vraag 41 
Richt de arbeidsmarktagenda zich specifiek op de verpleeghuiszorg of komen de 
middelen ook ten goede aan andere domeinen, zoals de zorg voor ouderen thuis? 
 
Antwoord 41:  
De arbeidsmarktagenda richt zich op zorg voor kwetsbare ouderen. De agenda is 
daarmee breder dan alleen de verpleeghuiszorg. De middelen zijn niet specifiek 
bestemd voor de verpleeghuiszorg. 
 
Vraag 42 
Kunt u toelichten wat wordt bedoeld met een aanpassing van de 
opleidingsinfrastructuur? 
 
Antwoord 42:  
Zoals aangegeven in het antwoord op vraag 22 wordt binnen de gezamenlijke 
arbeidsmarktagenda voor zorg voor kwetsbare ouderen onder andere gekeken 
naar slimmere manieren van opleiden, bijvoorbeeld via modulair opleiden daar 
waar dat kan. 
 
Vraag 43 
Vindt voor de arbeidsmarktagenda ook samenwerking plaats met het ministerie 
van Onderwijs, Cultuur en Wetenschap (OCW)? Zijn ook daar middelen 
gereserveerd? Zo ja, hoe is geborgd dat het geld effectief en efficiënt wordt 
besteed? 
 
Antwoord 43:  
Het onderwijs is betrokken bij de arbeidsmarktagenda. Bij het ministerie van OCW 
zijn geen middelen specifiek voor deze agenda gereserveerd. Met het ministerie 
van OCW wordt samen opgetrokken binnen het Zorgpact, met als doel de 
aansluiting tussen onderwijs en zorginstellingen in de regio te verbeteren. Ook 
wordt samengewerkt op het gebied van initiële zorgopleidingen, bijvoorbeeld als 
het gaat om de opleiding tot physician assistant en verpleegkundig specialist.    
 
Vraag 44 
Hoe verhouden de middelen voor de arbeidsmarktagenda zich tot de reeds 
beschikbare middelen voor de arbeidsmarkt en opleidingen, zoals de extra 
middelen voor de versterking van de regionale arbeidsmarkt en vernieuwing 
arbeidsmarkt sociaal domein? 
 
Antwoord 44:  
Het betreft extra middelen bovenop de bestaande middelen voor versterking 
regionale onderwijs- en arbeidsmarktbeleid en vernieuwing arbeidsmarkt sociaal 
domein. 
 
Vraag 45 
Hoe en wanneer zal de € 100 miljoen die beschikbaar is gesteld worden ingezet 
voor de verpleeghuislocaties waar verbetering van kwaliteit het hardst nodig is. 
 
Pagina 15 van 22 
 

 
Antwoord 48:  
De € 100 miljoen die in de Voorjaarsnota structureel beschikbaar is gekomen is 
bedoeld voor alle verpleeghuizen, zoals ook gemeld in mijn brief van 31 mei jl. 
(TK 31765, nr. 273). Hiermee wordt in 2017 een eerste stap gezet in de 
implementatie van het Kwaliteitskader. Deze middelen worden toegevoegd aan de 
contracteerruimte. In de tweede ronde productieafspraken in 2017 kunnen 
zorgaanbieders en zorgkantoren hierover nadere afspraken maken. 
Zorgaanbieders krijgen de ruimte om bestaande arbeidscontracten uit te breiden 
of meer personeel aan te nemen, zodat er structureel meer personeel beschikbaar 
komt voor cliënten in verpleeghuizen. Deze structurele € 100 miljoen komt 
bovenop de incidentele € 100 miljoen in 2017 die is bedoeld om de kwaliteit te 
verbeteren bij instellingen die dat het hardst nodig hebben (TK 31765, nr. 261).   
 
Vraag 49 
Welke groepen vallen onder de Wlz-cliënten die vanaf januari 2017 aanspraak 
maken op meer zorg? Geldt dit alleen voor mensen met een Wlz-indicatie en een 
volledig pakket thuis of ook andere groepen? Hoe wordt dit verklaard? Hoe 
verhoudt deze manier van indiceren zich tot het denken over maatwerk indiceren?
  
Antwoord 49:  
Vanaf 1 januari 2017 geldt dat cliënten in de gehandicaptensector (ongeacht de 
leveringsvorm) zonder een apart indicatiebesluit van het CIZ dagbesteding en 
vervoer krijgen toegewezen. Voor de cliënten uit de sector verpleging en 
verzorging was dit al een integraal onderdeel van hun zorgprofiel. Ook geldt vanaf 
deze datum dat cliënten met MPT hun huishoudelijke hulp vanuit de Wlz krijgen. 
Daarnaast geldt dat de groep Wlz-indiceerbaren een indicatiebesluit in een 
zorgprofiel hebben gekregen, ongeacht de keuze hoe zij deze zorg willen 
ontvangen. Hiermee zijn de aanspraken voor de verschillende Wlz-cliëntgroepen 
geharmoniseerd.  
Op dit moment krijgen cliënten een indicatie in een (globaal) zorgprofiel en vindt 
daarna op basis van een zorgplan een nadere invulling van de zorg plaats. De 
bedoeling is, dat bij de overgang naar een maatwerkbenadering in de toekomst, 
het recht op zorg voor Wlz-cliënten die thuis willen wonen direct bij de 
indicatiestelling preciezer wordt vastgesteld. Bij toepassing van deze nieuwe 
methodiek wordt de indicatie, behalve naar de individuele cliëntkenmerken die de 
zorgzwaarte bepalen, ook gekeken naar de individuele omstandigheden. Dit kan 
betekenen dat cliënten in de toekomst voor meer of minder zorg worden 
geïndiceerd dan het gemiddelde waarop de zorgprofielen zijn gebaseerd. 
 
Vraag 50 
Hoe valt de stijging in het kader van de ontvangsten eigen bijdragen Wet 
langdurige zorg (Wlz) te verklaren? Bij welke vorm van zorg zit de stijging 
voornamelijk? 
 
Antwoord 50:  
De ontvangsten Wlz zijn ten eerste naar boven bijgesteld op basis van realisatie 
cijfers over 2016 en ten tweede door aanpassing op basis van de macro-
economische inzichten in het Centraal Economisch Plan (CEP 2017) van het 
Centraal Planbureau (CPB). Daarbij kan niet specifiek aangegeven worden aan 
welke vorm van zorg de hiermee samenhangende meevaller te danken is. Zowel 
de realisatie als de verwerking van de macro-economische inzichten van het  CPB 
kunnen namelijk niet worden uitgesplitst naar specifieke zorgvormen. 
 
Pagina 17 van 22 
 

 
Antwoord 53:  
Zoals aangegeven in het antwoord op vraag 20, 23 en 40 hangt de precieze 
verdeling van de middelen af van de nadere invulling van de plannen en de 
behoefte vanuit de verschillende regio’s. Tevens worden de uitkomsten uit de 
arbeidsmarktagenda zorg voor kwetsbare ouderen hierin meegnomen. Er kan dus 
op dit moment niet worden aangegeven hoeveel van het beschikbare budget 
ingezet gaat worden voor verpleegkundigen die gespecialiseerd zijn in 
dementiezorg.  
De meerjarenraming voor de middelen in de eerste suppletoire begroting wijkt 
niet af van de reeks in de verticale toelichting van de Voorjaarsnota. In de 
Voorjaarsnota staan onder de VWS-begroting twee reeksen met de titel 
Arbeidsmarktagenda; één onder de begroting in enge zin en één onder het 
Budgettaire Kader Zorg (BKZ). De middelen in de begroting in enge zin zijn in de 
eerste suppletoire begroting geboekt onder versterking regionale onderwijs- en 
arbeidsmarktbeleid (artikel 4 van de begroting in enge zin). De middelen in het 
BKZ zijn in de eerste suppletoire begroting zichtbaar onder de verticale 
ontwikkeling van de Wlz-uitgaven en –ontvangsten. Deze laatste middelen 
betreffen gelden die specifiek gereserveerd zijn voor extra personeel binnen de 
verpleeghuissector.  
 
Vraag 54 
Kan worden aangegeven hoeveel van het in het kader van de Arbeidsmarktagenda 
beschikbare budget om extra mensen op te leiden en om medewerkers om- of bij 
te scholen beschikbaar komt voor verpleegkundigen die gespecialiseerd zijn in 
dementiezorg? Waarom wijkt de meerjarenraming voor de Arbeidsmarktagenda in 
de suppletoire begroting af van de reeks in de verticale toelichting van de 
Voorjaarsnota? 
 
Antwoord 54:  
Zie het antwoord op vraag 53. 
 
Vraag 55 
Kan de regering verduidelijken wat de precieze financiële effecten zijn van de 
wijziging van de Wlz-indicatiestelling door het CIZ voor de hoeveelheid zorg die 
mensen ontvangen binnen de Wlz? Kunnen de extra uitgaven over de jaren 2017-
2021 uitgesplitst worden naar dagbesteding, vervoer en huishoudelijke hulp? 
 
Antwoord 55:  
Zie het antwoord op vraag 51. 
 
Vraag 56 
Wanneer is de verandering van taken van het CIZ aan de Tweede Kamer bekend 
gemaakt? 
 
Antwoord 56:  
Op 22 december 2016 heeft u een brief over de ‘stand van zaken moties en 
toezeggingen VWS’ ontvangen (TK 34550-XVI, nr. 129). De beleidsregels 
indicatiestelling voor de Wlz 2017, zoals vastgesteld door het CIZ, zijn hierin als 
bijlage gevoegd. Op bladzijde 6 licht het CIZ toe wat het verschil is in de 
werkwijze ten opzichte van 2016. De werkwijze in deze is geen verandering van 
taak van het CIZ. Het CIZ doet immers wat zij hoort te doen, namelijk de toegang 
bepalen tot de Wlz en het best passende zorgprofiel. De Wlz geeft recht op een 
integraal pakket, waarvan dagbesteding onderdeel kan zijn. 
 
Pagina 19 van 22 
 

 
Vraag 61 
Hoe kan enerzijds een stijging van het aantal geboorten in 2016 en anderzijds een 
onderschrijding van het budgettair kader kraamzorg worden verklaard? 
 
Antwoord 61:  
De uitgaven aan kraamzorg nemen nog steeds toe in 2016 ten opzichte van 2015 
(hetgeen in lijn is met het veronderstelde toegenomen aantal geboortes), maar 
met minder dan verwacht. De toegekende groei was hoger dan benodigd. 
Daardoor is een onderschrijding ontstaan. 
 
Vraag 62 
Kan voor de jaren 2017-2021 worden toegelicht met hoeveel de eigen bijdragen 
Wlz bij Voorjaarsnota 2017 wijzigen als gevolg van de diverse factoren die hierop 
van invloed zijn en die verspreid over de suppletoire begroting worden genoemd? 
 
Antwoord 62:  
In de Voorjaarnota 2017 staan vier bijstellingen die effect hebben op de 
ontvangstenraming Wlz.  
- Op basis van realisatiecijfers over 2016 zijn de ontvangsten Wlz  
€ 56,8 miljoen naar boven bijgesteld voor de jaren 2017-2021.  
- Vanwege de overheveling van eerstelijns verblijf naar de Zvw is er sprake 
van lagere ontvangsten Wlz die voor 2017-2021 worden geraamd op  
€ 9,6 miljoen. 
- Voor cliënten die gebruik maken van alleen een modulair pakket thuis en 
daarbij 20 uur of minder per maand Wlz-zorg afnemen, is de eigen 
bijdrage verlaagd (TK 34550 XVI, nr. 10). De derving aan ontvangsten 
Wlz wordt geraamd op € 4,5 miljoen voor de jaren 2017-2021.  
- Tot slot is de raming van de ontvangsten Wlz aangepast op basis van de 
macro-economische inzichten in het Centraal Economisch Plan (CEP 2017) 
van het Centraal Planbureau (CPB). Dit betreft een oplopende reeks van  
€ 19,7 miljoen in 2018 tot € 108,5 miljoen in 2021.  
 
Vraag 63 
Kan voor de jaren 2017-2021 worden toegelicht met hoeveel de eigen bijdragen 
Wlz bij Voorjaarsnota 2017 wijzigen als gevolg van de diverse factoren die hierop 
van invloed zijn en die verspreid over de suppletoire begroting worden genoemd? 
 
Antwoord 63:  
Zie het antwoord op vraag 62. 
 
Vraag 64 
Is het doel van het domeinoverstijgend experiment voor kwetsbare ouderen om 
de verschillende compartimenten van het zorgstelsel beter op elkaar te laten 
aansluiten en de schottenproblematiek te verminderen? Wat is de duur van het 
experiment? In hoeverre heeft het experiment betrekking op mensen met 
dementie? 
 
Antwoord 64:  
Het experiment Domeinoverstijgend samenwerken heeft tot doel kwetsbare 
mensen die op meerdere levensterreinen ondersteuning en zorg nodig hebben, 
waarvan zorg en ondersteuning in verband met problemen met de cognitie deel 
moet uitmaken, langer in staat te stellen het leven te blijven leiden zoals zij dat 
gewend zijn en willen blijven doen. Problemen met de cognitie hoeven nog niet 
van dien aard te zijn dat al dementie is gediagnosticeerd, maar er zullen 
ongetwijfeld cliënten mee gaan doen bij wie dat wel het geval is.  
Pagina 21 van 22 
 

