  
 
 
 
 
Vertrouwen in de toekomst 
Regeerakkoord 2017 – 2021 
VVD, CDA, D66 en ChristenUnie 
 
 
 
 
 
 
 
 
 
 
 
 
 
  
 
 
10 oktober 2017  
 
 

Inleiding 
 
In Nederland gaan individuele vrijheden en een hecht collectief hand in hand. Hier kan iedereen de ambitie 
najagen om over de hoogste lat te springen, in de zekerheid dat er een vangnet is als dat nodig is. De zorgen die 
er ook zijn, delen we. Als het erop aankomt, lossen we in Nederland problemen samen op. Daarmee hebben 
we alles in huis om de grote vraagstukken van deze tijd aan te kunnen. We hebben vertrouwen in de toekomst.  
 
Ons doel is om een sterk land nog beter te maken voor iedereen, nadrukkelijk ook voor mensen die nu het 
gevoel hebben dat de overheid er niet meer voor hen is. We investeren in ieders kansen en versterken het 
collectief. Daarvoor zien we geweldige mogelijkheden:  
 
 We investeren in onze collectieve voorzieningen, bijvoorbeeld met extra geld en menskracht voor 
veiligheid, onderwijs, en zorg. 
 We hervormen voor meer zekerheid en kansen in een nieuwe economie, bijvoorbeeld met een nieuwe 
balans tussen flexwerk en vaste contracten, meer maatwerk in oudedagsvoorzieningen, modernisering van 
het belastingstelsel en verlaging van de lasten. 
 We pakken de uitdaging van de klimaatverandering aan. Nederland wordt duurzaam.  
 En we staan pal voor het Nederland van vrijheden, democratie, rechtsstaat en internationale oriëntatie. De 
Nederlandse identiteit blijft herkenbaar in een sterke internationale inbedding.  
Ons gezamenlijke vertrekpunt is goed. De economie groeit, de werkgelegenheid trekt aan, de werkloosheid 
daalt en de overheidsfinanciën zijn weer op orde. We scoren hoog op tal van internationale ranglijsten, of het 
nu gaat om de innovatiekracht van onze economie, de toegankelijkheid van de zorg of de kwaliteit van ons 
onderwijs en onderzoek. 
  
Maar een goed land is meer dan alleen macro-economische cijfers en internationale ranglijsten. Als we een 
foto maken van Nederland, zien we ook tegenstellingen en zorgen. Iedereen kent de voorbeelden. Waar de een 
kansen ziet in robotisering, globalisering en innovatie, vrezen anderen voor hun baan en voor die van hun 
kinderen. Er zijn jongeren en mensen met middeninkomens die moeite hebben om vaste grond onder de 
voeten te krijgen, bijvoorbeeld omdat ze als flexwerker moeilijk een hypotheek kunnen afsluiten of geen 
betaalbare huurwoning kunnen vinden. En voor lang niet iedereen voelt de eigen buurt als een herkenbaar  en 
veilig thuis. Sommigen vervreemden er zelfs van. Mede door gebrekkige integratie van nieuwkomers voelen zij 
zich niet langer thuis in hun eigen omgeving. Anderen vragen zich weer af of ze wel geaccepteerd worden in 
onze samenleving. Daarnaast zien we sinds jaar en dag dat heel veel Nederlanders zorgen om de zorg hebben. 
Ze vragen zich af of zorg beschikbaar en betaalbaar is als zij dat nodig hebben.  
 
Nog te veel mensen denken: prachtig, al die goede economische cijfers, maar ze gelden niet voor mij. Als veel 
mensen achterblijven, is uiteindelijk de hele samenleving de dupe. Tegenstellingen worden dan spanningen, 
die snel kunnen groeien nu internationale instabiliteit en onrust ook effect hebben op het gevoel van 
onbehagen en vervreemding in ons land. Bijvoorbeeld als de toename van migratie ongecontroleerde vormen 
lijkt aan te nemen of wanneer buitenlandse spanningen geïmporteerd worden naar Nederlandse straten.  
 
Politiek moet gaan over Nederland én Nederlanders, minder over cijfers en Den Haag. Dat is wat mensen 
vragen. En dat is ook het uitgangspunt van dit regeerakkoord. Nederland moet niet alleen vooruit gaan in de 
statistieken, Nederlanders moeten dat ook zelf ervaren. Dat is onze ambitie, die we invullen met vier 
beleidsmatige hoofdlijnen voor de komende jaren. 
 
In de eerste plaats investeren we in de voorzieningen die van ons allemaal zijn. Iedereen moet zich verzekerd 
weten van een veilige, zorgzame en hechte samenleving. Daarom investeren we in defensie, politie, zorg, en 
onderwijs. Deze sectoren hebben ondersteuning en waardering nodig en ruimte voor de vakmensen die er in 
werken. Nog te vaak verzanden we, met de beste bedoelingen, in gedetailleerdere regelgeving vanuit de 
overheid. Maar dat is niet de oplossing. Je genezen, dat doen artsen. Voor je zorgen, dat doen 
verpleegkundigen en mensen in je omgeving. Agenten waken over de straten. En het is die ene docent die 
mensen zich een leven lang herinneren, niet een beleidsnota uit Den Haag. De professionals verdienen ruimte, 
net zoals de vele positieve krachten in onze samenleving van burgers, verenigingen en 
geloofsgemeenschappen.  
 
In de tweede plaats hervormen we voor zekerheid en kansen in een nieuwe economie. Onze arbeidsmarkt, 
onze pensioenen en onze woningmarkt zijn bedoeld om zekerheid en kansen te bieden voor iedereen, ook 
1 
 

1. Investeren voor iedereen 
 
1. 1 Justitie en veiligheid 
Nederland is een democratische rechtsstaat die alertheid en onderhoud vergt om de vrijheid en veiligheid van 
burgers blijvend te kunnen waarborgen. Het zorgen voor een vrije, veilige en rechtvaardige samenleving is een 
kerntaak van de overheid. Voor een weerbare rechtsstaat is het belangrijk om mee te gaan met ontwikkelingen 
in de samenleving en de technologie. Hiervoor is het noodzakelijk dat wetgeving, beleid en de uitvoering 
hiervan worden gemoderniseerd. Ook zijn investeringen in de justitiële keten vereist. Er komen middelen voor 
meer menskracht en meer kwaliteit. 
Veiligheid 
 De nationale politie krijgt structureel 267 miljoen euro extra voor onder andere meer agenten in de wijk en 
rechercheurs. De verdeling van de inzet van de politie over de regio’s wordt geactualiseerd. De 
operationele sterkte wordt geflexibiliseerd. Hiermee kan de politie effectiever optreden en ook de digitale 
veiligheid vergroten. Ook andere onderdelen van de strafrechtketen worden in dit kader versterkt met 
extra middelen. Voor uitbreiding van de capaciteit zijn extra middelen beschikbaar, onder de voorwaarde 
dat de flexibiliseringsagenda wordt doorgezet en dat knellende kaders, waaronder sectorspecifieke 
beperkingen ten opzichte van de Arbeidstijdenwet, worden weggenomen. De diversiteit binnen de politie 
wordt vergroot. 
 De behandeling van het wetsvoorstel Geweldsaanwending opsporingsambtenaar zal worden voortgezet. In 
zaken waarin politiemensen zich voor de rechter moeten verantwoorden voor het aanwenden van geweld, 
worden deze zaken snel en deskundig behandeld door één daartoe aangewezen bestaande rechtbank. 
 In het Team Internationale Misdrijven wordt extra geïnvesteerd. Dit kan worden gebruikt om expertise van 
buiten de politie aan te trekken, bijvoorbeeld personeel dat ervaring heeft met opsporing van 
internationale misdrijven, specifieke vreemde talen beheerst en digitale experts. 
 Er wordt structureel 95 miljoen euro gereserveerd voor cybersecurity. De middelen worden onder andere 
ingezet voor de uitbreiding van personele capaciteit en ICT-voorzieningen en verdeeld over de 
departementen Veiligheid en Justitie (NCTV), Defensie (MIVD), Binnenlandse Zaken en Koninkrijksrelaties 
(AIVD), Buitenlandse Zaken, Infrastructuur en Milieu en Economische Zaken. 
 Er wordt een ambitieuze cybersecurity-agenda opgesteld met onder meer standaarden voor Internet-of-
things-apparaten, het stimuleren van bedrijven om veiliger software te maken via software-
aansprakelijkheid, het versterken van het Nationaal Cyber Security Centrum (CCSC) als aanspreekpunt van 
Computer emergency response teams (CERT)  van alle sectoren, het stimuleren van cybersecurity-
onderzoek en het verbeteren van voorlichtingscampagnes op het gebied van cyberhygiëne. 
 Voor de uitvoering van de Wet Computercriminaliteit III komt 10 miljoen euro extra beschikbaar. Daarbij 
zal slechts in een specifieke zaak hacksoftware worden ingekocht door opsporingsdiensten. Leveranciers 
van dergelijke software worden gescreend door de AIVD en verkopen niet aan dubieuze regimes. 
Statistieken over het gebruik van hacksoftware worden jaarlijks openbaar gemaakt. Bij de evaluatie van de 
wet na twee jaar wordt bezien in hoeverre deze regeling de effectiviteit van de wet ernstig aantast. In dat 
geval wordt alsnog de aanschaf van hacksoftware voor algemeen gebruik overwogen. 
 Terrorismebestrijding vergt onverminderde aandacht. De rapportages omtrent het dreigingsbeeld tonen 
aan dat ook in de komende periode op alle borden tegelijk zal moeten worden geschaakt. Voor preventie 
en de-radicalisering betekent dit dat moet worden bezien welke aanpak het meest effectief is en hoe “best 
practices” kunnen worden gedeeld en uitgevoerd. Ook moet alles in het werk worden gesteld om te 
voorkomen dat aan “haatpredikers” een podium wordt geboden. Daarnaast blijven ook repressieve 
maatregelen noodzakelijk, waarbij telkens kritisch afgewogen moet worden in welke mate de privacy en 
overige vrijheden worden ingeperkt. Voor contraterrorisme is 13 miljoen euro extra per jaar beschikbaar.  
 Van (potentiële) terugkeerders gaat een bijzondere dreiging uit, gelet op hetgeen zij hebben meegemaakt 
en waaraan zij mogelijk zelfs hebben deelgenomen. Omdat de bewijsvoering in dezen bijzonder moeilijk is, 
zal worden bezien of en hoe de samenwerking met onafhankelijke internationale organisaties (die zich 
bezighouden met het verzamelen van bewijzen) kan worden bevorderd. Zorgvuldige bewijsvergaring kost 
tijd, gedurende welke het risicovol geacht wordt dat terugkeerders zich vrijelijk kunnen bewegen in onze 
samenleving. Daarom wordt wetgeving tot stand gebracht op basis waarvan terugkeerders gedurende 
langere tijd in voorlopige hechtenis gehouden kunnen worden, waarbij de rechter kritisch kan blijven 
toetsen of daartoe (nog) aanleiding bestaat. Deze wetgeving omvat verder de strafbaarstelling van 
opzettelijk verblijf zonder toestemming in een onder controle van een terroristische organisatie staand 
gebied en verruiming van de mogelijkheid van DNA-onderzoek bij een verdenking van een terroristisch 
misdrijf. 
3 
 

wordt het bestaande beleid rond de mogelijkheden voor de afdracht aan sport en goede doelen niet 
aangetast.  
 De financiële ruimte voor het ministerie van Veiligheid en Justitie dient niet afhankelijk te zijn van de 
opbrengst van boetes en schikkingen. Daarom zal de begroting van Veiligheid en Justitie losgekoppeld 
worden van de opbrengst van boetes en beschikkingen. Die zullen worden gezien als bijdragen aan de 
algemene middelen. 
 Het beleid ten aanzien van harddrugs blijft ongewijzigd. 
 Er komt wet- en regelgeving ten behoeve van uniforme experimenten met het gedoogd telen van wiet 
voor recreatief gebruik. Het kabinet komt daartoe zo mogelijk binnen zes maanden met wetgeving. Deze 
experimenten wordt uitgevoerd in een aantal (middel)grote gemeenten (zes á tien). Doel van de 
experimenten is om te bezien of en hoe op kwaliteit gecontroleerde wiet gedecriminaliseerd aan de 
coffeeshops toegeleverd kan worden (gesloten coffeeshopketen) en wat de effecten hiervan zijn. De 
experimenten worden onafhankelijk geëvalueerd, waarna het kabinet beziet wat het te doen staat. 
Rechtspraak 
 Bestaande juridische procedures zijn complex en voldoen niet altijd voor het oplossen van alledaagse 
problemen van burgers. Maatschappelijk effectieve rechtspraak vereist innovatieve wetgeving die ruimte 
biedt aan de rechter om te experimenteren met eenvoudige procedures die partijen bij elkaar brengen en 
conflicten niet op de spits drijven. Hiervoor komt wetgeving die experimenten mogelijk maakt. Er komen 
ook experimenten met buurtrechters die regelmatig in de buurt zitting hebben, een klein bedrag aan 
griffiekosten vergen, zich richten op juridisch eenvoudige zaken en bestaan uit (kanton)rechters die ook in 
de gewone rechtspraak werkzaam zijn of waren. De buurtrechters richten zich waar mogelijk op finale 
geschillenbeslechting. Daarnaast wordt de mogelijkheid onderzocht om buitenrechtelijke 
geschillenbeslechting zoals mediation uit te breiden. Met name in het civiele en bestuursrechtelijke 
domein kan mediation een goed alternatief zijn voor de gang naar de rechter. Vanzelfsprekend dient de 
toegang tot de rechter hierbij niet te worden beperkt. Als onderdeel van deze innovatieagenda wordt ook 
bezien of herstelrecht een prominentere rol kan krijgen. Bij alle innovaties is oog voor de consequenties 
voor de keten, waaronder de werkdruk.  
 Het stelsel van rechtsbijstand wordt herzien langs de lijnen van het rapport Commissie Herijking 
Rechtsbijstand en het tussenrapport van de  commissie Evaluatie puntentoekenning rechtsbijstand binnen 
de bestaande budgettaire kaders. Er worden geen rechtsgebieden uitgezonderd waarvoor rechtsbijstand 
kan worden aangevraagd. Conform het advies van het eerstgenoemde rapport worden de Raad voor de 
Rechtsbijstand en het Juridisch Loket juridisch samengevoegd. Door deze intensieve samenwerking kan de 
eerstelijnshulp beter worden gestroomlijnd en kunnen meer eenvoudige zaken door het Juridisch Loket 
worden afgedaan. De griffierechten worden, behoudens indexatie, niet verhoogd. 
 Bestaande rechtbanken en gerechtshoven zullen in beginsel niet worden gesloten. 
Berechting, straffen en maatregelen 
 De vrijheid van meningsuiting is een groot goed, beschermd in onze grondwet en in internationale 
verdragen. De vrijheid van meningsuiting is geen vrijbrief voor aanzetten tot haat en radicalisering. Daar 
trekken wij de grens. Het beledigen van mensen of groepen om wie of wat zij zijn (art 137c Sr) blijft 
daarom strafbaar. Om de ernst van het delict te benadrukken wordt de strafmaat voor haatzaaien (art 
137d Sr) verdubbeld van 1 naar 2 jaar.  
 Onze democratische rechtsstaat moet weerbaarder worden gemaakt tegen radicale antidemocratische 
krachten. De verbodsbepalingen voor radicale organisaties die tot doel hebben om onze democratische 
rechtsstaat omver te werpen of af te schaffen, worden uitgebreid door aanpassing van art 2:20 BW. 
 Bij de tenuitvoerlegging van straffen en maatregelen zullen resocialisatie en reclassering steviger worden 
gepositioneerd. Er zal niet alleen worden geïnvesteerd in professionals, maar er komt ook meer aandacht 
en ruimte voor vrijwilligerswerk.  
 De inzet is de aangiftebereidheid te vergroten, het ophelderingspercentage te verhogen en de 
doorlooptijden in te korten. Hiermee wordt beoogd dat misdaad ook daadwerkelijk wordt bestraft.  Er 
komt een duidelijke visie op de toekomst van het gevangeniswezen, met een solide personeelsbeleid. Aan 
de gevangeniscapaciteit wordt zo min mogelijk getornd. Mocht sluiting onverhoopt nodig zijn, dan zullen 
de gevangenissen gelegen buiten de Randstad zoveel mogelijk worden ontzien.  
 Het stelsel van voorwaardelijke invrijheidsstelling wordt gewijzigd. Veroordeelden zullen niet meer 
automatisch in aanmerking komen om voorwaardelijk in vrijheid te worden gesteld. Daarnaast zal de 
periode waarin een veroordeelde via een voorwaardelijke invrijheidsstelling kan werken aan zijn 
resocialisatie worden gehandhaafd op een derde van de opgelegde straf, met een maximum van twee jaar.  
5 
 

1.2 Bestuur en Koninkrijksrelaties 
Een goed functionerend openbaar bestuur weet zich aan te passen aan maatschappelijke en technologische 
ontwikkelingen. Aanpassing aan de digitale samenleving is niet alleen noodzakelijk, het biedt ook 
mogelijkheden voor een betere dienstverlening.  
In de uitvoering van belangrijke overheidstaken spelen gemeenten en provincies een steeds belangrijkere rol. 
Krimpregio’s en grootstedelijke gebieden hebben ieder hun eigen aandachtspunten. In gezamenlijke 
programmatische afspraken met provincies en gemeenten moet hiervoor ruimte zijn, naast nationale opgaven 
waar we samen voor staan. In het gemeente- en provinciefonds komt extra geld beschikbaar voor deze taken.  
 
Vernieuwing openbaar bestuur en ICT-dienstverlening 
 De behandeling van het initiatiefvoorstel tot grondwetsherziening in tweede lezing inzake de 
deconstitutionalisering van de benoeming van de burgemeester en de Commissaris van de Koning wordt 
voortgezet.   
 De Wet Gemeenschappelijke regelingen (Wgr) wordt aangepast om de politieke verantwoording over 
gemeentelijke samenwerking te verbeteren. Besluitvorming in een gemeenschappelijke regeling moet 
transparant zijn en betrokken gemeenteraden moeten hun controlerende rol beter kunnen uitvoeren en 
zo nodig kunnen ingrijpen.  
 Veel kleinere gemeenten zijn voor belangrijke taken die de directe levenssfeer van mensen raken in sterke 
mate afhankelijk geworden van regionale samenwerking op grond van de Wet Gemeenschappelijke 
regelingen (Wgr), waarbij de democratische controle door gemeenteraden op afstand staat. Op 
verschillende plaatsen hebben gemeenten daarom in samenspraak met de provincie het initiatief 
genomen tot gemeentelijke herindeling. Het kabinet ondersteunt die beweging. Blauwdrukken van 
bovenaf werken hiervoor niet, maar het proces helemaal van onderop laten komen levert ook niet altijd 
een optimaal resultaat op. Een proces van herindeling is gewenst voor gemeenten die langjarig en in hoge 
mate afhankelijk zijn van gemeenschappelijke regelingen voor essentiële taken. Het is dan aan de provincie 
de herindelingsprocedure op basis van de Wet Algemene regels herindeling (Wet Arhi) te starten.  
 Naast de reeds genoemde ambitie om tot bestuurlijke afspraken te komen met provincies en gemeenten 
wordt voor stedelijke regio’s de systematiek met citydeals, als onderdeel van de Agenda Stad, voortgezet.  
 Om een adequaat voorzieningenniveau op peil te houden geven we ruimte aan experimenten in 
krimpregio’s, bijvoorbeeld voor de clustering van de voorzieningen. 
 In deze kabinetsperiode wordt in totaal 900 miljoen euro gereserveerd voor de aanpak van regionale 
knelpunten, waaronder nucleaire problematiek, ESTEC, Zeeland, Eindhoven, Rotterdam-Zuid en de BES-
eilanden. 
 Het kabinet biedt ruimte aan initiatieven van burgers en verenigingen in de samenleving. In overleg met 
gemeenten willen wij daarom via een Right to challenge-regeling burgers en lokale verenigingen de 
mogelijkheid geven om een alternatief voorstel in te dienen voor de uitvoering van collectieve 
voorzieningen in hun directe omgeving. Daarbij gaat het om zaken als het onderhoud van een park, het 
beheer van sportvelden of andere maatschappelijke voorzieningen. Daarnaast gaan we samen met enkele 
gemeenten experimenteren met een recht op overname, waarbij lokale verenigingen of buurtbewoners 
het eerste recht krijgen om maatschappelijke voorzieningen over te nemen en de bijbehorende functie 
voort te zetten. 
 We ondersteunen de versterking van de voorbereiding, opleiding en toerusting van de leden van 
gemeenteraden en Provinciale Staten. 
 Het kabinet hecht eraan dat de overheid transparant en open is. Er is een initiatiefvoorstel Open Overheid 
aanhangig. Er wordt onderzocht hoe de verruiming van openheid gestalte kan krijgen zonder hoge kosten 
voor de organisatie en uitvoering. Het kabinet treedt daartoe in overleg met de initiatiefnemers.  
 De overheid beschikt over veel algemene, openbare informatie. Deze data worden goed vindbaar en 
toegankelijk gemaakt, in de vorm van open data. 
 Het kabinet ontwikkelt een ambitieuze, brede agenda voor de verdere digitalisering van het openbaar 
bestuur op verschillende niveaus. Onderdeel van de agenda wordt dat het Rijk voortvarender dan 
voorheen beslist welke producten en diensten zij zelf ontwikkelt en welke zij door marktpartijen laat 
ontwikkelen. Bij nieuwe initiatieven wordt zoveel mogelijk gebruik gemaakt van opgedane ervaringen met 
vergelijkbare projecten. Om falende ICT-projecten en verspilling van belastinggeld te voorkomen worden 
grote ICT-projecten standaard getoetst door het Bureau ICT-Toetsing (BIT).  
 Overheidscommunicatie die nu nog fysiek plaatsvindt, moet in de toekomst ook digitaal kunnen: veilig, 
snel en goedkoop. De elektronische dienstverlening via mijnoverheid.nl wordt verbeterd. De 
dienstverlening wordt meer servicegericht, er komt een machtigingsfunctie en mijnoverheid.nl wordt in 
staat gesteld om pushberichten te versturen om proactief te waarschuwen. Mensen die niet elektronisch 
7 
 

1.3 Onderwijs en onderzoek 
 
Goed onderwijs brengt het beste in mensen naar boven, voorkomt en verkleint achterstanden en helpt 
talenten zich optimaal te ontwikkelen. Goed onderwijs legt de basis voor een gezonde en succesvolle 
samenleving. We blijven daarom investeren in het verder verbeteren van ons onderwijs en onderzoek. En in de 
mensen die erin werken. We geven hen ruimte en verantwoordelijkheid. De voornaamste ambities van dit 
kabinet liggen in de bestrijding van kansenongelijkheid en de stimulering van talent,  goede docenten met een 
sterke positie, toponderzoek en krachtig beroepsonderwijs.  
Kansen en talenten  
 We trekken 170 miljoen euro uit voor versterking van de vroeg- en voorschoolse educatie.  Daarmee 
realiseren we een aanbod van 16 uur per week voor achterstandsleerlingen. 
 De wettelijke basis voor het verplicht afnemen van een Diagnostische Tussentijdse Toets in het voortgezet 
onderwijs zal worden geschrapt. 
 Sommige kinderen gedijen het beste in een brede of verlengde brugklas waar de uiteindelijke selectie nog 
even wordt uitgesteld, andere zijn meer op hun plek in een categorale brugklas. Daarom wil het kabinet 
dat er voor alle ouders en leerlingen wat te kiezen valt. Scholen krijgen de opdracht om op regionaal 
niveau een zo dekkend mogelijk aanbod van verschillende typen brugklassen aan te bieden, waarbij 
categorale scholen samenwerken met scholengemeenschappen voor soepele overgangen van leerlingen. 
 Sommige kinderen zijn gebaat bij een meer geleidelijke overgang van het basisonderwijs naar het 
voortgezet onderwijs. De 10-14-scholen, een samenwerkingsvorm tussen basisscholen en scholen voor 
voortgezet onderwijs, voorzien in zo'n behoefte. Voor dergelijke vormen van samenwerking komt meer 
experimentele ruimte. 
 Samen met onderwijzers, leerlingen, ouders, het vervolgonderwijs en het beroepenveld wordt de 
afgesproken herziening van het onderwijscurriculum doorgezet. Deze wordt in 2019 wettelijk verankerd. 
Hiermee wordt het funderend onderwijs voor vakken als Nederlands, rekenen en wiskunde meer 
toekomstbestendig gemaakt en komt er meer aandacht voor digitale geletterdheid en praktische 
vaardigheden. Ook worden de kerndoelen aangescherpt voor techniek, burgerschap en seksuele 
diversiteit. 
 We willen het rekenonderwijs versterken en verbeteren. In het kader van de curriculumherziening worden 
de referentieniveaus tegen het licht gehouden. In het voortgezet onderwijs komt een alternatief voor de 
rekentoets. Dit alternatief treedt uiterlijk in het schooljaar 2019-2020 in werking en wordt daarmee voor 
alle leerlingen op alle niveaus een geïntegreerd onderdeel van het examen. In de tussentijd telt de 
rekentoets niet langer mee in het voortgezet onderwijs. Wel wordt deze afgenomen in het voortgezet 
onderwijs en middelbaar beroepsonderwijs tot het alternatief er is. Rekenonderwijs in het mbo wordt 
beroepsgericht zodra het alternatief voor de rekentoets in het vmbo is ingevoerd.  
 Het kabinet maakt voor leerlingen in het voortgezet onderwijs experimenten mogelijk om meerdere 
vakken op een hoger niveau af te ronden en daarmee toegang te krijgen tot specifieke vervolgopleidingen, 
mits zij voldoen aan de selectiecriteria van desbetreffende vervolgopleidingen. Het kabinet zal de gevolgen 
voor het civiel effect en mogelijk strategisch gedrag monitoren. Daarnaast start het kabinet een onderzoek 
naar de voor- en nadelen van een brede invoering van diploma’s met vakken op verschillende niveaus in 
combinatie met invoering van een brede selectie aan de poort bij vervolgopleidingen. 
 Het kabinet zet de ingezette systematiek van passend onderwijs voort. Wel onderzoeken we op welke 
wijze het leerrecht van kinderen wettelijk kan worden vastgelegd. Ook zal het kabinet, mede met het oog 
op leerlingen met een ernstig meervoudige handicap, bezien hoe de zorg voor leerlingen binnen een 
beperkt aantal onderwijsinstellingen met complexere casuïstiek direct uit de middelen voor zorg in 
onderwijstijd kan worden gefinancierd. De zorg thuis dient daarbij adequaat te blijven. Om ervoor te 
zorgen dat middelen voor passend onderwijs ook echt in de klas terecht komen, komt er onafhankelijk 
toezicht op de samenwerkingsverbanden.  
 Beperkt en begaafd, ieder kind verdient onderwijs om zichzelf maximaal te ontplooien, ook als dat extra 
zorg of ondersteuning vraagt. Het kabinet wil dat ouders en scholen in een gelijkwaardig gesprek een 
passende aanpak afspreken, daarbij ondersteund door de mogelijkheid van een onderwijsconsulent. Om te 
voorkomen dat kinderen tussen wal en schip vallen, willen we het aantal thuiszitters fors beperken en 
verzuim eerder signaleren en aanpakken. Alle samenwerkingsverbanden zullen daartoe een wettelijk 
verplichte doorzettingsmacht beleggen. 
 Het budget voor het onderwijsachterstandenbeleid wordt verhoogd met 15 miljoen euro per jaar en de 
verdeling wordt geactualiseerd.   
 Tegelijkertijd wordt hetzelfde bedrag geïntensiveerd op het onderwijs voor hoogbegaafde  kinderen.  
9 
 

 De afspraken uit de sectorakkoorden worden gehandhaafd, met uitzondering van de landelijke norm om 
zittenblijven bij kleuters terug te dringen.  
 Binnen het leerlingvolgsysteem zullen er gedurende de kleuterperiode geen toetsen worden afgenomen. 
 Het kabinet gaat in overleg met het onderwijsveld met als inzet de eindtoets in het primair onderwijs te 
vervroegen en/of het eindadvies later uit te brengen. Daarmee komt, voorafgaand aan het eindadvies, alle 
informatie beschikbaar. Uitgangspunt blijft dat de leraar zijn professionele autonomie behoudt, maar op 
basis van meer informatie tot een oordeel kan komen. 
 De cascadebekostiging in het MBO wordt (budgetneutraal) afgeschaft wanneer nieuwe kwaliteitsafspraken 
zijn gemaakt, onder andere om het aantal Beroeps-Begeleidende-Leerweg-plaatsen te laten toenemen.   
Een sterke docent 
 We maken structureel 270 miljoen euro vrij voor modernisering van de cao primair onderwijs. We 
verbeteren de arbeidsvoorwaarden voor docenten in combinatie met het normaliseren van de 
bovenwettelijke regelingen.   
 Ook komt er structureel  450 miljoen euro beschikbaar om de werkdruk in het primair onderwijs te 
verlagen. Taakverlichting kan plaatsvinden door aanstelling van conciërges en ander 
onderwijsondersteunend personeel en door klassenverkleining.   
 We differentiëren in de lerarenopleidingen. Er komen specialisaties die zich richten op jongere en oudere 
(tot en met de onderbouw in het vmbo) kinderen en op vakgericht lesgeven in het beroepsonderwijs. Het 
beroep van onderwijzer wordt hierdoor aantrekkelijker, zowel voor mannen als voor vrouwen.  
 Om het lerarenregister tot een succes te maken moet het straks van, voor en door de docent zijn. Dit zal 
voor het kabinet een harde voorwaarde zijn in de verdere uitwerking. Dit biedt een kans om de 
beroepsgroep te versterken en bekwaamheid mee te laten tellen. Lesontwikkeling, intervisie en evaluatie 
van lessen krijgen ook erkenning in het lerarenregister. Dat draagt bij aan de kwaliteit van onderwijs. 
 In het primair onderwijs worden tijdelijke contracten voor invalkrachten in verband met vervanging 
wegens ziekte uitgezonderd van de ketenbepaling. 
Krimp en kleine scholen  
 Met de kleine-scholentoeslag blijft het kabinet inzetten op een pluriform scholenaanbod en thuisnabij 
onderwijs. Hiervoor komt 20 miljoen euro per jaar extra beschikbaar.  
 De fusietoets in het basisonderwijs wordt geschrapt. In het voortgezet onderwijs wordt de fusietoets bij 
krimpproblematiek geschrapt.  
 De fusie-effectrapportage en de inspraak van de medezeggenschap blijven behouden.  
Vrijheid van onderwijs  
 De vrijheid van onderwijs biedt ouders en leerlingen de mogelijkheid om een school te kiezen die past bij 
hun overtuiging. Dit kabinet vergroot de vrijheid van onderwijs; het stichten van scholen op basis van de 
belangstelling van ouders en leerlingen wordt vergemakkelijkt, ook als zij niet behoren tot een bestaande 
richting. Deze modernisering beoogt de vrijheid van onderwijs te vergroten, niet de vrijheid van richting te 
beperken. Daarbij worden de plannen van nieuwe scholen voortaan vooraf getoetst op wettelijke 
deugdelijkheidseisen (onder andere ten aanzien van leerlingen die extra ondersteuning behoeven, de 
afstemming van het onderwijs op het niveau van de leerling en de bestuurlijke inrichting) en de wettelijke 
burgerschapsopdracht (zoals het bevorderen van actief burgerschap en sociale integratie). De 
deugdelijkheidseisen worden beschreven in objectieve en proportionele eisen.  
 Thuisonderwijs dient te voldoen aan daarop toegesneden eisen voor kwaliteit, bekwaamheid, burgerschap 
en veiligheid. Dit wordt wettelijk geregeld. Hierop wordt toegezien door een gespecialiseerd onderdeel van 
de Onderwijsinspectie. Het toelatingsbeleid van scholen en het leerlingenvervoer op basis van 
denominatie blijven ongewijzigd.  
Groen onderwijs 
 Het groen onderwijs zal op dezelfde wijze per deelnemer gefinancierd worden als het reguliere onderwijs. 
Daar past bij dat het groen onderwijs als beleidsterrein wordt ondergebracht bij het ministerie van 
Onderwijs, Cultuur en Wetenschap. De kenmerkende hechte samenwerking tussen overheid, onderwijs en 
bedrijfsleven blijft gewaarborgd. De oude taakstelling van 10 miljoen euro op het groen onderwijs wordt 
teruggedraaid. 
Krachtig beroepsonderwijs  
 We stellen structureel 100 miljoen euro per jaar beschikbaar voor een dekkend aanbod en versterking van 
de kwaliteit van het techniekonderwijs op het VMBO.  
11 
 

 Naast de legitieme redenen voor selectie, zijn er ook zorgen over de gevolgen voor de toegankelijkheid van 
de masterfase in het hoger onderwijs. Het kabinet neemt deze zorgen serieus. De mogelijkheid voor 
selectie blijft bestaan, maar voor de toegang tot de masterfase wordt er een kader ontwikkeld, met 
inachtneming van het werk van de taskforce 'toelating master'. Hierin worden in ieder geval twee zaken 
beter verankerd: de methodes voor selectie moeten transparant en eerlijk zijn en de toegankelijkheid van 
de masterfase moet gewaarborgd zijn, met als vertrekpunt dat tenminste iedere afgestudeerde 
bachelorstudent het recht krijgt door te stromen naar minstens één masteropleiding binnen het eigen 
vakgebied.  
 Het instellen van een numerus fixus voor een bacheloropleiding vanwege beperkte onderwijscapaciteit 
moet adequaat onderbouwd worden. Zo niet, dan kan de minister het besluit blokkeren.  
 
1.4 Zorg 
 
Zorg gaat iedereen aan. Iedere dag dragen duizenden zorgprofessionals met hun kennis en toewijding bij aan 
de kwaliteit van leven van mensen en hun omgeving. Niet voor niets behoort onze zorg tot de beste van 
Europa. Tegelijkertijd maken veel mensen zich zorgen of de zorg die zij nodig hebben er wel is en of zij die 
kunnen betalen. Daar maken we werk van. Nieuwe hervormingen zijn niet nodig, wel verbeteringen. 
Uitgangspunt is goede zorg voor iedereen op de juiste plek op het juiste moment. Daarvoor investeren we 
bijvoorbeeld ruim 2 miljard euro in de ouderenzorg. Daarnaast komen er maatregelen en geld voor preventie 
en gezondheidsbevordering, innovatie, en meer aandacht voor de kwaliteit van leven.  
Goede zorg voor ouderen 
 We worden allemaal ouder en dat doen we het liefst in onze eigen omgeving. Mensen moeten kunnen 
vertrouwen op goede zorg thuis en steun voor hun mantelzorgers. Het gaat op veel plaatsen goed, maar 
niet overal. We monitoren de uitvoering, met aandacht voor duidelijkheid over wat maatschappelijke 
ondersteuning inhoudt, de kwaliteit van keukentafelgesprekken, onafhankelijke cliëntenondersteuning en 
procedures voor klachten en bezwaren. Op basis van de evaluatie van de Wmo pakken we de knelpunten 
gericht aan. Verder nemen we ook het manifest “Waardig ouder worden” ter hand. Hiervoor is deze 
kabinetsperiode 180 miljoen euro beschikbaar, daarna 30 miljoen euro per jaar.  
 Mantelzorgers zijn van onschatbare waarde. Voor velen wordt de druk steeds hoger. We maken afspraken 
met gemeenten over ondersteuning van mantelzorgers, zoals respijtzorg en dagopvang, goede 
communicatie over het aanbod en de gebruikelijke hulp.  
 Met een coalitie van gemeenten en maatschappelijke organisaties komen we tot een uitwisseling van 
effectieve lokale aanpakken van eenzaamheid.  
 Wanneer het thuis niet meer gaat, moeten ouderen kunnen rekenen op goede zorg in een verpleeghuis. Er 
is structureel 2,1 miljard euro beschikbaar om te voldoen aan de nieuwe normen voor goede zorg . De 
agenda voor de arbeidsmarkt voeren we met ambitie uit, zodat nu en in de toekomst voldoende goed 
opgeleide zorgprofessionals beschikbaar zijn. De inzet op kwaliteitsverbetering vraagt ook om een andere 
manier van werken en organiseren: kleinschalig, vraaggericht, innovatief, met minder regels en meer 
vertrouwen in de zorgprofessionals. Dit moet daadwerkelijk leiden tot een aantoonbare verbetering van de 
kwaliteit. Bestuurders worden daarop beoordeeld.  
 Om de schaarse capaciteit aan zorgpersoneel optimaal te benutten voor zorg en aandacht voor cliënten en 
patiënten, is het wenselijk digitaal ondersteunde zorg gericht in te zetten en de verspreiding van 
innovatieve werkwijzen (e-health) te bevorderen, zowel thuis als in het verpleeghuis. Deze kabinetsperiode 
is hiervoor 40 miljoen euro beschikbaar, daarna 5 miljoen per jaar.  
 De nog openstaande taakstelling (Wlz) ter grootte van 188 miljoen euro wordt structureel teruggedraaid. 
Preventie en gezondheidsbevordering 
 Deze kabinetsperiode is er voor preventie en gezondheidsbevordering 170 miljoen euro beschikbaar, 
daarna 20 miljoen per jaar. 
 Er wordt een nationaal preventieakkoord gesloten met patiëntenorganisaties, zorgaanbieders, 
zorgverzekeraars, gemeenten, sportverenigingen en -bonden, bedrijven en maatschappelijke organisaties. 
De focus van het akkoord moet liggen op de aanpak van roken en overgewicht.  
 We steunen de doelstelling om te komen tot een rookvrije generatie en verhogen de tabaksaccijns. 
Problematisch alcoholgebruik wordt aangepakt.  
 De maatregelen die we nemen op het gebied van preventie moeten bewezen effectief zijn. We bevorderen 
dat bewezen effectieve interventies, bijvoorbeeld de inzet van specifieke vaccins en voeding alsook 
bepaalde leefstijlinterventies, een plek krijgen in medische opleidingen en richtlijnen. Daar waar kennis 
13 
 

 Niet alleen de prijs, maar ook de kwaliteit moet centraal staan bij de zorginkoop. Daartoe moeten 
zorgaanbieders en verzekeraars verzekerden laagdrempeliger inzicht in de kwaliteit van het zorgaanbod en 
de ingekochte zorg per polis geven. Ook wordt de transparantie van de prijzen in de zorg stapsgewijs 
vergroot.  
 Het (meerjarige) contract tussen zorgaanbieders en verzekeraars is de basis voor afspraken over prijs, 
kwaliteit en zorgverlening. We onderzoeken op welke wijze het onderscheid tussen gecontracteerde en 
niet-gecontracteerde zorg verhelderd en versterkt kan worden. 
 Het Zorginstituut bevordert dat de gezamenlijke beslissing van patiënt en zorgverleners over de 
behandeling een plek krijgt in medische richtlijnen. Doel is dat behandeling maximaal bijdraagt aan de 
kwaliteit van leven. 
Geestelijke gezondheidszorg  
 We zetten de beweging door om mensen met een psychische stoornis zo veel mogelijk mee te laten doen 
in de samenleving en stigmatisering tegen te gaan.  
 Als blijkt dat de lopende afspraken om wachtlijsten in de GGZ te verkorten, onvoldoende werken, nemen 
we zo nodig aanvullende maatregelen, zoals het organiseren van een regionale doorzettingsmacht. Binnen 
de bestaande budgettaire kaders werken we in overleg met de verzekeraars en de GGZ-sector aan de 
intensivering en opbouw van de ambulante GGZ. 
 Voor GGZ-cliënten die buiten een instelling wonen is een integrale aanpak nodig van gemeenten, 
zorgaanbieders en verzekeraars over zorg, ondersteuning, participatie, schuldaanpak, scholing en 
huisvesting, met aandacht voor de omwonenden.   
 We zijn voornemens om, als de effecten in kaart zijn gebracht en deze geen belemmering vormen voor een 
zorgvuldige uitvoering, met een wetsvoorstel te komen om de Wet langdurige zorg (Wlz) ook toegankelijk 
te maken voor GGZ-cliënten die langdurige zorg nodig hebben.  
 In lijn met de lopende aanpak komt er een beter vangnet voor mensen met verward gedrag. Daar waar 
nodig moet regionale 24/7-crisiszorg met voldoende crisisplaatsen en vervolgzorg aanwezig zijn. Voor 
cliënten komen er meer mogelijkheden voor tijdelijke opname op eigen verzoek en na een gesprek met 
een professional . Dit helpt crisissituaties voorkomen en politie en hulpdiensten ontlasten.  
Jeugdhulp 
 Ouders kunnen rekenen op ondersteuning via zwangerschapscursussen, consultatiebureaus, 
jeugdgezondheidszorg en scholen. Dit gebeurt binnen bestaande kaders, waarbij meer aandacht komt voor 
hechtingsproblematiek en opvoeding. Er moet laagdrempelige hulp en ondersteuning beschikbaar zijn, 
uitgaande van de eigen kracht van gezinnen.  
 Als het thuis niet meer gaat, moeten kinderen kunnen rekenen op passende zorg, bij voorkeur - als dit in 
het belang van het kind is - in een pleeggezin of gezinshuis. Daarbij is ruimte voor innovatie. We voeren het 
Actieplan Pleegzorg samen met de sector voortvarend uit om voldoende pleegouders te werven en te 
ondersteunen.  
 De Jeugdwet wordt geëvalueerd met daarbij nadrukkelijk aandacht voor de jeugd-GGZ. Knelpunten die 
daaruit blijken, pakken we aan. De ondersteuning van de transformatie van de jeugdhulp krijgt een 
vervolg. We stellen de invulling hiervan vast in overleg met gemeenten en de sector en stellen hiervoor 
tijdelijk middelen (die optellen tot 54 miljoen euro) beschikbaar als co-financier.  
 Voor het behoud van specialistische jeugdhulp kan regionale samenwerking noodzakelijk zijn, bijvoorbeeld 
om gezamenlijk in te kopen en bedrijfsprocessen en verantwoordingssystemen af te stemmen. Als 
gemeenten de noodzakelijk geachte samenwerking op deze terreinen niet zelf regelen, dan dwingt het Rijk 
dit af. Voor gecertificeerde jeugdinstellingen kunnen gemeenten kiezen voor een subsidierelatie. 
 Vroegtijdige signalering en open gesprekken over vermoedens van mishandeling en geweld krijgen binnen 
de meldcode meer aandacht in sociale wijkteams en de jeugdgezondheidszorg. Daarnaast wordt de 
forensische kennis op het terrein van kindermishandeling versterkt. 
Een inclusieve samenleving 
 Wij willen een samenleving waarin iedereen mee kan doen ongeacht talenten of beperkingen. De 
implementatie van het VN-gehandicaptenverdrag is hierbij belangrijk. Waar partijen achterblijven, 
ondernemen we actie, bijvoorbeeld door voorlopers in contact te brengen met achterblijvers.  
 Het kwaliteitskader gehandicaptenzorg is een goede basis voor een verbetering van de gehandicaptenzorg. 
Belangrijk is dat voor een ieder die dat nodig heeft een goede plek in een instelling beschikbaar is en 
gevonden wordt. Ook voor kinderen met een verstandelijke beperking of een gedragsstoornis. Voor 
kinderen met een zeer ernstige verstandelijke en meervoudige beperking kijken we hoe we meer 
maatwerk kunnen organiseren. Dat doen we mede op basis van ervaringen van ouders. 
15 
 

 Gemeenten stellen aan aanbieders veel verschillende voorwaarden als het gaat om contractering, 
gegevensuitwisseling en verantwoording. Om de administratieve lasten te verminderen worden i-Wmo en 
i-Jeugd de standaard. 
 Met zorgaanbieders, zorgverleners, verzekeraars en toezichthouders zetten we met schrapsessies fors in 
op minder bureaucratie en minder regels. Met gemeenten organiseren we ook een schrapsessie met 
vrijwilligers en mantelzorgers. 
Medisch-ethische onderwerpen 
Grote zorgvuldigheid dient te worden betracht bij het overwegen van beleidswijzigingen op medisch-ethisch 
terrein. Zeker als het gaat om vraagstukken rond leven en dood is er in samenleving en politiek soms sprake 
van een fundamenteel verschil in opvattingen. Op medisch-ethisch gebied zijn er grote verschillen van 
opvatting tussen de partijen die de grondslag vormen van het nieuwe kabinet. Op veel andere terreinen 
kunnen met geven en nemen compromissen worden bereikt waaraan fracties en toekomstige 
bewindspersonen zich kunnen binden. Op medisch-ethisch gebied ligt dit veel moeilijker. Waar opvattingen 
worden gedomineerd door levensbeschouwing, geloof, overtuiging, idealen en geweten kan niet worden 
verlangd daar afstand van te doen. Dit akkoord wijst - naast een aantal concrete afspraken – een weg om op 
een respectvolle manier met verschillen hierover om te gaan. 
 
 De medische wetenschap dient ruimte te hebben om onderzoek te verrichten en de resultaten toe te 
passen. Dit kan bijdragen aan het voorkomen en genezen van ziektes, het voorkomen van onnodig lijden 
en verbetering van de kwaliteit van levens. De ruimte voor de medische wetenschap is echter niet 
ongelimiteerd en wordt beheerst door wet- en regelgeving die ook een ethische dimensie heeft.   
Hieruit volgt dat bij politieke besluitvorming met betrekking tot medisch-ethische dilemma’s  
zorgvuldigheid boven snelheid gaat. Bij besluitvorming over deze onderwerpen is  bestaande wet- en 
regelgeving voor alle partijen het uitgangspunt. Wanneer er aanleiding is deze wet- en regelgeving aan te 
passen, zal het kabinet dit doen op een wijze die rekening houdt met de overtuiging  van alle partijen die 
het kabinet dragen en aan de hand van het algemene toetsingskader zoals hieronder beschreven.  Bij 
nieuwe ontwikkelingen zullen steeds drie vragen worden gesteld. 
In de eerste plaats zal, waar het gaat om verruiming van onderzoeks- en toepassingsmogelijkheden, de 
vraag naar de medisch-wetenschappelijke noodzaak moeten worden gesteld. Zijn er toereikende 
alternatieven die geen of een minder vergaande verruiming van de beleidsruimte behoeven? 
In de tweede plaats is er de vraag naar de medisch-ethische dimensie. Er is meer dan het belang van 
vooruitgang van de medische wetenschap, zoals ethische bezinning bij wetenschappers en 
zorgprofessionals. De adviezen van de Gezondheidsraad en andere adviesorganen die ook op dit aspect 
ingaan, zullen daarbij zwaarwegend zijn. Ten derde is er de vraag of er een maatschappelijke discussie 
heeft plaatsgevonden en of er sprake is van politieke bezinning. Afhankelijk van het onderwerp kan nadere 
advisering door de Raad van State gewenst zijn. 
 
 Enkele vraagstukken, dilemma’s en nieuwe ontwikkelingen zoals hiervoor in algemene zin genoemd, doen 
zich feitelijk voor in de laatste levensfase.  Waardig ouder worden is een breed gedragen maatschappelijke 
doelstelling (zie ook het gelijknamige manifest) die aandacht en actie vraagt op verschillende terreinen van 
het kabinetsbeleid. De euthanasiewetgeving is onderwerp geweest van onderzoek en advies door de 
Commissie-Schnabel vanuit de vraag hoe deze zich verhoudt tot hulp bij zelfdoding aan mensen die dit 
wensen omdat zij hun leven voltooid achten. Deze commissie concludeerde in 2016 onder meer dat de 
huidige wetgeving meer ruimte biedt dan artsen op dit moment voor ogen hebben. Hierbij kan 
bijvoorbeeld worden gedacht aan dementie en psychisch lijden. Voorts concludeerde de commissie dat bij 
euthanasie in complexe gevallen, waarbij naast een stapeling van ouderdomsklachten ook sprake is van 
bijvoorbeeld dementie of psychisch lijden, extra behoedzaamheid geboden is. De commissie was, op basis 
van literatuuronderzoek, verder van oordeel dat de restgroep van mensen die hulp bij zelfdoding wensen 
omdat zij hun leven voltooid achten en geen gebruik kunnen maken van de mogelijkheden die de huidige 
wetgeving (Wet toetsing levensbeëindiging en hulp bij zelfdoding (WTL)) biedt, waarschijnlijk klein is. Het 
rapport van de commissie is door het kabinet voorzien van een reactie en was voor het Kamerlid mw. 
Dijkstra reden een concept-initiatiefvoorstel in consultatie te geven. Het gaat hier in het bijzonder om 
mensen die niet voldoen aan de criteria van de Euthanasiewet. Nadien verscheen de derde evaluatie van 
de WTL. Vast staat dat zowel voorstanders als tegenstanders van een regeling voor hulp bij zelfdoding aan 
mensen die dit wensen omdat zij hun leven voltooid achten, hechten aan een brede maatschappelijke 
discussie over en zorgvuldige benadering van dit onderwerp.  
 
Met inachtneming van hetgeen hierboven is gesteld, zullen daarom de volgende stappen worden gezet. 
17 
 

1.5 Cultuur  
 
Cultuur verrijkt het individu en verbindt de samenleving. Naast haar intrinsieke waarde en de waarde voor onze 
identiteit en geschiedenis draagt cultuur bij aan de economie van ons land, bijvoorbeeld door bij te dragen aan 
toerisme en een goed vestigingsklimaat. Interesse in kunst en cultuur, bijvoorbeeld door cultuureducatie, kan 
niet vroeg genoeg beginnen. De culturele sector is er, na een periode van flinke hervormingen, in geslaagd om 
nieuwe geldstromen, nieuw publiek en verrassende samenwerkingsvormen te vinden. Wel staan specialistische 
kennis en de reserves van instellingen onder druk. Komende jaren willen we daarom gericht extra investeren in 
kwaliteit.   
 
 We breiden de basisinfrastructuur uit en zorgen voor continuïteit, zodat onze topinstellingen hun positie in 
binnen- en buitenland kunnen vasthouden. De Geefwet blijft. 
 Vernieuwing en talentontwikkeling krijgen meer ruimte bij de cultuurfondsen. Daarbij is het belangrijk dat 
het kunst- en cultuuraanbod voor iedereen bereikbaar is, zowel in de Randstad als de regio. Stedelijke 
centra zoals Groningen, Breda,  Enschede en Eindhoven kunnen hierin een belangrijke aanjagende functie 
vervullen. Een betere onderlinge afstemming tussen Rijk, provincies en gemeenten draagt daaraan bij.    
 Het Fonds voor Cultuurparticipatie krijgt meer middelen voor het behoud en de ontwikkeling van 
volkscultuur.  
 Monumenten, kunstwerken en archieven willen we beschermen en toegankelijk maken, ook met behulp 
van digitalisering. Speciale aandacht voor monumentale kerken, ook als die leeg komen te staan, is nodig. 
Er wordt geïnvesteerd in onderhoud en herbestemming. Particuliere monumentenbezitters blijven 
financieel gesteund worden. We trekken hier deze kabinetsperiode 325 miljoen euro voor uit.  
 Door als overheid garant te staan voor geleende topstukken (indemniteitsregeling) kunnen 
tentoonstellingen makkelijker tot stand komen. Goed collectiebeheer, onderzoek, en ruimte voor nieuwe 
aankopen, vormen de basis voor waardevolle tentoonstellingen in de toekomst.  
 We vinden het belangrijk de kennis over onze gedeelde geschiedenis, waarden en vrijheden te vergroten. 
Deze maken ons tot wat we samen zijn. In Nederland is iedereen gelijkwaardig, ongeacht geslacht, 
seksuele geaardheid of geloof. Tolerantie naar andersdenkenden is de norm en kerk en staat zijn 
gescheiden. In Nederland kun je kiezen welk geloof je wilt belijden, of om niet te geloven. Dit zijn waarden 
waar we trots op zijn en die ons maken tot wie we zijn. Het is van groot belang dat we die historie en 
waarden actief uitdragen. Het zijn ankers van de Nederlandse identiteit in tijden van globalisering en 
onzekerheid. Op school leren kinderen daarom het Wilhelmus, inclusief de context ervan. Ook maken we 
het mogelijk dat alle kinderen tijdens hun schooltijd het Rijksmuseum en ons parlement bezoeken. We 
investeren in het beter zichtbaar maken en zo mogelijk toegankelijk maken van historische plaatsen in het 
land die het verhaal van onze geschiedenis vertellen. De in 2006 opgestelde nationale canon is hierbij 
leidend. Deze nationale canon wordt uitgereikt aan jongeren die de leeftijd van 18 jaar bereiken en aan 
personen die het Nederlanderschap verwerven. 
 
1.6 Sport  
 
Sport bevordert de gezondheid en brengt plezier, trots en saamhorigheid. Sport verdient daarom onze 
aandacht, te meer omdat bonden en verenigingen het steeds lastiger hebben om vrijwilligers te vinden en de 
financiële mogelijkheden voor verdere professionalisering van de breedte- en topsport beperkingen kennen. 
Samen met de sportsector en gemeenten willen we de sport in Nederland financieel en organisatorisch 
versterken. Sportbonden en een bloeiend verenigingsleven hebben hierin een centrale positie. 
 
 We willen een sportakkoord sluiten. Belangrijke partners hierbij zijn de sportbonden, sportverenigingen, 
sporters met een beperking, en gemeenten. Doel is om de organisatie en financiën van de sport 
toekomstbestendig te maken. Daar hoort  in onze tijd ook diversiteit in de samenstelling van sportbonden 
bij, net zoals de ontwikkeling van open sportclubs in wijken en een laagdrempelige toegang voor kinderen. 
Voor het versterken van de positie van de sportbonden trekt het kabinet structureel 10 miljoen euro uit. 
De regeling Energiebesparing en duurzame energie sportaccommodaties wordt daarnaast verlengd. 
 Het kabinet verdubbelt de in 2016 afgesproken structurele intensivering voor de topsport van 10 miljoen 
euro per jaar naar 20 miljoen euro per jaar om meer kansen te bieden aan onze Olympische en 
Paralympische teams. Daarnaast komt er meer ruimte voor topsport talenten om onderwijs en topsport 
combineren. 
19 
 

Financiële verhoudingen mede-overheden  
 Het kabinet zal in het kader van de programmatische afspraken met mede-overheden ook  afspraken 
maken over de financiële verhoudingen tijdens de komende kabinetsperiode.  
 Uitgangspunt voor de indexering van het Gemeente- en Provinciefonds is de trap-op-trap-af systematiek.  
Deze systematiek wordt gekoppeld aan de totale uitgaven onder het uitgavenkader (minus enkele 
correctieposten zoals het gemeente- en provinciefonds zelf).  Dit versterkt de evenredigheid van de 
systematiek en draagt bij aan een stabielere accresontwikkeling. Het integreerbare deel van de integratie 
uitkering sociaal domein gaat per 2019 op in de algemene uitkering, en maakt daarmee deel uit van de 
trap-op-trap-af systematiek.  
 In overeenstemming met de wet houdbare overheidsfinanciën (HOF) zullen er ook afspraken gemaakt 
worden over het aandeel van de decentrale overheden in het EMU-saldo de komende kabinetsperiode, 
waarbij het uitgangspunt het EMU-saldo na doorrekening door het CPB is. 
 
  
21 
 

de werknemer buiten de organisatie van de werkgever, geldt momenteel het voorschrift dat dit niet 
mag gaan om kennis en vaardigheden die (op een later moment) zijn aangewend om een functie bij de 
werkgever uit te oefenen, ook al betreft het een andere dan de huidige functie. Dit voorschrift wordt 
geschrapt, opdat scholing binnen de eigen organisatie gericht op een andere functie ook in mindering 
kan worden gebracht op de transitievergoeding. Voor scholing gericht op inzetbaarheid binnen de 
eigen functie verandert er niets. 
o Enkele ‘scherpe randen’ aan de verplichting tot het betalen van een transitievergoeding, worden 
verlicht, vooral voor MKB-ers. Dit betreft het doorzetten van twee voorstellen die momenteel in de 
Kamer liggen (uit de Kamerbrief ‘Oplossingen voor knelpunten op de arbeidsmarkt’): compensatie 
voor werkgevers voor verschuldigde transitievergoeding bij ontslag van een werknemer wegens 
langdurige arbeidsongeschiktheid; en geen transitievergoeding bij ontslag om bedrijfseconomische 
redenen als een cao-regeling van toepassing is. Tevens worden de criteria om in aanmerking te komen 
voor de overbruggingsregeling transitievergoeding voor kleine werkgevers ruimer en daarmee 
eenvoudiger. Ook voor de situatie waarin een werkgever zijn bedrijf beëindigt wegens pensionering of 
ziekte, zal het kabinet met voorstellen komen om de transitievergoeding onder voorwaarden te 
compenseren. Hiervoor wordt 100 miljoen euro gereserveerd. 
 Tijdelijke contracten voor tijdelijk werk 
Met het totale pakket aan maatregelen worden de verschillen tussen arbeidsovereenkomsten voor 
bepaalde en onbepaalde tijd kleiner. Dit maakt het mogelijk voor werkgevers om de keuze voor een 
contractvorm te laten volgen uit de aard van het werk dat gedaan moet worden. Voorkomen moet worden 
dat mensen gevangen worden in een ‘draaideur’ van tijdelijk contracten.  
o Voor opvolgende contracten gaat de ‘teller op nul’ als tussen contracten een tussenpoos van zes 
maanden zit. Het uitgangspunt voor de tussenpoos blijft deze zes maanden. Er moet echter ruimte zijn 
om sectoraal af te wijken en de tussenpoos te verkorten als het werk daarom vraagt. Dit is reeds zo 
voor seizoensarbeid. Deze optie wordt verruimd naar ander terugkerend tijdelijk werk dat ten hoogste 
gedurende een periode van negen maanden kan worden verricht. De plek om hierover afspraken te 
maken is het overleg tussen sociale partners. Daar waar in een sector dit gesprek aantoonbaar niet tot 
een bevredigende uitkomst leidt, moet het – onder voorwaarden - mogelijk zijn voor de minister van 
Sociale Zaken en Werkgelegenheid om uiteindelijk een besluit te nemen. In het primair onderwijs 
worden tijdelijke contracten voor invalskrachten in verband met vervanging wegens ziekte 
uitgezonderd van de ketenbepaling.  
o De periode waarna elkaar opeenvolgende tijdelijke contracten overgaan in een contract voor 
onbepaalde tijd, wordt verlengd van twee naar drie jaar.  
o De mogelijkheden voor een langere proeftijd worden verruimd om het aangaan van een contract voor 
onbepaalde tijd aantrekkelijker te maken voor werkgevers. Indien een werkgever direct (als eerste 
contract) een contract voor onbepaalde tijd aanbiedt, wordt de proeftijd verruimd naar vijf maanden. 
Voor meerjaarscontracten (meer dan 2 jaar) wordt de proeftijd drie maanden. In overige gevallen blijft 
de proeftijd zoals deze nu is.  
 Payrolling en nulurencontracten richten op oorspronkelijke doel 
Op de arbeidsmarkt is behoefte aan flexibiliteit, bij werk- en opdrachtgevers en bij werkenden. 
Verschillende vormen van het aanbieden van flexibele arbeid sluiten aan bij verschillende behoeften. 
Voorkomen moet echter worden dat deze vormen worden benut om te concurreren op 
arbeidsvoorwaarden of leiden tot excessen waarbij de flexibiliteit voor de werk- of opdrachtgever ten 
koste gaat van de arbeidsmarktkansen van de werkende.  
o Payrolling als zodanig blijft mogelijk, maar wordt zo vormgegeven dat het een instrument is voor het 
‘ontzorgen’ van werkgevers en niet voor concurrentie op arbeidsvoorwaarden. Het kabinet komt met 
een wetsvoorstel waarin het soepeler arbeidsrechtelijk regime van de uitzendovereenkomst buiten 
toepassing wordt verklaard, werknemers qua (primaire en secundaire) arbeidsvoorwaarden ten 
minste gelijk moeten worden behandeld met werknemers bij de inlener, en de definitie van de 
uitzendovereenkomst ongemoeid blijft. Bij dit voorstel is uitvoerbaarheid een belangrijke 
randvoorwaarde. Gegeven de bredere arbeidsmarktdiscussie en het aantrekkelijker maken van het 
contract voor onbepaalde tijd, hangt voor het kabinet het voorstel voor payrolling samen met de 
voorstellen op het gebied van loondoorbetaling bij ziekte, ontslagrecht en de aanpassing van de Wet 
DBA. Tevens gaat het kabinet payrolling fundamenteler bezien in het licht van het bij elkaar brengen 
van formeel en materieel werkgeverschap. Dat wil zeggen dat daarbij ook aanpassing van de definitie 
van de uitzendovereenkomst bespreekbaar is. Uitzendwerk en detachering als zodanig staan niet ter 
discussie. Bij de uitwerking van het voorstel en de fundamentelere herziening hecht het kabinet aan 
overleg met de sociale partners. 
23 
 

moeten er nog steeds negen arbeidsplaatsen te vinden zijn, maar ongeacht de verdeling over 
aantallen functies. Hierdoor zullen minder mensen volledig arbeidsongeschikt worden verklaard.  
o Tevens wordt een inconsistentie in de Ziektewet (Zw) hersteld, die voortkomt uit samenloop in 
regelgeving tussen de Zw en de Werkloosheidwet (WW). In de WW is geen sprake van recht op 
arbeidskorting en Inkomensafhankelijke Combinatiekorting (IACK), terwijl hier in de Zw wel sprake van 
is. Het resultaat hiervan is dat WW-ers een substantiële stijging van hun maandelijkse inkomen 
ervaren als zij zich ziek melden en andersom dat Zw-uitkeringsgerechtigden zonder werkgever een 
substantiële inkomensdaling ervaren als zij zich beter melden. Het recht op arbeidskorting en IACK 
wordt daarom afgeschaft voor nieuwe Zw-ers zonder werkgever.  
o Ook voor nieuwe instroom in de WGA 80-100 (mensen met restverdiencapaciteit tussen 1 en 20%) 
wordt de prikkel richting werk versterkt. Omdat het arbeidsongeschiktheidspercentage gerelateerd is 
aan het vroegere loon, niet alleen aan de mate waarin iemand nog kan werken, zit in de WGA 80-100 
een groep WIA-gerechtigden die nog wel kan werken, maar voor wie dit financieel niet aantrekkelijk is. 
Het gaat daarbij om mensen met een relatief hoog verzekerd loon, terwijl mensen die hetzelfde werk 
nog kunnen uitvoeren met een lager verzekerd loon, wel geprikkeld worden om te werken. Daarom 
gaat voor mensen in de WGA 80-100 die nog kunnen werken hetzelfde regime gelden als in de WGA 
35-80. Concreet gaat voor het recht op de loonaanvullingsuitkering de eis gelden om 50% van de 
resterende verdiencapaciteit te benutten.  
o Om de kans op het vinden van een baan voor mensen in arbeidsongeschiktheidsregelingen te 
vergroten, wordt meer geïnvesteerd in ondersteuning van deze doelgroep. Ten eerste wordt gestart 
met een experiment met een scholingsaanbod voor mensen bij wie scholing medisch gezien haalbaar 
wordt geacht en kan leiden tot meer werkhervattingsmogelijkheden. Als het experiment leidt tot een 
positieve ‘business case’, kan de scholing breder worden ingezet. Ten tweede krijgt het UWV 30 
miljoen euro voor persoonlijke dienstverlening voor WGA- en Wajong-gerechtigden.  
 Werken als zelfstandige  
Zzp-ers hebben een belangrijke positie op de arbeidsmarkt. Het is wel belangrijk dat zzp-ers om de juiste 
redenen kiezen voor het zzp-schap en er niet eigenlijk sprake is van een arbeidsrelatie. De Wet 
Deregulering Beoordeling Arbeidsrelaties (DBA) heeft voor die laatste vraag geen helderheid geschapen, 
maar juist onrust gebracht waardoor teveel echte zelfstandige ondernemers zijn geraakt. Met name aan de 
‘onderkant’ van de arbeidsmarkt is nog steeds sprake van schijnzelfstandigheid en concurrentie op 
arbeidsvoorwaarden. De Wet DBA wordt daarom vervangen. De nieuwe wet moet enerzijds (de inhuurder 
van) echte zelfstandigen zekerheid bieden dat er geen sprake is van een dienstbetrekking en anderzijds 
schijnzelfstandigheid (vooral aan de onderkant) voorkomen. Bij de uitwerking van de wet zullen 
veldpartijen betrokken worden en zijn zowel de handhaafbaarheid als de effecten op de administratieve 
lasten van belang. 
o Voor zzp-ers wordt bepaald dat altijd sprake is van een arbeidsovereenkomst bij een laag tarief in 
combinatie met een langere duur van de overeenkomst of een laag tarief in combinatie met het 
verrichten van reguliere bedrijfsactiviteiten. Wat een laag tarief is, wordt gedefinieerd als 
corresponderend met loonkosten tot 125% van het wettelijk minimumloon (de grens die bijvoorbeeld 
ook voor het lage-inkomensvoordeel (LIV) wordt gehanteerd) of met de laagste loonschalen in cao’s. 
Er wordt één tarief gekozen om voor de gehele markt de onderkant af te bakenen. Op basis van de 
gehanteerde argumentatie zal dit tarief vermoedelijk liggen in een bandbreedte tussen de 15 en 18 
euro per uur. Een langere duur wordt gedefinieerd als langer dan drie maanden.  
o Aan de bovenkant van de markt wordt voor zelfstandig ondernemers een ‘opt out’ voor de 
loonbelasting en de werknemersverzekeringen ingevoerd, indien er sprake is van een hoog tarief in 
combinatie met een kortere duur van de overeenkomst of een hoog tarief in combinatie met het niet 
verrichten van reguliere bedrijfsactiviteiten. Bij een ‘hoog tarief’ denkt het kabinet aan een tarief 
boven de 75 euro per uur. Een kortere duur wordt gedefinieerd als korter dan een jaar.  
o Voor zelfstandigen boven het ‘lage’ tarief wordt een ‘opdrachtgeversverklaring’ ingevoerd. Deze geeft 
opdrachtgevers vooraf duidelijkheid en zekerheid bij de inhuur van zelfstandig ondernemers. 
Opdrachtgevers krijgen deze verklaring via het invullen van een webmodule, zoals bijvoorbeeld ook in 
het Verenigd Koninkrijk bestaat. Met deze opdrachtgeversverklaring krijgt een opdrachtgever 
zekerheid vooraf van vrijwaring van loonbelasting en premies werknemersverzekeringen (tenzij de 
webmodule niet naar waarheid is ingevuld). In de webmodule wordt een aantal duidelijke vragen 
gesteld aan de opdrachtgever over de aard van de werkzaamheden. Daarbij wordt ten behoeve van de 
webmodule het onderdeel ‘gezagsverhouding’ verduidelijkt (bijvoorbeeld dat het enkel moeten 
bijwonen van een vergadering op zichzelf geen indicatie van gezag is). Tevens zal het kabinet de wet 
zo aanpassen dat gezagsverhouding voortaan meer getoetst wordt op basis van de materiële in plaats 
van formele omstandigheden.  
25 
 

arbeidsmarktpositie van Nederlanders met een migratieachtergrond –nieuwkomers én oudkomers– 
worden verbeterd. Om de beheersing van de Nederlandse taal –en daarmee het toekomstperspectief– 
te vergroten, geven gemeenten actief uitvoering aan de bestaande verplichting om de Nederlandse 
taal te leren. Het kabinet wil hierover niet-vrijblijvende bestuurlijke afspraken maken met gemeenten. 
o Wanneer mensen vanuit de bijstand aan het werk komen, is het van belang dat ze er ook echt op 
vooruit gaan. Daarom wil het kabinet met gemeenten afspraken maken over het lokaal beleid om de 
armoedeval te verkleinen. Ook blijft de huidige ruimte voor experimenten in de Participatiewet om 
bijstandsgerechtigden weer actief te krijgen op de arbeidsmarkt. 
Terugdringen van schulden en armoede 
Eén op de tien huishoudens heeft problematische schulden. Daarnaast loopt een grote groep het risico om 
problematische schulden te krijgen. Het kabinet wil het aantal mensen met problematische schulden terug 
dringen en mensen met schulden effectiever te helpen. 
 
 Schuldhulpverlening is en blijft een gemeentelijke verantwoordelijkheid. Via programmatische afspraken 
wenst het kabinet met gemeenten tot een vernieuwende schuldenaanpak en een verbeterd 
schuldhulpverleningstraject te komen. Hierbij kunnen de volgende thema’s aan bod komen: 
o Verbeteren van de (toegang tot) schuldhulpverlening, met kortere wachttijden. 
o Beter samenwerken met andere partijen om onnodig oplopen van schulden te voorkomen. 
o Voorkomen van uithuisplaatsingen, zeker als daar kinderen bij betrokken zijn.  
o Ruimte geven aan gemeenten om op lokaal niveau met vernieuwende aanpakken en maatwerk te 
experimenteren.  
 De overheid heeft als schuldeiser een bijzondere verantwoordelijkheid om onnodige vergroting van 
schulden te voorkomen. De overheid dient de beslagvrije voet te respecteren. Om escalatie van schulden 
te voorkomen, wordt meer ingezet op direct contact met schuldenaren. De stapeling van boetes vanwege 
te laat betalen en bestuursrechtelijke premies wordt gemaximeerd. Mogelijkheden voor 
betalingsregelingen worden uitgebreid. 
 Bij incasso worden misstanden effectiever bestreden. De maximale incassokosten die in rekening mogen 
worden gebracht, worden gehandhaafd en er wordt bezien of het minimumbedrag omlaag kan. Er komt 
een incassoregister waarin incassobureaus worden opgenomen, die voldoen aan eisen met betrekking tot 
oprichting, bedrijfsvoering en opleiding. Indien een incassobureau te vaak de fout ingaat, wordt het beboet 
en verliest het de registratie. 
 Excessen in kredietverlening zullen worden tegengegaan, net als verdienmodellen waarbij hoge rentes 
mensen in de problemen brengen en de kosten van wanbetaling op de samenleving  worden afgewenteld. 
 De juridische afhandeling van schulden wordt verbeterd. Schuldeisers dienen eerst de mogelijkheden van 
een betalingsregeling te onderzoeken voor een zaak voor de rechter wordt gebracht. Er komt een 
experiment met een schuldenrechter, die alle zaken van een schuldenaar geconcentreerd behandelt. 
Gemeenten krijgen een adviesrecht in de gerechtelijke procedure rondom schuldenbewind. 
 Met gemeenten en erkende vrijwilligersorganisaties wordt gewerkt aan een landelijk dekkend netwerk van 
vrijwilligersprojecten gericht op schuldhulp en financiële begeleiding.  
 Het kabinet zal extra middelen beschikbaar stellen voor het voorkomen van schulden en de bestrijding van 
armoede - in het bijzonder onder kinderen.  
Leren, zorgen, werken en ouder worden 
Balans op de arbeidsmarkt betekent ook dat werkenden voldoende tijd en aandacht kunnen besteden aan hun 
dierbaren, bijvoorbeeld om zorgtaken te vervullen, dat zij de tijd en mogelijkheid krijgen om in zichzelf te 
blijven investeren om productief te kunnen blijven en dat doorwerken tot de AOW-gerechtigde leeftijd in 
goede gezondheid goed mogelijk is. Het is primair aan werk- en opdrachtgevers enerzijds en werkenden 
anderzijds om hierover gezamenlijk afspraken te maken. De overheid faciliteert daarin wel en stelt 
minimumvereisten.  
 
 Partnerverlof bij geboorte 
Het kabinet kiest voor een substantiële verlenging van het (niet-overdraagbare) kraamverlof voor partners. 
Dit levert een positieve bijdrage aan de ontwikkeling van de band tussen de partner en zijn of haar kind. 
Een ruimer kraamverlof vergroot tevens de kansen van vrouwen op de arbeidsmarkt, omdat er minder 
verschil zit in de duur van verlof voor beide ouders. 
o Het huidige kraamverlof geeft partners na de bevalling het recht op twee dagen verlof, op te nemen 
binnen vier weken, waarbij werkgevers het volledige loon doorbetalen. Dit wordt per 1 januari 2019 
verlengd naar vijf dagen. Deze uitbreiding komt in plaats van het reeds ingediende wetsvoorstel 
27 
 

 
o Arbeidsmarktdiscriminatie is ontoelaatbaar en vereist een stevige aanpak. Het Actieplan 
Arbeidsmarktdiscriminatie krijgt daarom een vervolg, waarbij onder andere aandacht wordt gegeven 
aan het bestrijden van discriminatie in sollicitatieprocedures, bij zwangerschap en een stevige 
handhavende rol voor de inspectie SZW.   
o Misbruik van sociale voorzieningen ondermijnt het draagvlak voor solidariteit. Het kabinet vindt het 
van belang dat uitvoerders, waaronder gemeenten, effectief gebruik maken van de mogelijkheden tot 
het delen, koppelen en analyseren van data, uiteraard met inachtneming van de geldende wettelijke 
regels en waarborgen. Dit kan ook uitkeringsgerechtigden helpen om regels na te leven en fouten te 
voorkomen. 
 Een internationaal gelijk speelveld 
o Handhaving in eigen land gaat hand in hand met goede internationale afspraken, bijvoorbeeld door 
aanscherping van de detacheringsrichtlijn. We blijven ons in Europa inzetten voor een internationaal 
gelijk speelveld voor bedrijven en werknemers om te voorkomen dat op arbeidsvoorwaarden wordt 
geconcurreerd tussen werknemers uit verschillende EU-lidstaten. Gelijk werk op dezelfde plaats moet 
beloond worden met gelijk loon. 
o Nederland zet, bij de herziening van de Coördinatieverordening Sociale Zekerheid in Europa, in op de 
toepassing van het woonlandbeginsel bij de export van kindregelingen, zoals de kinderbijslag. Door 
het toepassen van het woonlandbeginsel past de hoogte van de regeling bij de kosten voor 
levensonderhoud in de betreffende EU-lidstaat. 
o EU-arbeidsmigranten leveren een bijdrage aan de Nederlandse economie. Door in Nederland te 
werken, bouwen zij net als iedere Nederlander rechten op voor een werkloosheidsuitkering. Op dit 
moment tellen gewerkte weken in het land van herkomst ook mee in de opbouw van WW. Het is de 
inzet van Nederland om hierin een wachttijd te introduceren van 26 weken, zodat ook voor 
arbeidsmigranten geldt dat zij 26 weken in Nederland gewerkt moeten hebben, om in aanmerking te 
komen voor WW. 
 
 
2.2 Vernieuwing van het pensioenstelsel 
 
Nederland heeft een sterk pensioenstelsel. Veranderingen op de arbeidsmarkt, de stijgende 
levensverwachting, de financiële crisis en de lage rente hebben echter ook kwetsbaarheden van ons stelsel 
bloot gelegd. Verwachtingen worden onvoldoende waargemaakt, er zijn spanningen tussen generaties en het 
stelsel sluit niet meer aan bij de veranderende arbeidsmarkt. Tijdens de pensioendialoog die de afgelopen jaren 
is gevoerd, bleek er een breed draagvlak te zijn voor vernieuwing van het pensioenstelsel. Eerdere rapporten 
van de SER (2015, 2016) hebben daartoe goede handreikingen gedaan. Het kabinet wil bij de hervorming van 
het pensioenstelsel aansluiting zoeken bij de contouren van een nieuw pensioenstelsel zoals opgenomen in de 
rapporten van de SER. De SER onderzoekt daarbij de mogelijkheid van een persoonlijk pensioenvermogen 
gecombineerd met het behoud van collectieve risicodeling. De SER komt op korte termijn met een advies 
hierover. Het kabinet wil samen met sociale partners de stap zetten naar een vernieuwd pensioenstelsel. Een 
vernieuwing die de kwetsbaarheden in het huidige pensioenstelsel adresseert en waarmee de sterke 
elementen (verplichtstelling, collectieve uitvoering, risicodeling en fiscale ondersteuning) gehandhaafd blijven. 
Voortbouwend op de werkzaamheden en rapporten van de SER wil het kabinet het pensioenstelsel hervormen 
tot een meer persoonlijk pensioenvermogen met collectieve risicodeling, waarbij de doorsneesystematiek 
wordt afgeschaft. Het kabinet ziet met belangstelling een gedragen voorstel van de SER tegemoet. De 
navolgende onderdelen zijn daarvoor essentieel. 
 
 De zogenoemde doorsneesystematiek wordt afgeschaft. Voor alle contracten wordt een 
leeftijdsonafhankelijke premie verplicht en krijgen de deelnemers een opbouw die past bij de ingelegde 
premie. Daarmee komt een einde aan de herverdeling die het gevolg is van de doorsneesystematiek, 
wordt de pensioenopbouw transparanter en sluit het stelsel beter aan op de arbeidsmarkt. Hierbij wordt 
bezien of het fiscaal kader alleen nog op de pensioenpremie kan worden begrensd. Bij de vormgeving van 
het fiscale kader blijft het kabinet oog houden voor het faciliteren van een adequate pensioenopbouw 
 Mensen blijven samen risico’s delen. Pensioen blijft een levenslange uitkering waardoor je niet het risico 
loopt dat er geen geld meer over is als je langer leeft dan verwacht. 
 Sociale partners ontwikkelen een nieuw pensioencontract. Eerder heeft de SER een verkenning gedaan 
naar een nieuw pensioencontract met een persoonlijk pensioenvermogen. Hierdoor wordt inzichtelijk wat 
je als deelnemer hebt opgebouwd en kan de rentegevoeligheid afnemen. Voor een zo stabiel mogelijk 
29 
 

2.3 Wonen  
 
De economische crisis na 2008 heeft grote impact gehad op de woningmarkt, de woningbouw en de capaciteit 
van de bouwsector. Nu de economie sterk aantrekt, is de vraag naar woningen weer enorm toegenomen. Er 
zijn meer woningen nodig van goede kwaliteit, passend bij de financiële mogelijkheden en hedendaagse 
wensen van mensen. We geven prioriteit aan middenhuurwoningen in de vrije sector. Woningmarktbeleid 
vergt samenwerking met medeoverheden, corporaties en private partijen. Voor komende periode is het doel 
om meer nieuwe koop- en huurwoningen te bouwen, voldoende koop- en huuraanbod voor specifieke groepen 
te realiseren en flinke stappen te zetten voor de verduurzaming van de bestaande woningvoorraad. 
Woningbouw  
 Met de nieuwe Omgevingswet krijgen gemeenten meer verantwoordelijkheden, meer instrumenten en 
meer vrijheidsgraden in het ruimtelijk beleid en het woonbeleid. Dat biedt mogelijkheden tot regionaal en 
lokaal maatwerk om te sturen op omvang,  samenstelling en kwaliteit van de woningbouwproductie.  
 Het kabinet zal in overleg met medeoverheden, woningcorporaties en andere stakeholders afspraken 
maken over het aanjagen van de woningbouwproductie. Dat het aanbod van woningen traag reageert op 
de aantrekkende vraag, is deels inherent aan het bouwproces, maar deels ook het gevolg van onnodig 
belemmerend overheidsbeleid. In de afspraken willen we belemmeringen zoveel mogelijk wegnemen. 
Daarnaast moet regionaal maatwerk mogelijk zijn, zowel in grote steden als regio’s met demografische 
krimp en leegstand. 
 Doelgroepen en differentiatie zijn eveneens onderdeel van de opgave. Het woningaanbod moet 
meebewegen met de veranderende eisen en wensen. Dat heeft implicaties voor het type woning dat moet 
passen bij ieders financiële mogelijkheden (zoals sociale huurwoningen, midden-huurwoningen en 
koopwoningen) en woningen die zijn toegesneden op doelgroepen als ouderen, alleenstaanden, 
statushouders, starters,  gehandicapten en studenten.  
Huurmarkt 
 Er moeten meer betaalbare huurwoningen in de vrije sector komen. De mogelijkheden in het gemeentelijk 
beleid om het aanbod te vergroten, te sturen op prijs en sociale huurwoningen te verkopen, moeten ten 
volle worden benut. In de afspraken met mede-overheden betrekken we de aanbevelingen van de 
Samenwerkingstafel Middenhuur. 
 De kerntaak van corporaties blijft het bouwen, verhuren en beheren van sociale huurwoningen aan 
mensen met een laag inkomen of aan mensen die om andere redenen moeilijk passende huisvesting 
kunnen vinden.  
 Op plaatsen waar geen commerciële partij bereid blijkt of in staat is om te investeren in midden-
huurwoningen wordt de markttoets vereenvoudigd. 
 Corporaties die investeren in verduurzaming komen  in aanmerking voor een korting op de 
verhuurdersheffing. Het kabinet reserveert hier 100 mìljoen euro per jaar voor.  
 De huurtoeslag wordt in de toekomst over een langer inkomenstraject afgebouwd. De eigen bijdrage in de 
huurtoeslag wordt geïndexeerd met de huurverhoging. Daartoe wordt de zogeheten ‘Kan-bepaling’ in de 
huurtoeslag geschrapt. Daarnaast voeren we mogelijke vereenvoudigingen van de huurtoeslag door. 
Koopwoningmarkt 
 Om risico’s op de balansen van banken en gezinnen te beperken zijn de hypotheekregels de afgelopen 
kabinetsperiode aangepast. De maximale hypotheek wordt stapsgewijs afgebouwd tot maximaal de 
waarde van de woning. Daaraan wordt vastgehouden. De zogenaamde maximale “loan to value” zal niet 
verder worden verlaagd om de toegang van starters tot de koopwoningmarkt niet onnodig te 
belemmeren.  
 Het percentage waartegen hypotheekrente mag worden afgetrokken wordt in stappen van 3 procentpunt 
per jaar verlaagd totdat het basistarief is bereikt. De opbrengst van de versnelde afbouw van de 
hypotheekrenteaftrek wordt volledig gebruikt om de eigenwoningbezitters te compenseren door verlaging 
van het eigenwoningforfait. De wet ter bevordering van het financieren van de eigen woning met eigen 
middelen wordt door de in 2014 ingevoerde aflossingsverplichting onhoudbaar. De regeling wordt in 20 
jaar uitgefaseerd.  
 De hervorming van het tweede-pijlerpensioenstelsel leidt in de opbouwfase tot duidelijkere 
eigendomsrechten ten aanzien van het pensioenvermogen. Bijkomend voordeel hiervan is dat het 
eenvoudiger wordt om in de opbouwfase vermogensopbouw in de eigen woning te integreren in de 
vermogensopbouw in het pensioen. Dit kan aan de orde komen nadat de hervorming van het 
pensioenstelsel is afgerond.  
31 
 

2.4 Economie, innovatiebeleid en vestigingsklimaat  
 
Ondernemers zijn van onschatbare waarde. Ze zijn de motor van onze economie. Onze banen, welvaart 
mogelijkheden om ons te ontwikkelen, danken we voor een groot deel aan creatieve zelfstandigen, innovatieve 
startups, trotse familiebedrijven, mondiale ondernemingen en een groot, gevarieerd en robuust midden- en 
kleinbedrijf. Zij verdienen ruimte. We investeren in onderzoek en innovatie, omdat we zien dat Nederland alles 
in huis heeft om als beste oplossingen te vinden voor digitalisering en globalisering. We kunnen sociaal, 
economisch en digitaal de Europese koploper worden. Daar hoort een goed vestigingsklimaat bij voor de 
bedrijven en onderzoekers die ook echt iets toevoegen aan onze economie en samenleving. Naast goed 
(internationaal) onderwijs, betrouwbare en veilige (digitale) infrastructuur, goede zorg en een divers cultureel 
aanbod werken we daarom aan een aantrekkelijk financieel investeringsklimaat. 
Ruimte voor ondernemers 
 Wet- en regelgeving wordt gemoderniseerd zodat bedrijven met hun diensten en producten beter kunnen 
inspelen op maatschappelijke en technologische veranderingen. Regeldruk en administratieve lasten 
worden beperkt, bijvoorbeeld door de huidige bedrijfs-effectentoets uit te breiden met een MKB-toets. 
 De diverse inspecties gaan beter samenwerken zodat betere handhaving gepaard gaat met minder 
administratieve lasten en toezichtlasten.  
 Er komen passende regels en meer ruimte voor ondernemingen met sociale of maatschappelijke doelen 
met behoud van een gelijk speelveld. 
 De mogelijkheden voor regionale en sectorale proefprojecten, wettelijke experimenteerruimte, 
testlocaties (bijvoorbeeld voor drones) en regelvrije zones worden vergroot. Daarbij gelden 
minimumvereisten en passend toezicht.  
 Om regionale kansen te benutten sluit de Rijksoverheid “deals” met decentrale overheden, waarin de 
partijen zich verplichten om samen aan nieuwe oplossingen te werken.  
 Na evaluatie van de huidige tijdelijke “gebruikelijk-loon-regeling” zal het kabinet bezien of de regeling 
moet worden aangepast. Daarbij zal ook worden bezien of de regelgeving ten aanzien van het uitbetalen in 
aandelen voor start-ups en scale-ups moet worden verruimd.  
 De overheid gaat zijn inkoopkracht beter benutten voor het versnellen van duurzame transities, 
inschakelen van kwetsbare groepen en om innovatief in te kopen.  
 Bij de keuze tussen het al dan niet uitbesteden van activiteiten door de Rijksoverheid zullen 
bedrijfseconomische en maatschappelijke overwegingen in beschouwing genomen worden.  
 Aanbesteden door de overheid moet toegankelijker worden voor het MKB. De Rijksoverheid betaalt altijd 
binnen 30 dagen en stimuleert bedrijven en andere (semi-)overheden het betaalgedrag overeenkomstig te 
verbeteren.  
Versterken innovatiekracht 
 In het beroepsonderwijs krijgen vakmensen, techniek en ambacht prioriteit, herwaardering en een nieuwe 
impuls. Het Techniekpact en het Platform Bètatechniek worden voortgezet.  
 Het kabinet investeert 200 miljoen euro per jaar in fundamenteel onderzoek. Daarnaast komt 200 miljoen 
euro per jaar extra beschikbaar voor toegepast onderzoek. Onderdeel daarvan is een extra investering bij 
grote technologische instituten die aantoonbaar aan marktbehoeften tegemoet komen en publiek-private 
samenwerking bij universiteiten en hogescholen met focus op bèta en techniek.  
 Het topsectorenbeleid, gericht op samenwerking van bedrijfsleven, kennisinstellingen en overheid zal 
sterker worden gefocust op de economische kansen die de volgende drie grote maatschappelijke thema’s 
bieden: energietransitie/duurzaamheid; landbouw/water/voedsel; en quantum/hightech/nano/fotonica.  
 De mainport-status van de regio Eindhoven wordt samen met de regio uitgewerkt.  
 ESTEC in Noordwijk is de grootste locatie van het European Space Agency. Gezien het grote belang voor 
het internationaal aanzien van de Nederlandse hightech-industrie zet het kabinet - zonodig met middelen 
uit de regionale envelop - in op behoud van deze locatie,.  
 De overheid gaat als launching customer innovatie aanjagen door meer gebruik te maken van de Small 
Business Innovation Research regeling (SBIR), bijvoorbeeld vanuit Defensie en Rijkswaterstaat. 
 Het MKB verdient een krachtiger rol in het innovatiebeleid. De MKB Innovatiestimulering Regio en 
Topsectoren (MIT) en de innovatiekredieten voor het MKB worden uitgebreid.  
 Om de (grens)barrières voor digitaal ondernemerschap weg te nemen zal het kabinet zich in Europa 
inzetten om te komen tot een Europese digitale markt. 
33 
 

 Er komt aanvullende wetgeving op het gebied van franchise om de positie van franchisenemers in de pre-
competitieve fase te versterken.   
 De markt van brievenbuspost krimpt al jaren. Steeds minder consumenten sturen fysieke post. Het kabinet 
wil de universele postdienst op het huidige kwaliteitsniveau, op het platteland en in krimpregio’s 
verankeren. Onderzocht wordt of aanbesteding van de universele postdienst al dan niet de voorkeur 
verdient boven het huidige model waarbij de overheid PostNL compenseert voor de verlieslatende 
activiteiten.  
Een concurrerend vestigingsklimaat 
 Wij willen dat Nederland een land is waar het voor ondernemingen aantrekkelijk is om zich te vestigen en 
van waaruit Nederlandse bedrijven handel kunnen drijven over de hele wereld. Daar profiteert Nederland 
van, want deze bedrijven voegen werkgelegenheid, innovatie en kracht toe aan onze economie. Heel veel 
mensen werken bij internationaal opererende bedrijven en bij bedrijven die daaraan toeleveren. Voor veel 
internationaal opererende bedrijven is Nederland een aantrekkelijk vestigingsland. Om dat zo te houden in 
een steeds verder globaliserende wereld zijn maatregelen nodig. We richten ons op bedrijven die echt een 
toegevoegde waarde hebben in plaats van bedrijven die Nederland alleen als postbus gebruiken:  
o We willen een eind maken aan de situatie dat firma’s zich alleen op papier in Nederland vestigen om 
belastingvrij miljoenen te kunnen rondpompen. Wij gaan bij hen belasting heffen, net als bij ieder 
ander bedrijf. Internationaal zetten wij ons ervoor in dat belastingparadijzen worden aangepakt. Zelf 
gaan we het goede voorbeeld geven via een bronheffing op rente en royalty’s op uitgaande stromen 
naar landen met zeer lage belastingen (low tax  jurisdictions).  
o We bevorderen het ondernemen met meer eigen vermogen en beperken de belastingvoordelen voor 
vreemd vermogen. Dat levert stabielere bedrijven en gezondere economische verhoudingen op, zeker 
bij tegenslag. Dit geldt nog extra voor banken, die bij de eurocrisis een groot beroep op de overheid 
gedaan hebben.  
o Wij verlagen de Vennootschapsbelasting (VPB) en schaffen de dividendbelasting af waardoor 
bedrijven gemakkelijker eigen kapitaal uit het buitenland kunnen aantrekken en minder kwetsbaar 
worden voor vijandige overnames. Ter financiering daarvan beperken we de renteaftrek en 
versoberen we de mogelijkheid in de VPB om met verliezen te schuiven over de jaren heen. Daarnaast 
beperken we de belastingvoordelen voor expats. 
 
 
2.5 Hervorming belastingstelsel 
Het belastingstelsel wordt hervormd. Verschillen in fiscale behandeling worden verkleind, (meer) werken wordt 
lonender, vervuiling krijgt een hogere prijs, belastingontwijking wordt aangepakt  en het fiscaal 
vestigingsklimaat wordt verbeterd voor die bedrijven die hier ook daadwerkelijk economische activiteiten en 
banen opleveren.   
 
 De lasten voor burgers worden in 2021 per saldo met ruim  6 miljard euro verlaagd (inclusief circa 1 miljard 
euro via inkomensmaatregelen aan de uitgavenzijde), vooral door de invoering van een tweeschijvenstelsel 
met een basistarief van 36,93%  en een toptarief van 49,5%, een verhoging van de algemene 
heffingskorting en een per saldo verhoging van de arbeidskorting, naast een groot aantal kleinere 
aanpassingen. Hierdoor gaan alle inkomensgroepen, maar vooral werkenden, en er de komende jaren op 
vooruit. Het inkomenspakket zorgt voor evenwicht tussen één- en tweeverdieners  en maakt het -vooral 
voor werkenden met een middeninkomen – lonender om (meer) te werken.  
 De ruimte om de belastingen op inkomen nog verder te verlagen wordt gevonden door een verhoging van 
het lage BTW tarief van 6% naar 9%, verdere vergroening van het belastingstelsel en door aftrekposten, 
waaronder de hypotheekrenteaftrek en de zelfstandigenaftrek, vanaf 2020 in 4 jaarlijkse stappen van 3%-
punt  te verlagen naar het basistarief. De opbrengst van de versnelde afbouw van de hypotheekrenteaftrek 
wordt volledig gebruikt om de eigenwoningbezitters te compenseren door verlaging van het 
eigenwoningforfait. De regeling ‘geen of beperkte eigen woningschuld’ wordt de komende 20 jaar 
stapsgewijs afgebouwd. 
 In  de vermogensrendementsheffing (Box 3) wordt sneller aangesloten op het werkelijk rendement van 
spaartegoeden en het heffingsvrije vermogen wordt verhoogd van 25.225 euro naar 30.000 euro (60.000 
euro voor paren). In deze kabinetsperiode zal een stelsel van vermogensrendementsheffing op basis van 
werkelijk rendement worden uitgewerkt.   
35 
 

3. Nederland wordt duurzaam 
 
3.1 Klimaat en energie  
Het klimaatverdrag van Parijs is een doorbraak. 195 landen hebben ervoor getekend de mondiale 
temperatuurstijging tot ruim onder 2 graden Celsius te beperken, en daarbij te streven naar een verdere 
beperking van de opwarming tot maximaal 1,5 graad Celsius. Het is onze plicht er alles aan te doen die 
doelstelling te halen. Daarmee worden we ook minder afhankelijk van olie uit het Midden Oosten en gas uit 
Rusland. De Europese Unie heeft namens alle lidstaten harde toezeggingen gedaan om de uitstoot van 
broeikasgassen in 2030 met minstens 40 procent te verminderen ten opzichte van 1990. Die toezegging is 
winst, maar onvoldoende om de doelstellingen van 2 graden Celsius te halen, laat staan de ambitie van 1,5 
graad Celsius. Daar is meer voor nodig.  
 
We leggen daarom de lat hoger dan de toezegging die de EU gedaan heeft. In Nederland nemen we 
maatregelen die ons voorbereiden op een reductie van 49 procent in 2030. We maken een nationaal klimaat- 
en energieakkoord dat sectoren de zekerheid geeft aan welke doelstellingen voldaan moet worden op de 
langere termijn. Voor de korte termijn nemen we maatregelen als vergroening van het belastingstelsel, meer 
kavels op zee voor windenergie, de introductie van een minimumprijs van CO2 voor de elektriciteitssector.  
In de EU nemen we het voortouw om het doel op 55 procent te krijgen. In 2019, vijf jaar na het verdrag van 
Parijs, is de eerste van de vijfjaarlijkse mogelijkheid om internationaal de doelen aan te scherpen. Daarvan 
maken we gebruik. Als de EU als geheel onvoldoende ambitieus is, trekken we samen met buurlanden op om 
gezamenlijk een extra inzet af te spreken bovenop de EU-afspraken.  
 
Internationale strategie 
 We pleiten in Europa voor een emissiereductie van 55 % in 2030. Het jaar 2018, wanneer de EU besluit 
over de inbreng tijdens de mondiale review van de Parijs-afspraken in 2019, is daarvoor het geëigende 
moment.  
 Mocht een aangescherpte doelstelling in de EU niet haalbaar blijken, dan zal Nederland ernaar streven om 
met gelijkgestemde Noordwest-Europese landen tot ambitieuzere afspraken te komen dan de door de EU-
toegewezen landenallocatie. Door samen op te trekken met onze buurlanden voorkomen we grote 
concurrentienadelen voor de Nederlandse economie.   
 Beleid dat ambitieuzer is dan de landenallocatie van de EU, mag niet tot hogere uitstoot elders leiden. Om 
dat te voorkomen zal in de kopgroep flankerend beleid gevoerd moeten worden, bijvoorbeeld het 
opkopen van ETS-rechten.  
 Omdat de uitkomst van de internationale gesprekken in 2019 nog niet vaststaat, kan de uiteindelijke 
doelstelling voor 2030 afwijken van de 49% waar het kabinet nu van uit gaat.   
 
Nationale strategie  
 Er komt een nationaal Klimaat- en energieakkoord. Als uitgangspunt geldt de doelstelling van 49 %-
reductie in 2030. Een eventuele bijstelling van de opgave voor 2030 wordt verdisconteerd in dit akkoord. 
 De hoofdlijnen van de afspraken op het terrein van klimaat en energie in dit regeerakkoord, worden 
verankerd in een Klimaatwet.  
 Het nationaal Klimaat- en energieakkoord geeft maatschappelijke partijen (bedrijven, bestuurlijke 
partners, milieubeweging) meer zekerheid over langetermijndoelen. Tegelijkertijd creëert het akkoord een 
platform om voortdurend met elkaar in gesprek te blijven en te reageren op nieuwe (technologische) 
ontwikkelingen. Het akkoord bevat tevens concrete afspraken over de institutionele verankering. 
 Een emissiereductiedoelstelling van 49% in 2030 impliceert een additionele reductie ten opzichte van 
ongewijzigd beleid van 56 Mton CO2. In onderstaande tabel is deze opgave, in lijn met verkenningen van 
het PBL, indicatief vertaald in een opgave op sectorniveau. In het nationaal Klimaat- en energieakkoord 
worden met alle sectoren afspraken gemaakt over het tijdpad. 
  
37 
 

 In navolging van omringende landen wordt zo spoedig mogelijk een kilometerheffing voor vrachtverkeer 
(“Maut”) ingevoerd. Het daarvoor te introduceren registratie- en betalingssysteem wordt gelijk aan dat in 
de buurlanden, zodat voor vrachtauto’s geen extra apparatuur benodigd is. De inkomsten uit de heffing 
zullen in overleg met de sector worden teruggesluisd naar de vervoerssector door verlaging van de 
motorrijtuigenbelasting op vrachtauto’s en gelden voor innovatie in en verduurzaming. 
 Het innovatiebeleid wordt sterker gefocust op grote maatschappelijke thema’s als de energietransitie.  
 We vergroten het aanbod van kavels voor windenergie op zee.  
 We onderzoeken of en hoe de mededingingswetgeving kan worden aangepast als deze samenwerking met 
het oog op duurzaamheid, tussen bedrijven en in ketens, in de weg staat. 
 Het kabinet zal in overleg treden met het Havenbedrijf Rotterdam en de in het havengebied actieve 
bedrijven om het grote potentieel dat er in de regio Rijnmond is voor koolstofdioxide-afvang en -opslag en 
restwarmte te benutten. Soortgelijke verkenningen zullen ook plaatsvinden voor het Amsterdamse 
havengebied en het Westland.  
 We verlengen de subsidieregeling voor energiebesparing bij sportverenigingen. 
 Aan het eind van de kabinetsperiode zullen nieuwe woningen en andere nieuwe gebouwen in de regel niet 
meer op gas verwarmd worden. Stapsgewijs zal ook de markt voor verduurzaming van de bestaande 
woningvoorraad op gang gebracht worden. Naarmate de expertise en ervaring in de bouwsector 
toenemen, zullen de kosten dalen en kan de verduurzamingsmarkt meer op eigen benen staan.  
 Uitgewerkt wordt welke vormen van gebouw-gebonden financiering gebruikt kunnen worden om 
besparingsopties aantrekkelijk te maken voor particuliere woningeigenaren.  
 Met gemeenten, provincies, waterschappen en netbeheerders maken we per regio een plan voor 
verduurzaming van de gebouwde omgeving om te komen tot een programmatische aanpak met een 
optimale mix van energiebesparing, duurzame warmte en duurzame opwekking. (zie ook het hoofdstuk 
wonen).  
 De aansluitplicht van gas wordt vervangen door een warmterecht, waarmee eindgebruikers aanspraak 
kunnen maken op een aansluiting op een (verzwaard) elektriciteitsnet of een warmtenet.  
 In lijn hiermee worden de energieprestatie-eisen voor nieuwbouw verder aangescherpt en zal in 
nieuwbouwwijken niet meer standaard een gasnet worden aangelegd.  
 Er komt een aparte regeling voor energiecoöperaties die het mogelijk maakt dat omwonenden makkelijker 
kunnen participeren in duurzame energieprojecten in hun directe omgeving.  
 In een bestuursakkoord met medeoverheden worden afspraken gemaakt over klimaatadaptatie. 
 
 
3.2 Mobiliteit 
 
Een slim en duurzaam vervoerssysteem waarvan de delen naadloos op elkaar aansluiten. Zo willen we 
Nederland mobiel en bereikbaar houden. Nu de economie weer goed draait, is een extra investering in 
infrastructuur nodig en mogelijk om toenemende drukte op de weg, het spoor, het water en in de lucht te 
verminderen. Tegelijkertijd nemen we maatregelen om de belasting voor het klimaat, de luchtkwaliteit en de 
leefomgeving te beperken. Innovatie biedt daarbij enorme kansen. De technologische ontwikkeling biedt de 
mogelijkheid om uiteindelijk tot een meer geïntegreerd vervoerssysteem te komen dat steeds schoner wordt.  
Personenvervoer 
 Bij ontwerp, aanleg en onderhoud van infrastructuur houden we rekening met zelfrijdende voertuigen en 
benodigde systemen in of langs de weg. Overheidsinformatie over verkeer wordt zoveel mogelijk via open 
data beschikbaar gesteld voor voertuigen, apps en reisplanners. Om ieders privacy te waarborgen leggen 
we spelregels vast over de eigendom en het gebruik van reisdata. 
 Het streven is dat uiterlijk in 2030 alle nieuwe auto’s emissieloos zijn. Uitfasering van de fiscale stimulering 
van emissieloze auto’s wordt in lijn gebracht met deze ambitie.  
 We zorgen ervoor dat we met voldoende tank- en laadinfrastructuur klaar zijn voor een nieuw wagenpark. 
Levering en exploitatie van laadapparatuur blijft primair de verantwoordelijkheid van marktpartijen.  
 Door het instellen van een milieuzone en het hanteren van lagere parkeertarieven voor emissieloze auto’s 
hebben gemeenten instrumenten om de luchtkwaliteit in binnensteden te verbeteren. Wel zal (net als in 
Duitsland) één systeem met eenduidige categorieën en borden voor milieuzones worden ingevoerd zodat 
automobilisten in elke gemeente de regels snappen. De bestaande maximumsnelheden blijven in stand, 
waarbij de geldende veiligheids- en milieunormen steeds leidend zijn.  
 Samen met de Mobiliteitsalliantie voeren we deze kabinetsperiode pilots uit om ervaringen op te doen 
met alternatieve vormen van vervoer en betaling, zonder dat dit leidt tot een systeem van rekeningrijden.   
39 
 

 De Nederlandse zeehavens zijn verplicht om vennootschapsbelasting te betalen. Tegelijkertijd investeren 
ze in publieke infrastructuur die in omringende landen door de overheid wordt aangelegd. Een 
herbezinning op de kostentoerekening van infrastructuur moet ervoor zorgen dat de Nederlandse havens 
weer een gelijke uitgangspositie krijgen ten opzichte van havens in de buurlanden.  
 In lijn met het advies van de Raad van State worden voor de vervoersector alleen de kosten voor 
vergunningverlening aan bedrijven in rekening gebracht en worden de kosten voor toezicht en handhaving 
als overheidskosten beschouwd . 
 In navolging van omringende landen wordt zo spoedig mogelijk een kilometerheffing voor vrachtverkeer 
(“Maut”) ingevoerd. Het daarvoor te introduceren registratie- en betalingssysteem wordt gelijk aan dat in 
de buurlanden, zodat voor vrachtauto’s geen extra apparatuur benodigd is. De inkomsten uit de heffing 
zullen in overleg met de sector worden teruggesluisd naar de vervoerssector door verlaging van de 
motorrijtuigenbelasting op vrachtauto’s en gelden voor innovatie in en verduurzaming. 
Ontwikkeling nieuwe infrastructuur 
 Voor een inhaalslag in infrastructuur stelt het kabinet cumulatief 2 miljard euro beschikbaar in de 
eerstkomende drie jaar. Daarna wordt het structurele budget met 100 miljoen euro verhoogd. Bij de 
verdeling van deze middelen wordt aangesloten bij de bestaande verdeelsleutel tussen weg, water en 
openbaar vervoer, met uitzondering van een eenmalig bedrag van 100 miljoen euro dat wordt vrijgemaakt 
voor cofinanciering vanuit het Rijk voor fietsinfrastructuur en fietsparkeervoorzieningen.  
 Nieuwe investeringen worden gebaseerd op de uitkomsten van de Nationale Markt en Capaciteits Analyse 
(NMCA) en geprioriteerd naar de meest rendabele projecten en de beschikbaarheid van cofinanciering 
vanuit regio’s.  
 We zetten de extra financiële middelen met name in om de grootste resterende knelpunten uit de NMCA 
aan te pakken. Specifiek gaat het om A4, A7, A15 in de Randstad en de verkeersaders van en naar het 
zuiden, oosten en noorden (A1, A2, A12, A28 en A58). De aansluiting tussen het hoofdwegennet en het 
onderliggend wegennet wordt verbeterd via afspraken met provincies en gemeenten over de besteding en 
verantwoording van infrastructuurgeld.  
 Het kabinet gaat door met de aanleg van ontbrekende schakels in het wegennet, zoals de verlengde A15, 
de A13-A16, de Blankenburgverbinding en de Ring Utrecht. Naast de al afgesproken natuurcompenserende 
maatregelen voor Amelisweerd, gaat het kabinet met de regio Utrecht aan de slag met de Noordelijke 
Randweg en een betere OV-verbinding voor Utrecht Science Park/de Uithof dat ook dient als alternatief 
voor Utrecht CS.  
 Samen met de regio zal worden bezien of en hoe de landzijdige ontsluiting – per auto, trein en/of metro - 
van Schiphol kan worden verbeterd.   
 Waar het milieutechnisch en verkeersveilig kan, worden spitsstroken vaker opengesteld.   
 De extra middelen voor het openbaar vervoer worden ingezet voor cofinanciering van OV in stedelijke 
regio’s, tijdige aanleg van het beveiligingssysteem ERTMS en voorfinanciering van de overschakeling op 
3kV bovenleidingspanning.  
 Het Infrastructuurfonds wordt omgevormd tot een Mobiliteitsfonds. Kern van het fonds is dat niet langer 
de modaliteit maar de mobiliteit centraal staat. Tot 2030 zijn de financiële middelen verdeeld tussen de 
traditionele modaliteiten: ’ wegen’,  ‘spoorwegen’ en water. Vanaf 2030 gebruiken we een nieuwe indeling 
die aansluit op de agenda voor slimme en duurzame mobiliteit. Deze omvat in ieder geval een apart 
budget voor beheer en onderhoud, een budget voor het beter benutten van bestaande infrastructuur, het 
stimuleren van intelligente transportsystemen (ITS) als de zelfrijdende auto, CO2-neutrale oplossingen en 
Mobillity as a service, en een budget voor de aanleg van nieuwe infrastructuur om knelpunten op te 
lossen.  De taakverdeling met andere overheden houden we intact. De ontwikkeling van een 
Mobiliteitsfonds leidt er dus niet toe dat we verplichtingen aan hen overdragen of van hen overnemen.  
Luchtvaart 
 Een goede luchthaven Schiphol met een succesvolle home-carrier is belangrijk voor de Nederlandse 
economie en onze aantrekkingskracht als vestigingsplaats. De afgelopen jaren is de luchtvaart sterk 
gegroeid en die trend zet naar verwachting door. Dit leidt tot een aantal uitdagingen. Schiphol zit tegen het 
afgesproken vluchtenplafond tot 2020, regionale luchthavens groeien, omwonenden ervaren 
(geluid)hinder en de sector heeft een forse klimaatopgave.  
 Het kabinet maakt een nieuwe Luchtvaartnota (2020-2040). Slim en duurzaam zijn de kernbegrippen. Door 
de focus te leggen op hinderbeperking in plaats van het aantal vliegbewegingen werken we aan een betere 
leefomgeving en luchtkwaliteit, terwijl de sector met slimmere en schonere vliegtuigen ruimte kan creëren 
voor groei van het aantal vluchten. Een veilige afhandeling van het vliegverkeer staat daarbij op één. 
41 
 

Verantwoord omgaan met de ondergrond 
 De energieagenda voorziet een overgangsfase van fossiele naar duurzame energie. Ook bij verduurzaming 
speelt de ondergrond een steeds belangrijker rol, bijvoorbeeld voor de winning van aardwarmte, de opslag 
van stoffen en de winning van drinkwater. Ook hieraan kunnen risico’s verbonden zijn. Waar nodig zullen 
de Mijnbouwwet en eventueel andere wetten worden aangepast om mogelijke risico’s bij gebruik van de 
ondergrond een betere plek in het besluitvormingsproces te geven. Dit wordt vastgelegd in de 
Structuurvisie Ondergrond. 
 Er zullen deze kabinetsperiode geen opsporingsvergunningen worden afgegeven voor nieuwe gasvelden 
op land. Bestaande vergunningen blijven van kracht binnen de bestaande wet- en regelgeving.  
 
Investeringen in herstel en preventie  
 De schade in het gaswinningsgebied is groter dan alleen materieel. Veel mensen zijn geconfronteerd met 
onzekerheid, waar perspectief op een nieuwe toekomst nodig is. Competentieconflicten tussen publieke 
en private partijen verergeren deze situatie. De Nationaal Coördinator Groningen (NCG) krijgt in overleg 
met de regio een wettelijk verankerde onafhankelijke positie. 
 De NAM wordt op afstand gezet bij de afhandeling van schade en herstel en bij versterking. Onder 
onafhankelijke publieke regie komt er een schadefonds. Dit laat onverlet de financiële 
verantwoordelijkheid van de NAM.  
 Er komt een met de regio afgestemd schadeprotocol waarmee bewoners worden geholpen en waardoor 
zij geen last hebben van strijd tussen publieke en private partijen.  
 De NCG zal bezien hoe gegarandeerd kan worden dat bewoners tegen redelijke kosten toegang tot 
rechtsbijstand kunnen krijgen. De huidige arbitrage-regelingen blijven bestaan. 
 De versterking van woningen en gebouwen blijft noodzakelijk. Want de realiteit is dat door gaswinning 
spanning in de ondergrond is opgebouwd die ook in de toekomst kan leiden tot aardbevingen, ook nu de 
gaswinning wordt afgebouwd. Met een programmatische aanpak zal onder regie van de NCG de herstel- 
en versterkingsopgave ter hand worden genomen.  
 De NCG wordt eveneens gevraagd een opkoopregeling uit te werken in het verlengde van de Pilot 
Koopinstrument. 
 
Regiofonds voor nieuw perspectief op economische versterking en leefbaarheid 
 Met ingang van 2018 valt een jaarlijks bedrag ter grootte van 2½ % van de aardgasbaten ten deel aan een 
fonds voor de regio, hetgeen op dit moment neerkomt op 50 miljoen euro per jaar.  
 Voor de versterking van de economie en leefbaarheid sluit het Rijk met de provinciale en gemeentelijke 
bestuurders een tripartiet bestuursakkoord voor een investeringsprogramma gericht op het versterken van 
de economische structuur van het gebied,  waarbij een prominente rol voor Groningen op het gebied van 
energietransitie en duurzaamheid centraal staan.  
 In het fonds komt geld beschikbaar voor zorgprofessionals en geestelijke verzorgers voor de begeleiding 
van mensen die psychische klachten hebben overgehouden aan de aardbevingsproblematiek. 
 Het Erfgoedloket en het Erfgoed-adviesteam worden gecontinueerd. De financiering hiervan zal, via het 
fonds voor de regio kunnen lopen.  
 De herstel- en versterkingswerkzaamheden, waarvoor de NAM financieel verantwoordelijk is, worden zo 
veel mogelijk gecombineerd met werkzaamheden die gericht zijn op verduurzaming van huizen en 
economische structuurversterking waarvoor middelen in het fonds voor de regio bestemd zijn.   
 De provincie Groningen kan de nationale koploper worden bij de energietransitie en als kenniscentrum op 
dit gebied functioneren. Het fonds kan hierbij helpen.  
 
 
3.4 Landbouw, voedsel, natuur, visserij en dierenwelzijn  
 
Nederland is de tweede voedselexporteur ter wereld. Onze agro-foodsector kan een belangrijke bijdrage 
leveren aan een duurzame voedselvoorziening voor de groeiende wereldbevolking. Het beleid is er op gericht 
dit potentieel te benutten, binnen de geldende natuur- en milieunormen. Innovatie en ondernemerschap zijn 
daarbij cruciaal, net als aandacht voor de continuïteit van gezinsbedrijven die een grote rol spelen in de sector. 
Innovatie moet ook onderdeel zijn van een eigentijds Europees Gemeenschappelijk Landbouwbeleid, net als 
duurzaamheid, voedselzekerheid en voedselveiligheid. Ook streeft Nederland internationaal met andere 
koplopers naar verbetering van het dierenwelzijn. Bij handelsverdragen wordt niet getornd aan de Europese 
standaarden. We spannen ons in voor herstel en behoud van de Nederlandse natuur, bijvoorbeeld met de 
oprichting van één beheerautoriteit voor de Waddenzee. 
43 
 

 De programmatische aanpak stikstof (PAS) wordt voortgezet, maar wordt zo nodig aangepast naar 
aanleiding van de uitspraken van het Europees Hof.  
 Het groen onderwijs zal op dezelfde wijze per deelnemer gefinancierd worden als het reguliere onderwijs. 
Daar past bij dat het groen onderwijs als beleidsterrein wordt ondergebracht bij het ministerie van 
Onderwijs, Cultuur en Wetenschap. De kenmerkende hechte samenwerking tussen overheid, onderwijs en 
bedrijfsleven blijft gewaarborgd. De oude taakstelling van 10 miljoen euro op het groen onderwijs wordt 
teruggedraaid. 
 Ter cofinanciering vanuit de overheid van een innovatieprogramma visserij wordt incidenteel 15 mln. euro 
beschikbaar gesteld.  
 
Inzet in de Europese Unie  
 Het kabinet zet in op hervorming van het GLB na 2020. Het GLB moet minder gericht worden op 
inkomensondersteuning en meer op innovatie, duurzaamheid, voedselzekerheid en voedselveiligheid. 
Daarnaast moet het GLB samenwerking tussen landbouwers faciliteren en bijdragen aan de 
crisisbestendigheid van de sector. Met deze focus kan ook de verkleining van het GLB-budget door de 
Brexit worden opgevangen.  
 Tegelijkertijd zetten we in op vereenvoudiging van het GLB en daarmee op een verlaging van de regeldruk 
vanuit Europa. We streven op Europees niveau naar doelvoorschriften, bijvoorbeeld ten aanzien van de 
kwaliteit van lucht en oppervlaktewater, om op nationaal niveau vrijheid te behouden voor de invulling 
van de doelen. Ook moet er op nationaal niveau voldoende ruimte zijn voor pilots om op een efficiënte 
manier aan de eisen van richtlijnen (bijv. de Nitraatrichtlijn) te voldoen.  
 Er worden niet meer visgebieden gesloten dan noodzakelijk vanuit Europese regelgeving. Nederland zal in 
EU-verband bepleiten dat bij de locatie van windmolens op zee rekening gehouden wordt met de belangen 
van de visserij en dat daar waar mogelijk multifunctioneel gebruik wordt toegestaan.  
 Een EU-verbod op pulskorvisserij moet worden voorkomen. De aanlandplicht moet worden versoepeld 
zodra er alternatieven zijn die hetzelfde doel dienen. Nederland zal zich hiervoor inzetten. 
 Nederland zal in het kader van de Brexit-onderhandelingen opkomen voor de Nederlandse 
visserijbelangen. Nederland zal zich met andere koplopers blijven inzetten voor een verbetering van het 
dierenwelzijn en een gelijk speelveld in Europa en daarbuiten (handelsverdragen). 
 Nederland zal zich in internationaal verband inzetten voor behoud van het kwekersrecht.  
 Nederland zal zich in Europa inzetten voor de toepassing en toelating van nieuwe veredelingstechnieken, 
zoals Crispr Cas9, mits daarbij geen soortengrenzen worden overschreden.  
 
Dierenwelzijn 
 Het kabinet voert een verkenning uit naar het verder beperken van het vervoer van dieren en verbetering 
van het comfort bij het vervoer en zal voorstellen doen voor regelgeving op Europees niveau, inclusief een 
sluitend controle- en sanctieregime. 
 Het kabinet wil het aantal stalbranden verminderen en zal hiertoe samen met verzekeringsmaatschappijen 
en ketenkwaliteitsystemen vóór 2019 afspraken maken over de bestrijding van knaagdieren door 
ondernemers en een periodieke elektrakeuring.  
 Het kabinet wil geen wettelijke verplichting tot weidegang. De sector dient er daarom voor te zorgen dat 
de eigen doelstellingen in 2020 haalt.  
 Er komen voorstellen voor een witte lijst van bonafide hondenhandelaren.  
 De illegale import van beschermde dieren moet een halt toe worden geroepen. Er komt een aangepaste 
regeling van de positieflijst van toegestane huisdieren. 
 Onderzocht wordt of het forensisch-pathologisch onderzoek bij dieren bij het Nederlands Forensisch 
Instituut versterkt moet worden.  
 
3.5 Leefomgeving 
 
In tal van wetten zijn waarborgen opgenomen om de kwaliteit van onze leefomgeving te beschermen. Het 
kabinet gaat door op de ingeslagen weg om deze wetgeving te stroomlijnen en begrijpelijker te maken.  In de 
wetgeving moet helder zijn wat wel en niet is toegestaan. Belangrijk is dat we ruimte houden voor natuur, 
woningen, werk en recreatie.  
Omgevingswet 
 Het traject van de Omgevingswet wordt voortgezet. Bij de omzetting van de bestaande wetten en AMvB’s 
die geheel of gedeeltelijk opgaan in de Omgevingswet en de vier AMvB’s onder de Omgevingswet, wordt 
45 
 

4. Nederland in de wereld 
4.1 Buitenlands beleid  
De wereld was nog nooit zo welvarend en ontwikkeld als op dit moment. Maar verdere vooruitgang staat op 
het spel. Terwijl wereldwijde uitdagingen om een gezamenlijke aanpak vragen, staat internationale 
samenwerking onder druk. Nederland is gebaat bij een welvarende en veilige wereld. Een eigen herkenbaar, 
actief en verregaand geïntegreerd buitenlands beleid is dus essentieel. Realistisch buitenlands beleid dient de 
Nederlandse belangen en de internationale rechtsorde. Om de focus daarbij te versterken en de effectiviteit te 
vergroten richten we ons primair op bewezen samenwerkingsverbanden als de EU, NAVO en VN, de 
buurlanden van de EU en de ‘ring van instabiliteit’ rondom Europa. Het kabinet investeert fors in diplomatie, 
krijgsmacht en ontwikkelingssamenwerking. 
 
 Militaire missies zijn integraal onderdeel van het buitenlands beleid. Uitzendingen dienen in 
overeenstemming te zijn met het volkenrecht en bij voorkeur op grond van een duidelijk VN-mandaat. 
 Het postennetwerk wordt naar aanleiding van het AIV-advies "De vertegenwoordiging van Nederland in de 
wereld" uitgebreid en versterkt. Nederland streeft ernaar koploper te worden in consulaire 
dienstverlening. Er komt een 24/7 Loket Buitenland waar Nederlanders in het buitenland “one stop shop” 
terecht kunnen voor alle dienstverlening en producten van de rijksoverheid waarmee de binding met 
Nederland verstevigd wordt. Voor het diplomatieke netwerk is extra geld beschikbaar, oplopend tot 40 
miljoen euro structureel.  
 In het Midden-Oosten draagt Nederland bij aan vrede en veiligheid. Nederland benut de goede 
betrekkingen met Israël en de Palestijnse Autoriteit voor het behoud en de verwezenlijking van de 
tweestatenoplossing: een onafhankelijke, democratische en levensvatbare Palestijnse staat naast een 
veilig en internationaal erkend Israël. Nederland zet zich tevens in voor verbetering van de onderlinge 
relaties tussen Israëliërs en Palestijnen. 
 Via het actief buitenlands beleid zet Nederland zich in voor universele mensenrechten, in het bijzonder 
voor kwetsbare groepen zoals christenen en LHBTI’s. Daartoe wordt binnen de begroting het 
mensenrechtenfonds opgehoogd.  
 Leidend bij de erkenning van genocides zijn voor de Nederlandse regering uitspraken van internationale 
gerechts- of strafhoven, eenduidige conclusies volgend uit wetenschappelijk onderzoek en vaststellingen 
door de VN. Nederland handelt overeenkomstig de verplichtingen die voortvloeien uit het Verdrag inzake 
de voorkoming en bestraffing van genocide. In de VN-Veiligheidsraad zet Nederland zich actief in voor de 
bestrijding van ISIS en de berechting van ISIS-strijders.  
 Nederland blijft er samen met de andere getroffen landen alles aan doen om de daders van de aanslag op 
de MH-17 te berechten en onderneemt diplomatieke actie tegen landen die geen volledige medewerking 
verlenen aan de uitvoering van resolutie 2166 van de Veiligheidsraad van de Verenigde Naties. 
 Het kabinet  maakt werk van het wegnemen van belemmeringen die mensen ervaren in de grensregio’s. 
Samen met Duitse en Belgische overheden , met name de deelstaten Noordrijn-Westfalen, Nedersaksen 
en Vlaanderen, worden de belangrijkste knelpunten op het terrein van infrastructuur en sociale zaken en 
werkgelegenheid aangepakt. Gezien de spanningen in Venezuela verdient ook de relatie met dit buurland, 
direct grenzend aan het Koninkrijk, bijzondere aandacht.  
 Het kabinet zet zich, binnen het kader van de bondgenootschappelijke verplichtingen, actief in voor een 
kernwapenvrije wereld, gezien de grote risico’s van proliferatie van deze wapens. 
 Het kabinet zet zich binnen de EU in voor betere handhaving van de Europese wapenexportcriteria. 
 
4.2 Defensie 
 
De snel toenemende instabiliteit in de wereld waarin aard en omvang van dreigingen en crises in hoog tempo 
variëren, vergen een moderne en goed toegeruste krijgsmacht. Binnenlandse en internationale 
veiligheidsproblemen grijpen steeds meer in elkaar en steeds vaker zijn instabiele landen in de ‘ring van 
instabiliteit’ rondom Europa daarvan de oorzaak. Een veelzijdig inzetbare krijgsmacht die uitvoering kan geven 
aan zijn grondwettelijke taken is het uitgangspunt. Daarvoor zijn investeringen nodig. De snel veranderende 
wereldorde vraagt van Nederland om in bondgenootschappelijk verband een relevante bijdrage te leveren om 
de internationale veiligheidsdreigingen het hoofd te bieden. In de eigen regio zal met Europese bondgenoten 
meer worden samengewerkt.  
 
47 
 

 Nederland zal de grondoorzaken van migratie bestrijden door een gerichte aanpak voor verbetering van de 
opvang in de regio. Daarbij zal het onderwijs aan vluchtelingenkinderen prioriteit krijgen evenals 
maatregelen die kunnen leiden tot meer werkgelegenheid voor vluchtelingen aldaar. 
 Het landenbeleid wordt herzien in het licht van de nieuwe doelstellingen van het buitenlands beleid om 
meer focus en effectiviteit aan te brengen. Als eerste stap in deze herziening worden Jordanië, Libanon en 
Irak focuslanden. Daarnaast wordt bezien welke Afrikaanse en andere landen als focuslanden worden 
toegevoegd of waarmee de OS-relatie wordt beëindigd. 
 Nederland heeft oog  voor de nood in de wereld. De hulp aan vluchtelingen zal dan ook worden verhoogd. 
De Nederlandse inzet zal naast directe noodhulp meer dan voorheen ook gericht zijn op weerbaarheid, 
preventie en toegankelijkheid. Het succesvol gebleken noodhulpcluster Dutch Relief Alliance zal worden 
voortgezet.  
 Seksuele en reproductieve gezondheid en rechten (SRGR), landbouw, water en rechtstaatbevordering zijn 
onderwerpen waarop Nederland van oudsher beleidsmatig belangrijke bijdragen levert. De speerpunten 
ten aanzien van armoedebestrijding blijven gericht op deze terreinen.  
 Er komt binnen de begroting voor Ontwikkelingssamenwerking een nationaal klimaatfonds om het 
rendement van de internationale afgesproken publieke en private klimaatfinanciering zo groot mogelijk te 
maken.  
 De inzet van het Nederlands maatschappelijk middenveld en het bedrijfsleven wordt voortgezet vanwege 
de  specifieke expertise en het bereik.   
 Het kabinet zal actief inzetten op eerlijke vrijhandel, exportbevordering en handelsverdragen, die rekening 
houden met VN-standaarden en rechtszekerheid. Daar hoort ook betere toegang tot de EU-markt voor OS-
landen bij.  
 De IMVO (internationaal maatschappelijk verantwoord ondernemen)-convenanten worden voortgezet. Na 
twee jaar wordt bezien of en zo ja, welke dwingende maatregelen genomen kunnen worden.  
 Het aantal beurzen van het Holland Scholarship programma  wordt binnen de begroting voor 
Ontwikkelingssamenwerking verdubbeld , gericht op de nieuwe focuslanden.  
 Het fonds Bestrijding kinderarbeid wordt verhoogd binnen de begroting voor Ontwikkelingssamenwerking. 
 
4.4 Europa 
 
Europa brengt Nederland vrede, veiligheid en welvaart. Naast een economische gemeenschap is de Europese 
Unie een waardengemeenschap waarin Nederland zich thuis voelt. Recht en vrijheid staan centraal. In de 
Europese herbezinning over de rol van de unie, staat voorop dat Nederland onlosmakelijk is verbonden met de 
EU. Er zijn belangrijke thema’s waar een actievere rol van de EU gewenst is omdat Nederland alleen 
doelstellingen niet kan bereiken. Migratie, klimaatverandering en grensoverschrijdende criminaliteit zijn 
voorbeelden van zulke thema’s. Aan de andere kant kan worden vastgesteld dat de EU op terreinen regels 
heeft gesteld waar de eigen verantwoordelijkheid van lidstaten onnodig wordt ingeperkt, zoals 
volkshuisvesting.  
 
 Het is van belang dat regels en genomen besluiten daadwerkelijk en consequent worden gehandhaafd en 
uitgevoerd.  Toetreding van lidstaten wordt getoetst aan de hand van de Kopenhagen-criteria.  Deze zijn 
ook van toepassing op de onderhandelingen over toetreding die al geruime tijd gevoerd worden met 
Turkije. De zorgelijke ontwikkelingen op het gebied van mensenrechten en rechtsstaat  in Turkije bieden, in 
het licht van de Kopenhagen-criteria, geen vooruitzicht op het bereiken van overeenstemming over 
toetreding tot de EU als lidstaat.  Tegelijkertijd moeten we vaststellen dat in EU-verband is besloten dat op 
dit moment de onderhandelingen niet worden beëindigd. Nederland streeft in deze omstandigheden naar 
een alternatieve vorm van samenwerking met Turkije.  
 In het kader van de Brexit-onderhandelingen is het van belang dat de 27 EU-landen gezamenlijk blijven 
optrekken. Nederland zal zich daarvoor inzetten. Daarbij hebben we speciale aandacht voor de positie van 
Nederlanders in het Verenigd Koninkrijk.  
 De Economische en Monetaire Unie (EMU) moet zorgen voor een stabiele munt, stabiele prijzen en 
economische groei in de Eurozone en Nederland. Een goed functionerende EMU is daarmee van groot 
belang voor Nederland. Een slecht functionerende EMU is echter een bedreiging voor het voortbestaan 
van de EU als geheel. Recente ervaringen hebben de geloofwaardigheid van de begrotingsregels onder 
druk gezet. Om de EMU goed te laten werken, is het nodig dat de EMU wordt verbeterd, dat alle lidstaten 
hun verantwoordelijkheden nakomen en de negatieve gevolgen van hun beleid niet kunnen afschuiven op 
andere landen. Daarom zet het kabinet op het volgende in: 
49 
 

 Door veilige plaatsen te creëren die vluchtelingen en ontheemden dichtbij huis bescherming, hulp en 
kansen bieden, nemen we de noodzaak weg om verder te migreren. Hiervoor zijn structurele investeringen 
in politieke en economische samenwerking met die landen vereist door middel van 
ontwikkelingssamenwerking in aanvulling op noodhulp. Daarbij wordt samenwerking gezocht met de 
internationale organisaties IOM en UNHCR. 
 Er dient daarnaast geïnvesteerd te worden in het wegnemen van de grondoorzaken van migratie, zowel 
door Nederland als de EU. Deze investeringen zijn nodig om economische en rechtsstatelijke 
omstandigheden in landen van herkomst te verbeteren (om kansen in eigen land te verbeteren). Verder zal 
Nederland investeren in landen en regio’s waar grote aantallen vluchtelingen worden opgevangen, zoals 
de nieuwe partnerlanden Jordanië en Libanon, met het doel om daar de bescherming te verbeteren en 
vluchtelingen zelfredzaam te maken. 
 Vluchtelingen verdienen bescherming, maar dat omvat geen recht te mogen kiezen welk land dan die 
bescherming moet bieden. Het heeft de voorkeur de bescherming te bieden in de regio van het thuis dat 
men noodgedwongen moet ontvluchten. Nederland levert een actieve bijdrage aan het creëren en in stand 
houden van veilige en adequate opvang in de regio. Om de ongecontroleerde migratiestroom naar Europa 
te reguleren, het verdienmodel van mensensmokkelaars te breken en vooral een einde te maken aan de 
talloze verdrinkingen op de Middellandse Zee, kunnen, bij voorkeur in Europees verband, overeenkomsten 
met betrekking tot migratie gesloten worden met veilige derde landen, die materieel voldoen aan de 
voorwaarden van het Vluchtelingenverdrag. 
 Via deze overeenkomsten moeten in EU-verband afspraken worden gemaakt met transitlanden en landen 
in de regio van brandhaarden over de opvang en het terugnemen van asielzoekers, zowel van eigen 
onderdanen als van andere landen uit de regio.  
 Via een asielprocedure op grond van internationale wet- en regelgeving wordt beoordeeld of iemand 
toegang krijgt tot deze veilige opvang in de regio. Waar mogelijk wordt deze procedure georganiseerd door 
het land van opvang en anders bijvoorbeeld door de  UNHCR. Eenmaal toegelaten tot deze veilige opvang 
is het mogelijk in aanmerking te komen voor hervestiging. Ook na het sluiten van een 
migratieovereenkomst met een veilig derde land worden de waarborgen daartoe onafhankelijk 
gemonitord . Ten behoeve van het zicht op de leefomstandigheden  en bescherming zullen UNHCR en 
Unicef  worden gefaciliteerd met middelen voor en toegang tot opvang en onderwijs. 
 Nadat deze maatregelen zijn gerealiseerd neemt de noodzaak af om met gevaar voor eigen leven door te 
migreren. Wie desondanks  toch doormigreert komt daardoor in principe niet in aanmerking voor 
bescherming in het land van voorkeur. Men kan na een korte procedure worden teruggestuurd naar de 
opvang in de regio conform het ‘veilig derde land’ principe. Men kan immers daar (als de asielprocedure 
tot inwilliging leidt) gebruik maken van het recht op bescherming dat in internationale verdragen 
beschreven staat. Tijdens deze korte procedure heeft de asielzoeker wel de gelegenheid individuele 
omstandigheden naar voren te brengen indien men van mening is specifieke onaanvaardbare risico’s te 
lopen in de regionale opvang. Er is daarbij nadrukkelijk oog voor specifieke kwetsbare groepen. De praktijk 
blijft dat  de immigratiedienst bepaalt of men al dan niet toegang krijgt tot de reguliere asielprocedure .  
 Naarmate het realiseren van deze maatregelen een lagere instroom naar Nederland bewerkstelligen, is 
Nederland ook bereid in toenemende mate hervestiging aan te bieden om de opvang in de regio te 
ontlasten. Hierover worden bij voorkeur in  Europees verband verplichtende afspraken gemaakt. Het 
Nederlandse hervestigingsquotum bij de UNHCR gaat van 500 naar 750. In ons hervestigingsbeleid geeft 
het kabinet speciale aandacht aan kwetsbare minderheden en vluchtelingen met zicht op succesvolle 
integratie in de Nederlandse samenleving.  
 Migratieovereenkomsten met veilige derde landen maken het ook beter mogelijk in een vroeg stadium 
terroristen of oorlogsmisdadigers op te sporen. 
 Het internationale asielrecht is gebaseerd op het VN Vluchtelingenverdrag uit 1951. Dat blijft ook het 
kader voor dit kabinet. Maar de aard en omvang van de wereldwijde asielmigratie is in de afgelopen 
decennia drastisch veranderd. Het kabinet laat daarom onafhankelijk onderzoek doen of en zo ja op welke 
wijze het verdrag bij de tijd moet worden gebracht om een duurzaam juridisch kader te kunnen bieden 
voor het internationale asielbeleid van de toekomst. 
Europees asielbeleid 
 Nederland streeft naar een volwaardig Europees asielbeleid. Alleen gezamenlijk kunnen wij het grote 
vraagstuk van migratie aan. 
 Hoewel de verplichtingen op grond van internationaal recht voor alle lidstaten gelijk zijn, wordt de 
naleving gecompliceerd door regionale en landelijke verschillen in de asielprocedures. De Nederlandse 
wet- en regelgeving moet gelijk zijn aan de Europese wet- en regelgeving. Het geboden 
beschermingsniveau en het kader voor de asielprocedures moeten in alle EU-lidstaten gelijk zijn. 
51 
 

 Informatie over eerder verblijf in een ander land moet eerder kunnen leiden tot overdracht aan het 
betreffende land binnen Europa. Wanneer een asielzoeker aan de grens wordt tegengehouden wordt hem 
de toegang tot Nederland ontzegd en wordt hij overgedragen aan de Belgische of Duitse autoriteiten. 
Hetzij via een Dublin-claim omdat betreffende persoon in EURODAC geregistreerd staat, hetzij door directe 
attendering van de autoriteiten dat een persoon ten onrechte door hen niet geregistreerd is. 
 Ook het binnen de EU doorreizen uit het land dat, bijvoorbeeld na hervestiging of eerste asielaanvraag in 
een ander Europees land (‘Dublin’), bescherming biedt, naar een andere EU-lidstaat moet via korte 
procedures worden ontmoedigd door die doorreizigers geen recht te geven op verblijf en voorzieningen.  
 Ondertussen zal Nederland voor alle asielaanvragers die in aanmerking komen voor relocatie zijn fair share 
blijven nemen conform oorspronkelijke relocatiebesluiten zoals ook door de Europese Commissie 
gevraagd. Daarmee toont Nederland zich solidair met zijn Europese partners. Lidstaten die hierbij niet aan 
hun verplichtingen voldoen moeten worden gekort op Europese subsidies. 
Opvang en draagvlak in Nederland 
 Schommelingen in de hoogte van de instroom die leiden tot het in korte tijd moeten realiseren van extra 
opvang, ondermijnen het draagvlak voor opvang. Daarnaast is er in onze samenleving  weinig begrip voor 
de instroom van asielzoekers uit veilige landen van herkomst, zeker als zij (lange tijd) opgevangen worden 
in asielzoekerscentra in woonwijken.  
 Nederland moet blijvend flexibel kunnen reageren op schommelingen in de omvang en/of samenstelling 
van de instroom. Hiervoor hebben we een flexibel asielsysteem nodig, dat zowel maatschappelijk als 
financieel effectiever  is dan het nemen van ad hoc maatregelen. Binnen dit systeem moeten opvang, de 
asielprocedure en integratie dan wel terugkeer integraal worden benaderd en de samenwerking in de 
vreemdelingenketen en met gemeenten worden versterkt. Op een beperkt aantal plaatsen in het land 
gaan de ketenpartners onder één dak werken met middelgrote opvangcentra op en/of nabij hetzelfde 
terrein. Daar wordt een eerste selectie gemaakt in een snelle efficiënte procedure die bepaalt in welk 
spoor de asielzoeker verder in procedure gaat. Asielzoekers met een grote kans op asiel gaan naar kleinere 
opvangcentra in de buurt van de gemeente die hen later zal huisvesten. Daar begint men direct met taalles 
en kan al tijdens de asielopvang begonnen worden met integratie door de gemeente waar men later 
gehuisvest zal worden. De overheid houdt bij de plaatsing van kansrijke asielzoekers rekening met hun 
werkkwalificaties en het lokale baanaanbod. Het aantal verhuisbewegingen wordt door deze integrale 
opzet tot een minimum beperkt, zeker waar het schoolgaande kinderen betreft, van hen wordt in principe 
niet verlangd elders binnen Nederland te verhuizen. Asielzoekers van wie de aanvraag een kleine tot geen 
kans van slagen heeft, blijven in de middelgrote centra. Zij komen daar direct in de snelle procedure. Een 
afwijzing leidt vervolgens meteen tot een uitzettingsprocedure.  
 Dit betekent dat in de nabijheid van die behandellocaties dus ook ruimte moet zijn voor VBL’s 
(vrijheidsbeperkende locaties) en EBTL’s (extra begeleiding en toezicht locaties) voor overlastgevende 
asielzoekers. 
 Stapeling van aanvragen wordt zoveel mogelijk verminderd door zeker te stellen dat de asielprocedure 
acht dagen duurt en dat de eendagstoets bij een herhaalde aanvraag binnen twee dagen plaatsvindt. Om 
deze procedures snel te laten verlopen gebruikt de Immigratie- en Naturalisatiedienst (IND) de extra 
capaciteit.  
 Nederland wil alleen bescherming bieden aan mensen die het verdienen. Oorlogsmisdadigers moeten geen 
gebruik kunnen maken van onze bescherming. Het team internationale misdrijven van de IND (1F-unit) 
wordt daarom versterkt om potentiële oorlogsmisdadigers in de asielstroom te signaleren.  
Effectieve terugkeer 
 Als in rechte vaststaat dat iemand geen verblijfsrecht in Nederland heeft wordt hij teruggebracht naar het 
land van herkomst. Dat kan in de praktijk op problemen stuiten, omdat de bereidheid van de 
uitgeprocedeerde om mee te werken ontbreekt, dan wel omdat de bereidheid van landen van herkomst 
om mee te werken ontbreekt. De Dienst Terugkeer en Vertrek (DT&V) krijgt extra capaciteit met als doel 
een hoger aandeel aantoonbaar vertrek te realiseren. Intensiever case management kan leiden tot hoger 
zelfstandig vertrek. Bijvoorbeeld door terugkeerbereidheid van groepen te stimuleren waarvan die 
bereidheid nu laag is. Samenwerking met gemeenten is hiervoor ook cruciaal.  
 Ook gedwongen vertrek, zoals bij criminele vreemdelingen, wordt vergroot door mogelijkheden om 
vreemdelingen in bestuursrechtelijke vreemdelingenbewaring te stellen, te verruimen binnen de kaders 
van Europese wet –-en regelgeving. De DT&V krijgt daarnaast budget om aan capaciteitsopbouw te doen 
bij zusterautoriteiten in derde landen om zo operationele samenwerking te stimuleren 
 Speciale aandacht hierbij gaat uit naar minderjarige migranten. Het gebeurt te vaak dat kinderen in 
levensgevaarlijke situaties belanden. Het kabinet realiseert adequate opvang voor minderjarigen in het 
53 
 

 Er blijft gemeentelijke experimenteerruimte voor het bieden van werkmogelijkheden aan  aspirant-
statushouders. 
 Te veel nieuwkomers blijven te lang aangewezen op een bijstandsuitkering. Dit is een onacceptabele 
uitkomst van het inburgeringsbeleid. Om dat te voorkomen dient er, waar mogelijk, een activerend en 
tegelijk ontzorgend systeem van sociale voorzieningen te zijn. Een simpeler en activerend systeem van 
voorzieningen voor statushouders kan dan inhouden: integratie met burgerschapswaarden en een 
verplicht leer- en (vrijwilligers)werktraject; een begeleide toegang tot de verzorgingsstaat: gemeenten 
innen de zorgtoeslag, huurtoeslag en bijstand gedurende de eerste twee jaar en de nieuwkomer ontvangt 
deze voorzieningen en begeleiding in natura met leefgeld. Na een toetsmoment kan een statushouder die 
zichzelf redt op de arbeidsmarkt, eventueel eerder uitstromen. Iemand die niet slaagt voor de toets, 
stroomt  in principe nog niet uit. Op basis van het voorgaande worden middelen en werkwijzen ontwikkeld 
die in alle gemeenten toepasbaar kunnen zijn, zo nodig op basis van wet- en regelgeving, die het mogelijk 
maakt op deze wijze de zelfredzaamheid van nieuwkomers te bevorderen. 
 Daarnaast wordt de termijn voor  het openbare-orde-criterium bij naturalisatieverzoeken  van 4 naar 5 jaar 
aangescherpt. Het Nederlanderschap kan zo alleen verkregen worden indien niet binnen 5 jaar 
voorafgaand aan de indiening van een naturalisatieverzoek door verzoeker  een misdrijf is begaan.  
 Verwijtbaar niet inburgeren heeft consequenties, zoals het verliezen van de verblijfstatus voor reguliere 
migranten en het niet verkrijgen van een sterkere verblijfsstatus voor asielvergunninghouders. Ook een 
korting op de uitkering bij mensen die niet goed inburgeren is aan de orde. Inburgeren is een plicht en een 
vereiste voor het verkrijgen van het Nederlanderschap. De voorwaarden voor inburgering in Nederland 
betreffen taalkennis, kennis van wet- en regelgeving en de daaruit voortvloeiende vrijheden en 
gelijkheden, grondwettelijke rechten en plichten , aantoonbaar participeren, voldoen aan de 
sollicitatieplicht en tegenprestatie die gelden voor uitkeringsgerechtigden. De wijze waarop 
inburgeringscursussen worden gegeven en de examens worden getoetst, zal worden herzien waarbij 
kwaliteit, effectiviteit en handhaving van belang zijn. De publieke omroep kan hierbij een rol spelen.  Ook 
worden vluchtelingen die worden hervestigd voorbereid op de komst naar ons land. 
 
  
55 
 

Toelichting 
Onderstaand worden de financiële gevolgen van het Regeerakkoord nader uitgesplitst. Voor een inhoudelijke 
toelichting wordt verwezen naar de hoofdtekst. Op een aantal mutaties wordt waar nodig onderstaand een 
nadere technische  toelichting gegeven. 
 
A Openbaar bestuur 2018 2019 2020 2021 struc struc in 
 Subtotaal 429  1.211  1.505  1.405  1.420   
1 Handhaven lagere apparaatskosten gemeenten en provincies 0 0 0 0 0  
Rutte II 
2 Accreseffect inclusief aanpassing normeringssystematiek 404 961 1.155 1.205 1.420 2022 
GF/PF 
3 Belastingdienst 25 250 150    
4 Reservering transitie werkgevers zorg en overheid t.g.v.     200 200 0   
afschaffing doorsneesystematiek pensioenen 
           
    
 
       
B Veiligheid 2018 2019 2020 2021 struc struc in 
 Subtotaal 396 431 449 484 414  
5 Politie (o.a. agenten in de wijk, innovatie, recherche en 154 210 244 267 267 2021 
werkgeverschap) 
6 Digitalisering werkprocessen strafrechtketen 15 70 70 70 0 2023 
7 Extra capaciteit strafrechtketen 5 10 15 20 20 2021 
8 Cybersecurity (bovenop 26 mln. structureel Miljoenennota) 3 35 42 49 49 2021 
 Waarvan VenJ (incl. computercriminaliteit)  14 15 16 16 2021 
 Waarvan BZK  8 9 12 12 2021 
 Waarvan BZ  1 2 2 2 2020 
 Waarvan EZ  5 7 9 9 2021 
 Waarvan IenM  4 6 7 7 2021 
 Waarvan Defensie (zie tabblad Defensie)  (12) (16) (20) (20) 2021 
 Waarvan AZ 3 3 3 3 3 2018 
9 Contraterrorisme 8 13 13 13 13 2019 
10 Ondermijnende criminaliteit 5 10 10 10 10 2019 
11 Afpakken crimineel vermogen (tegenvaller) 90 60 30 30 30 2020 
12 Ondermijningsbestrijdingsfonds 100      
13 Terugdringen recidive 10 15 20 20 20 2020 
14 Experimenten regulering wietteelt 1 1 1 1 1 2018 
15 Voorkomen vechtscheidingen 2 3     
16 1 1 1 1 1 2018 
Vrijwilligerswerk t.b.v. gedetineerden 
17 Regionaal Uitstapprogramma Prostituees 2 3 3 3 3 2019 
       
  
       
C Defensie 2018 2019 2020 2021 struc struc in 
 Subtotaal 910 1.210 1.410 1.510 1.510  
18 Ondersteuning krijgsmacht       300        300        350        400        400  2021 
19 Investeringen modernisering krijgsmacht 2021 
475 725 775 825 825 
20 Uitbreiding slagkracht, cyber en werkgeverschap 125 175 275 275 275 2021 
21 Kustwacht Caribisch Gebied 10 10 10 10 10 2018 
 
       
        
D Bereikbaarheid 2018 2019 2020 2021 struc struc in 
 Subtotaal 500 1.000 500 100 100  
(4)
22 Verhoging Infrastructuurfonds 500 1.000 500 100 100 2021 
(4) 
 Inclusief € 5 mln. (structurele) exploitatie infrastructuur BES.
 
       
  
57 
 

H Zorg 2018 2019 2020 2021 struc struc in 
 Subtotaal 227 101 -607 -1.480 -1.650  
        
51 Hoofdlijnenakkoord 2019-2021  -460 -1.190 -1.920 -1.920 2021 
(6)
52 Maatregelen op het gebied van genees- en hulpmiddelen  -61 -158 -305 -467 2023 
53  43 92 141 184 2022 
Doorwerking maatregelen Zvw (doorwerking van HLA + 
(6)
geneesmiddelen) 
54  20 35 50 65 2022 
Gedragseffect derving eigen risico a.g.v. HLA + 
(7)
geneesmiddelen 
55 101 203 306 411 413 2022 
Stabilisatie eigen risico 2018-2021 
56 Gedragseffect stabilisatie eigen risico 39 80 105 130 125 2022 
57 Bevorderen digitaal ondersteunende zorg 10 10 10 10 5 2023 
58 Stimulering medisch specialisten in loondienst /  16 8 8   
participatiemodel 
(8)
59 Preventiemaatregelen 50 50 50 20 20 2021 
60 Transformatiegelden jeugdzorg 18 18 18    
(9)
61 Waardig ouder worden c.a. 50 50 50 30 30 2021 
62 Onafhankelijke cliëntondersteuning 15 15 15 10 10 2021 
63 Veilig opgroeien (meldcode, actieplan pleegzorg, FMEK 4 6 6 6 2 2023 
(structureel)) 
64 Brede aanpak LVB, daklozen en zwerfjongeren 2 4 4 4 0 2023 
65 Belonen van uitkomsten 10 15 15 15 0 2023 
(10)
66 Bijdrage Rijk in abonnementstarief Wmo  143 143 148 145 2023 
(11)
67 Verlaging eigen bijdragen Wlz 19 49 34 34 34 2020 
68 Sport 20 25 25 25 25 2019 
69 Q-koorts 3 3 3    
70 Experimenten regulering wietteelt 1 1 1 1 1 2018 
71 Kwaliteitskader verpleeghuiszorg, incl. transitie-, uitvoerings- (577) (1.179) (1.767) (2.278) (2.066) 2027 
en implementatiekosten (al verwerkt bij Miljoenennota) 
72 Terugdraaien taakstelling BKZ (Rutte II)  136 208 213 188 2022 
        
(12)
 Lasten       
73 Lagere zorgpremies a.g.v. HLA + geneesmiddelen  431 1.151 1.919 2.014 2021 
74 Compensatie lagere zorgpremies in IB-tarief, zorgtoeslag en  -431 -1.151 -1.919 -2.014 2021 
aof-premie 
75 Hogere zorgpremies a.g.v. stabilisatie eigen risico -124 -279 -406 -535 -532  
76 Compensatie hogere zorgpremies in zorgtoeslag 9 14 19 23 22   
(6)
 Invulling gebeurt zoveel mogelijk door een scherpere inkoop van genees- en hulpmiddelen (inclusief barcodering), een overheveling van 
extramuraal naar intramuraal en een aanpassing van de Wet geneesmiddelenprijzen. Sluitpost is een aanpassing van het 
Geneesmiddelenvergoedingssysteem. Waarbij de GVS-bijbetalingen per verzekerde per 2019 worden gemaximeerd op € 250 per jaar. 
(7)
 De hoofdlijnenakkoorden en de beheersing van de kosten van genees- en hulpmiddelen leiden tot een lager eigen risico dan eerder 
geraamd, waardoor de opbrengsten uit het verplicht eigen risico lager zijn (wat weer gedragseffecten heeft).  
(8)
 Hierbij geldt de volgende onderverdeling: 
   2018 2019 2020 2021 struc  
 Totaal preventiemaatregelen 50 50 50 20 20  
 wv. Preventieakkoord 21 18 18 5 5  
 wv. Onderzoek naar effectiviteit preventieve interventies 5 10 10 3 3  
 wv. Preventie en ondersteuning bij onbedoelde 15 15 15 8 8  
zwangerschappen 
 wv. Suïcidepreventie 5 4 4 2 2  
 wv. Opvang slachtoffers mensenhandel 4 3 3 2 2  
        
(9)
 Hierbij geldt de volgende onderverdeling: 
   2018 2019 2020 2021 struc  
 Totaal waardig ouder worden 50 50 50 30 30  
 wv. Campagne herwaardering ouderdom 2 2 2 0 0  
 wv. Bestrijding eenzaamheid 8 8 8 5 5  
 wv. Versteviging respijtzorg en dagopvang 10 10 10 5 5  
 wv. Landelijke vrijwilligersorganisaties 2 2 2 2 2  
 wv. Palliatieve zorg 8 8 8 8 8  
 wv. Levensbegeleiders/geestelijke verzorging 10 10 10 5 5  
 wv. Crisiszorg ouderen 10 10 10 5 5  
59 
 

I Sociale Zekerheid 2018 2019 2020 2021 struc struc in 
 Subtotaal 45 110 335 321 46  
        
77     0 2032 
IOW verlengen met 4 jaar en leeftijdsgrens met AOW-leeftijd 
mee laten lopen 
78 WIA: 5 jaar niet herzien verdienvermogen bij werk bij werk per   4 7 35 2050 
1-1-2020  
79 WGA 35-80 wordt WGA 35-99 voor nieuwe instroom   2 3 0 -45 2050 
80 Meer face-to-face UWV voor Werkloosheid  40 40 40 40 2019 
81 Meer face-to-face UWV voor Arbeidsongeschiktheid  30 30 30 30 2019 
82 Pilot scholing WGA (voor mensen waarvoor onvoldoende  10 10 0 2023 
functies te duiden zijn)  
83 Toerekening WGA-lasten werkgever inkorten naar 5 jaar 1 8 18 30 165 2050 
 
(nieuwe gevallen) 
84 Loondoorbetaling bij ziekte kleine werkgevers (tot 25   5 217 367 2050 
werknemers) voor nieuwe ziektegevallen ingaande 1-1-2020  
85 Loonsanctie voor re-integratie vervalt   3 10 93 2050 
(13)
86 Collectiviseren transitievergoeding MKB   100 100 100 2020 
87 Kraamverlof verlengen naar 5 dagen en adoptieverlof  1 89 171 171 2021 
verlengen naar 6 weken ingaande 1-1-2019, 5 weken 
partnerverlof tegen 70% loon ingaande 1-7-2020 
88 Intrekken wetsvoorstel uitbreiding kraamverlof van 2 naar 5 -1 -62 -63 -64 -64 2021 
dagen betaald door de overheid  
89 Extra budget voor Inspectie SZW: intensivering handhaving en 13 25 31 38 50 2022 
fraudebestrijding 
90 Loondispensatie i.p.v. loonkostensubsidie (nieuwe gevallen)  -10 -25 -40 -500 2050 
91 20.000 Extra beschutte werkplekken  15 42 69 480 2048 
92 Bestrijden van schulden en armoede bij gezinnen met kinderen 30 25 25    
93 Taalles bij integratie  50 60 70 70 2021 
94 Aanscherpen schattingsbesluit WIA van 3x3 naar 9 banen 3 -5 -22 -39 -250 2064 
ingaande 1-1-2019  
        
 Lasten       
95 Collectieve premie inkorten WGA-lasten naar 5 jaar (via aof- -1 -8 -18 -30 -165 2050 
premie) 
96 Collectieve premie t.b.v. loondoorbetaling ziekte kleine   -5 -217 -367 2050 
werkgevers  
97 Collectieve premie i.v.m. loonsanctie werkgevers ERD WGA    -3 -10 -93 2050 
98 Collectieve premie i.v.m. collectiviseren transitievergoeding   -100 -100 -100 2020 
(13)
MKB  
99 Collectieve premie 5 weken partnerverlof tegen 70% loon   -1 -89 -171 -171 2021 
100 Terugsluis milieupakket bedrijven via lagere aof-premie      200 200 200 2020 
(13)
 Er komt meer balans in de transitievergoeding. Werknemers krijgen vanaf het begin van hun arbeidsovereenkomst recht op een 
transitievergoeding en de opbouw bedraagt, ook voor contractduren langer dan 10 jaar, een derde maandsalaris per jaar. Daarnaast 
worden er enkele ‘scherpe randen’ aan de verplichting tot het betalen van een transitievergoeding verlicht, vooral voor MKB’ers. Zo 
worden de criteria om in aanmerking te komen voor de overbruggingsregeling transitievergoeding voor kleine werkgevers ruimer en 
eenvoudiger en er zal een voorstel zal worden uitgewerkt om werkgevers – onder voorwaarden -  te compenseren voor de  
transitievergoeding wanneer de betreffende werkgever zijn bedrijf beëindigt wegens pensionering of ziekte. Hiervoor wordt taakstellend € 
100 mln. gereserveerd (lastendekkend). 
       
 
  
61 
 

M IB-pakket 2018 2019 2020 2021 struc struc in 
 Subtotaal 462 2.005 4.206 6.232 4.330  
        
 Box 1 maatregelen       
(14)
111 Invoeren tweeschijvenstelsel (36,93% en 49,5%)  4.306 4.862 6.433 6.433  
112 Bevriezen aangrijpingspunt toptarief voor de kabinetsperiode  -327 -768 -1.210 -1.210 2021 
113 Aftrekposten geleidelijk naar aftrek tegen lage tarief met 3%-  -355 -713 -782 2023 
punt per jaar 
(15)
114 Verlagen EWF (tarief 5e schijf)   206 411 757 2038 
115 Verminderen beleidsmatige verlenging aangrijpingspunt     -551 2023 
toptarief na 2021 
116  -35 -74 -109 -1.065 2038 
Geleidelijk afschaffen aftrek wegens geen of geringe 
eigenwoningschuld 
117  1.460 2.420 3.197 3.197 2021 
Verhogen algemene heffingskorting 
118   874 1.460 1.460 2021 
Maximale arbeidskorting bij afbouwpunt verhogen  
119 0 -736 -555 -374 -374 2021 
Arbeidskorting verhogen en sneller afbouwen 
120 Verhogen ouderenkorting en geleidelijke afbouw  412 412 412 412 2019 
121 Vaste voet in de IACK naar 0 euro en verhogen  -267 -267 -267 -267 2019 
opbouwpercentage  
122 Geleidelijk afschaffen overdraagbaarheid IACK/AK  -146 -153 -158 -183 2023 
123 Geen IACK en arbeidskorting voor werklozen in de ZW   -128 -146 -170 2022 
        
 
Vergroening burgers 
124 Schuif energiebelasting tarieven aardgas en elektriciteit    -116  -116  -116  -116  2019  
125 Verlaging belastingvermindering energiebelasting  -337 -337 -337 -337 2019 
126 Hogere belasting op verbranden en storten van afval  -50 -50 -50 -50 2019 
127 Milieumaatregelen vliegverkeer    -200 -200 2021 
128 Modernisering salderingsregeling (zie ook E26)  -7 -17 -207 -240 -648 2035 
        
 Overige lasten       
129 Verhogen lage BTW-tarief naar 9%   -2.613 -2.613 -2.613 -2.613 2019 
130 Verhogen tabaksaccijns  -40 -93 -147 -200 -200 2021 
131 458 261 159 26 155 n.v.t. 
Aanpassing box 3  
132 Beperken 30%- regeling naar 5 jaar  -284 -284 -284 -284 2019 
133 Verlaging normpercentage zorgtoeslag paren  80 80 80 80 2019 
134 Verruiming onbelaste vrijwilligersvergoeding  6 6 6 6 2019 
135 Reservering transitie a.g.v. afschaffing doorsneesystematiek   234 234   
pensioenen 
        
 Uitgaven       
136  48 494 496 485 2022 
Kindgebonden budget later afbouwen voor paren  
137 Verhogen kinderopvangtoeslag 22 225 240 250 250 2021 
138 Verhogen kinderbijslag   250 250 250 250 2019 
139 Beperken jaarlijkse afbouw AHK bijstand   14 37 60  2040 
140 Harde afbouwgrens huurtoeslag wegnemen    70 70 70 2020 
141 KAN-bepaling huurtoeslag schrappen   -35 -63 -99 -138 n.v.t. 
142  -30 -50 -66 -66 2019 
Doorwerking verhogen algemene heffingskorting naar 
toeslagen 
143 Doorwerking aanpassing box 3 naar toeslagen 29 29 29 29 29   
(14)
 Deze lastenverlichting is structureel. Voor ca. € 5 mld. zat deze echter al in het basispad als gevolg van de terugsluis uit de Wet 
Woningmarktmaatregelen. Structureel zijn de kosten van invoering van het tweeschijvenstelsel ten opzichte van dat basispad derhalve 
lager.  
(15) 
Deze maatregel kost structureel meer dan in 2021. De oploop wordt veroorzaakt door samenloop met het in 20 jaar afbouwen van de Wet 
ter bevordering van het financieren van de eigen woning met eigen middelen terzake van het bevorderen van de financiering van de 
eigen woning met eigen middelen.  
 
 
  
63 
 

Het recht op arbeidskorting en inkomensafhankelijke combinatiekorting bij ZW-uitkeringen van 
uitkeringsgerechtigden zonder dienstverband wordt afgeschaft. Aangezien de maatregel alleen geldt 
voor nieuwe gevallen zal 3 jaar na invoering het structurele besparingsniveau bereikt worden. 
 
Vergroening burgers 
 
M124. Schuif energiebelasting tarieven aardgas en elektriciteit 
Om de tarieven in verhouding tot de CO -uitstoot beter in balans te brengen moeten de tarieven van de 
2
eerste schijf aardgas in de energiebelasting omhoog en de tarieven in de eerste schijf voor elektriciteit 
omlaag. Het gaat om een schuif van + 3,00 cent in eerste schijf aardgas, en - 0,72 cent elektriciteit. 
 
M125. Verlaging belastingvermindering energiebelasting 
Door de belastingvermindering in de energiebelasting te verlagen met € 51 van € 308 naar € 257 wordt 
een belastingopbrengst gegenereerd van € 393 mln. Dat bedrag slaat voor € 337 miljoen neer bij 
huishoudens en voor € 56 miljoen bij bedrijven.  
 
M126. Hogere belasting op verbranden en storten van afval 
De maatregel betreft een hoger tarief op het verbranden en storten van afvalstoffen per 2019 en het 
verbreden van de grondslag. Het tarief voor storten en verbranden blijft uniform. Verbreden van de 
grondslag vindt plaats door afschaffing van de vrijstelling van zuiveringsslib en het in de heffing 
betrekken van afval verbrand in biomassa-energiecentrales. Voor het invoeren van deze maatregel is 
een exportheffing noodzakelijk die uitgevoerd moet worden door de Inspectie Leefomgeving en 
Transport en de Belastingdienst. De lasten slaan voor € 50 miljoen neer bij burgers en voor € 50 miljoen 
bij bedrijven. 
 
M127. Milieumaatregelen vliegverkeer 
Ingezet wordt op Europese afspraken over belastingen op luchtvaart in het kader van de voor 2019 
geplande onderhandelingen over de klimaatdoelen van ‘Parijs’. Ook wordt bezien of een heffing op 
lawaaiige en vervuilende vliegtuigen mogelijk is. Indien beide routes onvoldoende opleveren zal er per 
2021 een vliegbelasting worden ingevoerd (en indien deze routes meer opleveren zullen 
belastingtarieven voor burgers navenant worden verlaagd). Invoering van een vlieg(ticket)belasting is 
een belasting op vliegtickets per vertrekkende vliegtuigpassagier van twee jaar of ouder. Luchtvracht en 
transferpassagiers zijn uitgezonderd. De belasting wordt afgedragen door de Nederlandse luchthavens. 
Tariefstelling: ca. 7 euro voor groep I (binnenlandse vluchten, vluchten naar EU-(kandidaat)-lidstaten, 
EFTA-lidstaten en derde landen die op een vergelijkbare afstand liggen), ca. 22 euro voor groep II 
(landen die buiten groep I vallen, tot een afstand van 6.000 km) en ca. 40 euro voor groep III (de rest 
van de wereld).  
 
M128. Modernisering salderingsregeling 
De salderingsregeling duurzame elektriciteit wordt in 2020 omgevormd in een nieuw regeling (E26).  De 
verwachting is dat de kosten van zonnestroom zullen dalen en met dezelfde middelen meer 
duurzaamheidswinst geboekt kan worden.  
 
Overige lasten 
 
M129. Verhogen lage btw-tarief naar 9% 
Het verlaagde btw-tarief wordt verhoogd van 6% naar 9%. De doorwerking van de verhoging van het 
btw-tarief op de uitgaven wordt verwerkt via de reguliere loon- en prijsontwikkelingssystematiek. 
 
M130. Verhogen tabaksaccijns 
De tabaksaccijns wordt taakstellend verhoogd.  
 
M131. Aanpassing box 3 
Binnen de huidige systematiek wordt (gemiddeld) sneller aangesloten bij het werkelijke rendement 
door voor het rendement over het spaargedeelte gebruik te maken van actuelere cijfers, namelijk de 
gemiddelde spaarrente tussen juli (t-2) en juni (t-1). Het heffingvrije vermogen wordt verhoogd naar € 
30.000 (€ 60.000 voor paren). 
 
M132. Beperken 30%- regeling naar 5 jaar 
65 
 

N Pakket bedrijfsleven 2018 2019 2020 2021 struc struc in 
 Subtotaal -441 -2.217 1.031 2.981 1.192  
        
144 Terugdraaien verlenging tariefopstapje BP2017 -118 -118 -215 -283 -283 2021 
145 Earnings stripping ATAD (zonder groepsescape/drempel  -1.347 -1.347 -1.347 -1.347 2019 
1 mln.) 
146 Versoberen verliesverrekening (carry forward beperken     -891 2028 
tot 6 jaar)  
147 Minimum kapitaalregel banken en verzekeraars   -291 -291 -291 2020 
148 Effectief tarief innovatiebox naar 7% -113 -113 -113 -113 -113 2018 
149 Beperken afschrijving gebouwen in eigen gebruik in de  -194 -194 -194 -194 2019 
Vpb 
150 Verlagen Vpb-tarieven naar 21% en 16%  815 2.066 3.311 3.311 2028 
151 Invoeren bronheffingen op rente en royalty’s in low tax     0 2023 
jurisdictions 
152 Niet meer toestaan directe beleggingen in vastgoed   -50 -50 -50 2020 
door fiscale beleggingsinstellingen i.v.m. afschaffen 
dividendbelasting 
153 Correctie box 2-tarief  -350 -1.400 -225 548 -350 2026 
154 Afschaffen dividendbelasting m.u.v. low tax jurisdictions 140 140 1.400 1.400 1.400 2020 
 
N144. Terugdraaien verlenging tariefopstapje BP2017 
De stapsgewijze verlenging van de eerste schijf in de vennootschapsbelasting van € 200.000 naar € 
350.000 (vanaf 2018, vastgelegd in Belastingplan 2017) wordt teruggedraaid waardoor de schijfgrens 
ook na 2017 € 200.000 bedraagt. 
 
N145. Earnings stripping ATAD (zonder groepsescape/drempel € 1 mln.) 
Onderdeel van de Anti-Tax Avoidance Richtlijn (ATAD) is een generieke renteaftrekbeperking in de 
vorm van een earnings stripping-maatregel. Rente is niet langer aftrekbaar voor zover het saldo van 
verschuldigde en ontvangen (groeps- en derden)rente meer bedraagt dan maximaal 30% van het 
brutobedrijfsresultaat (EBITDA: earnings before interest, taxes, depreciation and amortization). 
Gekozen is voor een drempel van € 1 miljoen rente; er wordt geen gebruik gemaakt van de in de 
richtlijn geboden mogelijkheid tot een groepsescape (conform bouwsteen 1 werkgroeprapport 
fiscaliteit Studiegroep Duurzame Groei). Enkele bestaande specifieke renteaftrekbeperkingen worden 
afgeschaft (met uitzondering van de specifieke renteaftrekbeperking gericht tegen winstdrainage). 
 
N146. Versoberen verliesverrekening (carry forward beperken tot 6 jaar) 
Momenteel is een verlies in de vpb verrekenbaar met de winst van het voorafgaande jaar (carry back) 
of de negen jaren daarna (carry forward). De carry forward wordt beperkt tot zes jaar.  
 
N147. Minimum kapitaalregel banken en verzekeraars 
Omdat banken doorgaans per saldo rente ontvangen worden zij niet geraakt door een earnings 
stripping-maatregel (N145). Er wordt een generieke minimumkapitaalregel (thin cap rule) ingevoerd die 
renteaftrek over vreemd vermogen boven 92% van het commerciële balanstotaal beperkt.  
 
N148. Effectief tarief innovatiebox naar 7% 
De innovatiebox is een grondslagversmallend instrument in de vennootschapsbelasting met als 
uitkomst een effectief tarief van 5%. Dat wordt verhoogd naar 7%.  
 
N149. Beperken afschrijving gebouwen in eigen gebruik in de Vpb 
Door de maatregel mogen Vpb-ondernemers een gebouw in eigen gebruik afschrijven tot maximaal 
100% van de WOZ-waarde (was 50%).  
 
N150. Verlagen Vpb-tarieven 
De tarieven van de vpb worden beide met hetzelfde percentage verlaagd. In 2019 gaan de tarieven met 
1%-punt omlaag, in 2020 met nog eens 1,5%-punt en in 2021 daarbovenop nog eens 1,5%-punt. 
Daarmee komen de tarieven in 2021 op 16 en 21% uit. 
 
N151. Invoeren bronheffingen op rente en royalty’s in low tax jurisdictions 
In verband met het afschaffen van de dividendbelasting komt er een bronheffing op rente en royalty’s 
naar low tax jurisdictions. 
67 
 

