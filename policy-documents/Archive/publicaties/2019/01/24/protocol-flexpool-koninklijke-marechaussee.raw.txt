 
Protocol inzake de inzet van personeel vanuit de flexibel inzetbare pool Koninklijke 
Marechaussee 
 
Ondergetekenden:  
 
• De staat der Nederlanden, te dezen vertegenwoordigd door de staatssecretaris van 
Binnenlandse Zaken en Koninkrijksrelaties, drs. R.W. Knops, nader te noemen: ‘de 
staatssecretaris van BZK’, 
 
• Het Land Aruba, te dezen vertegenwoordigd door de minister van Justitie, Veiligheid en 
Integratie, mr. A.C.G. Bikker, nader te noemen: ‘de minister van Justitie van Aruba’, 
 
• Het Land Curaçao, te dezen vertegenwoordigd door de minister van Justitie, Q. Girigorie, 
nader te noemen: ‘de minister van Justitie van Curaçao’, 
 
• Het Land Sint Maarten, te dezen vertegenwoordigd door de minister van Justitie, C. de 
Weever, nader te noemen: ‘de minister van Justitie van Sint Maarten’,  
 
• Gezamenlijk te noemen ‘partijen’; 
 
Overwegende: 
 
• dat bij protocol van 22 december 2004 de samenwerking tussen Nederland en de 
Nederlandse Antillen in de Gemeenschappelijke Grenscontrole Teams (GGCT) is 
vastgelegd;  
• dat sedert 2008 een flexibel inzetbare pool (hierna: flexpool) van 43 Fte van de Koninklijke 
Marechaussee beschikbaar is gesteld ten behoeve van de Nederlandse Antillen waaruit ook 
de inzet voor de GGCT wordt geleverd;  
• dat Aruba sinds 1986 als autonoom land deel uitmaakt van het Koninkrijk; 
• dat het Land Nederlandse Antillen per 10-10-2010 is opgeheven en dat Curaçao en Sint 
Maarten de status van autonoom land binnen het Koninkrijk hebben verkregen; 
• dat de samenwerking in de GGCT en de inzet van de flexpool volgens de gemaakte 
afspraken tussen Nederland en het land Nederlandse Antillen uiterlijk tot 31 december 
2010 was vastgelegd; 
• dat Nederland, Curaçao en Sint Maarten de samenwerking hebben vastgelegd in het 
protocol inzake de flexibel inzetbare pool Koninklijke Marechaussee voor de periode 1 
januari 2011 – 30 juni 2015, zoals getekend op 19 januari 2012; 
• dat Nederland, Aruba, Curaçao en Sint Maarten de wens hebben uitgesproken het protocol 
te verlengen;  
• dat Nederland, Aruba, Curaçao en Sint Maarten de samenwerking hebben vastgelegd in het 
protocol inzake de flexibel inzetbare pool Koninklijke Marechaussee voor de periode 31 juli 
2015 – 31 december 2019, zoals getekend op 14 juni 2014; 
• dat Nederland en Sint Maarten op 19 december 2017 de onderlinge regeling versterking 
grenstoezicht Sint Maarten hebben gesloten; 
• dat op basis van de ervaringen van de afgelopen jaren geconstateerd kan worden dat een 
structurele inzet van de Koninklijke Marechaussee noodzakelijk is, waardoor het opportuun 
is het protocol voor onbepaalde tijd te verlengen.  
 
Gelet op artikel 38, eerste lid, van het Statuut voor het Koninkrijk der Nederlanden; 
 
Besluiten: 
 
1. Dat partijen de samenwerking in het kader van de flexpool per 1 januari 2020 voor 
onbepaalde tijd voortzetten. 
 
2. Dat de operationele inzet van de medewerkers vanuit de flexpool - die plaatsvindt onder 
het bevoegd gezag van het land waar de werkzaamheden worden verricht en onder leiding 

besproken in een overleg tussen de verantwoordelijke ministers van het betreffende land 
en de minister van BZK. In het geval van een dergelijk verschil van inzicht kan mediation 
worden ingezet. 
 
12. Dat op verzoek van het bevoegd gezag medewerkers uit de flexpool incidenteel en na 
goedkeuring van de minister van Binnenlandse Zaken en Koninkrijksrelaties – in overleg 
met het bevoegd gezag van het betreffende land waar deze medewerkers werkzaamheden 
verrichten, de brigade-commandant Koninklijke Marechaussee, de minister van Justitie en 
Veiligheid en de minister van Defensie - kunnen worden ingezet ten behoeve van 
politietaken als bedoeld in artikel 5 van de Veiligheidswet BES in Caribisch Nederland. 
 
13. Dat de personele verantwoordelijkheid voor het personeel van de Koninklijke Marechaussee 
in de flexpool ligt bij de brigade-commandant Koninklijke Marechaussee in het Caribisch 
gebied.  
 
14. Dat partijen zorgdragen voor de toekenning van alle bevoegdheden aan de medewerkers 
van de flexpool benodigd voor de uitoefening van de overeengekomen taken op de 
terreinen hierboven genoemd en voor de duur van de ondersteuning. 
 
15. Dat besluiten aangaande toevoegingen of wijzigingen van dit protocol, na overleg met de 
minister van BZK, door de bij het protocol aangesloten landen worden genomen. 
 
Getekend op 24 januari 2019, 
 
Voor Nederland 
 
De staatssecretaris van Binnenlandse Zaken en Koninkrijksrelaties, mede namens de minister van 
Justitie en Veiligheid en de minister van Defensie, 
 
 
 
 
 
Voor Aruba 
 
De minister van Justitie, Veiligheid en Integratie, 
 
 
 
 
 
Voor Curaçao 
 
De minister van Justitie, 
 
 
 
 
 
Voor Sint Maarten 
 
De minister van Justitie, 

