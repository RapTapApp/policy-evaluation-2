 
VERSLAG VAN EEN SCHRIFTELIJK OVERLEG 
 
Binnen de vaste commissie voor Buitenlandse Zaken bestond bij enkele fracties de behoefte 
de minister van Buitenlandse Zaken enkele vragen en opmerkingen voor te leggen inzake zijn 
brief d.d. 3 mei 2019 houdende de geannoteerde agenda van de Raad Buitenlandse Zaken/ 
(RBZ) van 13 mei 2019 (21501-02, nr. 2004). Tevens is voor dit Schriftelijk Overleg 
geagendeerd het verslag van de Raad Buitenlandse Zaken van 8 april 2019 (21501-02, nr. 
2002). 
 
De minister heeft op de vragen en opmerkingen geantwoord bij brief van ... De vragen en 
opmerkingen van de fracties en de antwoorden van de ministers zijn hieronder afgedrukt. 
 
De voorzitter van de commissie, 
Pia Dijkstra 
 
De griffier van de commissie, 
Van Toor 
 
 
 
 
 
Algemeen 
 
De leden van de VVD-fractie hebben met belangstelling kennisgenomen van de geannoteerde 
agenda van de Raad Buitenlandse Zaken van 13 mei 2019 en het verslag van de Raad 
Buitenlandse Zaken van 8 april 2019. De leden van de VVD-fractie hebben hierbij nog enkele 
vragen en opmerkingen. 
 
De leden van de D66-fractie bedanken de minister voor het toesturen van de geannoteerde 
agenda van de EU-Raad Buitenlandse Zaken van 13 mei 2019. Deze leden hebben over 
enkele ontwikkelingen vragen aan de minister. 
 
De leden van de fractie van GroenLinks hebben kennisgenomen van de geannoteerde agenda 
van de RBZ. Zij hebben daarover een aantal vragen en opmerkingen. 
 
Ook de leden van de SP-fractie hebben enkele vragen en opmerkingen. 
 
De leden van de PvdA fractie hebben met belangstelling kennis genomen van de geannoteerde 
agenda voor de Raad Buitenlandse Zaken op 13 mei aanstaande. De leden hebben naar 
aanleiding daarvan nog enkele vragen en opmerkingen.  
 
 
Ministeriële bijenkomst Oostelijk Partnerschap 
 
In het verslag van de Raad Buitenlandse Zaken van 8 april jl. gaat de minister in op het 
Oostelijk Partnerschap. In deze passage schrijft hij dat een derde van het totaalbudget van het 
Europees Nabuurschapsinstrument (ENI) thans ten gunste komt van de landen van het 
Oostelijk partnerschap (OP). De leden van de VVD-fractie vragen de minister inzichtelijk te 

1
training hebben genoten om hun bedrijf te laten groeien. Voorts stelt de Commissie dat 
in de periode 2009-2017 in de gehele OP regio 129 wetten zijn opgesteld die gericht zijn 
op economische ontwikkeling, waarvan er 50 zijn geïmplementeerd. Deze resultaten 
laten onverlet dat er nog veel ruimte is voor het verbeteren van de randvoorwaarden 
voor economische ontwikkeling. Het niet optimaal functioneren van de rechtsstaat in 
veel OP-landen schrikt buitenlandse investeerders af en draagt bij aan economische 
onzekerheid onder lokale bedrijven. Om die reden blijft het cruciaal dat de EU zich 
blijft inzetten voor een onafhankelijke rechtsstaat en adequate anti-corruptie 
maatregelen.  
 
De leden van de PvdA-fractie hechten veel waarde aan het Oostelijk partnerschap. Het is een 
belangrijk instrument voor de benodigde hervormingen in die landen. Voorafgaand aan de 
RBZ vindt er een  ministeriële bijeenkomst plaats met de ministers van Buitenlandse Zaken 
van de EU en de landen van het Oostelijk Partnerschap waarbij mogelijk een verklaring wordt 
aangenomen ter gelegenheid van het tienjarig bestaan van het Oostelijk Partnerschap. Mocht 
deze verklaring er inderdaad komen, wat is de Nederlandse inzet hierbij? En verwacht de 
minister dat er besluiten genomen zullen worden over de toekomst van het Oostelijk 
Partnerschap en welke besluiten zullen dat dan zijn? Wat is daarbij de inzet van Nederland? 
 
3. Antwoord van het kabinet:  
 
De onderhandelingen tussen de EU en de OP-landen over een gezamenlijke 
slotverklaring voor de ministeriële bijeenkomst zijn nog niet afgerond. In het 
onderhandelingstraject heeft het kabinet duidelijk gemaakt dat in de eventuele 
verklaring aandacht dient te worden besteed aan de resultaten die sinds 2009 zijn 
geboekt, maar eveneens aan de onderwerpen waar nog ruimte voor verbetering is, in het 
bijzonder op het gebied van mensenrechten, rechtsstaatontwikkeling en anti-corruptie. 
De “20 deliverables for 2020” die zijn vastgesteld tijdens de OP-top in november 2017 
zijn wat het kabinet betreft inhoudelijk nog steeds grotendeels actueel en kunnen 
derhalve ook na 2020 in aangepaste vorm het fundament voor samenwerking met de 
OP-partners vormen. Voor strategische vergezichten over de toekomstige samenwerking 
in de slotverklaring ziet het kabinet dan ook helemaal geen aanleiding. Besluiten over de 
toekomst van het Oostelijk Partnerschap zijn niet aan de orde. Het kabinet acht het van 
belang steeds duidelijk te maken aan de OP-partners dat zij conform het 
conditionaliteitsprincipe op inhoudelijke en financiële steun van de Unie moeten kunnen 
rekenen, zolang zij commitment blijven tonen aan de hervormingsagenda. 
 
Libië  
 
Blijkens de geannoteerde agenda is Nederland voornemens bij de eerstvolgende Raad 
aandacht te vragen voor “een effectief Europees optreden en een duidelijke boodschap aan 
alle Libische fracties om mee te werken aan een politieke oplossing”. De leden van de VVD-
fractie vragen of de minister van mening is dat thans sprake is van een effectief en eenduidig 
Europees optreden? En deelt de minister de mening dat een boodschap aan Libische fracties 
over meewerken aan het vinden van een oplossing pas effectief kan zijn als sprake is van een 
Europese consensus, en een einde aan het verdeelde optreden waar op dit moment sprake van 
is? 
                                                 
1
 Een analyse van de resultaten onder het EU4Business programma is te vinden in het jaarrapport: 
http://www.eu4business.eu/files/community/pdf/annual_report_2018_11.pdf  

5. Antwoord van het kabinet:  
 
Zoals uw Kamer bekend, zet het kabinet zich in voor het verbeteren van de situatie van 
2
migranten in de Libische detentiecentra met als doel de uiteindelijke sluiting daarvan. 
Het kabinet deelt de zorgen over de omstandigheden van vluchtelingen en migranten in 
Libië, met name in de detentiecentra, zeker gelet op de actuele ontwikkelingen daar. 
Samen met Europese partners en de internationale gemeenschap volgt het kabinet de 
ontwikkelingen in Libië nauwlettend. Er is intensief contact met UNHCR, IOM en 
andere (internationale) hulpverleners. Uw Kamer heeft hier tevens schriftelijke vragen 
over gesteld aan de staatssecretaris van Justitie en Veiligheid, en de minister voor 
Buitenlandse Handel en Ontwikkelingssamenwerking, die zo snel als mogelijk zullen 
worden beantwoord.  
 
De leden van de D66-fractie merken verder op dat de Verenigde Staten ineens steun lijken te 
geven aan Haftar, in plaats van aan de VN-erkende regering in Tripoli. Deze leden vragen 
zich af hoe de minister dit bericht duidt? Klopt het dat de Verenigde Staten deze ommezwaai 
in hun beleid in Libië hebben gemaakt? Welke gevolgen ziet de minister van dit besluit op het 
conflict in Libië? 
 
6. Antwoord van het kabinet:  
 
Volgens het Amerikaans ministerie van Buitenlands Zaken blijft de VS – ook na het 
telefoongesprek tussen president Trump en generaal Haftar - inzetten op een politieke 
oplossing onder leiding van de VN. Nederland vindt het van groot belang dat er 
duidelijkheid is over de Amerikaanse positie en dat landen als de VS hun invloed 
aanwenden om maximaal druk uit te oefenen op de strijdende Libische partijen om naar 
een oplossing toe te werken. In bilaterale contacten wordt deze boodschap ook 
uitgedragen.  
 
De leden van de D66-fractie maken zich verder zorgen dat de Europese operatie Sophia per 
30 september 2019 ten einde zal komen, tenzij anders wordt besloten. Zij maken zich zorgen 
dat een mogelijk aanstaand einde van deze humanitaire missie, gericht op het voorkomen van 
drenkelingen en het tegengaan van mensensmokkel, ernstige gevolgen kan hebben voor 
vluchtelingen op de Middellandse Zee. Zij vragen zich af of de minister aan kan geven wat de 
status is van de onderhandelingen over de verlenging van operatie Sophia? En hoe staat het in 
dat verband met het vinden van een structurele oplossing, zoals genoemd in zijn antwoorden 
3
op schriftelijke vragen van 29 maart jl.? Is de minister het met de aan het woord zijnde leden 
eens, dat een gezamenlijke Europese missie gericht op het voorkomen van drenkelingen op de 
Middellandse Zee en het tegengaan van mensensmokkel, wenselijk is? Kan de minister 
aangeven wat de regering er op dit moment concreet aan doet om samen met Europese 
partners op te trekken om deze onderhandelingen tot een succesvol eind te brengen? Verder 
vragen deze leden zich af of de minister gevolgen van de steeds verslechterende situatie in 
Libië ziet voor de voortgang van deze missie? Zo ja, welke gevolgen? 
 
 
                                                 
2
 Tweede Kamerstukken, vergaderjaar 2017-2018, 19 637 nr. 2386 en vergaderjaar 2018-2019, 32 735, nr. 207en 
nr. 230. Zie ook kamerbrief van 11 april j.l., kenmerk 2019Z07463. 
3
 Beantwoording vragen van het lid Groothuizen (D66) over het bericht ’Europa stopt met oppikken van 
vluchtelingen op Middellandse Zee’. 

9. Antwoord van het kabinet:  
 
Bij het kabinet zijn geen berichten bekend dat de Libische kustwacht betrokken is 
geweest bij gevechtshandelingen.  
 
Kan de minister daarbij een bredere toelichting geven over de situatie van mensen in 
detentiecentra? Klopt het dat deze verstoken zijn van water, voedsel en andere essentiële 
levensmiddelen? Kan hij daarbij specifiek ingaan op het incident waarin gewapende mannen 
het Qasr Ben Ghasir detentiecentrum in Libië beschoten? Kan de minister met zijn collega’s 
5
onderzoeken of er mogelijkheden zijn voor een onafhankelijk onderzoek hiernaar? 
 
10. Antwoord van het kabinet:  
 
Dagelijks zijn hulporganisaties, zoals UNHCR, betrokken bij het verschaffen van 
medische zorg en voedsel. Samen met Europese partners en de verdere internationale 
gemeenschap volgt het kabinet de ontwikkelingen in Libië nauwlettend. Het kabinet 
betreurt het voorval in het Qasr Ben Ghasir detentiecentrum. Uw Kamer heeft hier 
tevens schriftelijke vragen over gesteld aan de staatssecretaris van Justitie en Veiligheid 
en de minister van Buitenlandse Handel en Ontwikkelingssamenwerking, die zo snel als 
mogelijk zullen worden beantwoord.  
 
Er zijn berichten dat de totstandkoming van de gezamenlijk EU-verklaring moeizaam is 
verlopen. Graag zouden de leden van de PvdA-fractie willen weten of deze berichten juist 
zijn, en zo ja, wat zijn de concrete gevolgen geweest van het moeizame verloop en zo nee, 
wat is er niet juist aan? Op welke wijze heeft Nederland zich heeft ingezet. 
 
11. Antwoord van het kabinet:  
 
Zie antwoord vraag 4.  
 
In de geannoteerde agenda staat  “het is van belang dat de EU zo goed mogelijk anticipeert op 
de gevolgen van het conflict voor migranten, veiligheid, en inspanningen die bij moeten 
dragen aan de stabilisatie van Libië”. Welk initiatief ziet de minister voor de EU om actief te 
reageren op de situatie in Libië of heeft een afwachtende houding de voorkeur? 
 
12. Antwoord van het kabinet:  
 
Nederland vraagt zowel in de Raad Buitenlandse Zaken als in andere fora aandacht 
voor de instabiele situatie en wat dit betekent voor de internationale inspanningen in 
Libië. Zo kunnen bijvoorbeeld belangrijke VN-programma’s rondom het vergroten van 
de veiligheid in Tripoli onder de huidige omstandigheden moeilijk doorgang vinden. 
Ook de situatie voor migranten in conflictgebieden verslechtert. Het kabinet volgt de 
situatie nauwgezet en treedt in overleg met Europese partners over hoe de EU, als grote 
donor en als internationale actor, een rol kan spelen om bijvoorbeeld IOM en UNCHR 
                                                 
5
 https://www.amnesty.org/en/latest/news/2019/04/libya-horrific-attack-targeting-refugees-and-migrants-at-
detention-centre-must-be-investigated-as-a-war-crime/, 
https://www.artsenzondergrenzen.nl/nieuws/vluchtelingen-detentiecentrum-tripoli-onder-vuur-genomen? 

14. Antwoord van het kabinet:  
 
Zoals eerder aangegeven baart de verslechterde situatie in Libië het kabinet grote 
zorgen. De Nederlandse inzet is erop gericht om de situatie van migranten in de Libische 
detentiecentra te verbeteren, met als doel de uiteindelijke sluiting daarvan. Het kabinet 
deelt de zorgen over het lot van deze mensen. Uw Kamer heeft hier tevens schriftelijke 
vragen over gesteld, die zo snel mogelijk zullen worden beantwoord. 
 
Ook vragen de leden van de PvdA-fractie de minister te reageren op berichten dat de Libische 
kustwacht zich nog maar nauwelijks bezighoudt met reddingsactiviteiten op zee. De Libische 
minister van Binnenlandse Zaken heeft klaarblijkelijk aangegeven dat de kustwacht de 
interceptie van migranten heeft moeten onderbreken om zich op het beschermen van Tripoli te 
richten. Als deze berichten juist zijn, wat zijn dan de gevolgen voor migranten die op zee in 
nood komen en hulp behoeven? Is Nederland bereid dit in de RBZ aan de orde te stellen? 
 
15. Antwoord van het kabinet:  
 
Libië houdt als kuststaat de primaire verantwoordelijkheid voor de coördinatie van het 
redden van migranten in de Libische search and rescue (SAR) zone. De Libische 
Kustwacht heeft haar reddingsacties niet gestaakt; in 2019 heeft de kustwacht circa 
1.200 personen gered en ook na het uitbreken van de strijd om Tripoli meerdere 
7
reddingsoperaties uitgevoerd. Daarnaast is het van belang om op te merken dat de 
taken van de Libische kustwacht meer behelzen dan search and rescue, zoals veelal het 
geval is bij nationale kustwachten. De Libische kustwacht en marine vormen onderdeel 
van de bredere soevereine Libische kustverdediging.  
 
Sahel 
 
Het kabinet intensiveert de komende tijd de diplomatieke aanwezigheid in de Sahel-regio. 
Volgens de minister moeten de posten aldaar bijdragen aan “armoedebestrijding en het 
investeren in perspectief, de aanpak van irreguliere migratiestromen, terrorisme, criminaliteit 
en conflictpreventie”. De leden van de VVD-fractie vragen de minister om toe te lichten 
welke prioritering hierbij wordt aangehouden en of de gehanteerde volgorde in deze passage 
bewust is gekozen? Deelt de minister de mening dat de aanpak van irreguliere 
migratiestromen prioriteit verdient in de Sahel, temeer gezien de gebrekkige resultaten tot nu 
toe van de inspanningen van de internationale gemeenschap in het kader van 
armoedebestrijding? 
 
16. Antwoord van het kabinet:  
 
De uitbreiding van de diplomatieke aanwezigheid in de Sahel dient ter ondersteuning 
van de intensiverende Nederlandse inzet in deze regio en draagt bij aan de brede 
doelstellingen van het buitenlands beleid (Brief van de Minister van Buitenlandse Zaken 
over de uitbreiding van het postennet, Kamerstuk 32734, Nr. 31).  
 
Zoals aangeven in de ‘Geïntegreerde Buitenland- en Veiligheidsstrategie’ (Kamerstuk 
33 694, nr. 12 ), alsook de ‘integrale migratieagenda’ (Kamerstukken 19 637 en 30 573, 
                                                 
7
 UNHCR update van 3 mei: https://reliefweb.int/report/libya/unhcr-update-libya-3-may-2019-enar.  

presentie daar dan ook uitgebreid. Tijdens de aanstaande mandaatsonderhandelingen in 
de VN-Veiligheidsraad wordt besproken of, en onder welke voorwaarde, MINUSMA 
zich actiever in dit deel van het land kan inzetten.   
 
Het is duidelijk dat stabiliteit in Mali, zeker in het centrum, een langdurige en 
geïntegreerde inzet vereist. De komende jaren wordt de Nederlandse inzet in Mali 
daarom geïntensiveerd. Nederland richt zich daarbij op de hierboven beschreven 
grondoorzaken van de conflicten in het noorden en het centrale deel van Mali; de meest 
instabiele gebieden van het land. Hoewel de Nederlandse militaire bijdrage is 
afgebouwd, blijven zoals gemeld in de artikel 100-brief van 14 september 2018 
(Kamerstuk 29521 nr. 368), tot en met 2021 maximaal tien leden van de Koninklijke 
Marechaussee en politiefunctionarissen en twee tot drie militaire stafofficieren 
werkzaam bij MINUSMA. Daarnaast levert Nederland een bijdrage aan de EU-missies 
in de Sahel.  
 
Helaas moeten de leden van de PvdA-fractie vernemen dat de situatie in de Sahel nog altijd 
fragiel, zo niet zelfs verslechterd is als we uitgaan van  het meest recente voortgangsverslag. 
In het verslag is daarnaast alleen een voortgang van de drie GVDB-missies, die actief zijn in 
de Sahel, beschreven. De Europese Rekenkamer is eerder wel inhoudelijk ingegaan op het 
effect van de missies, waarna er Raadsconclusies zijn aangenomen  in reactie op de 
aanbevelingen van de Rekenkamer.  Wat is het oordeel van het kabinet over de effectiviteit 
van de EU-inzet in de Sahel, in het bijzonder de GVDB-missies en het tijdpad voor de 
regionalisering van de missies? Is men inmiddels bezig met een update van de EU-strategie 
voor de Sahel en/of het regionale actieplan dat vooralsnog in 2020 afloopt? 
 
18. Antwoord van het kabinet:  
 
De EU is in de Sahel actief op zowel diplomatiek, ontwikkelings- als veiligheidsgebied. 
Op ontwikkelingsgebied biedt de EU een belangrijke meerwaarde in de aanpak van 
(grondoorzaken van) instabiliteit omdat programma’s een groter deel van de bevolking 
bereiken en zo meer effect hebben. Ook op diplomatiek gebied legt gezamenlijk EU-
optreden gewicht in de schaal. Zo heeft de G5-troepenmacht zich mede dankzij inzet van 
de EU en lidstaten, waaronder Nederland, verbonden aan een mensenrechtenkader voor 
de troepenmacht. De GVDB-missies in de Sahel leveren een belangrijke bijdrage aan het 
versterken van de capaciteiten van de veiligheidssector in Mali en in Niger.  
 
De aanbevelingen van de Europese Rekenkamer waren onder meer gericht op het 
verbeteren van de operationele efficiëntie van de missies, het verhogen van de 
bezettingsgraad van personeel in de missies en het realiseren van een sterkere 
gerichtheid op duurzaamheid en monitoring en evaluatie. Ook stelde de Europese 
Rekenkamer dat mandaten en budgetten beter berekend dienen te zijn op de operaties 
en dat de missies in een exit strategie moeten voorzien. Deze aanbevelingen zijn met 
steun van Nederland overgenomen in de Raadsconclusies over het rapport van de 
Europese Rekenkamer die in april door de Raad zijn aangenomen. De EU en de missies 
werken aan de implementatie van de aanbevelingen en zetten stappen om de effectiviteit 
van de missies te verbeteren. Het kabinet blijft de ontwikkelingen op dit vlak 
nauwlettend volgen.  
  
In de regionaliseringsplannen van de EU is een uitbreiding voorzien van de regionale 
coördinatie cel voor ondersteuning van de G5 en de G5-troepenmacht, en het 

De geannoteerde agenda benadrukt hoe belangrijk de Sahel is in de ogen van dit kabinet 
als  transitregio voor irreguliere migratie richting Europa. Daarom steunt Nederland de brede 
Europese samenwerking in de Sahel, die langs de hele migratieketen gericht is op de aanpak 
van grondoorzaken van irreguliere migratie, de aanpak van mensenhandel en –smokkel, de 
bescherming van kwetsbare migranten en het bevorderen van terugkeer en re-integratie. In de 
geannoteerde agenda staat ook dat de EU de noodzaak onderstreept van regionale 
samenwerking tussen landen in de Sahel en aangrenzende landen als Libië en Algerije in het 
nastreven van deze doelstellingen. Hoe zou die samenwerking eruit moeten zien gegeven de 
huidige omstandigheden in de beide landen?  
 
20. Antwoord van het kabinet:  
 
Gezien het grensoverschrijdende karakter van de uitdagingen in de Sahel regio heeft de 
EU het belang van samenwerking met de landen in de regio Noord-Afrika (Maghreb) al 
in een eerder stadium in de strategie voor de Sahel benadrukt. Beide regio’s zijn nauw 
met elkaar verbonden door verschillende migratieroutes. Met steun van Nederland 
werkte de VN organisatie die strijdt tegen drugs en criminaliteit (UNODC) in het 
recente verleden al aan het bevorderen van de onderlinge samenwerking tussen politie 
en justitie vertegenwoordigers uit West-Afrika, de Sahel en Maghreb. 
 
De huidige politieke ontwikkelingen in Algerije en Libië lijken geen direct effect te 
hebben op de migratiesituatie in de Sahel noch voor meer instabiliteit te zorgen, maar 
maken verdere intensivering van de samenwerking tussen beide regio’s op korte termijn 
onmogelijk. 
 
De huidige Nederlandse bijdrage richt zich dan ook vooral op het redden en beschermen 
van migranten in de grensgebieden van Niger met Algerije en Libië, met steun aan de 
Internationale Organisatie voor Migratie (IOM). Daarnaast evacueert UNHCR 
kwetsbare vluchtelingen uit Libië naar Niger alvorens ze gehervestigd worden in derde 
veilige landen, waaronder Nederland.  
 
Tot slot, vragen de leden van de PvdA fractie wat de concrete inzet van Nederland zal zijn 
tijdens de Raad? Welke uitkomsten zouden tot tevredenheid stemmen?  
 
21. Antwoord van het kabinet:  
 
De Nederlandse inzet tijdens de Raad benadrukt (i) dat EU-steun gericht op het 
versterken van de capaciteiten van Sahellanden om zelf hun veiligheid te waarborgen 
nadrukkelijk in samenhang met de bredere strafrechtketen (rechtstaat) dient te worden 
vormgegeven, met expliciete referenties aan het belang van mensenrechten; (ii) het 
belang van een brede migratiesamenwerking, conform het in 2015 afgesproken Valetta 
actieplan, als integraal onderdeel van de EU inzet in de Sahel regio en (iii) het belang 
van een geïntegreerde benadering met ook aandacht voor grondoorzaken van armoede 
en instabiliteit in de Sahel. Het investeren in een toekomstperspectief van de jeugdige 
bevolking, meisjes voorop, is van belang om toekomstige problemen te verminderen of 
zelfs te voorkomen.  
 
In Benelux-verband zal een kort statement tijdens de Raad worden afgegeven over de 
gezamenlijke inzet in de Sahel regio, met name op het gebied van veiligheid en 
rechtsorde.  

heeft het voornemen uitgesproken een politieke missie naar Venezuela af te vaardigen 
met als doel de bereidheid van partijen te toetsen om tot een vreedzame en 
democratische oplossing (presidentiële verkiezingen) te komen. De ICG heeft een 
bijdrage kunnen leveren aan het toelaten van humanitaire hulp aan Venezuela. Gelet op 
de zeer schrijnende humanitaire situatie zal een blijvende inspanning nodig blijven, 
zeker zolang de VN niet in staat is hier een volledige rol te spelen. De ICG heeft besloten 
een humanitair coördinatiemechanisme op te zetten.   
 
De leden van de GroenLinksfractie zijn benieuwd hoe de bijeenkomst van de International 
Contact Group (ICG) is verlopen waarin gesproken wordt over de mogelijkheden om tot 
eerlijke en transparante presidentsverkiezingen te komen. Zij vragen zich daarbij af wat de 
inbreng van Nederland was. De genoemde leden vragen zich af of de minister een inschatting 
kan maken van de slagingskansen van de oproep van Juan Guaidó en welke gevolgen 
eventueel slagen of falen heeft voor de erkenning van Guaidó als interim-president van 
Venezuela. Tot slot vragen deze leden wat de status is van het verschaffen van humanitaire 
hulp aan de bevolking, zeker in het licht van de recente ontwikkelingen.  
 
23. Antwoord van het kabinet:  
 
Zie vraag 22 voor het verloop van de ICG-bijeenkomst. Nederland heeft zich in ICG-
verband ingespannen om naar mogelijkheden te blijven zoeken om de juiste 
voorwaarden te scheppen om de politieke impasse in Venezuela te kunnen doorbreken.  
Daarnaast heeft Nederland gepleit voor het behouden van het humanitaire spoor totdat 
het volledige VN-systeem voor het leveren van humanitaire hulp kan worden uitgerold.  
 
Nederland steunt, net als grote delen van de EU en de democratische landen in Latijns-
Amerika, Juan Guaidó als interim-president met als doel het organiseren van vrije en 
eerlijke presidentsverkiezingen. Op 30 april heeft interim-president Guaidó opgeroepen 
tot een mobilisatie van het Venezolaanse volk en leger. De massale opkomst van het volk 
laat zien hoe sterk de behoefte is aan een vreedzame politieke oplossing voor de huidige 
crisis. Het Venezolaanse volk moet via eerlijke en vrije verkiezingen over zijn eigen 
toekomst kunnen beslissen. Dat vraagt dat de democratie op een vreedzame manier 
wordt hersteld, er een politieke oplossing komt en dat de situatie nu niet tot een 
gewelddadige confrontatie leidt.  
De ernst van de crisis in Venezuela is groot en een verbetering van de situatie lijkt nog 
niet in zicht. Daarmee is ook de rol van de humanitaire werkgroep van de ICG nog niet 
uitgespeeld. Op 17 april is een voorzichtige opening gekomen voor humanitaire hulp. 
Van beide kanten, de oppositie en het Maduro-bewind, is er beweging om hulp op een 
meer onafhankelijke en gecoördineerde wijze te leveren. Tegelijkertijd blijft de situatie 
uiterst kwetsbaar en is de geboden hulp tot dusver onvoldoende om de noden van de 
bevolking te verlichten. Juist omdat de noden al hoog zijn en naar verwachting verder 
zullen toenemen, is het belangrijk deze fragiele structuur van humanitaire assistentie 
overeind te houden en langzaam uit te breiden. De ICG werkt hierin nauw samen met 
VN-organisaties. 
 
In Venezuela blijft de politieke en humanitaire situatie uitermate precair. De leden van de SP-
fractie keuren de recente couppoging van Juan Guaidó en de daaropvolgende dreigementen 
met militair optreden door de VS af en vragen de minister datzelfde te doen. Volgens deze 

26. Antwoord van het kabinet:  
 
Venezuela verkeert in een diepe economische crisis met zeer ernstige humanitaire 
gevolgen. Deze neerwaartse spiraal, die ruim voor de sancties van de VS haar oorsprong 
kent, is te wijten aan jaren van economisch wanbeleid en gebrek aan hervormingen.  
 
Dat laat onverlet dat het kabinet geen voorstander is van economische sancties. 
Uitgangspunt voor het kabinet blijft dat de Venezolaanse bevolking niet mag lijden 
onder sancties. De EU heeft daarom gekozen voor een gericht sanctieregime bestaande 
uit een wapenembargo en persoonsgerichte sancties tegen hooggeplaatste Venezolanen 
die zich schuldig maken aan ondermijning van de democratie en 
mensenrechtenschendingen. 
 
De VS en Lima-groep landen maken een eigen afweging via welke middelen ze de druk 
op het bewind willen en kunnen opvoeren. Het doel blijft hetzelfde, een vreedzame 
oplossing van de diepe crisis waarin Venezuela verkeert zonder dat de bevolking nog 
harder getroffen wordt dan nu al het geval is door maatregelen van het huidige bewind.  
 
 
Kabinetsappreciatie Gezamenlijke Mededeling ‘Europese Unie, Latijns Amerika en het 
Caribisch gebied: de handen in elkaar slaan voor een gemeenschappelijke toekomst’  
 
De leden van de PvdA-fractie hebben een paar vragen over de gezamenlijke mededeling van 
de Europese Commissie en de Hoge Vertegenwoordiger getiteld "Europese Unie, Latijns-
Amerika en het Caribisch Gebied: de handen in elkaar slaan voor een gemeenschappelijke 
toekomst". Graag ontvangen de leden van de PvdA-fractie een reactie op deze mededeling 
met een toelichting op de voorstellen. Het streven is de voorstellen in nauwe samenwerking 
met de lidstaten van de EU uit te voeren. Welke rol speelt de strategie bij het Nederlandse 
beleid in deze regio en welke rol heeft Nederland voor ogen bij de uitvoering? 
 
27. Antwoord van het kabinet:  
 
De mededeling “Europese Unie, Latijns-Amerika en het Caribisch Gebied: de handen in 
elkaar slaan voor een gemeenschappelijke toekomst” geeft een visie weer voor een 
versterkt en gemoderniseerd biregionaal partnerschap op basis van 4 prioriteiten: 
welvaart, democratie, weerbaarheid en effectief beleid in multilaterale fora. Per 
prioriteit zet de mededeling uiteen hoe het engagement van de EU eruit zou kunnen zien, 
afhankelijk van de context in een specifiek land.  
 
Op het gebied van welvaart gaat het bijvoorbeeld om partnerschappen die inter- en 
intraregionale handel en investeringen faciliteren, de groene economie bevorderen en in 
kennis, innovatie en menselijk kapitaal investeren. De prioriteit democratie voorziet in 
partnerschappen gericht op onder meer mensenrechten en democratische beginselen, 
steun aan het maatschappelijk middenveld en de aanpak van gender based violence. Ten 
aanzien van weerbaarheid moet gedacht worden aan partnerschappen op het gebied van 
duurzaam beheer van natuurlijke hulpbronnen en ecosystemen, coördinatie en 
samenwerking inzake rampenbeheersing en civiele bescherming, maar ook intensivering 
van de dialoog en samenwerking inzake migratie en mobiliteit. Tot slot is de prioriteit 
effectief beleid in multilaterale fora gericht op onder meer de bevordering van verdere 
deelname van landen uit Latijns-Amerika en het Caribisch Gebied (LAC) aan missies en 

29. Antwoord van het kabinet:  
 
Eerlijke concurrentie was een belangrijk onderwerp op de EU-Chinatop. Zo heeft 
vicepresident Katainen van de Europese Commissie helder gesteld dat de EU waar 
nodig zal optreden om de integriteit van de interne markt te waarborgen, de 
markteconomie te beschermen en te streven naar gelijkwaardige wederzijdse 
markttoegang in de handelsrelatie met China. Dit is in lijn met de ambitie zoals 
verwoord in de Gezamenlijke Mededeling van de Europese Commissie en de Hoge 
Vertegenwoordiger van de Unie voor Buitenlandse Zaken en Veiligheidsbeleid van 12 
maart jl. met een strategische visie op de EU-Chinarelatie. Deze inzet werd ook gesteund 
door de Europese regeringsleiders tijdens de Europese Raad van 21-22 maart. 
 
Omdat veel lidstaten nog werken aan een eigenstandige analyse van de risico’s bij de 
aanleg van 5G-netwerken is tijdens de EU-Chinatop niet over de veiligheid van 
toekomstige 5G-netwerken gesproken. Zo wordt in Nederland momenteel in 
samenwerking met de drie grote telecomaanbieders (KPN, T-Mobile en VodafoneZiggo) 
een risicoanalyse uitgevoerd naar de kwetsbaarheid van 5G-telecommunicatienetwerken 
voor misbruik door leveranciers van technologie voor deze netwerken, en welke 
maatregelen nodig zijn om risico’s te beheersen. Het doel is om tot evenwichtige 
besluitvorming te komen waarbij zowel veiligheidsbelangen als economische belangen 
worden geborgd. Nederland spant zich daarbij ook in voor informatie-uitwisseling en 
gedeelde risicoafweging in EU-verband en met bondgenoten buiten de EU, en heeft de 
Commissieaanbeveling ter zake verwelkomd. Deze aanbeveling doet geen afbreuk aan 
bijvoorbeeld de bevoegdheden van de lidstaten met betrekking tot nationale veiligheid. 
Uitsluitingen op grond van nationale veiligheid zouden dat vermoedelijk wel doen en 
zijn dan ook niet aan de orde als EU-brede maatregel. Om die reden is ook uitsluiting 
geen onderwerp van gesprek geweest bij de EU-Chinatop. Uw kamer ontvangt 
binnenkort een BNC-fiche met de kabinetsappreciatie van de Commissieaanbeveling 
inzake de veiligheid van 5G-netwerken.  
 
De slotverklaring van de EU-Chinatop bevat enkele concrete afspraken die tot non-
discriminatoire markttoegang moeten leiden. Zo zullen de EU en China de voornaamste 
handelsbarrières waar zij tegenaanlopen identificeren, en zal hierover bij de volgende 
EU-Chinatop de balans worden opgemaakt. Daarmee blijft het onderwerp op het 
hoogste niveau op de agenda.  
 
Het afsluiten van een bilateraal investeringsakkoord draagt bij aan het creëren van een 
gelijk economisch speelveld. Het kabinet juicht het derhalve toe dat beide partijen zich 
in de slotverklaring committeren aan het streven naar afronding van de 
onderhandelingen in 2020. De veiligheid van toekomstige 5G-netwerken moet uiteraard  
worden gewaarborgd, maar de discussie daaromtrent doet wat het kabinet betreft niet 
af aan het belang van een bilateraal investeringsakkoord.  
 
De leden van de GroenLinksfractie hebben kritische kanttekeningen bij het bespreken van de 
mensenrechtensituatie in China. Zij krijgen niet de indruk dat dit een stevige dialoog op hoog 
niveau is geweest, terwijl dit volgens deze leden wel zeer wenselijk was geweest. Kan de 
minister toelichten of hij tevreden is met dit specifieke resultaat?  
 
 
 

het naleven van de universele mensenrechten. Er is dus geen overeenstemming over het 
concreet toelaten van internationale waarnemers en geen concrete invulling aan de 
bescherming van godsdienstvrijheid bereikt. Is er druk uitgeoefend om dit wel te doen en zo 
ja, wat is hier op de reactie geweest?  
 
32. Antwoord van het kabinet:  
 
De EU heeft ingezet op een expliciete verwijzing in de slotverklaring naar toegang van 
VN-waarnemers tot de regio Xinjiang en vrijheid van religie en levensovertuiging. Deze 
verwijzingen zijn uiteindelijk niet opgenomen in de slotverklaring, net als dat er door 
China voorstellen zijn gedaan die niet in de slotverklaring terecht zijn gekomen. Dat 
China zich middels deze verklaring committeert aan universele mensenrechten is geen 
holle frase. Mensenrechtenverdragen zijn bindend en de EU kan China daarmee zowel 
bilateraal als in bijvoorbeeld de VN-Mensenrechtenraad ter verantwoording roepen.   
 
Heeft de EU aangedrongen op een meer praktische invulling van het committeren aan het 
respecteren van de universele verklaring van de rechten van de mens? En zo ja, waarom is het 
kabinet dan tevreden met de bevestiging van het commitment van beide zijden aan 
multilateralisme en respect voor het internationaal recht, met een centrale rol voor de VN? 
Hiermee is er dus geen enkele visie vastgelegd en kan China de eigen visie blijven hanteren. 
Waarbij China als permanent lid van VN Veiligheidsraad de daar voorliggende resoluties, ook 
op het gebied van mensenrechten, kan blokkeren met een veto. De leden van de PvdA-fractie 
begrijpen de tevredenheid van het kabinet op dit punt niet zo goed. Is die gelegen in het feit 
dat tijdens de EU-China top de Chinese visie op mensenrechten  niet officieel is vastgelegd? 
En zo nee, waar bestaat die tevredenheid dan wel uit? En hoe ziet die visie van China eruit? Is 
dat nog altijd het uitgangspunt dat tradities en gebruiken soms sterker moeten wegen dan 
mensenrechten? Voor zover de leden van de PvdA-fractie kunnen overzien is er op het punt 
van mensenrechten, het speerpunt van het buitenlandbeleid voor dit kabinet, naast het tijdens 
de mensenrechtenraad benoemen van de situatie van de Oeigoeren en de godsdienstvrijheid 
tijdens de EU China top niet veel bereikt. 
 
33. Antwoord van het kabinet:  
 
De visies van de EU en China op mensenrechten liggen ver uiteen. Belangrijker echter, 
zijn bindende internationale afspraken op basis van universele mensenrechten. China 
heeft zich gecommitteerd aan het respecteren van universele mensenrechten. En de EU 
heeft herhaaldelijk de zorgen over de mensenrechtensituatie in China overgebracht. Er 
is echter een voortdurende inspanning nodig om China ertoe te bewegen de 
internationale verplichtingen op het gebied van mensenrechten ook daadwerkelijk in de 
praktijk te brengen. Vooral de situatie in China zelf vraagt om duidelijke stellingname 
van niet alleen de EU, maar ook van andere internationale partners.  
 
Afghanistan 
 
De minister schrijft in het verslag van de RBZ van 8 april jl. dat Nederland in de laatste Raad 
Buitenlandse Zaken heeft verklaard dat de samenwerking met Afghanistan ook in de toekomst 
gebaseerd dient te zijn op wederzijdse afspraken, bijvoorbeeld op het gebied van migratie. 
Begin oktober 2016 zijn met de Afghaanse regering afspraken gemaakt over migratie. De 
leden van de VVD-fractie vragen de minister om toe te lichten wat deze afspraken tot nu toe 
hebben opgeleverd en of de Nederlandse regering tevreden is met de resultaten tot nu toe? 

kan verhelderen of er, naast capaciteitsopbouw, door de EU geen andere 
ontwikkelingsprojecten worden ontplooid in Soedan, bijvoorbeeld op andere thema’s? Kan 
hij, als dit wel het geval is, uiteenzetten op welke thema’s en met welke bedragen 
ontwikkelingsprojecten worden gefinancierd? 
 
36. Antwoord van het kabinet:  
 
Soedan heeft de Cotonou-overeenkomst tussen de EU en landen in Afrika, het Caribisch 
gebied en de Stille Oceaan (ACP) niet geratificeerd, waardoor het geen beroep kan doen 
op fondsen uit het Europees Ontwikkelingsfonds.  
 
Om steun te kunnen bieden aan de kwetsbare bevolking van Soedan en om 
(grondoorzaken van) irreguliere migratie aan te pakken wordt er vanuit het EU Trust 
Fund (EUTF) voor €173.5 miljoen aan projecten gefinancierd in Soedan. Hiermee biedt 
de EU hulp aan kwetsbare groepen op het gebied van o.a. onderwijs, gezondheid, 
voedselzekerheid en ontwikkeling in rurale gebieden. Deze projecten richten zich op 
gebieden die het zwaarst getroffen zijn door conflicten en waar een groot aantal 
vluchtelingen en ontheemden wordt opgevangen. Een voorbeeld is het Regional 
Development and Protection Programme (RDPP), een programma gericht op verbeterde 
opvang in de regio voor vluchtelingen en gastgemeenschappen, waar vanuit het EUTF 
€15 miljoen voor gecommitteerd is. In alle gevallen gaat het om activiteiten waarbij geen 
geld naar de Soedanese overheid gaat. Voor meer informatie over de lopende projecten 
in Soedan binnen het EUTF en regionale projecten uit andere Europese fondsen verwijst 
10
het kabinet ook graag naar de website van de Commissie .  
 
Soedan (politieke situatie) 
 
De leden van de D66-fractie zijn ernstig bezorgd over de recentelijke ontwikkelingen in 
Soedan. Enerzijds is er hoop nu na aanhoudende demonstraties president Omar Al-Bashir 
eindelijk is afgezet. Anderzijds is er vrees, omdat de macht overgenomen is door de militaire 
raad bestaande uit Bashir’s vertrouwelingen, de legertop. Deze militairen zijn de uitvoerders 
geweest van de verschrikkelijke oorlogsdaden in Darfur waar voormalig president Bashir voor 
gezocht wordt.  De protesten zijn na het afzetten van Bashir niet tot een einde gekomen, 
omdat de demonstranten eerlijke en vrije verkiezingen eisen in plaats van een schijntransitie 
die meer weg lijkt te hebben van een militaire façade. De Soedanese bevolking vraagt om een 
civiele overheid, niet een legerclub bestaande uit Bashir’s lieden. Een recente ontmoeting 
tussen de civiele raad en de militaire raad biedt enige hoop, maar de situatie kan nog alle 
kanten op gaan. De aan het woord zijnde leden zijn van mening dat de Europese Unie zich 
moet inspannen om dit proces zo veel mogelijk de goede kant op te laten gaan. Voorts merken 
deze leden op dat er al sinds 2009 een arrestatiebevel uitstaat voor Bashir van het 
Internationaal Strafhof (ISH) in Den Haag, omdat hij verdacht wordt van misdaden tegen de 
menselijkheid en genocide. De leden van de D66-fractie vinden het van het grootste belang 
dat Bashir zo snel mogelijk terechtstaat bij het Strafhof om gerechtigheid te vinden voor zijn 
slachtoffers en om straffeloosheid te voorkomen.  
 
De leden van de D66-fractie vinden dat de Europese Unie een leidende rol moet spelen in 
beide zaken: het ondersteunen van een democratische transitie in Soedan enerzijds en ervoor 
                                                 
10
https://ec.europa.eu/trustfundforafrica/sites/euetfa/files/final_feb2019_factsheet_eu_development_cooperation_
with_sudan_1.pdf 

dat de huidige regering Bashir alleen wil vervolgen voor corruptie, en niet voor de vijf 
aanklachten van misdaden tegen de menselijkheid en drie aanklachten van genocide waarvoor 
het Internationaal Strafhof hem wil vervolgen? Kan de minister aangeven of het 
arrestatiebevel van het Strafhof onverminderd van kracht blijft, mocht hij inderdaad enkel 
voor corruptie of een ander misdrijf anders dan genocide vervolgd worden?  
 
38. Antwoord van het kabinet:  
 
Volgens een verklaring van de militaire overgangsraad is Bashir gearresteerd. Hij zal  
niet worden uitgeleverd aan het Internationaal Strafhof, maar worden berecht in 
Soedan. De details inzake deze vermeende arrestatie en de gronden waarop Bashir 
berecht zal worden zijn vooralsnog onbekend. 
 
Het Statuut van Rome is gestoeld op het complementariteitsbeginsel. Aangezien de 
Veiligheidsraad de situatie in Darfur in 2005 heeft doorverwezen naar het ICC en deze 
arrestatiebevelen heeft uitgevaardigd, is het aan het ICC om te bepalen waar de 
verdachten het beste vervolgd kunnen worden. Als Soedan de verdachten zelf wil 
vervolgen zal deze rechtsgang wel aan bepaalde voorwaarden moeten voldoen. Soedan 
zal dan moeten aantonen dat het dezelfde zaak eigenstandig onderzoekt. Vervolging 
voor andere misdrijven dan de exacte misdrijven waarvan iemand wordt verdacht 
hebben geen impact op de openstaande arrestatiebevelen.  
 
En kan de minister aangeven welke overige (diplomatieke) middelen hij ziet om druk uit te 
oefenen op de Soedanese regering om Al-Bashir naar Den Haag te krijgen?  
 
Wil de minister er in EU-verband voor pleiten om gezamenlijk met de Afrikaanse Unie op te 
treden om zo de druk op de legertop te vergroten om civiele verkiezingen te organiseren? Zo 
nee, waarom niet? 
 
39. Antwoord van het kabinet:  
 
Zie antwoord op vraag 37. 
 
De leden van de PvdA-fractie vinden het jammer dat er geen aandacht is voor Soedan zeker 
nu de stabiliteit in dat land nog geen gegeven is en de ontwikkelingen zich in rap tempo 
opvolgen. Tijdens de RBZ zouden de EU lidstaten zich duidelijk kunnen uitspreken en 
stelling nemen tegen de huidige ontwikkelingen en de protesten van de oppositie, alsmede 
kenbaar kunnen maken dat zij de roep van de bevolking om een burgerregering blijven 
ondersteunen. Is de minister van plan dit tijdens de RBZ in te brengen en zo nee, waarom 
niet? 
 
40. Antwoord van het kabinet:  
 
Soedan staat niet geagendeerd voor de Raad Buitenlandse Zaken van 13 mei 
aanstaande. De EU heeft overigens al meerdere malen publiekelijk aangegeven de 
transitie in Soedan te ondersteunen en opgeroepen tot een spoedige overdracht van de 
macht aan een burgerregering. Nederland zal de komende tijd aandringen op een 
actieve rol van de EU in de transitie in Soedan.  
 
 

Israël/Gaza 
 
Het geweld tussen Israël en gewapende groepen in Gaza is de laatste dagen opgelaaid, met 
vele doden als gevolg. De leden van de SP-fractie maken zich hier grote zorgen over en 
vragen de minister hoe hierop is gereageerd door Nederland en vanuit de EU. Is wederom 
alleen het geweld van Palestijnse zijde veroordeeld of ook het Israëlische geweld, als gevolg 
waarvan meerdere kinderen zijn omgekomen? Als dat laatste niet is gebeurd, waarom dan 
niet? Kan de minister ook ingaan op de rol van de EU wat betreft het naleven door Israël van 
eerder gemaakte afspraken om de illegale blokkade van Gaza te versoepelen. Wordt hier 
serieus werk van gemaakt? Hoe wordt hierop aangedrongen?  
 
42. Antwoord van het kabinet:  
 
De Hoge Vertegenwoordiger van de EU heeft in een verklaring op 5 mei jl. gemaand tot 
het direct stoppen van de niet-onderscheidende beschietingen vanuit Gaza 
(https://eeas.europa.eu/headquarters/headquarters-homepage/61848/statement-high-
representativevice-president-federica-mogherini-continuing-gaza-escalation_en). Tevens 
heeft de EU medeleven uitgesproken aan de families van alle slachtoffers en aan de 
Israëlische bevolking. In dezelfde verklaring heeft de Hoge Vertegenwoordiger namens 
de Unie aangegeven bezorgd te zijn over het oplaaiende geweld dat het werk dat tot doel 
heeft het lijden van de Gazaanse bevolking te verlichten in gevaar kan brengen. Zij 
betreurde de hoge tol die de Palestijnen in Gaza betalen, inclusief de vele slachtoffers. 
Nederland deelt dit. Nederland heeft daarnaast in een verklaring het staakt-het-vuren 
verwelkomd en onderstreept dat niet-onderscheidende beschietingen vanuit Gaza op 
burgers onacceptabel zijn. Een Nederlands gezin waarvan het huis was geraakt door de 
beschietingen uit Gaza werd bezocht door de Nederlandse ambassadeur in Israël. 
 
Nederland en de EU hebben meermaals steun uitgesproken voor de bemiddelende rol 
van Egypte en de VN om de kalmte te doen terug keren. De Hoge Vertegenwoordiger 
herhaalde in haar verklaring dat voor een duurzame oplossing een terugkeer naar Gaza 
van de Palestijnse Autoriteit als legitiem bestuur noodzakelijk is, alsook geloofwaardige 
veiligheidsgaranties voor Israël en het opheffen van de Israëlische beperkingen op 
verkeer van goederen en personen. Dit wordt door Nederland onderschreven en 
uitgedragen in internationale fora en bilaterale gesprekken. Mogelijkheden voor 
verbeteren van het vrije verkeer van goederen en personen zijn onderwerp van de 
trilaterale expertgroepen die Nederland met steun van Israël en de Palestijnse Autoriteit 
organiseert.    
 
Jemen 
 
Het verbaast de leden van de SP-fractie dat de oorlog en ongekende humanitaire crisis in 
Jemen wederom niet op de agenda van de Raad Buitenlandse Zaken staat. Het is de grootste 
humanitaire crisis van dit moment! Dat lijkt deze leden reden genoeg om hier permanent, of 
in ieder geval heel regelmatig, aandacht aan te besteden. De SP-leden vragen de minister deze 
stilte te verklaren. Ook wordt gevraagd of de minister in kan gaan op het rapport ‘Assessing 
the Impact of War on Development in Yemen’ (april 2019) waaruit blijkt dat meer dan 
230.000 mensen zijn gestorven sinds het uitbreken van de oorlog, veel meer dan tot dan toe 
werd aangenomen. 
De leden van de SP-fractie hebben regelmatig gepleit voor sancties tegen Saoedi-Arabië, 
onder andere omdat dat land in Jemen uithongering inzet als oorlogswapen en 

44. Antwoord van het kabinet:  
 
Nederland en de EU blijven gecommitteerd aan het nucleaire akkoord met Iran (Joint 
Comprehensive Plan of Action, JCPOA) en zijn daarom teleurgesteld over de 
herinvoering van de unilaterale sancties tegen Iran door de VS, en erkennen de 
extraterritoriale effecten van deze sancties niet. Nederland en de EU zijn ook zeer 
bezorgd over de verklaringen van Iran van 8 mei jl. over het opschorten van bepaalde 
beloftes in het kader van het JCPOA (export van overtollig zwaar water en maximale 
opslag van verrijkt uranium), die ook per brief aan de ondertekenaars van het JCPOA 
(Frankrijk, Duitsland, Verenigd Koninkrijk, de EU, China en Rusland) zijn verstuurd. 
De Hoge Vertegenwoordiger heeft hierover samen met Frankrijk, Duitsland en het 
11
Verenigd Koninkrijk op 9 mei een verklaring afgegeven .  
 
De Iraanse aankondiging is niet behulpzaam maar betekent niet automatisch een 
schending van het JCPOA. De afspraken die zijn gemaakt in het JCPOA worden 
geverifieerd op basis van rapporten van het Internationaal Atoomenergie Agentschap 
(IAEA). Iran houdt zich tot dusverre aan dit akkoord, zoals bevestigd in de laatste 14 
rapporten van de IAEA. Als Iran zich niet aan de afspraken zou houden is dat een 
ernstig feit. Nederland blijft in nauw contact met EU-partners over de recente 
ontwikkelingen en zal blijven acteren op basis van de rapportages van de IAEA.   
 
Nederland en de EU maken zich ook zorgen over de recente Amerikaanse beslissing om 
waivers op sancties m.b.t. oliehandel en (gedeeltelijk) de nucleaire non-
proliferatieprojecten niet te verlengen. Dat zijn immers essentiële afspraken onder het 
nucleaire akkoord met Iran. Dit akkoord biedt nog steeds de beste garantie voor het 
voorkomen van een Iraans nucleair wapen. Nederland blijft dit akkoord dan ook 
steunen, zolang Iran zich aan zijn afspraken blijft houden.  
 
Zoals de eerdere herinvoering van Amerikaanse sancties zullen de recente besluiten van 
de VS de handelsbetrekkingen met Iran verder bemoeilijken. Nederland en de EU 
blijven inzetten op het in stand houden van het JCPOA. Dit gebeurt onder andere via de 
antiboycotverordening en het Instrument in Support of Trade Exchanges (INSTEX), dat 
is opgericht in januari 2019 door Frankrijk, Duitsland en het Verenigd Koninkrijk.   
 
De Nederlandse steun aan het nucleaire akkoord met Iran neemt niet weg dat Nederland 
zorgen houdt over de Iraanse rol in de regio, het ballistische raketprogramma van Iran 
en de voortdurende mensenrechtenschendingen in het land. Het kabinet onderzoekt 
manieren om deze zorgen in nauwe afstemming met Europese partners aan de orde te 
blijven stellen in de dialoog met Iran. Nederland blijft, bilateraal en in EU-verband, met 
de VS in gesprek over het beleid t.a.v. Iran en de gedeelde zorgen omtrent de Iraanse rol 
in de regio.  
 
 
                                                 
11
 https://eeas.europa.eu/headquarters/headquarters-homepage/62093/joint-statement-high-representative-
european-union-and-foreign-ministers-france-germany-and_en 

