 
 
 
 
 
Evaluatie toepassing militair strafprocesrecht  
bij uitzendingen 
 
 
 
Haarlem, 31 augustus 2006 
 
mr. H.C.J.L. Borghouts 
mr. R.D.E. Daverschot 
mr. G.C. Gillissen 
 
 

Inhoudsopgave 
 1 Inleiding 6 
 1.1 Instelling Commissie 6 
 1.2 Taakstelling Commissie 6 
 1.3 Werkwijze 6 
 1.4 Leeswijzer 7 
 2 Juridisch kader 10 
 2.1 Inleiding 10 
 2.2 Historische context van het formeel militair strafrecht 10 
 2.3 Organisatie van militaire strafrechtspraak 14 
 2.4 Strafvordering in militaire zaken 16 
 2.5 Strafvordering tijdens militaire operaties 19 
 2.6 Juridische aspecten van militaire operaties 20 
 2.6.1 Het mandaat 21 
 2.6.2 Rules of engagement 22 
 2.6.3 Rechtsmacht Nederland en strafrechtelijke positie Nederlandse militair 24 
 2.7 Het Europees Verdrag tot bescherming van de Rechten van de Mens en de 
fundamentele vrijheden en internationale militaire operaties 29 
 2.8 Samenvatting 33 
 3 Resultaten van het onderzoek 36 
 3.1 Inleiding 36 
 3.2 Procedures binnen de strafvordering 37 
 3.3 Strafvordering in militaire zaken 39 
 3.3.1 Wettelijk kader 39 
 3.3.2 Procedures 46 
 3.3.3 Toepassing procedures 52 
 3.3.3.1 Opsporingscapaciteit Koninklijke Marechaussee 52 
 3.3.3.2 Kennis en kunde 53 
 3.3.3.3 Communicatie en cultuur 59 
 3.4 Samenvatting 63 
 4 Beoordelingskader, conclusies en aanbevelingen 66 
 4.1 Inleiding 66 
 4.2 Beoordelingskader 66 
 4.3 Conclusies en aanbevelingen 68 
 4.3.1 Wettelijk kader 68 
 4.3.2 Procedures 70 
 4.3.3 Toepassing procedures 72 
 4.3.3.1 Kennis en kunde 73 
 4.3.3.2 Communicatie en cultuur 74 
  Bijlagen 76 
 Bijlage 1 Instellingsbesluit 78 
 Bijlage 2 Samenstelling Commissie en ondersteuning 80 
 Bijlage 3 Verantwoording van de onderzoeksmethoden 82 
 Bijlage 4 Geraadpleegde schriftelijke bronnen 84 
 Bijlage 5 Casus 92 
 Bijlage 6 Lijst met geïnterviewde personen 104 
 Bijlage 7 Organogrammen 106 
 Pagina 2 Evaluatie toepassing militair strafprocesrecht bij uitzendingen 
 

Voorwoord 
 
 
 
 
De laatste jaren wordt de Nederlandse krijgsmacht steeds vaker ingezet om deel te 
nemen aan een breed scala aan militaire operaties, variërend van militaire bijstand 
via traditionele vredesoperaties tot gevechtsoperaties, onder zeer uiteenlopende 
omstandigheden. In de periode van 1 januari 2000 tot 1 november 2005 hebben er in 
totaal 14 militaire operaties naar (risico)gebieden plaatsgevonden, waarbij 
Nederlandse militairen waren betrokken. En hoewel deze militaire operaties in het 
algemeen goed zijn verlopen, is een aantal Nederlandse militairen verdacht van en 
vervolgd voor strafbare feiten. Uit de commotie rond de rechtszaak tegen Eric O. is 
ondermeer gebleken dat er bij sommigen onduidelijkheid bestond over de vraag 
welke regels er gelden en op welke wijze zij dienen te worden toegepast. 
 
Mede door deze onduidelijkheid en door het toenemende aantal militaire operaties is 
door de kamerleden Van Baalen en Eijsink een motie ingediend. De motie bevat het 
verzoek om door onafhankelijke deskundigen te laten beoordelen of de procedures 
en hantering van het huidige stelsel van het militaire strafprocesrecht bij operaties 
van Nederlandse militairen in risicogebieden voldoen of dat er bijzondere 
(aanvullende) voorzieningen noodzakelijk zijn. Aan dit verzoek is door de ministers 
van Justitie en Defensie gehoor gegeven door instelling van de Commissie evaluatie 
militair strafprocesrecht bij uitzendingen.  
 
Om te voldoen aan de onderzoeksopdracht heeft de Commissie evaluatie militair 
strafprocesrecht bij uitzendingen de afgelopen maanden relevante literatuur en een 
aantal casus bestudeerd. Daarnaast heeft de Commissie, om de (praktijk)ervaringen 
te onderzoeken, uitgebreide interviews gehouden met 39 vertegenwoordigers van 
relevante bij de strafvordering in militaire zaken betrokken organisaties (Defensie, het 
Openbaar Ministerie en de Koninklijke Marechaussee) en deskundigen. De 
Commissie dankt alle respondenten voor de belangrijke bijdrage die zij aan het 
onderzoek hebben geleverd.  
 
Tijdens het onderzoek heeft de Commissie geconstateerd dat de afgelopen jaren 
reeds veel is verbeterd. De Commissie spreekt de hoop uit dat dit rapport een extra 
handvat zal zijn om de procedures en hantering van het huidige stelsel van het 
militaire strafprocesrecht te vervolmaken.  
 
 
Mr. H.C.J.L.Borghouts 
Voorzitter Commissie 
 Pagina 4 Evaluatie toepassing militair strafprocesrecht bij uitzendingen 
 

 1 Inleiding 
 1.1 Instelling Commissie 
Op 20 december 2005 hebben de minister van Justitie en de minister van Defensie 
de Commissie evaluatie toepassing militair strafprocesrecht bij uitzendingen ingesteld 
(hierna: de Commissie, zie voor het instellingsbesluit bijlage 1). De Commissie is 
ingesteld naar aanleiding van de door de Tweede Kamer aangenomen motie van de 
leden Van Baalen en Eijsink. In deze motie wordt de regering verzocht door 
onafhankelijke deskundigen een onderzoek te laten doen naar "zowel de structuur, 
als de werkwijze en de procedures die bij de vervolging van uitgezonden militairen 
1
aan de orde zijn (...)". 
 
 
 1.2 Taakstelling Commissie 
De Commissie heeft tot taak gekregen te onderzoeken: 
 
1 welke procedures gelden binnen het huidige stelsel van militair strafprocesrecht; 
2 op welke wijze de geldende procedures in de praktijk worden gehanteerd; 
3 aan welke criteria de procedures zouden moeten voldoen; 
4 of de procedures en de hantering daarvan bij uitzending van  
Nederlandse militairen naar risicogebieden voldoen; 
2
5 of er bijzondere (aanvullende) voorzieningen noodzakelijk zijn en zo ja, welke. 
 
 
 1.3 Werkwijze 
Bij de uitvoering van de werkzaamheden is de Commissie inhoudelijk en procesmatig 
ondersteund door een secretariaat. De samenstelling van de Commissie en 
secretariaat is opgenomen in bijlage 2.  
 
Door het secretariaat is een plan van aanpak opgesteld dat tijdens het onderzoek als 
leidraad heeft gefungeerd. Het onderzoek, waarvan de resultaten hierna worden 
gepresenteerd, bestond uit drie delen: 
 
a bestudering schriftelijke bronnen; 
b interviews sleutelfunctionarissen en deskundigen; 
c rapportage. 
 
De drie delen worden hieronder kort beschreven; een uitgebreide beschrijving is 
opgenomen in bijlage 3. 
 
Bestudering schriftelijke bronnen 
Het eerste deel van het onderzoek bestond uit het bestuderen van relevante 
schriftelijke bronnen. Een overzicht van geraadpleegde literatuur is opgenomen in 
 
 Noot 1 Gewijzigde motie van de leden Van Baalen en Eijsink ter vervanging van die gedrukt onder nr. 38. 
Voorgesteld 7 december 2004. TK 2004-2005, 29800 X, nr. 51. 
 Noot 2 Besluit van de minister van Justitie en de minister van Defensie van 20 december 2005, nr. 5393454/505. 
Instelling Commissie evaluatie toepassing militair strafprocesrecht bij uitzendingen. Stcrt. 23 december 
2005, nr. 250, p.19. 
 Pagina 6 Evaluatie toepassing militair strafprocesrecht bij uitzendingen 
 

militaire zaken in het algemeen en tijdens militaire operaties in het bijzonder. Voorts 
wordt ingegaan op de juridische aspecten van militaire operaties, zoals het mandaat, 
de Rules of engagement en de status van Nederlandse militairen. Tot slot wordt 
aandacht besteed aan het Europees Verdrag tot bescherming van de Rechten van de 
Mens en de fundamentele vrijheden en internationale militaire operaties. Hoofdstuk 2 
vormt het uitgangspunt voor de beantwoording van de onderzoeksvragen in de 
hoofdstukken 3 en 4. In hoofdstuk 3 staat de beantwoording van de eerste twee 
onderzoeksvragen centraal. Allereerst worden de formele procedures beschreven die 
gelden binnen het huidige stelsel van militair strafprocesrecht. Vervolgens wordt een 
beeld gegeven van de wijze waarop de geldende procedures worden toegepast. 
Daarbij is tevens aandacht voor maatregelen die tijdens de onderzoeksperiode zijn 
genomen om de procedures en de toepassing daarvan te verbeteren. Hoofdstuk 4 
bevat de conclusies en de aanbevelingen van de Commissie. Hieraan voorafgaand 
wordt door de Commissie aangegeven aan welke criteria de procedures zouden 
moeten voldoen, het beoordelingskader, en wordt de derde onderzoeksvraag 
beantwoord. In de conclusies wordt geoordeeld in hoeverre de procedures en de 
toepassing daarvan voldoen (vierde onderzoeksvraag). Daarbij wordt aangegeven 
welke procedures verbetering behoeven en in welke opzichten de toepassing daarvan 
nog niet aan het beoordelingskader voldoet. Tot slot doet de Commissie 
aanbevelingen over de wijze waarop tekortkomingen kunnen worden weggenomen. 
Daarmee is ook de vijfde en laatste onderzoeksvraag beantwoord. 
 
 
 Pagina 8 Evaluatie toepassing militair strafprocesrecht bij uitzendingen 
 

 2 Juridisch kader 
 2.1 Inleiding 
De hoofdvraag van dit onderzoek luidt: “Voldoen de procedures en hantering [van het 
huidige stelsel van het militaire strafprocesrecht] bij operaties van Nederlandse 
militairen in risicogebieden of zijn bijzondere (aanvullende) voorzieningen 
noodzakelijk en zo ja, welke?” 
 
Om een duidelijk beeld te krijgen van de geldende procedures en de hantering ervan 
zal in dit hoofdstuk een beschrijving worden gegeven van het juridisch kader 
waarbinnen militaire operaties plaatsvinden. De huidige opzet van het stelsel van 
militair strafprocesrecht dient bezien te worden vanuit de fundamentele keuzes die 
destijds aan de herziening van het militair straf- en tuchtrecht, in het bijzonder het 
formeel militair strafrecht, ten grondslag hebben gelegen. Dit hoofdstuk begint 
daarom met een beschrijving van het wettelijk stelsel vanuit historisch perspectief 
(paragraaf 2.2). Daarna wordt ingegaan op de organisatie van de militaire 
strafrechtspraak (paragraaf 2.3), strafvordering in militaire zaken (paragraaf 2.4) en 
strafvordering tijdens internationale militaire operaties (paragraaf 2.5). De meer 
materieelrechtelijke aspecten van militaire operaties worden ook in dit hoofdstuk 
belicht (paragraaf 2.6). In het bijzonder wordt daarbij de aandacht gevestigd op de rol 
van het mandaat (paragraaf 2.6.1), de Rules of engagement (paragraaf 2.6.2) en de 
strafrechtelijke positie van de Nederlandse militair tijdens een internationale militaire 
operatie (paragraaf 2.6.3). Tot slot wordt de mogelijke invloed van het Europees 
Verdrag voor de Rechten van de Mens tijdens internationale militaire operaties 
besproken (paragraaf 2.7). Het hoofdstuk wordt afgesloten met een samenvatting 
(paragraaf 2.8). 
 
 
 2.2 Historische context van het formeel militair strafrecht 
De Grondwet van 1814 voorzag in een afzonderlijke militair rechterlijke  
organisatie. Het wettelijk stelsel bezat in vergelijking met het huidige recht twee 
hoofdkenmerken: 
 
• De krijgsmacht zelf (en niet het Openbaar Ministerie) besliste – binnen zekere 
grenzen en onder bepaalde voorwaarden – of militairen ter zake verdenkingen van 
door hen begane strafbare feiten wel of niet werden vervolgd. 
• Werd tot vervolging besloten, dan stonden militairen terecht voor krijgsraden, die 
grotendeels – in bepaalde gevallen zelfs geheel – uit officieren bestonden.  
 
In de periode tussen 1814 en de Tweede Wereldoorlog vond een aantal partiële 
wijzigingen van het militair strafprocesrecht plaats. Zo werden in 1912 onder andere 
de bestaande krijgsraden meer permanent gemaakt door benoeming van een burger-
rechtsgeleerde president voor het leven, werd het recht op verdediging in de wet 
vastgelegd, het beginsel van openbaarheid ingevoerd en het appèlrecht uitgebreid. 
 
Tijdens en kort na de Tweede Wereldoorlog was er sprake van militaire rechtspleging 
met een verschuiving van bevoegdheden van justitiële organen naar militaire 
organen. Vlak voor de bevrijding werd door de regering een besluit genomen dat het 
Nederlandse Militair Gezag de bevoegdheid verleende om tijdens en na de bevrijding 
indien nodig ‘krijgsraden te velde’ in te stellen. Het was de bedoeling, zodra de oorlog 
 Pagina 10 Evaluatie toepassing militair strafprocesrecht bij uitzendingen 
 

die onder het gezag van de minister van Justitie stond. De vervolgingstaken waren 
derhalve verdeeld tussen de openbare aanklager en de verwijzende autoriteit. Bij een 
verschil van inzicht tussen de commanderend generaal en de openbaar aanklager 
werd het Hoog Militair Gerechtshof om een beslissing gevraagd. Indien een verdachte 
militair naar de militaire rechter werd verwezen, lag de vervolging van de verdachte 
militair geheel in handen van de openbare aanklager.  
 
In het kader van de algehele herziening van het militair strafprocesrecht werd in 1966 
door de ministers van Justitie en Defensie aan de Tweede Kamer een uitvoerige nota 
over een nieuw militair strafprocesrecht aangeboden. In de nota werden vijf 
5
vraagpunten aan de Kamer voorgelegd: 
 
1 In hoeverre moet een afzonderlijke militaire rechter worden gehandhaafd? 
2 Hoever moet de absolute competentie van de militaire rechter zich uitstrekken? 
3 Hoe moet de organisatie van de krijgsraden zijn? 
4 Welke rechtsmiddelen moeten er in de militaire strafrechtspleging zijn? 
5 Hoe dient het Hoog Militair Gerechtshof te zijn samengesteld? 
 
De in de nota neergelegde standpunten werden, met enkele kleine wijzigingen, in 
1972 door de Tweede Kamer als conclusies aangenomen en vervolgens door de 
regering als uitgangspunt genomen bij de totstandkoming van een voorstel van 
rijkswet, inhoudende nieuwe regels inzake de militaire strafrechtspraak. De 
belangrijkste conclusie (het antwoord op de eerste vraag) luidde als volgt: 
 
"Rechters gespecialiseerd in militaire zaken – met een overwegend burgerlijk 
element in de samenstelling der gerechten, die zoveel mogelijk geïntegreerd zijn 
6
als militaire strafkamers van deze gerechten – verdienen de voorkeur." 
 
Aan die conclusie werd in het wetsvoorstel zoveel mogelijk gevolg gegeven. Concreet 
laat de daarin uitgesproken gedachte zich in twee oogmerken splitsen: 
 
1 het zoveel mogelijk integreren van de militaire strafrechtspraak in de gewone 
rechterlijke organisatie; 
2 de toepasselijkheid van het commune strafprocesrecht behoudens uitzonderingen. 
 
In 1983 werd het wetsvoorstel van rijkswet aan de Tweede Kamer aangeboden. Op 1 
januari 1991 trad het ontwerp als de Wet militaire strafrechtspraak in werking. Met de 
inwerkingtreding van de Wet militaire strafrechtspraak kwam een einde aan de 
afzonderlijke militairrechterlijke organisatie. 
 
De verantwoordelijkheid voor het opsporings- en vervolgingsbeleid berust sinds 1 
januari 1991 bij het Openbaar Ministerie. Hoewel niet specifiek in de Wet militaire 
strafrechtspraak tot uitdrukking gebracht, wordt in de memorie van toelichting 
duidelijk de noodzaak tot overleg tussen het Openbaar Ministerie en 
vertegenwoordigers van Defensie weergegeven:  
 
"Zij (de ministers van Justitie en Defensie) hebben (…) gemeend niet in de wet te 
moeten regelen op welke wijze de militaire autoriteiten hun zienswijze omtrent het 
vervolgingsbeleid kenbaar kunnen maken aan het Openbaar Ministerie en op 
welke wijze het ministerieel overleg over het algemene vervolgingsbeleid moet 
 
 Noot 5 Brief van de minister van Justitie en de minister van Defensie aan de Voorzitter van de Tweede Kamer der 
Staten-Generaal. Nota over een nieuw militair strafprocesrecht. TK 1965-1966, 8706, nr. 2. 
 Noot 6 Nota over een nieuw militair strafprocesrecht. Vraagpunten. TK 1965-1966, 8706 nr. 3, p. 27.  
 Pagina 12 Evaluatie toepassing militair strafprocesrecht bij uitzendingen 
 

 2.3 Organisatie van militaire strafrechtspraak 
De inwerkingtreding van de Wet militaire strafrechtspraak heeft een einde gemaakt 
aan de afzonderlijke militair-rechterlijke organisatie. Het Hoog Militair Gerechtshof en 
de krijgsraden zijn opgeheven. De strafrechtspraak over militairen is thans 
geconcentreerd bij de rechtbank en het gerechtshof te Arnhem. De rechtbank Arnhem 
kent een meervoudige militaire kamer bestaande uit drie leden (artikel 55 lid 1 Wet op 
de Rechterlijke Organisatie), twee burger-rechters en een niet tot de rechterlijke 
macht behorend militair-jurist. Het militair lid is bij voorkeur afkomstig uit het 
krijgsmachtdeel waartoe de verdachte behoort (artikel 55 lid 2 Wet Rechterlijke 
Organisatie). Militaire leden worden benoemd voor de tijd van 4 jaar. Om tot militair 
lid te worden benoemd, dient men op grond van artikel 6 lid 2 Wet militaire 
strafrechtspraak juncto artikel 48 lid 1 Wet op de Rechterlijke Organisatie: 
 
1 militair te zijn, en niet behoren tot de Koninklijke Marechaussee; 
2 de hoedanigheid van meester in de rechten te bezitten. 
 
Naast de meervoudige kamer is er een enkelvoudige strafkamer in militaire zaken, 
bestaande uit één burger-rechter van de gewone leden van de rechtbank, die als 
gespecialiseerde militaire politierechter zitting houdt. Deze rechter bezit, ondanks 
deze titel, dus niet de hoedanigheid van militair. 
 
Tegen de voor beroep vatbare vonnissen van de enkel- en meervoudige militaire 
kamer van de rechtbank te Arnhem staat hoger beroep open bij het gerechtshof te 
Arnhem (artikel 60 Wet op de Rechterlijke Organisatie).  
Bij dit gerechtshof is voor de behandeling van het hoger beroep een meervoudige 
militaire kamer gevormd (artikel 68 lid 1 Wet op de Rechterlijke Organisatie). Ook 
deze kamer bestaat uit twee burger-rechters en een niet tot de rechterlijke macht 
behorend militair lid dat bij voorkeur behoort tot het krijgsmachtdeel waartoe de 
verdachte behoort (artikel 68 lid 2 Wet op de Rechterlijke Organisatie juncto artikel 5 
lid 1 Wet militaire strafrechtspraak). Over de voorkeur voor een militair lid dat tot 
hetzelfde krijgsmachtdeel als de verdachte behoort, vermeldt de memorie van 
toelichting: 
 
"De aanwezigheid van een militair lid in de meervoudige militaire kamer 
garandeert de inbreng van deskundigheid op dit bijzondere terrein. Daarbij is 
uiteraard inbegrepen de deelneming aan de beraadslaging in de raadkamer. Gelet 
op het belang van deze inbreng is het gewenst dat de aard van de deskundigheid 
een in de wet verankerde inhoud wordt gegeven. De leef- en werkomstandigheden 
binnen de drie krijgsmachtdelen vertonen in de praktijk aanmerkelijke verschillen. 
Een militair lid kan daarom in het algemeen alleen dan als werkelijk deskundige 
worden aangemerkt als hij geheel op de hoogte is van de leef- en 
werkomstandigheden waarbinnen de verdachte dagelijks verkeert. Ten einde de 
aanwezigheid van deze kennis te waarborgen is een regeling opgenomen die tot 
doel heeft zoveel mogelijk te bereiken dat het militaire lid behoort tot het 
krijgsmachtdeel waartoe de militaire verdachte of de strafrechtelijk belangrijkste 
militaire verdachte behoort. Omdat dit vereiste, indien absoluut geformuleerd, in 
de praktijk zou kunnen leiden tot onnodige vertraging in de behandeling van 
9
zaken, is het als een voorkeur uitgewerkt." 
 
Artikel 9 lid 3 Wet militaire strafrechtspraak bepaalt dat om tot militair lid van de 
militaire kamer van het gerechtshof te worden benoemd men niet alleen militair en 
 
 Noot 9 TK 1982-1983, 17804 (R 1228), nr. 5, p. 18. 
 Pagina 14 Evaluatie toepassing militair strafprocesrecht bij uitzendingen 
 

toevloed van strafzaken niet kunnen verwerken, waardoor een onaanvaardbare 
10
vertraging in de afdoening zou kunnen ontstaan. 
Bij wet voorzien in een mogelijkheid tot het instellen van mobiele gerechtshoven werd 
11
niet noodzakelijk geacht.  
 
Artikel 113 lid 4 Grondwet ligt ten grondslag aan de mogelijkheid om mobiele 
rechtbanken in te stellen voor de berechting in het buitenland. Lid 1 van dit artikel 
bepaalt dat de berechting van strafbare feiten is opgedragen aan de rechterlijke 
macht. Ingevolge lid 4 kan de wet voor berechting buiten Nederland (en voor het 
oorlogsstrafrecht) afwijkende regels stellen.  
 
Wat de functie van mobiele rechtbanken voor berechting in het buitenland betreft, 
vermeldt de memorie van toelichting: 
 
"Bij een langdurig verblijf in het buitenland van een aanzienlijk aantal militairen 
kan het voor een goede en tijdige berechting van zaken onder bepaalde 
omstandigheden bezwaarlijk zijn indien deze in of vanuit Nederland moet 
geschieden. Immers betekent dit ook dat de werkzaamheden van het Openbaar 
Ministerie in de fase van het opsporingsonderzoek alsmede het gerechtelijk 
12
vooronderzoek in of vanuit Nederland moeten plaatsvinden." 
 
Als uitgangspunt geldt echter volgens de memorie van toelichting dat mobiele 
rechtbanken voor de berechting in het buitenland slechts in buitengewone 
omstandigheden worden ingesteld: 
 
"In beginsel zal de vervolging en berechting van strafbare feiten vanuit de 
bestaande organen van de rechterlijke macht geschieden. Eerst als op die wijze 
een adequate vervolging en berechting niet is te realiseren, zal tot instelling van 
13
mobiele rechtbanken worden overgegaan." 
 
 
 2.4 Strafvordering in militaire zaken 
Tot 1991 behoorde de wetgeving over het strafprocesrecht in militaire zaken tot de 
oudste in Nederland. Het Wetboek van Strafvordering was in strafzaken tegen 
militairen formeel niet van toepassing. De belangrijkste afwijking van het commune 
strafprocesrecht was gelegen in de beslissing over strafvervolging. Deze beslissing 
werd genomen door een militaire autoriteit, waarbij aan de openbaar aanklager een 
adviserende rol toekwam (zie hiervoor onder 2.2). Dit systeem is in de Wet militaire 
strafrechtspraak geheel verlaten. Thans is het de officier van Justitie te Arnhem die in 
militaire strafzaken de vervolgingsbeslissing neemt. Aan de militaire autoriteiten komt 
geen zeggenschap over strafvervolging meer toe. Als hoofdregel geldt nu artikel 1 lid 
2 Wet militaire strafrechtspraak dat luidt: 
 
"Het Wetboek van Strafvordering is van toepassing, tenzij daarvan in deze wet 
wordt afgeweken." 
 
 
 Noot 10 TK 1982-1983, 17804 (R 1228), nr. 5, p. 24. 
 Noot 11 TK 1982-1983, 17804 (R 1228), nr. 5, p. 10. 
 Noot 12 TK 1982-1983, 17804 (R 1228), nr. 5, p. 24. 
 Noot 13 TK 1982-1983, 17804 (R 1228), nr. 5, p. 25. 
 Pagina 16 Evaluatie toepassing militair strafprocesrecht bij uitzendingen 
 

De militaire politietaak: Koninklijke Marechaussee 
Het opsporingsonderzoek in militaire zaken is in handen van de Koninklijke 
Marechaussee. Ambtenaren van de Koninklijke Marechaussee bezitten 
opsporingsbevoegdheid in alle gevallen waarin zij werkzaam zijn in de uitoefening 
van de hen opgedragen taken. Artikel 6 lid 1 onder b Politiewet 1993 noemt als één 
van de aan de Koninklijke Marechaussee opgedragen taken: 
 
"(…) de uitvoering van de politietaak ten behoeve van Nederlandse en andere 
strijdkrachten, alsmede internationale militaire hoofdkwartieren,  
en ten aanzien van tot die strijdkrachten en hoofdkwartieren behorende personen." 
 
Bij de uitvoering van hun militaire politie of opsporingstaak maakt de Koninklijke 
Marechaussee gebruik van dezelfde wettelijke bevoegdheden als politieambtenaren. 
Ambtenaren van de Koninklijke Marechaussee stellen in hun hoedanigheid van 
opsporingsambtenaar ambtsedige processen-verbaal op en zenden deze stukken aan 
de officier van Justitie. De taken, verantwoordelijkheden en bevoegdheden op het 
gebied van opsporing van strafbare feiten worden door de Koninklijke Marechaussee 
verricht onder gezag van de officier van Justitie die de Koninklijke Marechaussee 
bevelen en aanwijzingen kan geven (artikel 148 Wetboek van Strafvordering). 
 
Rechter-commissaris in militaire zaken 
Ook de specifieke positie van de rechter-commissaris tijdens het 
strafvorderingsproces in militaire zaken verdient hier vermelding. Deze wijkt namelijk 
op een aantal punten af van de commune rol van de rechter-commissaris wanneer 
het militair lid als rechter-commissaris optreedt. Rechters-commissarissen die in 
militaire zaken optreden, worden aangewezen uit de leden en plaatsvervangend 
leden van de militaire kamers (artikel 29 lid 1 Wet militaire strafrechtspraak). De 
bevoegdheden van het tot rechter-commissaris aangewezen militair lid zijn beperkt. 
In de eerste plaats is hij op grond van artikel 29 lid 2 onder a Wet militaire 
strafrechtspraak niet bevoegd om bevoegdheden met een vrijheidsbeperkend 
karakter uit te oefenen zoals: 
 
• het geven van een bevel tot bewaring (artikel 63 Wetboek van Strafvordering); 
• het in verzekering stellen van de verdachte (artikel 206 Wetboek van 
Strafvordering); 
• het in verzekering stellen van een getuige (artikel 214 Wetboek van 
Strafvordering); 
• het gijzelen van een getuige (artikel 221 Wetboek van Strafvordering). 
 
In de tweede plaats kan een militair lid op grond van artikel 29 lid 2 onder b en c Wet 
militaire strafrechtspraak uitsluitend als rechter-commissaris optreden indien: 
 
• het onderzoek van de zaak geheel of overwegend buiten Nederland plaats heeft; 
• de zaak naar het oordeel van de voorzitter van de militaire kamer van zodanige 
aard is dat onderzoek door een militair lid de voorkeur verdient. 
 
Het laatstgenoemde punt zal voornamelijk spelen in zaken met typisch militaire 
aspecten. Een militair lid zal gelet op zijn militaire deskundigheid de meest geschikte 
persoon zijn om als rechter-commissaris op te treden, aldus de memorie van 
toelichting: 
 
"Indien het onderzoek door een rechter-commissaris geheel of overwegend buiten 
Nederland zal plaatsvinden, dan wel indien zich bij een zaak typisch militaire 
aspecten voordoen, zal veelal een militair lid door zijn in het algemeen grotere 
mobiliteit en door zijn militaire deskundigheid de meest geschikte persoon zijn 
 Pagina 18 Evaluatie toepassing militair strafprocesrecht bij uitzendingen 
 

 2.6 Juridische aspecten van militaire operaties 
Een van de in artikel 97, lid 1 Grondwet aan de krijgsmacht opgedragen taken betreft 
de handhaving en de bevordering van de internationale rechtsorde: 
 
"Ten behoeve van de verdediging en ter bescherming van de belangen van het 
Koninkrijk, alsmede ten behoeve van de handhaving en de bevordering van de 
internationale rechtsorde, is er een krijgsmacht." 
 
Bij de formulering van deze taak van de krijgsmacht heeft de grondwetgever 
aansluiting gezocht bij artikel 39 van het Handvest van de Verenigde Naties waarin 
wordt gesproken over optreden met betrekking tot handhaving of herstel van de 
internationale vrede en veiligheid. Door de handhaving en de bevordering van de 
internationale rechtsorde te formuleren als taak van de krijgsmacht, wordt tot 
uitdrukking gebracht dat de krijgsmacht meer dan voorheen in een context van 
internationale verhoudingen en verplichtingen is komen te staan en dat bij de inzet 
van de krijgsmacht steeds meer nadruk is komen te liggen op het vervullen van 
internationale taken.  
Nederland voert een actief vredes- en veiligheidsbeleid wat onder meer met zich 
meebrengt dat de Nederlandse krijgsmacht in internationaal verband kan worden 
ingezet in gewapende conflicten en crisisbeheersingsoperaties. Waar 
crisisbeheersingsoperaties eerder voornamelijk traditioneel vredesbewarend van 
karakter waren, lijkt de nadruk geleidelijk te verschuiven naar deelname aan 
vredesafdwingende operaties. Hiermee wordt het relatief passieve optreden van 
Nederlandse militaire eenheden veelal verlaten en wordt tot meer multifunctionele 
vormen van militair optreden gekomen. Nederlandse militairen zullen in toenemende 
17
mate bijdragen aan internationale militaire operaties hoger in het geweldsspectrum.  
Het type operatie in kwestie zal in grote mate bepalend zijn voor de vraag in hoeverre 
en binnen welke grenzen militairen bevoegd zijn geweld aan te wenden in de 
uitvoering van de operatie. In tijd van oorlog of gewapend conflict wordt het gebruik 
van geweld door militairen overwegend beheerst door het internationaal humanitair 
recht, het ius in bello. In situaties waarin het internationaal humanitair recht in 
beginsel niet van toepassing is – buiten tijd van oorlog of gewapend conflict – wordt 
het gebruik van geweld door militairen overwegend beheerst door het commune 
recht.  
De regels voor het gebruik van geweld worden in beide situaties vastgelegd in 
instructies die zijn afgestemd op de concrete omstandigheden waaronder moet 
worden opgetreden. Het internationale karakter van militair optreden maakt dat de 
legitimatie van het gebruik van geweld doorgaans wordt vastgelegd in een mandaat 
van internationale coalities of organisaties zoals de Verenigde Naties. De 
bevoegdheid voor het gebruik van geweld ligt in dat geval besloten in het mandaat. 
Op grond daarvan wordt op internationaal niveau een specifiek voor de betreffende 
missie geldende geweldsinstructie opgesteld. Deze wordt aangeduid met de term 
Rules of engagement. Deze internationaal vastgestelde Rules of engagement kunnen 
nationaal worden beperkt door het maken van voorbehouden (national caveats) bij 
bepaalde onderdelen ervan. Op nationaal niveau worden de Rules of engagement 
vertaald in meer concrete geweldsinstructies voor de individuele militair (voor 
Nederlandse commandanten een aide-mémoire en een instructiekaart geweldgebruik 
voor de individuele militair). 
 
 
 Noot 17 Zie bijvoorbeeld de brief van de minister van Defensie en de Staatssecretaris van Defensie van 2 juni 2006 
aan de Voorzitter van de Tweede Kamer der Staten-Generaal over de actualisering van de 
Prinsjesdagbrief. TK 2005-2006, 30300X, nr. 107, p. 8. 
 Pagina 20 Evaluatie toepassing militair strafprocesrecht bij uitzendingen 
 

van de operatie. Dat betekent dat nadere instructies nodig zijn. Deze worden in de 
praktijk verstrekt door het land of de organisatie dat de leiding heeft over een 
operatie. Dit kan de Verenigde Naties zijn, maar ook (een groep van) landen of een 
andere organisatie zoals de NAVO. Die nadere instructies op basis van het mandaat 
zijn de reeds genoemde Rules of engagement. 
 
 
 2.6.2 Rules of engagement 
Rules of engagement zijn regels betreffende de geweldsbevoegdheden in het kader 
van de taakuitoefening in verband met een militaire operatie. Rules of engagement 
scheppen het politiek-juridische kader voor militair optreden. Voor iedere missie 
worden specifieke Rules of engagement opgesteld door de (staf van de) hoogste 
militaire commandant (Force Commander) van de operatie. De Rules of engagement 
kunnen per operatie verschillen. Wel bestaat tegenwoordig een gemeenschappelijke 
basis. Organisaties zoals de NAVO en de Verenigde Naties hanteren een catalogus 
van regels die, al naar gelang het soort operatie, kunnen worden geactiveerd. Rules 
of engagement uitgevaardigd ten behoeve van een gewapend conflict of 
crisisbeheersingsoperaties zullen, gelet op de aard en het geweldsspectrum van de 
betreffende internationale militaire operatie, van karakter verschillen.  
In het algemeen staan Rules of engagement het gebruik van geweld toe voor de 
volgende doeleinden: het uitvoeren van opgedragen taken (mission accomplishment) 
en het beschermen van personen en goederen van de eigen troepenmacht of die van 
coalitiegenoten (force protection). Voorts kan ook geweld worden gebruikt met het 
oog op het beschermen van aangewezen personen en goederen. Rules of 
engagement zullen moeten worden toegepast binnen de grenzen van proportionaliteit 
en subsidiariteit, die in hedendaagse militaire operaties doorgaans expliciet worden 
opgenomen in de Rules of engagement. 
 
Bij operaties van de Verenigde Naties worden de Rules of engagement opgesteld 
door het Department of Peacekeeping Operations in overleg met de aangewezen 
Force Commander, waarna ze worden vastgesteld door de Ondersecretaris-generaal 
voor vredesoperaties en aan de deelnemende landen worden bekendgemaakt. 
Optreden in overeenstemming met de Rules of engagement kan op sommige 
onderdelen in strijd komen met nationale rechtsregels of beleid. De deelnemende 
landen kunnen om die reden desgewenst nog nationale voorbehouden (national 
caveats) afspreken en maken op de Rules of engagement voor hun eigen eenheden. 
Het is niet toegestaan om verruimingen van de Rules of engagement voor de 
nationale eenheden toe te passen. 
 
Indien de grondslag van een militaire operatie ligt in het interstatelijke recht op 
individuele en collectieve zelfverdediging dat is verankerd in het Handvest van de 
Verenigde Naties, is sprake van een oorlog of gewapend conflict waarop het 
internationaal humanitair recht, het ius in bello, van toepassing is. In tijd van oorlog of 
gewapend conflict fungeren de Rules of engagement in een geheel andere context 
dan bij deelname aan een crisisbeheersingsoperatie. Zolang het internationaal 
humanitair recht niet van toepassing is op een crisisbeheersingsoperatie, zijn de 
bevoegdheden van de militairen beperkt tot die welke voortvloeien uit het mandaat of 
de juridische grondslag voor het optreden. 
 
Tijd van oorlog of gewapend conflict 
In tijd van oorlog of gewapend conflict is het gebruik van geweld gelegitimeerd op 
grond van het internationaal humanitair recht. Individuele militairen mogen binnen de 
grenzen van het internationaal humanitair recht geweld toepassen. In tegenstelling tot 
de formele handelingen die noodzakelijk zijn voor een oorlogsverklaring (vergelijk 
 Pagina 22 Evaluatie toepassing militair strafprocesrecht bij uitzendingen 
 

 2.6.3 Rechtsmacht Nederland en strafrechtelijke positie Nederlandse militair 
Wanneer Nederlandse militairen tijdens een internationale militaire operatie met 
toestemming op het grondgebied van een andere staat verblijven, wordt de status van 
deze militairen in de regel beheerst door statusovereenkomsten (status of forces 
agreements) die per operatie met het betrokken land, of indien het om een operatie 
van de Verenigde Naties gaat, met de secretaris-generaal van de Verenigde Naties 
18
worden gesloten. Door het Ministerie van Defensie wordt getracht bij het sluiten van 
statusovereenkomsten exclusieve strafrechtelijke jurisdictie van Nederland over de uit 
te zenden Nederlandse militairen te verkrijgen. Er wordt naar gestreefd Nederlandse 
militairen niet onder de rechtsmacht van een ander land te laten vallen. Dit is echter 
niet altijd mogelijk omdat landen soms vasthouden aan hun soevereine recht om 
19
rechtsmacht uit te oefenen over eenieder die zich op hun grondgebied bevindt. Bij 
inzet in het kader van een gewapend conflict is bijvoorbeeld het internationaal 
humanitair recht (dwingend) van toepassing dat ten aanzien van oorlogsmisdrijven 
voorziet in universele rechtsmacht en een verplichting tot strafvorderlijk optreden.  
 
De vraag aangaande materiële jurisdictie is van belang om te kunnen beoordelen of 
Nederland bevoegd is rechtsmacht over de militairen ook daadwerkelijk uit te 
oefenen. Het Nederlands strafrecht, waaronder het militair strafrecht, is formeel te 
allen tijde van toepassing op de Nederlandse militair, waar ook ter wereld. Dit is 
vastgelegd in artikel 2 en artikel 4 Wetboek van Militair Strafrecht: 
 
"Artikel 2. Op de niet in dit wetboek omschreven feiten, begaan door in artikel 2 
van de Wet militaire strafrechtspraak genoemde personen, is het gemene 
strafrecht toepasselijk, behoudens de afwijkingen bij de wet vastgesteld." 
 
"Artikel 4. De Nederlandse strafwet is toepasselijk op de militair, die zich buiten 
Nederland aan enig strafbaar feit schuldig maakt." 
 
Voor het antwoord op de vraag of Nederland ten aanzien van een Nederlandse 
militair rechtsmacht bezit, is de plaats waar het strafbare feit is begaan in beginsel 
dus niet van betekenis (vgl. eerste alinea 2.6.3). 
 
 
 Noot 18 Verblijven Nederlandse militairen zonder toestemming op het grondgebied van een andere Staat, dan is 
mogelijk sprake van een bezetting in volkenrechtelijk zin. De rechtsmacht over de militairen die zich in 
bezet gebied bevinden, komt in dat geval aan de bezetter toe.  
 Noot 19 Bijvoorbeeld tijdens de deelname van Nederland aan de VN-operatie in Ethiopië en Eritrea (UNMEE) en er 
een helikopterdetachement in Djibouti werd gestationeerd. “ (…) Vooral op het punt van de 
rechtsbescherming zijn stevige onderhandelingen gevoerd, aangezien de autoriteiten van Djibouti 
handhaving van de soevereiniteit als uitgangspunt hanteerden. In de uiteindelijke overeenkomst houdt de 
regering van Djibouti vast aan haar jurisdictie in die gevallen waarin alleen een geldelijke straf kan worden 
opgelegd. De Djiboutiaanse rechter bepaalt dan de hoogte van de boete, binnen het wettelijke kader. Voor 
alle vergrijpen van zwaardere aard wordt de jurisdictie aan Nederland overgedragen. In beide gevallen zal 
terstond de Koninklijke marechaussee worden ingelicht, die bij de verdere afhandeling aanwezig zal zijn. 
Deze regeling wijkt weliswaar af van wat er bijvoorbeeld in de model-SOFA van de VN staat, maar biedt 
ruim voldoende rechtsbescherming aan het uitgezonden personeel.” Brief van de minister van Buitenlandse 
Zaken a.i. en van Defensie van 19 januari 2001 aan de Voorzitter van de Tweede Kamer der Staten-
Generaal. TK 22831, nr. 19, p.4. Een tweede voorbeeld is de stationering van een Nederlands chirurgisch 
team, tijdelijk toegevoegd aan de Britse geneeskundige ondersteuning in het kader van de operatie 
Enduring Freedom. “(…) Oman bleek niet bereid ten behoeve van de stationering van het Nederlandse 
team een aparte statusovereenkomst met Nederland af te sluiten. Het personeel is dientengevolge 
gestationeerd op basis van een Memorandum of Understanding tussen het VK en Oman. De status van het 
Nederlandse personeel is op dezelfde wijze veiliggesteld als die van het Britse personeel. Teneinde de 
juridische risico’s te reduceren zijn aanvullende gedragsregels opgesteld.” Brief van de minister van 
Defensie van 27 juni 2002 aan de Voorzitter van de Tweede Kamer der Staten-Generaal. TK 2001-2002, 
27925, nr. 63, p. 3. 
 Pagina 24 Evaluatie toepassing militair strafprocesrecht bij uitzendingen 
 

genocide, misdrijven tegen de menselijkheid, oorlogsmisdrijven en foltering 
strafbaar gesteld (artikel 3-8 Wet internationale misdrijven). 
2 Specifiek militaire delicten zijn strafbaar gesteld in het Wetboek van Militair 
Strafrecht. In geval van onrechtmatig geweldgebruik door militairen komen in het 
bijzonder de schending van het dienstbevel (artikel 125-131 Wetboek van Militair 
Strafrecht) en de niet-naleving van het dienstvoorschrift (artikel 135-138 Wetboek 
van Militair Strafrecht) in aanmerking.  
3 Het Wetboek van Militair Strafrecht is geen lex specialis, maar bevat aanvullend 
strafrecht. Het is op militairen van toepassing naast en in aanvulling op het 
20
commune strafrecht. Op wederrechtelijke gedragingen door militairen kunnen 
dus ook de geweldsdelicten uit het Wetboek van Strafrecht (bijvoorbeeld de 
delicten in titel XIX, misdrijven tegen het leven gericht; titel XX, mishandeling; titel 
XXI, veroorzaken van de dood of van lichamelijk letsel door schuld) van 
toepassing zijn.  
  
Geweldgebruik en strafuitsluitingsgronden 
Geweldgebruik door militairen in de uitvoering van de aan hen opgedragen taken 
(functioneel geweld) is geoorloofd binnen de grenzen die internationaal en nationaal 
recht stellen. Op overschrijding van deze grenzen kan een strafbepaling van 
toepassing zijn. Indien functioneel geweld als strafbaar feit kan worden gekwalificeerd 
en berecht wordt, staat nog niet vast dat terzake ook straf opgelegd kan worden. 
Strafuitsluitingsgronden kunnen hieraan in de weg staan. Dit zijn gronden die het 
rechtsvermoeden dat door het vervullen van de delictsomschrijving de 
wederrechtelijkheid en verwijtbaarheid vaststaan, kunnen weerleggen.  
Zij nemen de strafrechtelijke aansprakelijkheid weg. Strafuitsluitingsgronden kunnen 
worden onderverdeeld in rechtvaardigingsgronden en schulduitsluitingsgronden. De 
voor militairen meest relevante strafuitsluitingsgronden worden hieronder kort 
besproken. 
 
Rechtvaardigingsgronden 
Strafuitsluitingsgronden dienen te worden bezien in de context van het recht dat in de 
gegeven omstandigheden van toepassing is. Een belangrijke rechtvaardigingsgrond 
voor militairen kan worden gevonden in artikel 38 Wetboek van Militair Strafrecht. Dit 
artikel luidt: 
 
"Niet strafbaar is hij die in tijd van oorlog binnen de grenzen zijner bevoegdheid 
een naar regelen van het oorlogsrecht geoorloofd feit begaat, of wiens bestraffing 
strijdig zou zijn met een verdrag, geldend tussen Nederland en de mogendheid 
waarmee Nederland in oorlog is, of enig voorschrift, ingevolge zodanig verdrag 
vastgesteld." 
 
Artikel 38 Wetboek van Militair Strafrecht biedt een rechtvaardigingsgrond voor 
handelingen die onder normale omstandigheden strafbaar zouden zijn, maar in tijd 
van oorlog zijn toegestaan. Daarbij gelden wel de voorwaarden dat het internationaal 
humanitair recht niet wordt geschonden en de militair de grenzen van zijn 
bevoegdheden niet heeft overschreden. 
Meer zekerheid voor de individuele militair over de formele toepassing van artikel 38 
Wetboek van Militair Strafrecht kan worden verkregen door op grond van artikel 71 
Wetboek van Militair Strafrecht te bepalen dat voor een deel van de krijgsmacht in 
21
een bepaalde periode ‘tijd van oorlog’ aanwezig wordt geacht. Artikel 38 Wetboek 
 
 Noot 20 Vgl. HR 23 december 1980. Militair Rechtelijk Tijdschrift (MRT) 1981, p. 300, m.nt. W.H.V. 
 Noot 21 Artikel 71 Wetboek van Militair Strafrecht luidt: "Zodra aan een gedeelte der krijgsmacht op de door Ons te 
bepalen wijze is bekendgemaakt, dat het door het militair gezag is aangewezen, hetzij ter deelneming aan 
 Pagina 26 Evaluatie toepassing militair strafprocesrecht bij uitzendingen 
 

inhoudelijke eisen wil er sprake zijn van wettelijk voorschrift in de zin van artikel 42 
23
Wetboek van Strafrecht. De omstandigheid dat voorschriften niet door een 
Nederlandse autoriteit zijn vastgesteld hoeft geen beletsel te zijn om deze als 
wettelijke voorschriften aan te merken. Onder wettelijke voorschriften moeten mede 
regels van internationaal recht worden verstaan die hen die aan de Nederlandse 
rechtsorde onderworpen zijn rechtstreeks binden. Het is de vraag of Rules of 
engagement die behoren bij het door een volkenrechtelijke organisatie opgesteld 
mandaat van een militaire operatie als zodanig aangemerkt kunnen worden. 
 
Krachtens artikel 43 lid 1 Wetboek van Strafrecht is een militair niet strafbaar 
wanneer hij een feit begaat ter uitvoering van een ambtelijk bevel. Deze bepaling 
luidt: 
 
"Niet strafbaar is hij die een feit begaat ter uitvoering van een ambtelijk bevel, 
gegeven door het daartoe bevoegde gezag."  
 
Het ambtelijk bevel geldt voor de ontvanger van het bevel als rechtvaardigingsgrond 
indien hij binnen de grenzen van proportionaliteit en subsidiariteit het bevel uitvoert 
en daardoor niettemin aan de delictsomschrijving van enig strafbaar feit voldoet.  
Met betrekking tot de vraag of in een bepaald geval aan de vereisten van 
proportionaliteit en subsidiariteit is voldaan, speelt de hoedanigheid van de dader een 
belangrijke rol (Garantenstellung). 
Het bevel is enkel bevoegd, indien er een op publiekrecht gebaseerde 
gezagsverhouding bestaat tussen de bevelgever en de bevelontvanger en het bevel 
binnen de wettelijk bepaalde bevelgevende bevoegdheid van de bevelgever past. 
Bevelen van buitenlandse militairen kunnen niet zonder meer als bevoegd gegeven 
ambtelijk bevel in de zin van artikel 43 Wetboek van Strafrecht worden opgevat. 
 
Er bestaat discussie over de vraag of Rules of engagement, aide-mémoire en 
instructiekaart geweldgebruik als ambtelijke bevelen in de zin van artikel 43 Wetboek 
van Strafrecht kunnen gelden. De tekst van artikel 43 Wetboek van Strafrecht bevat 
geen opsomming van wat onder een ambtelijk bevel dient te worden verstaan. Een 
dergelijk bevel behoeft niet te zijn gegeven voor een concreet geval maar kan ook 
bestaan uit een algemene, op schrift gestelde, instructie om in bepaalde situaties op 
een specifieke wijze te handelen. Ongeacht de vraag of geweldsinstructies al dan niet 
als ambtelijk bevel kunnen worden beschouwd, legitimeren zij op zichzelf niet iedere, 
onder de geweldsinstructies denkbare, uitvoering. Voor een succesvol beroep op de 
rechtvaardigingsgrond ambtelijk bevel dienen de eisen van proportionaliteit en 
subsidiariteit in acht te zijn genomen.  
 
Tot slot kan op artikel 40 Wetboek van Strafrecht worden gewezen. Op grond van dit 
artikel blijft de dader van een strafbaar feit straffeloos wanneer het delict is begaan 
onder dusdanig benarde omstandigheden dat van de dader in redelijkheid niet te 
vergen viel dat hij het door hem gepleegde feit naliet. Artikel 40 Wetboek van 
Strafrecht luidt: 
 
"Niet strafbaar is hij die een feit begaat waartoe hij door overmacht is gedrongen." 
 
Schulduitsluitingsgronden 
De schulduitsluitingsgrond onbevoegd gegeven ambtelijk bevel vindt regeling in 
artikel 43 lid 2 Wetboek van Strafrecht. Dit artikel bepaalt dat een onbevoegd 
 
 Noot 23 Cleiren, C.P.M. en Nijboer, J.F. Tekst & Commentaar Strafrecht. Aantekening 4 bij artikel 42 van het 
Wetboek van Strafrecht. 
 Pagina 28 Evaluatie toepassing militair strafprocesrecht bij uitzendingen 
 

optreden, binnen de rechtsmacht van de zendstaten van deze militairen vallen 
wanneer deze zendstaten partij zijn bij het EVRM. 
Relevant voor de interpretatie door het EHRM van het begrip rechtsmacht in de zin 
van artikel 1 EVRM is de redenering van het Hof in de zaak Loizidou tegen Turkije: 
 
"Bearing in mind the object and purpose of the Convention, the responsibility of a 
Contracting Party may also arise when as a consequence of a military action – 
whether lawful or unlawful – it exercises effective control of an area outside its 
national territory. The obligation to secure, in such an area, the rights and 
freedoms set out in the Convention derives from the fact of such control whether it 
be exercised directly, through its armed forces, or through a subordinate local 
25
administration." 
 
Het begrip rechtsmacht lijkt in de uitleg van het EHRM ruimer te zijn dan territoir 
(grondgebied). Ook buiten het eigen grondgebied kan van rechtsmacht sprake zijn als 
aldaar door militairen van de interveniërende staat gezag en controle wordt 
uitgeoefend. In de zaak Bankovic e.a. tegen België e.a. werd door het EHRM echter 
een belangrijke beperking aan de extraterritoriale werking van mensenrechten 
toegevoegd. Op grond van de overwegingen van het Hof in Bankovic moet het gaan 
om effectieve controle uitgeoefend door een partij bij het EVRM over het grondgebied 
van een andere partij bij het EVRM, tenzij een staat een algemene controle uitoefent 
over een gebied buiten zijn grondgebied en daar geheel of gedeeltelijk het gezag van 
de overheid uitoefent. Effectieve gezagsuitoefening bestaat volgens het EHRM enkel 
wanneer er sprake is van een militaire bezetting door grondtroepen of anderszins 
26
door een lokale administratie. In de zaak Issa tegen Turkije werd deze zienswijze 
door het EHRM herhaald: 
 
"The Court does not exclude the possibility that, as a consequence of (…) military 
action, [a] State could be considered to have exercised, temporarily, effective 
overall control of a particular portion of the territory of [another State]. Accordingly, 
if there is a sufficient factual basis for holding that, at the relevant time, the victims 
were within that specific area, it would follow logically that they were within the 
27
jurisdiction of [that State]." 
 
De formele extraterritoriale werking van het EVRM lijkt zich te beperken tot bepaalde 
specifieke gevallen. Dit neemt niet weg dat de uit het EVRM voortvloeiende normen 
in het algemeen betekenis hebben voor Nederlandse militaire operaties in het 
buitenland. Met name vloeien uit het EVRM belangrijke uitgangspunten voort die 
kunnen gelden voor het strafrechtelijk onderzoek naar het gebruik van geweld waarbij 
doden of gewonden zijn gevallen. Hieronder worden deze uitgangspunten nader 
uiteengezet.  
 
Artikel 2 EVRM – Het recht op leven 
Artikel 2 EVRM legt een verplichting op aan de Nederlandse staat om het recht van 
een ieder op leven te beschermen. Het betreft een van de in artikel 15 EVRM 
neergelegde absolute rechten waar in beginsel ook in buitengewone omstandigheden 
niet van af mag worden geweken. Artikel 15 lid 2 EVRM maakt echter wel een 
 
 Noot 25 Loizidou tegen Turkije. EHRM 18 december 1996. 
 Noot 26 Bankovic e.a. tegen België e.a. EHRM 12 december 2001. NJCM-Bulletin 2002, p. 631 ev, m.nt. 
Kamminga. 
 Noot 27 Issa tegen Turkije. EHRM 16 november 2004. Vgl. Hussein tegen Albanie e.a. EHRM 14 maart 2006 (niet-
ontvankelijkheidsbeslissing). Vgl. ook R. (al-Skeini and others) t. Secretary of State for Defence, waarin 
een Britse rechtbank oordeelde dat het EVRM van toepassing was op Britse detentiecentra in Irak, maar 
niet op gevechtsacties in Irak. www.bailii.org/ew/cases/EWHC/Admin/2004/2911.html. 
 Pagina 30 Evaluatie toepassing militair strafprocesrecht bij uitzendingen 
 

"The obligation to protect the right to life under Article 2 of the Convention, read in 
conjunction with the State’s general duty under Article 1 of the Convention to 
“secure to everyone within [its] jurisdiction the rights and freedoms defined in [the] 
Convention”, requires by implication that there should be some form of effective 
official investigation when individuals have been killed as a result of the use of 
force (…). The essential purpose of such an investigation is to secure the effective 
implementation of the domestic laws safeguarding the right to life and, in those 
casus involving State agents or bodies, to ensure their accountability for deaths 
occurring under their responsibility (…). 
The authorities must act of their own motion once the matter has come to their 
attention. They cannot leave it to the initiative of the next-of-kin either to lodge a 
formal complaint or to request particular lines of inquiry or investigative procedures 
(…). For an investigation into alleged unlawful killing by State agents to be 
effective, the persons responsible for and carrying out the investigation must be 
independent and impartial, in law and in practice (…). 
The investigation must also be effective in the sense that it is capable of leading to 
a determination of whether the force used was or was not justified in the 
circumstances and to the identification and punishment of those responsible. The 
authorities must have taken the reasonable steps available to them to secure the 
evidence concerning the incident, including inter alia eye witness testimony and 
forensic evidence. The investigation’s conclusions must be based on thorough, 
objective and impartial analysis of all relevant elements and must apply a standard 
comparable to the “no more than absolutely necessary” standard required by 
Article 2 § 2 of the Convention. Any deficiency in the investigation which 
undermines its capability of establishing the circumstances of the case or the 
person responsible is liable to fall foul of the required measure of effectiveness 
31
(…)".  
 
Uit de zaak Hugh Jordan tegen het Verenigd Koninkrijk volgt nog een aantal 
aanvullende eisen: 
 
"A requirement of promptness and reasonable expedition is implicit in this context 
(…). It must be accepted that there may be obstacles or difficulties which prevent 
progress in an investigation in a particular situation. However, a prompt response 
by the authorities in investigating a use of lethal force may generally be regarded 
as essential in maintaining public confidence in their adherence to the rule of law 
and in preventing any appearance of collusion in or tolerance of unlawful acts. 
For the same reasons, there must be a sufficient element of public scrutiny of the 
investigation or its results to secure accountability in practice as well as in theory. 
The degree of public scrutiny required may well vary from case to case. In all 
casus, however, the next-of-kin of the victim must be involved in the procedure to 
32
the extent necessary to safeguard his or her legitimate interests." 
 
Er zal kortom sprake moeten zijn van een effectief, onafhankelijk en zorgvuldig 
onderzoek wanneer de staat geweld gebruikt waarbij een inbreuk op het recht op 
33
leven wordt gemaakt. Onder omstandigheden moet het onderzoek kunnen leiden tot 
 
 Noot 31 Nachova e.a. tegen Bulgarije. EHRM 6 juli 2005. Vgl. Kaya tegen Turkije, EHRM 19 februari 1998; Gülec 
tegen Turkije, EHRM 27 juli 1998; McBride tegen het Verenigd Koninkrijk, EHRM 9 mei 2006. 
 Noot 32 Hugh Jordan tegen het Verenigd Koninkrijk. EHRM 4 mei 2001. 
 Noot 33 Ook geweld waarbij geen dodelijke slachtoffers maar gewonden vallen, kan onder omstandigheden 
resulteren in een inbreuk op artikel 2 EVRM. Zie bijvoorbeeld Berktay tegen Turkije, EHRM 1 maart 2001 
en Ihan tegen Turkije, EHRM 27 juni 2000: "The Court recalls that in the present case the force used (…) 
was not in the event lethal. This does not exclude an examination of the applicant’s complaints under 
Article 2 (…)".  
 Pagina 32 Evaluatie toepassing militair strafprocesrecht bij uitzendingen 
 

In dit geval hebben de Rules of engagement een bevoegdheidsverlenend karakter. 
De status van Nederlandse militairen wordt tijdens internationale militaire operaties in 
de regel beheerst door statusovereenkomsten. Bij de totstandkoming van deze 
overeenkomsten wordt er naar gestreefd Nederlandse militairen niet onder de 
rechtsmacht van een ander land te laten vallen. Naast de toepassing buiten 
Nederland van het Nederlands strafrecht, bestaat het zogenoemde supranationaal 
strafrecht. Daarbij gaat het om het recht zoals toegepast door het Internationaal 
Strafhof. Het Internationaal Strafhof heeft een wereldwijd mandaat. In beginsel zal dit 
Hof zich niet hoeven uit te spreken over door Nederlandse militairen gepleegde 
strafbare feiten omdat het complementair is aan het nationale rechtssysteem. 
Nederland heeft middels de Wet internationale misdrijven de eigen strafwetgeving 
aangepast om ervoor te zorgen dat alle misdrijven waarover het Internationaal 
Strafhof jurisdictie heeft, ook strafbaar zijn naar Nederlands recht. Tenzij de 
Nederlandse staat niet bereid is in dergelijke zaken te vervolgen kan het 
Internationaal Strafhof derhalve geen rechtsmacht uitoefenen over Nederlandse 
militairen.  
 
Gedragingen van militairen in de uitvoering van de hen opgedragen taken kunnen 
onder omstandigheden een strafbaar feit opleveren. Strafuitsluitingsgronden kunnen 
de strafbaarheid van het feit (rechtvaardigingsgrond) dan wel de strafbaarheid van de 
dader (schulduitsluitingsgrond) uitsluiten.  
 
Het EVRM kan onder omstandigheden van toepassing zijn op Nederlandse militaire 
operaties in het buitenland. In het bijzonder de rechten en verplichtingen die 
voortvloeien uit artikel 2 EVRM zijn in dit kader van belang. Het EHRM stelt dat het 
gebruik van geweld door de staat waarbij doden of gewonden vallen altijd strikt 
noodzakelijk en in de gegeven omstandigheden proportioneel moet zijn, wil er geen 
sprake zijn van een inbreuk op het recht op leven. Voorts vloeit uit artikel 2 EVRM de 
procedurele verplichting voort om in geval van een mogelijke inbreuk op het recht op 
leven een onderzoek te verrichten naar de feiten en omstandigheden die de 
betreffende inbreuk hebben veroorzaakt.  
 
 
 
 Pagina 34 Evaluatie toepassing militair strafprocesrecht bij uitzendingen 
 

 3 Resultaten van het onderzoek 
 3.1 Inleiding 
In het vorige hoofdstuk is het militair strafprocesrecht beschreven. In dit hoofdstuk 
worden de eerste twee onderzoeksvragen beantwoord: 
 
1 Welke procedures gelden binnen het huidige stelsel van het militaire strafrecht? 
2 Op welke wijze worden de geldende procedures in de praktijk gehanteerd? 
 
In paragraaf 3.2 wordt antwoord gegeven op de eerste onderzoeksvraag. Per fase 
van de strafvordering in militaire zaken wordt kort ingegaan op de van toepassing 
zijnde procedures en wordt aangegeven welke actoren daarbinnen een rol spelen. In 
paragraaf 3.3 wordt de tweede onderzoeksvraag beantwoord. De vraag naar de 
hantering in de praktijk van de van toepassing zijnde procedures kan niet los worden 
gezien van het wettelijk kader waarbinnen de strafvordering in militaire zaken 
plaatsvindt.  
In paragraaf 3.3.1 wordt daarom eerst bezien of de wet onduidelijkheden of hiaten 
vertoont. Die kunnen immers de strafvordering in militaire zaken bemoeilijken. 
Vervolgens wordt in paragraaf 3.3.2 vastgesteld in hoeverre procedures volstaan of 
aanvulling behoeven. Daarna wordt in paragraaf 3.3.3 beoordeeld in hoeverre de 
toepassing van de procedures voor verbetering vatbaar is. Daarbij zal een 
onderscheid worden gemaakt tussen de thema’s opsporingscapaciteit Koninklijke 
Marechaussee, kennis en kunde en communicatie en cultuur. In paragraaf 3.4 wordt 
tot slot een samenvatting gegeven. 
 
Kanttekening 
Procedures binnen de strafvordering in militaire zaken zijn aan verandering 
onderhevig. Zoals in hoofdstuk 1 werd aangegeven, is tijdens het onderzoek een 
34
periode van bijna 6 jaar in beschouwing genomen. In deze periode zijn door 
35 36
Defensie , het Openbaar Ministerie en de Koninklijke Marechaussee diverse 
maatregelen genomen die ertoe hebben geleid dat procedures die aan het begin van 
de onderzoeksperiode niet voldeden nu wel voldoen.  
Met deze dynamiek wordt in dit hoofdstuk rekening gehouden door per onderwerp 
ook de ontwikkelingen te beschrijven die tijdens de onderzoeksperiode hebben 
plaatsgevonden. 
 
Zoals uit de onderzoeksverantwoording in bijlage 3 blijkt, zijn de bevindingen die in 
dit onderzoek worden gedaan, gebaseerd op drie bronnen: literatuur/documenten, 
37
bestudering van strafdossiers en interviews. Per onderwerp zal steeds naar de 
bronnen worden verwezen waaraan de beschrijving is ontleend. Bij het gebruik van 
 
 Noot 34 In het instellingsbesluit van de Commissie is de onderzoeksperiode begrensd van 1 januari 2000 tot 1 
november 2005. De Commissie heeft deze periode voor wat betreft de interviews, verruimd tot 1 juli 2006. 
Op die datum waren alle interviews afgenomen. 
 Noot 35 Met de term ‘Defensie’ wordt in het vervolg van deze rapportage bedoeld zowel de ambtelijke organisatie 
als de operationele organisatie van de volledige defensieorganisatie. 
 Noot 36 Organisatorisch is de Koninklijke Marechaussee ingebed in de defensieorganisatie. Voor zover zij de 
militaire politietaak uitoefent tijdens militaire operaties valt zij onder het gezag van het Openbaar Ministerie. 
Wanneer in het vervolg van deze rapportage over de Koninklijke Marechaussee wordt gesproken wordt 
daarmee uitsluitend dat deel van de Koninklijke Marechaussee aangeduid dat onder het gezag van het 
Openbaar Ministerie valt. 
 Noot 37 Zie voor een beknopte inhoudelijke beschrijving van de strafdossiers bijlage 5. 
 Pagina 36 Evaluatie toepassing militair strafprocesrecht bij uitzendingen 
 

Toelichting op het schema 
 
Lijn 1.  Indien sprake is van een overtreding van een gedragsregel in  
   de Wet militair tuchtrecht, is de commandant bevoegd een tuchtproces te 
starten. Het tuchtproces in eerste aanleg begint met de uitreiking door of 
namens de commandant aan de militair van een beschuldiging en eindigt 
met een uitspraak. Indien er niet aanstonds sprake is van een strafbaar feit 
of van een overtreding van een in de Wet militair tuchtrecht opgenomen 
gedragsregel, en de commandant toch behoefte heeft nader van bepaalde 
feiten kennis te nemen, kan hij een huishoudelijk onderzoek starten. 
Opsporingsambtenaren van de Koninklijke Marechaussee dienen niet te 
38
worden belast met het instellen van een huishoudelijk onderzoek. 
    
Lijn 2.  In artikel 79 Wet militair tuchtrecht is bepaald dat het Openbaar Ministerie 
kan beslissen dat van een door de commandant aangegeven mogelijk 
strafbaar feit - de strafbare feiten zijn limitatief opgesomd - geen (verder) 
proces-verbaal wordt opgemaakt. De richtlijn ‘tuchtsepot' (code 20) voor 
gevallen als bedoeld in artikel 79 Wet militair tuchtrecht geeft de 
39
commandant de bevoegdheid bepaalde feiten tuchtrechtelijk af te doen.  
 
   Ook indien de commandant tijdens het tuchtproces oordeelt dat er mogelijk 
sprake is van een strafbaar feit, dient deze afweging te worden gemaakt. 
Een ingesteld huishoudelijk onderzoek wordt geschorst, indien alsnog blijkt 
40
dat sprake is van een mogelijk strafbaar feit.  
 
Lijn 3.  De commandant neemt in persoon contact op met het Openbaar Ministerie 
in verband met het doen van aangifte van een strafbaar feit dat zich naar 
zijn mening tevens leent voor afdoening op grond van artikel 79 Wet militair 
tuchtrecht.  
 
a Indien het Openbaar Ministerie van oordeel is dat de gedraging een feit 
oplevert dat de commandant op grond van artikel 79 Wet militair 
tuchtrecht zelf kan afdoen, krijgt de zaak een parketnummer en mag de 
commandant het strafbaar feit zelf afdoen.  
 
 Door de commandant kan echter worden besloten dat het, gelet op 
bijzondere feiten en omstandigheden, niet wenselijk is een bepaalde 
gedraging tuchtrechtelijk af wordt gedaan. Indien dit het geval is doet de 
commandant alsnog aangifte bij de Koninklijke Marechaussee. 
 
  b Indien het Openbaar Ministerie van oordeel is dat de gedraging geen feit 
oplevert dat de commandant op grond van artikel 79 Wet militair 
tuchtrecht zelf kan afdoen, dient de commandant ingevolge artikel 78 Wet 
militair tuchtrecht onverwijld aangifte te doen bij de Koninklijke 
Marechaussee.  
 
 
 
 Noot 38 Aanwijzing van 14 november 2000 van de secretaris-generaal van het Ministerie van Defensie, nr. A/868. 
Eenvormige procedure voor het instellen van huishoudelijke onderzoeken. 
 Noot 39 Richtlijn tuchtsepot (code 20) voor gevallen als bedoeld in artikel 79 Wet militair tuchtrecht. Beschikking 
van 15 oktober 2000 van de hoofdofficier van Justitie bij het Openbaar Ministerie Arnhem, nr. 
BD2001/3301.  
 Noot 40 Aanwijzing van 14 november 2000 van de secretaris-generaal van het Ministerie van Defensie, nr. A/868. 
Eenvormige procedure voor het instellen van huishoudelijke onderzoeken. 
 Pagina 38 Evaluatie toepassing militair strafprocesrecht bij uitzendingen 
 

aandacht van de Commissie gebracht en is voorgesteld de term ‘oorlog’ te vervangen 
door bijvoorbeeld ‘gewapend conflict’, ‘operationele omstandigheden’ of 
‘internationale crisisbeheersingsoperaties’. In de casus 'Slapende mariniers' (zie 
bijlage 4) heeft ook de rechtbank gewezen op het feit dat het begrip 'tijd van oorlog' 
onvoldoende aansluit bij de veranderende operationele omstandigheden waaronder 
de krijgsmacht internationale taken moet verrichten. 
 
Artikel 71 Wetboek van Militair Strafrecht voorziet in de mogelijkheid ten aanzien van 
een bepaald deel van de krijgsmacht voor een bepaalde periode ‘tijd van oorlog’ in 
het leven te roepen, wanneer het, in tijd van vrede, door het bevoegd gezag is 
aangewezen voor één van de in artikel 71 Wetboek van Militair Strafrecht genoemde 
taken en er een correcte bekendmaking heeft plaatsgevonden. Zoals in paragraaf 
2.6.3 werd aangegeven heeft een verklaring op grond van artikel 71 Wetboek van 
Militair Strafrecht gevolgen voor de toepassing van een aantal bepalingen uit het 
Wetboek van Militair Strafrecht. Naast het van kracht worden van een aantal 
strafverzwarende bepalingen, is een belangrijk gevolg dat de strafuitsluitingsgrond 
genoemd in artikel 38 Wetboek van Militair Strafrecht van toepassing wordt. Artikel 38 
Wetboek van Militair Strafrecht voorziet in een strafuitsluitingsgrond voor militairen 
die in ‘tijd van oorlog’ gevechtshandelingen verrichten, mits zij handelen binnen hun 
bevoegdheden en de regels van het internationaal humanitair recht naleven. De norm 
waarbij artikel 38 Wetboek van Militair Strafrecht aansluit is het internationaal 
humanitair recht. Voor een geslaagd beroep op deze strafuitsluitingsgrond dient het 
handelen naar de regels van het oorlogsrecht te zijn geoorloofd. Dit recht is 
uitsluitend tijdens gewapende conflicten (of traditionele oorlogen) van toepassing. 
 
Ontwikkelingen 
De Commissie heeft geconstateerd dat een reparatierijkswet zal voorzien in een 
aanvulling in het Wetboek van Militair Strafrecht met het begrip 'gewapend conflict' op 
43
het begrip ‘oorlog’. Te verwachten is dat aansluiting zal worden gezocht bij de 
terminologie zoals die nu reeds wordt gebruikt in de Wet internationale misdrijven en 
in het Wetboek van Strafrecht. In de Wet internationale misdrijven wordt het begrip 
‘gewapend conflict’ gebruikt. In artikel 107a Wetboek van Strafrecht is het begrip ‘(tijd 
van) oorlog’ ten aanzien van een aantal delictsomschrijvingen waarin dit begrip als 
bestanddeel is opgenomen reeds verruimd tot ‘een gewapend conflict dat niet als 
oorlog kan worden aangemerkt en waarbij Nederland is betrokken, hetzij ter 
individuele of collectieve zelfverdediging, hetzij tot herstel van internationale vrede en 
veiligheid’.  
 
Indien onder het begrip ‘oorlog’ straks mede ‘gewapend conflict’ wordt verstaan, zal 
een afzonderlijke verklaring op grond van artikel 71 Wetboek van Militair Strafrecht 
niet langer nodig zijn bij militaire inzet in een gewapend conflict. De toepasselijkheid 
van het internationaal humanitair recht is immers niet afhankelijk van formele 
juridische verklaringen, maar ontstaat door de feitelijke vaststelling van het bestaan 
van een gewapend conflict. Tijdens de interviews is naar voren gebracht dat een 
verklaring vooraf van de minister van Defensie meer rechtszekerheid aan de militair 
biedt en om die reden ook na de wetswijziging behouden zou moeten blijven. De 
                                                                                                                                                 
Huisman, N. Tijd van oorlog in Afghanistan. MRT 2006, pp. 1-12. Voetelink, J.E.D. Inzet van Nederlandse 
militairen en de Rules of Engagement. Carré 2005, nr. , pp. 13-17. Dolman, M.M., Ducheine, P.A.L., Gill, 
T.D. en Walgemoed, G.F. Functioneel geweldgebruik in internationale operaties: een spiegel van 
rechtspraak en praktijk. MRT 2005, pp. 369-420. 
 Noot 43 Brief van de minister van Defensie van 22 april 2005 aan de Voorzitter van de Tweede Kamer der Staten-
Generaal over de toepassing van artikel 71 van het Wetboek van Militair Strafrecht en de aankondiging dat 
een wijzigingsvoorstel voor dit artikel in voorbereiding is. TK 2004-2005, 27925, nr. 172. Brief van de 
minister van Defensie van 25 november 2005 aan de Voorzitter van de Eerste Kamer der Staten-Generaal 
over de juridische aspecten van vredesoperaties. EK 2005-2006, 30 300 X, A. 
 Pagina 40 Evaluatie toepassing militair strafprocesrecht bij uitzendingen 
 

Strafrechtelijke status geweldsinstructies 
 
Achtergrond 
Tegen de militair die in de uitvoering van zijn taken geweld heeft gebruikt, maar zich 
daarbij niet aan de geweldsinstructies heeft gehouden, kan strafvervolging door het 
Openbaar Ministerie worden ingesteld. Het Openbaar Ministerie kan daarbij kiezen 
voor twee wegen van vervolgen. Enerzijds een vervolging gebaseerd op de specifiek 
militaire delicten uit het Wetboek van Militair Strafrecht (het niet opvolgen van een 
dienstbevel of het overtreden van een dienstvoorschrift). Anderzijds vervolgen op 
grond van een van de commune geweldsdelicten uit het Wetboek van Strafrecht. In 
beide gevallen kunnen geweldsinstructies (Rules of engagement, aide-mémoire en 
instructiekaart geweldgebruik) strafuitsluitend werken. 
 
In de zaak  van sergeant-majoor der mariniers Eric O. (hierna Eric O.) werd 
uiteindelijk een militair delict tenlastegelegd en ging het om de vraag of er een 
dienstvoorschrift was overtreden (artikel 136 Wetboek van Militair Strafrecht). Door 
het gerechtshof Arnhem werd in die zaak geoordeeld dat zowel de instructiekaart 
geweldgebruik, de aide-mémoire als de Rules of engagement als een 
dienstvoorschrift in de zin van artikel 135 Wetboek van Militair Strafrecht moesten 
45
worden beschouwd, omdat zij aan alle daartoe gestelde eisen voldeden. Na een 
beoordeling van de feiten en omstandigheden kwam het hof tot vrijspraak omdat het 
gebruikte geweld binnen de bevoegdheden van de Rules of engagement was 
toegestaan en van overtreding van dat dienstvoorschrift geen sprake was (hoewel de 
instructiekaart geweldgebruik en de aide-mémoire strikt genomen wel waren 
overtreden). 
 
Vervolging en eindoordeel kunnen echter ook via de commune strafrechtelijke lijn 
verlopen. De vraag is welke strafuitsluitende werking in dat geval aan de 
geweldsinstructies toekomt. Het gerechtshof Arnhem kwam in de zaak Eric O. niet toe 
aan een antwoord op deze vraag. Los van het feit dat de uitspraak van het 
gerechtshof Arnhem in de zaak Eric O. in beginsel alleen ziet op dat specifieke geval, 
heeft de uitspraak als zodanig niet geleid tot volledige duidelijkheid over de 
strafuitsluitende werking van geweldsinstructies.  
 
Formele vereisten 
De Rules of engagement, de aide-mémoire en de instructiekaart geweldgebruik 
worden door de commandant der Strijdkrachten vastgesteld en opgenomen in 
operatieaanwijzingen. Zij vormen op die wijze schriftelijke bevelen van de 
commandant der Strijdkrachten aan de militaire eenheden. Over de vraag of de 
instructiekaart geweldgebruik en de aide-mémoire als dienstvoorschrift in de zin van 
artikel 135 Wetboek van Militair Strafrecht kunnen worden gekwalificeerd, lijkt – zeker 
sinds het arrest inzake Eric O. – geen discussie te bestaan.  
 
De vraag of een dienstvoorschrift ook als wettelijk voorschrift in de zin van de 
strafuitsluitingsgrond genoemd in artikel 42 Wetboek van Strafrecht kan worden 
46
aangemerkt, lijkt niet op voorhand bevestigend te kunnen worden beantwoord.  
 
 Noot 45  Artikel 135 Wetboek van Militair Strafrecht luidt: “Onder dienstvoorschrift wordt verstaan een bij of 
krachtens algemene maatregel van Rijksbestuur of van bestuur dan wel een bij of krachtens 
landsverordening onderscheidenlijk landsbesluit gegeven schriftelijk besluit van algemene strekking dat 
enig militair dienstbelang betreft en een tot de militair gericht ge- of verbod bevat.” 
 Noot 46 Vgl. Dolman, M.M., Ducheine, P.A.L., Gill, T.D., Walgemoed, G.F. Functioneel geweldgebruik in 
internationale operaties: een spiegel van rechtspraak en praktijk. MRT 2005, pp.369-420. Boddens Hosang, 
J.F.R. Bevelen en voorschriften in het strafrecht: het arrest in de zaak O. is geen grondslag voor 
aanpassing van het militaire strafrecht MRT 2005, afl. 9, , pp. 335-342. Voetelink, J. Inzet van Nederlandse 
 Pagina 42 Evaluatie toepassing militair strafprocesrecht bij uitzendingen 
 

Gelet op de eerder genoemde wijze waarop de aide-mémoire en de instructiekaart 
geweldgebruik schriftelijke bevelen van de commandant der Strijdkrachten vormen en 
de ruime uitleg die in de literatuur aan het begrip ambtelijk bevel wordt gegeven, 
komen zij wel voor de status van ambtelijk bevel in de zin van de 
strafuitsluitingsgrond van artikel 43 Wetboek van Strafrecht in aanmerking en kunnen 
53
zij derhalve tot strafuitsluiting leiden. 
 
Over de status van Rules of engagement bestaat, vanwege het internationaal-
rechtelijke karakter en de wijze van totstandkoming en vaststelling en het 
kenbaarheidsvereiste, echter discussie. Uit het arrest van het gerechtshof Arnhem 
inzake Eric O. blijkt dat de Rules of engagement, mits wordt voldaan aan de vereisten 
van artikel 135 Wetboek van Militair Strafrecht, de status van dienstvoorschrift 
kunnen hebben. Over de mogelijke status van de Rules of engagement als ambtelijk 
54
bevel is nog niet door een rechterlijk oordeel uitsluitsel gegeven. In de literatuur 
wordt echter aangenomen dat Rules of engagement als ambtelijk bevel kunnen 
55
worden aangemerkt. Tijdens de interviews is dit ook naar voren gebracht. Een 
aantal geïnterviewden heeft echter zorgen geuit over de volgens hen onzekere 
strafrechtelijke status en positie van de Rules of engagement. Zij zouden vanuit het 
oogpunt van rechtszekerheid voor de militair graag zien dat in aanvulling op het 
bestaande stelsel de status en positie van de Rules of engagement in het 
Nederlandse recht op enigerlei wijze (wettelijk) wordt vastgelegd.  
 
Ontwikkelingen 
Tijdens het onderzoek is van de zijde van het Ministerie van Defensie naar voren 
gebracht dat de uitspraak in de zaak Eric O. bij Defensie heeft geleid tot het 
aanpassen van de wijze waarop de geweldsinstructies worden vastgesteld. De op 
internationaal niveau tot stand gekomen Rules of engagement worden op nationaal 
niveau door de commandant der Strijdkrachten herbekrachtigd en in een 
56
operatieaanwijzing uitgegeven. Dit vormt de schakel tussen de internationale en 
57
nationale rechtssfeer. Op deze wijze komen de Rules of engagement en de daarvan 
afgeleide aide-mémoire en instructiekaart geweldgebruik als onderdeel van het van 
de operatieaanwijzing afgeleide operatiebevel terecht bij de commandant, de 
 
 Noot 53 Noyon-Langemeijer-Remmelink. Het Wetboek van Strafrecht. Artikel 43, aantekening. 3:”Een bevel behoeft 
niet te zijn een bevel dat voor een concreet geval gegeven is, maar kan zijn een algemeen voorschrift, in 
voorkomende gevallen op te volgen.” Cleiren, C.P.M. en Nijboer, J.F. Tekst & Commentaar Strafrecht. 
Aantekening 4 bij artikel 43 van het Wetboek van Strafrecht: “Een bevel behoeft niet te zijn gegeven voor 
een concreet geval maar kan ook bestaan uit een algemene – op schrift gestelde – instructie om in 
voorkomende gevallen zus of zo te handelen.” 
 Noot 54 In het requisitoir in de zaak Eric O. is door de advocaat-generaal een aantal rechtsvragen gesteld, 
waaronder de vraag hoe de Rules of engagement naar nationaal recht geduid moeten worden. Het hof 
heeft zich enkel voor zover in die zaak nodig over deze vragen uitgelaten. Het hof overweegt hieromtrent: 
“In het requisitoir is een aantal rechtsvragen gesteld, die voor een gedeelte zijn beantwoord in dit arrest en 
voor een gedeelte niet. Het Hof onderkent het belang van (de beantwoording) van deze vragen (…). Voor 
een groot gedeelte zijn het vragen die het openbaar ministerie, in goed overleg met de militaire en militair-
juridische deskundigen van het Ministerie van Defensie, zelf zou kunnen beantwoorden en ten grondslag 
zou kunnen leggen aan een afgewogen beleid voor instructie en vervolging.” 
 Noot 55 Boddens Hosang, J.F.R. Bevelen en voorschriften in het strafrecht: het arrest in de zaak O. is geen 
grondslag voor aanpassing van het militaire strafrecht. MRT 2005, pp. 335-342. Ducheine P.A.L., 
Walgemoed G.F., Militairen na ‘rake zaken’: de strafrechtelijke positie van militairen na functioneel 
geweldgebruik. MRT 2004, pp. 309-324. Jörg, N., Een opmerking over de reikwijdte van het beroep op 
ambtelijk bevel (…). MRT 2003, pp. 391-392. 
 Noot 56 De commandant der Strijdkrachten is op grond van het Algemeen organisatiebesluit Defensie 2005 belast 
met het leidinggeven aan alle operaties, met inachtneming van de aanwijzingen en richtlijnen van de 
Minister van Defensie. De uitvoeringsregeling militair straf- en tuchtrecht 2000 geeft de commandant der 
Strijdkrachten de bevoegdheid dienstvoorschriften uit te geven. 
 Noot 57 Vgl. de brief van de ministers van Defensie en Buitenlandse Zaken aan de Voorzitter van de Tweede 
Kamer der Staten-Generaal van 25 februari 2005 over de bestrijding van internationaal terrorisme. TK 
2004-2005, 27925, nr. 159. 
 Pagina 44 Evaluatie toepassing militair strafprocesrecht bij uitzendingen 
 

rechtbank en het hof te Arnhem. De Commissie heeft geconstateerd dat het herziene 
59
stelsel over het algemeen positief wordt gewaardeerd. De geïnterviewden zijn het er 
over eens dat militairen vervolgd en berecht moeten worden door een onafhankelijke 
organisatie en dat de huidige situatie een verbetering is ten opzichte van vroeger. 
Wel wordt er, met name van de zijde van Defensie en de Koninklijke Marechaussee, 
op gewezen dat de tuchtrechtelijke mogelijkheden zaken snel af te doen beperkter 
60
zijn geworden. Tijdens militaire operaties wordt dit, gelet op de behoefte om te allen 
tijde tucht en orde te kunnen handhaven, in sommige gevallen als een gemis 
61
beschouwd. Daarnaast is er door een enkeling op gewezen dat in het oude stelsel 
de operationele belangen beter konden worden afgewogen tegen het belang van het 
strafrechtelijk onderzoek. Onder het huidige stelsel kunnen, bij een gebrekkige 
afstemming tussen het Openbaar Ministerie en Defensie beide belangen conflicteren. 
In het verlengde hiervan wordt er vanuit Defensie op gewezen dat de verhoudingen 
tussen de commandant en de Koninklijke Marechaussee bij tijd en wijle onder druk 
kan komen te staan omdat de Koninklijke Marechaussee, in de uitoefening van de 
militaire politietaak, niet meer onder het gezag staat van militaire autoriteiten, maar 
onder het gezag van het Openbaar Ministerie te Arnhem. 
 
 
 3.3.2 Procedures 
Naast het wettelijk kader is in hoofdstuk 2 en meer in het bijzonder in paragraaf 3.2 
gekeken naar de geldende procedures binnen de strafvordering in militaire zaken. De 
Commissie is gebleken dat een aantal procedures voor verbetering vatbaar is en dat 
het zinvol is tot enkele procedurele wijzigingen te komen. Hieronder komen deze 
onderwerpen aan de orde. 
 
 
Uitreiken instructiekaart geweldgebruik door Defensie aan militairen 
 
Militairen die deelnemen aan een internationale militaire operatie kunnen in een 
situatie raken waarin zij geweld moeten aanwenden. Het gebruik van geweld door 
militairen tijdens militaire operaties is aan regels gebonden en in beginsel beperkt tot 
van te voren omschreven situaties en omstandigheden. In beginsel beschikken 
militairen over een instructiekaart geweldgebruik waarop het geweldgebruik in de 
voor hen relevante situaties en omstandigheden beschreven staat. De Commissie 
constateert dat er bij Defensie geen regeling is die zeker stelt dat aan militairen, vóór 
hun deelname aan een militaire operatie, een instructiekaart geweldgebruik wordt 
uitgereikt. Gebleken is dat bij Defensie niet bekend is in hoeverre in de  
 
 Noot 59 Ook de minister van Defensie toont zich tevreden over het herziene stelsel. Op de website van Defensie 
valt te lezen: "De minister (van Defensie red.) antwoordde desgevraagd dat hij niet terug wil naar de 
Krijgsraad. "Het huidige systeem is goed. Ik leg verantwoording af tegenover de Tweede Kamer, de 
militaire top doet dat tegenover mij en er kunnen situaties zijn waarin individuele militairen verantwoording 
moeten afleggen tegenover het Openbaar Ministerie. Dat hoort bij onze Nederlandse rechtsstaat." 
http://www.defensie.nl/actueel/nieuws/2004/10/20041018_uitspraakeriko.aspx. 
 Noot 60 Zie bijvoorbeeld ook Burg, F.H. van der. Militair strafrecht zonder nucleaire paraplu. Nederlands 
Juristenblad van 17 september 2004, afl. 33, pp.1736-1739 (tevens gepubliceerd in Carré 2004-10, pp. 32-
35). 
 Noot 61 "Bijna alle landen hebben wel een of andere regeling voor het snel en buitenstrafrechtelijk optreden tegen 
minder zware schendingen van militaire wetten en voorschriften, eventueel ook tegen overtredingen van 
het gewone strafrecht. De noodzaak van militaire orde en discipline brengt mee dat commandanten 
adequaat moeten kunnen reageren op schending van regels die in de burgermaatschappij niet mogelijk zijn 
of niet van betekenis worden geacht, of waaraan in de gewone strafvervolging enz. geen grote prioriteit 
wordt toegekend.” Dörenberg, A.J.T. International Society for Military Law and the Law of War: Seminar on 
Military Jurisdiction. MRT 2001, afl. 10, pp. 378-381. 
 Pagina 46 Evaluatie toepassing militair strafprocesrecht bij uitzendingen 
 

hem en de Koninklijke Marechaussee en het Openbaar Ministerie wordt bevorderd. 
Door de commandant de mogelijkheid te bieden zijn visie op de situatie te geven is 
de kans groot dat hij zich tijdens het onderzoek coöperatiever opstelt dan wanneer hij 
niet wordt gehoord. Een onverschillige of zelfs negatieve houding van de 
commandant jegens het betreffende onderzoek kan uitstralen naar de militairen die 
hij onder zijn bevel heeft. Hierdoor bestaat de kans dat aan de Koninklijke 
Marechaussee niet alle medewerking wordt verleend die nodig is het onderzoek naar 
behoren uit te kunnen voeren. De zaak Eric O. illustreert bovengenoemd punt. De 
opvolgend commandant werd pas enige maanden na het incident gehoord en de 
commandant van de verdachte militair werd in het geheel niet gehoord. Uit het 
onderzoek is de Commissie gebleken dat dit de samenwerking tussen Koninklijke 
Marechaussee en het bataljon waartoe de verdachte behoorde niet ten goede is 
gekomen.  
 
Ontwikkelingen 
In de onderzoeksperiode heeft zich ten aanzien van dit onderwerp een duidelijke 
verandering voorgedaan. Na het arrest van het hof in de zaak Eric O. zijn er tussen 
het Openbaar Ministerie te Arnhem en Defensie mondelinge afspraken gemaakt over 
het horen van de commandant als getuige. In de praktijk wordt nu bij elk ernstig 
incident meestal ook deze procedure doorlopen. De werkwijze wordt mogelijk 
binnenkort verder geformaliseerd. In een aan de Commissie ter hand gesteld 
concept-Protocol ‘Onderzoek Geweldsincident' wordt gesproken over de verplichting 
bij ernstige geweldsincidenten de direct leidinggevende van de van het strafbaar feit 
64
verdachte militair te horen. De casus 'Tankongeval met dodelijke afloop' laat zien 
wat de voordelen zijn van deze procedure. In deze zaak werd de commandant 
gehoord als getuige waardoor direct duidelijk werd wat de opdracht van de betrokken 
militair was tijdens het incident. 
 
De Commissie is van oordeel dat de commandant in ernstige zaken verplicht als 
65
getuige moet worden gehoord. Het is daarom wenselijk dat de procedure 
betreffende het horen van de commandant zoals verwoord in het concept-Protocol 
'Onderzoek Geweldsincident' ook daadwerkelijk wordt geformaliseerd (zie 
aanbeveling 5 in hoofdstuk 4). 
 
 
Procedure rondom de overbrenging van een verdachte militair naar Nederland 
 
Het Openbaar Ministerie beslist, ook tijdens militaire operaties, over de overbrenging 
van een militair die wordt verdacht van een strafbaar feit. De overbrenging naar 
Nederland na aanhouding kan een grote schok teweeg brengen bij de betrokken 
militair en binnen de eenheid waar hij deel van uitmaakt. In plaats van overbrenging 
na aanhouding, kan een verdachte militair ook in opdracht van Defensie naar 
Nederland terugkeren, in dat geval onder een niet-strafrechtelijke noemer.  
 
Er bestaan geen afspraken tussen het Ministerie van Defensie en het Openbaar 
Ministerie waarin is bepaald op welke wijze beide organisaties onderling dienen af te 
stemmen wanneer het Openbaar Ministerie een verdachte militair naar Nederland wil 
laten terugkeren. Afstemming is noodzakelijk omdat belangen kunnen conflicteren. 
Het laten terugkeren naar Nederland van een militair kan onder omstandigheden 
nadelige gevolgen hebben voor de voortgang van de militaire operatie, terwijl het  
 
 Noot 64 Concept van 22 juni 2006. 
 Noot 65 Weliswaar kan een getuige naar Nederlands recht niet door een opsporingsambtenaar (wel door de 
rechter) worden verplicht ook daadwerkelijk een verklaring af te leggen. 
 Pagina 48 Evaluatie toepassing militair strafprocesrecht bij uitzendingen 
 

formuleren van de tenlastelegging heeft opgeleverd in situaties waarin er mogelijk 
sprake was van overtreding van een dienstvoorschrift als gevolg van geweldgebruik. 
 
Uit de interviews is de Commissie verder gebleken dat reeds in 2002 door het 
Openbaar Ministerie binnen het Beleidsoverleg OM-Krijgsmacht aan het Ministerie 
van Defensie is verzocht de geweldsinstructies ter beschikking te stellen aan het 
Openbaar Ministerie te Arnhem. Ook later zijn er tussen het Openbaar Ministerie en 
Defensie gesprekken gevoerd over dit onderwerp. Defensie heeft daarin echter 
steeds aangegeven het verzoek niet te kunnen inwilligen vanwege internationale 
afspraken over geheimhouding van met name de Rules of engagement.  
 
Het belang van bovengenoemd punt wordt geïllustreerd door de zaak Eric O. Het 
Openbaar Ministerie beschikte ten tijde van de melding van het incident niet over de 
geweldsinstructies. Mede daardoor heeft het Openbaar Ministerie er aanvankelijk 
voor gekozen commune delicten ten laste te leggen.  
 
Ontwikkelingen 
In de nasleep van de zaak Eric O. heeft Defensie in 2004 besloten de Rules of 
engagement, de aide-mémoire en de instructiekaart geweldgebruik aan de 
verbindingsofficier voor de Krijgsmacht bij het Openbaar Ministerie te Arnhem ter 
beschikking te stellen. De officier van Justitie kan sindsdien inzage krijgen wanneer 
de situatie daartoe aanleiding geeft. Hoewel van de zijde van het Openbaar Ministerie 
wordt aangegeven dat de huidige situatie een duidelijke verbetering is, wordt deze 
nog niet als optimaal ervaren. Het Ministerie van Defensie verstrekt de 
geweldsinstructies namelijk op vrijwillige basis zodat er geen zekerheid bestaat dat 
het Openbaar Ministerie daar ook bij toekomstige militaire operaties over kan 
67
beschikken. De Commissie acht het wenselijk dat ten aanzien van dit punt een 
formele procedure wordt vastgelegd (zie aanbeveling 8 in hoofdstuk 4). 
 
 
Gebruik informatie huishoudelijk onderzoek in een strafrechtelijk onderzoek 
 
Tijdens het onderzoek is vanwege Defensie naar voren gebracht dat de wijze waarop 
informatie uit een huishoudelijk onderzoek kan worden gebruikt in een strafrechtelijk 
onderzoek de rechtsbescherming van de militair aantast. Indien een niet-
strafrechtelijk onderzoek uitmondt in een strafrechtelijk onderzoek, kan een militair 
die eerst in zijn hoedanigheid als militair ambtenaar een verklaring heeft afgelegd 
later als verdachte worden aangemerkt. Het is niet uitgesloten dat informatie uit 
zijn eerder afgelegde verklaring dan tegen hem wordt gebruikt. Omdat tijdens een 
niet-strafrechtelijk onderzoek niet de cautie wordt verleend, bestaat de kans dat de 
door de militair eerder verstrekte informatie in zijn nadeel wordt gebruikt, wanneer het 
onderzoek wordt gevolgd door een strafrechtelijk onderzoek. Er moet voor worden 
gewaakt dat deze gang van zaken niet in strijd komt met het EVRM (het nemo tenetur 
68
beginsel).  
 
 Noot 67 In een brief van de minister van Defensie van 9 juli 2004 aan de Voorzitter van de Tweede Kamer over de 
Nederlandse deelname aan vredesmissies bericht de minister: "De Nederlandstalige instructiekaart 
geweldgebruik wordt voorafgaand aan de eerste uitzending voor een nieuwe operatie, alsmede bij iedere 
daaropvolgende wijziging daarvan, aan het Openbaar Ministerie ter beschikking gesteld. Voor operaties 
waarbij tevens sprake is van een Nederlandstalige Aide-Memoire voor Commandanten geldt voor deze 
kaart hetzelfde.“ TK 2003-2004, 29521, nr. 6. In deze brief wordt niet over de Rules of engagement 
gesproken. 
 Noot 68 In het arrest Funke tegen Frankrijk, EHRM 25 februari 1993, heeft het EHRM bepaald dat het recht om niet 
mee te hoeven werken aan de eigen veroordeling onderdeel uitmaakt van het in artikel 6 EVRM 
neergelegde recht op een fair trial. Uit het EVRM vloeit voort dat een verklaring die onder dwang van 
bijvoorbeeld strafbedreiging is verkregen, niet in een strafproces als bewijs mag worden gebruikt tegen 
 Pagina 50 Evaluatie toepassing militair strafprocesrecht bij uitzendingen 
 

Ontwikkelingen 
In een brief van de minister van Defensie aan de Tweede Kamer wordt geconstateerd 
dat de bovengenoemde bijeenkomsten plaatsvinden, maar hieruit blijkt niet dat 
70
deelname verplicht is. De Commissie acht het noodzakelijk dat voorafgaand aan 
reguliere militaire operaties dergelijke bijeenkomsten plaatsvinden en deelname 
verplicht is. Bovendien pleit zij ervoor de aanwijzing van 28 mei 1998 te herzien (zie 
aanbeveling 10 en 11 in hoofdstuk 4).  
 
 
 3.3.3 Toepassing procedures 
Tijdens het onderzoek is niet alleen gekeken naar het wettelijk kader en de 
procedures binnen de strafvordering in militaire zaken, maar ook naar de toepassing 
daarvan. De Commissie is gebleken dat met betrekking tot dit onderwerp een aantal 
aandachtspunten naar voren komt.  
 
 
 3.3.3.1 Opsporingscapaciteit Koninklijke Marechaussee 
In paragraaf 2.6 is aangegeven dat het ambitieniveau van de krijgsmacht onder meer 
bestaat uit deelname aan operaties in het hogere deel van het geweldsspectrum. Het 
vermoedelijke gevolg daarvan is dat het letaal bedoeld gebruik van vuurwapens en de 
toepassing van geweld overigens, zowel naar schaal, aard, intensiteit, duur en 
frequentie, zal toenemen. De toepassing van geweld zal niet langer incidenteel, maar, 
in het kader van te verrichten gevechtshandelingen, meer structureel voorkomen. In 
voor afzonderlijke militaire operaties gegeven richtlijnen voor de commandovoering 
wordt de commandant opgedragen elk gebruik van geweld aan de Koninklijke 
Marechaussee te melden. Voorts is in de Wet militair tuchtrecht bepaald dat de 
commandant die van oordeel is dat hem ter kennis gekomen gedragingen een 
strafbaar feit opleveren, verplicht is daarvan onverwijld aangifte te doen bij een 
opsporingsambtenaar. Tijdens militaire operaties zijn dat de in het operatiegebied 
aanwezige opsporingsambtenaren van de Koninklijke Marechaussee. 
 
Ontwikkelingen 
Omdat iedere melding van het gebruik van geweld in principe tot een onderzoek door 
de Koninklijke Marechaussee leidt, is van die zijde naar voren gebracht dat het 
gevaar dreigt dat het aantal te onderzoeken zaken de opsporingscapaciteit van de in 
het operatiegebied aanwezige opsporingsambtenaren te boven gaat. De Koninklijke 
Marechaussee heeft er daarom voor gepleit niet elk schietincident meer door de 
Koninklijke Marechaussee te laten onderzoeken. Het Openbaar Ministerie heeft met 
betrekking tot de militaire politietaak het gezag over de Koninklijke Marechaussee en 
bepaalt uiteindelijk welke zaken daadwerkelijk worden onderzocht. Een snelle en 
adequate screening van geweldstoepassing moet ertoe leiden dat de 
opsporingscapaciteit van de Koninklijke Marechaussee optimaal wordt benut.  
De Commissie heeft begrepen dat hierover overleg gevoerd wordt en gaat er vanuit 
dat tot een procedure wordt gekomen die er in voorziet dat niet elke 
geweldstoepassing tot een onderzoek van de Koninklijke Marechaussee leidt.  
Een dergelijke procedure biedt een oplossing voor een mogelijk tekort bij de 
Koninklijke Marechaussee aan opsporingscapaciteit.  
 
 
 
 Noot 70 Brief van de minister van Defensie van 9 juli 2004 aan de Voorzitter van de Tweede Kamer over de 
Nederlandse deelname aan vredesmissies. TK 2003-2005, 29521, nr. 6. 
 Pagina 52 Evaluatie toepassing militair strafprocesrecht bij uitzendingen 
 

deel uit van de uitgezonden eenheid, maar zijn vanuit Nederland oproepbaar om in 
uitzendgebieden onderzoek te doen. De Commissie is van oordeel dat de door de 
Koninklijke Marechaussee getroffen maatregelen een oplossing kunnen bieden voor 
voornoemde tekortkomingen maar acht het wenselijk dat de ontwikkelingen gevolgd 
worden (zie aanbeveling 12 in hoofdstuk 4). 
 
 
Kennis en kunde van het Openbaar Ministerie 
 
Het uitvoeren van militaire operaties wordt gekarakteriseerd door een complexe 
taakuitoefening onder zware omstandigheden. Het kunnen beoordelen van militaire 
(straf)zaken vereist om die reden speciale kennis bij het Openbaar Ministerie. Bij het 
doen van onderzoek, het nemen van de vervolgingsbeslissing en het opstellen van de 
tenlastelegging dient rekening te worden gehouden met de operationele 
omstandigheden, het operatiebevel en de voor de verdachte militair van toepassing 
zijnde geweldsinstructies. Uit het onderzoek komt naar voren dat met name van de 
zijde van Defensie en de deskundigen men van mening is dat kennis en kunde niet 
altijd in voldoende mate aanwezig is bij het Openbaar Ministerie te Arnhem. 
Beslissingen over aanhouding en vervolging zouden daarom soms te snel en 
71
onvoldoende weloverwogen worden genomen.  
 
De zaak Eric O. geeft volgens de geïnterviewden van Defensie en de geïnterviewde 
deskundigen een voorbeeld van onvoldoende situational awareness bij het Openbaar 
Ministerie. Het gerechtshof Arnhem heeft zich in de zaak Eric O. in vergelijkbare 
bewoordingen uitgelaten. 
 
Ontwikkelingen 
De Commissie constateert dat de kennis bij het Openbaar Ministerie van de 
omstandigheden tijdens militaire operaties gedurende de onderzoeksperiode is 
verbeterd. 
 
1 De hoofdofficier van Justitie bij het Openbaar Ministerie te Arnhem heeft een 'Plan 
van aanpak versterking militaire (straf)rechtshandhaving voor het Openbaar 
72
Ministerie' opgesteld. Dit plan voorziet in de oprichting van een expertisecentrum 
militaire rechtshandhaving. Met dit expertisecentrum wil het Openbaar Ministerie 
te Arnhem verworven kennis, met name op het terrein van opsporing en vervolging 
van strafbare feiten, nog doelmatiger kunnen gebruiken. De taken en producten 
van het voorgestelde expertisecentrum moeten bestaan uit het verzamelen en 
toegankelijk maken van met betrekking tot militaire zaken relevante informatie. 
Daarnaast is het aanbieden van permanente educatie en instructie een belangrijk 
onderdeel, evenals de meer beleidsmatig gerichte ondersteuning. Tot slot zou het 
expertisecentrum ook een taak moeten krijgen als het gaat om gespecialiseerde 
persvoorlichting ten aanzien van militaire zaken. In het plan van aanpak wordt 
aangegeven hoe de officieren van Justitie en parketsecretarissen hun kennis van 
het militair straf- en strafprocesrecht op peil dienen te houden. Het Openbaar 
Ministerie zal zich bijvoorbeeld voorafgaand aan een militaire operatie laten 
briefen over de operationele aspecten van deze operatie en worden geïnformeerd 
 
 Noot 71 Zie ook Eiting in Carré: ”Hoe kan een officier van Justitie zonder relevante militaire ervaring beoordelen of 
in een concreet geval de oorlogsrechtelijke strafuitsluitingsgrond ‘militaire noodzaak’ wel of niet van 
toepassing was? Hoe kan die officier van Justitie naar behoren de militairoperationele omstandigheden 
wegen als schuld- en strafverzwarende of juist verzachtende omstandigheden?" Eiting, R.M, Een ‘klok en 
klepel’ discussie op verschillende golflengten. Carré 2004-4/5, pp 36-41 en Carré 2004-6, pp. 32-35. 
 Noot 72 De Commissie beschikt over een aan het College van procureurs-generaal voorgelegd afschrift van dit plan 
van aanpak gedateerd 21 maart 2006. Het document is nog niet door het College vastgesteld. 
 Pagina 54 Evaluatie toepassing militair strafprocesrecht bij uitzendingen 
 

Ontwikkelingen 
De Commissie is niet bekend met maatregelen gericht op het vergroten van de kennis 
van het militair strafprocesrecht bij commandanten. Wel is er geïnvesteerd in het 
verhogen van het kennisniveau van de militair juristen die in het operatiegebied als 
juridisch adviseur van de commandant optreden. In het voorjaar 2006 is de Militair 
Juridische Dienst Krijgsmacht opgericht waarbinnen, ongeveer naar het model van de 
daarvoor bestaande Militair Juridische Dienst van de Koninklijke Landmacht, alle 
militair juristen zijn verenigd. De Militair Juridische Dienst Krijgsmacht heeft tot doel 
de militair-juridische expertise te bundelen en te verhogen. De dienst draagt zorg 
voor het onderhouden van de juridische kwaliteit van de legal advisors. Het is 
daarnaast de bedoeling dat de dienst leden van het Openbaar Ministerie ruimschoots 
en regelmatig voorziet van informatie over de activiteiten van de krijgsmacht zowel 
tijdens nationale als internationale operaties. Voorts draagt de Militair Juridische 
Dienst Krijgsmacht bij aan opleidingen die aan uit te zenden personeel van de 
Koninklijke Marechaussee worden gegeven. Daarbij wordt aandacht besteed aan de 
juridische context van internationaal militair optreden, het mandaat, de Rules of 
engagement en de doorwerking daarvan naar de aide-mémoire en de instructiekaart 
geweldgebruik.  
 
Ondanks maatregelen ter bevordering van de kwaliteit van de legal advisor 
constateert de Commissie dat de commandant niet in alle gevallen beschikt over 
adequate kennis van met name het strafprocesrecht. De Commissie acht het daarom 
noodzakelijk dat iedere commandant voorafgaand aan zijn deelname aan een 
operatie adequaat wordt geïnformeerd over het straf- en strafprocesrecht (zie 
aanbeveling 13 in hoofdstuk 4).  
 
 
Positie en rol van de verbindingsofficier voor de Krijgsmacht 
 
De verbindingsofficier voor de Krijgsmacht bij het Openbaar Ministerie te Arnhem 
vormt een schakel tussen het Openbaar Ministerie en Defensie en faciliteert de 
communicatie tussen beide organisaties. Indien niet formeel is vastgelegd welke 
taken, verantwoordelijkheden en bevoegdheden de verbindingsofficier voor de 
Krijgsmacht heeft, bestaat het gevaar dat deze functionaris niet goed in staat is de 
beoogde communicatierol uit te oefenen. Vanwege Defensie en het Openbaar 
Ministerie is tijdens de interviews opgemerkt dat een formeel vastgestelde 
functieomschrijving voor de verbindingsofficier voor de Krijgsmacht ontbreekt. Door 
Defensie wordt dit niet als een probleem ervaren omdat in een - zij het niet 
ondertekend - document staat beschreven wat de functie inhoudt. Van de zijde van 
het Openbaar Ministerie wordt de noodzaak van een geformaliseerde 
functieomschrijving benadrukt opdat te allen tijde duidelijk is welk beroep op de 
verbindingsofficier voor de Krijgsmacht kan worden gedaan. Bovendien is het 
wenselijk dat in de functieomschrijving eisen worden gesteld ten aanzien van kennis 
van het straf- en strafprocesrecht.  
 
Ontwikkelingen 
Vooralsnog heeft dit punt niet geleid tot maatregelen. De Commissie acht het 
wenselijk dat de status van de verbindingsofficier voor de Krijgsmacht formeel wordt 
vastgelegd (zie aanbeveling 14 en 15 in hoofdstuk 4). 
 
 
Quick Reaction Teams 
 
Het is onder operationele omstandigheden niet altijd mogelijk in een operatiegebied 
adequaat opsporingsonderzoek te verrichten. Mede om die reden is tijdens de 
 Pagina 56 Evaluatie toepassing militair strafprocesrecht bij uitzendingen 
 

Bij dit district wordt tot gespecialiseerde recherche-eenheden gekomen die op afroep 
naar een operatiegebied kunnen worden ingevlogen om aldaar een 
opsporingsonderzoek te verrichten. Het formeren van nog andere gespecialiseerde 
onderzoeksteams is volgens de Commissie niet noodzakelijk. De Commissie acht 
investeringen in de kwaliteit van de hulpofficier van Justitie wel noodzakelijk. 
 
 
Mobiele rechtbanken 
 
De vaak grote afstand tussen het operatiegebied en Nederland kan van invloed zijn 
op de kwaliteit en de voortgang van de strafrechtspraak in militaire zaken. Het zou 
soms moeilijk zijn strafzaken snel af te doen. Er is voor gepleit voor bepaalde 
operatiegebieden de in de Wet militaire strafrechtspraak genoemde mobiele 
rechtbanken in te stellen. Een argument voor het instellen van mobiele rechtbanken is 
dat deze kunnen bijdragen aan de integriteit van de krijgsmacht. Verwacht wordt dat 
een mobiele rechtbank eerder uitspraak kan doen zodat ter plaatse direct het signaal 
wordt afgegeven dat bepaalde gedragingen niet worden getolereerd. Als argumenten 
tegen het instellen zijn genoemd de ongestoorde voortgang van de militaire operatie, 
veiligheidsaspecten en het ontbreken van de nodige distantie. Met betrekking tot het 
laatstgenoemde punt is van de zijde van de rechterlijke macht overigens opgemerkt 
dat de afstand tussen het operatiegebied en Nederland niet als hinderlijk wordt 
ervaren.  
 
Ontwikkelingen 
De Commissie constateert dat de opvattingen over de wenselijkheid mobiele 
rechtbanken in te stellen sterk verschillen. Niet gebleken is dat de strafrechtspraak 
tijdens militaire operaties onaanvaardbare vertraging oploopt. Ook is niet gebleken 
dat er bij de rechterlijke macht onvoldoende kennis is van de militaire 
omstandigheden waaronder strafbare feiten zijn begaan. De Commissie meent dat 
het instellen van mobiele rechtbanken beperkt moet blijven tot de buitengewone 
omstandigheden waarover in de memorie van toelichting bij de Wet militaire 
strafrechtspraak wordt gesproken (zie paragraaf 2.3). 
 
 
Een militair in werkelijke dienst als officier van Justitie  
 
De officier van Justitie leidt het strafrechtelijk onderzoek, ook in militaire zaken. Gelet 
op de specifieke omstandigheden waaronder militairen in een operatiegebied hun 
taken verrichten, hebben enkele geïnterviewden ervoor gepleit dat elke officier van 
Justitie in militaire zaken een militair in werkelijke dienst moet zijn. In de literatuur is 
geoordeeld dat een officier van Justitie in militaire zaken zonder relevante militaire 
76
ervaring, onvoldoende in staat is dergelijke zaken te behandelen. De Commissie 
constateert dat alle geïnterviewden het erover eens zijn dat de officier van Justitie 
dient te beschikken over gedegen kennis van de militaire organisatie, het militair 
strafprocesrecht en de omstandigheden waaronder militaire operaties worden 
uitgevoerd. Van de zijde van Defensie wordt het wenselijk geacht dat de officier van 
Justitie in elk geval een militaire achtergrond heeft. Slechts enkele geïnterviewden 
zijn echter van mening dat de betreffende officier van Justitie een militair in werkelijke 
dienst moet zijn.  
 
 
 Noot 76 Zie Eiting, R.M. Een 'klok en klepel' discussie op verschillende golflengten. Carre 2004, afl. 4/5, pp. 36-41 
en Carre 2004, afl. 6, pp. 32-35). 
 Pagina 58 Evaluatie toepassing militair strafprocesrecht bij uitzendingen 
 

feitenmateriaal zijn gebaseerd. Het spreekt vanzelf dat de Commissie niet in de 
verantwoordelijkheden van deze actoren wenst te treden. De Commissie constateert 
slechts dat dergelijke uitingen daardoor soms voorbarig kunnen zijn. 
 
De Commissie constateert dat de persvoorlichtingsdiensten van het Ministerie van 
Defensie, het Openbaar Ministerie en de Koninklijke Marechaussee nog geen 
afspraken hebben gemaakt over de pers- en publieksvoorlichting over militaire 
strafzaken. Vanwege Defensie is gepleit voor een protocol waarin de persvoorlichting 
tussen het Ministerie van Defensie en het Openbaar Ministerie wordt afgestemd. 
Deze wens sluit aan bij de behoefte die van de zijde van de Koninklijke 
Marechaussee is geuit. Verwezen werd naar vergelijkbare afspraken die het 
Openbaar Ministerie met de politie heeft gemaakt over wie op welk moment naar 
buiten treedt met welke informatie. Daarbij werd ook opgemerkt dat het wenselijk is 
dat zodra de Koninklijke Marechaussee betrokken wordt bij het onderzoek, de 
detachementcommandant Koninklijke Marechaussee dit aan het 
Defensieoperatiecentrum meldt. De detachementscommandant zou daarbij moeten 
aangeven of verwacht wordt dat proces-verbaal wordt opgemaakt. Defensie zou in 
die gevallen zich dienen te onthouden van persvoorlichting en dit aan het Openbaar 
Ministerie moeten overlaten. Ook van de zijde van het Openbaar Ministerie wordt 
gevonden dat er afspraken over persvoorlichting gemaakt moeten worden. De 
strafvordering in militaire zaken zou niet zijn gebaat bij gebrekkige afstemming tussen 
persvoorlichtingsdiensten.  
 
Van de casusstudie in bijlage 5 is met name de zaak Eric O. een duidelijk voorbeeld 
van een zaak waarbij niet is afgestemd tussen de persvoorlichtingsdiensten. De 
Commissie constateert dat in deze casus de persvoorlichtingsdienst van het 
Openbaar Ministerie duidelijk andere accenten heeft gelegd in de berichtgeving over 
dit incident dan de persvoorlichtingsdienst van het Ministerie van Defensie. 
 
Ontwikkelingen 
Vooralsnog heeft dit punt niet geleid tot maatregelen. De Commissie acht het 
noodzakelijk dat in bepaalde gevallen afstemming tussen de 
persvoorlichtingsdiensten plaatsvindt (zie aanbeveling 16 in hoofdstuk 4). 
 
 
Het afleggen van verantwoording over geweldgebruik 
 
Het gebruik van geweld tegen personen houdt in beginsel een inbreuk in op het recht 
op onaantastbaarheid van de lichamelijke integriteit. Indien een militair geweld 
gebruikt in de uitoefening van zijn functie, hoeft dit echter niet altijd tot vervolging te 
leiden. Het geweldgebruik zal in de meeste gevallen gerechtvaardigd zijn. Het 
Openbaar Ministerie is echter altijd bevoegd om verdenkingen van strafbare feiten 
door de Koninklijke Marechaussee te laten onderzoeken en, indien daartoe aanleiding 
bestaat, de militair te vervolgen.  
  
De Commissie constateert dat de invalshoek van Defensie en het Openbaar 
Ministerie ten aanzien van het gebruik van geweld van elkaar verschilt. Vanuit militair 
oogpunt is gebruik van geweld geoorloofd, mits… Vanuit oogpunt van het Openbaar 
Ministerie is gebruik van geweld niet geoorloofd, tenzij… Bij militairen kan daarom het 
idee ontstaan dat verantwoording afleggen aan het Openbaar Ministerie vergelijkbaar 
is met schuldig zijn aan een strafbaar feit. Van de zijde van het Openbaar Ministerie 
is tijdens het onderzoek gepleit voor meer betrokkenheid van de commandant.  
Deze betrokkenheid bevordert het besef bij militairen dat het altijd noodzakelijk is 
over geweldgebruik verantwoording af te leggen. De casus 'Schietongeval zonder 
melding' laat zien dat militairen het niet altijd nodig achten vuurwapengebruik te 
 Pagina 60 Evaluatie toepassing militair strafprocesrecht bij uitzendingen 
 

begrip te krijgen voor elkaars taken, verantwoordelijkheden en bevoegdheden. Veel 
van de eerder besproken ontwikkelingen hebben bijgedragen aan een verbeterde 
situatie. De Commissie oordeelt dat ondanks alle positieve ontwikkelingen de 
bejegening van de Koninklijke Marechaussee door militairen nog aandacht behoeft 
(zie aanbeveling 18 en 19 in hoofdstuk 4). 
 
 
Effectiviteit driehoeksoverleg 
 
Naar aanleiding van het in november 1999 verschenen rapport 'De opsporing in de 
militaire politietaak: een evaluatie van de theorie en de praktijk van de 
opsporingsfunctie van de Koninklijke Marechaussee bij de uitvoering van de militaire 
politietaak' is de Bestuursraad Koninklijke Marechaussee ingesteld en daaronder een 
77
aantal taakveldberaden. Eén daarvan is het Taakveldberaad Militaire Politietaak 
onder voorzitterschap van de hoofdofficier van Justitie te Arnhem. Op lager niveau 
bestaat een aantal driehoeksoverleggen, zoals het Beleidsoverleg OM-Krijgsmacht 
(BOK) en de regionale driehoeksoverleggen (per district van de Koninklijke 
Marechaussee).  
 
De Commissie heeft de verslagen van de verschillende driehoeksoverleggen ingezien 
en geconstateerd dat elk driehoeksoverleg fungeert als een voorportaal voor het 
naasthogere driehoeksoverleg. Onderwerpen of knelpunten met betrekking tot 
bijvoorbeeld procedures, die in een driehoeksoverleg niet worden opgelost, worden in 
het naasthogere driehoeksoverleg besproken. Uit de verslagen van de Bestuursraad 
Koninklijke Marechaussee blijkt dat vooral beheersmatige aspecten op de agenda 
staan; de meer beleidsinhoudelijke onderwerpen, zoals procedures met betrekking tot 
de toepassing van het militair strafprocesrecht tijdens militaire operaties komen in het 
daaronder functionerende taakveldberaad militaire politietaak aan de orde. Uit de 
interviews is de Commissie gebleken dat knelpunten, zoals op dit vlak, niet altijd 
voldoende worden besproken en opgelost.  
 
Ontwikkelingen 
De Commissie verwacht dat de vorming van het district Landelijke en Buitenlandse 
Eenheden van de Koninklijke Marechaussee er toe zal leiden dat de knelpunten in de 
toepassing van de strafvordering in militaire zaken aan de orde komen in het 
driehoeksoverleg van dit district. De Commissie gaat ervan uit dat dit 
driehoeksoverleg voorstellen doet voor afspraken tussen het Openbaar Ministerie, 
Koninklijke Marechaussee en de overige krijgsmachtdelen (en het Ministerie van 
Defensie) met betrekking tot (de knelpunten in) de toepassing van procedures. De 
voorgestelde afspraken kunnen dan op hoger niveau worden geformaliseerd (zie 
aanbeveling 20 in hoofdstuk 4). 
 
 
Verstrekking onderzoeksinformatie door Koninklijke Marechaussee aan 
commandant 
 
Bij brief van 8 mei 2001 heeft de hoofdofficier van Justitie te Arnhem de Koninklijke 
Marechaussee gemachtigd de commandant informatie te verstrekken omtrent 
 
 Noot 77 De opsporing in de militaire politietaak: Een evaluatie van de theorie en de praktijk van de 
opsporingsfunctie van de Koninklijke marechaussee bij de uitvoering van de militaire politietaak. Den Haag, 
november 1999 (hierna: de Opsporing in de Militaire Politietaak). Aangeboden bij brief van de minister van 
Justitie en de minister van Defensie van 25 november 1999 aan de Voorzitter van de Tweede Kamer der 
Staten-Generaal. TK 1999-2000, 26237 en 26122, nr. 6.  
 Pagina 62 Evaluatie toepassing militair strafprocesrecht bij uitzendingen 
 

Nederland. Daarnaast is de rol van de commandant tijdens het strafrechtelijk 
onderzoek te beperkt. Voorts is de Commissie gebleken dat, ter wille van de 
rechtsbescherming van militairen, de afbakening tussen het huishoudelijk en het 
strafrechtelijk onderzoek blijvend aandacht behoeft. De Commissie doet in het 
volgende hoofdstuk een aantal aanbevelingen ter verbetering van de geldende 
procedures. 
 
De Commissie constateert verder dat bij de toepassing van de procedures een aantal 
aandachtspunten naar voren komt. In de eerste plaats is tijdens het onderzoek zorg 
geuit over het feit dat de Koninklijke Marechaussee op termijn mogelijk niet meer over 
voldoende opsporingscapaciteit beschikt. De Commissie constateert dat de kennis en 
kunde van zowel Defensie, het Openbaar Ministerie en de Koninklijke Marechaussee 
niet altijd van voldoende niveau is geweest voor een goed verloop van de 
strafvordering. De Commissie stelt echter vast dat tijdens de onderzoeksperiode met 
name ten aanzien van dit onderwerp verbeteringen hebben plaatsgevonden en dat de 
meeste aandachtspunten die aan het begin van de onderzoeksperiode aan de orde 
waren niet meer opportuun zijn. Desalniettemin doet de Commissie in het volgende 
hoofdstuk enkele aanbevelingen. 
 
Punt van aandacht blijft de communicatie tussen Defensie, het Openbaar Ministerie 
en de Koninklijke Marechaussee. De Commissie stelt vast dat gedurende de 
onderzoeksperiode bij tijd en wijle onvoldoende begrip voor elkaars taken, 
verantwoordelijkheden en bevoegdheden aanwezig was en dat als gevolg daarvan 
soms sprake was van gebrekkige afstemming. Voorts stelt de Commissie vast dat ten 
aanzien van de communicatie er gedurende de onderzoeksperiode zichtbare 
verbeteringen hebben plaatsgevonden. Ter verdere verbetering doet de Commissie in 
het volgende hoofdstuk enkele aanbevelingen. 
 Pagina 64 Evaluatie toepassing militair strafprocesrecht bij uitzendingen 
 

 4 Beoordelingskader, conclusies en aanbevelingen 
 4.1 Inleiding 
Op 20 december 2005 hebben de ministers van Justitie en Defensie de Commissie 
evaluatie toepassing militair strafprocesrecht bij uitzendingen ingesteld.  
De Commissie kreeg tot taak te onderzoeken: 
 
1 welke procedures gelden binnen het huidige stelsel van militair strafprocesrecht; 
2 op welke wijze de geldende procedures in de praktijk worden gehanteerd; 
3 aan welke criteria de procedures zouden moeten voldoen; 
4 of de procedures en de hantering daarvan bij uitzending van  
Nederlandse militairen naar risicogebieden voldoen; 
80
5 of er bijzondere (aanvullende) voorzieningen noodzakelijk zijn en zo ja, welke. 
 
Het antwoord op de eerste twee onderzoeksvragen levert een beschrijving op van het 
juridisch kader en de feitelijke invulling van het proces van de strafvordering in 
militaire zaken. Deze beschrijving is in de hoofdstukken 2 en 3 van deze rapportage 
gegeven. In dit laatste hoofdstuk worden de resterende drie onderzoeksvragen 
beantwoord. In de volgende paragraaf zal de Commissie eerst de derde 
onderzoeksvraag beantwoorden door de criteria te beschrijven waaraan de 
procedures en hantering daarvan dienen te voldoen. Dit leidt tot een 
beoordelingskader waarmee de Commissie, op basis van de onderzoeksresultaten uit 
de voorgaande hoofdstukken, kan vaststellen in hoeverre de gehanteerde procedures 
voldoen en aanvulling behoeven. De conclusies en aanbevelingen die het resultaat 
zijn van deze beoordeling worden in paragraaf 4.3 gegeven. Zij vormen het antwoord 
op de laatste twee onderzoeksvragen.  
 
 
 4.2 Beoordelingskader 
De Commissie meent dat Nederlandse militairen de Nederlandse Staat 
vertegenwoordigen, dat hun gedragingen dienen te passen bij de opgedragen taken, 
niet in strijd mogen zijn met het recht en voor het overige waar mogelijk de 
Nederlandse waarden moeten representeren. 
 
Militairen die in verband met militaire operaties naar een operatiegebied worden 
gezonden vervullen complexe taken onder zware omstandigheden. Bij deelname aan 
een gewapend conflict ligt de nadruk op de toepassing van militair geweld, hetzij ter 
zelfverdediging, hetzij ter handhaving en herstel van de internationale rechtsorde. Bij 
deelname aan crisisbeheersingsoperaties ligt de nadruk op het bijdragen aan het 
herstel van de lokale rechtsorde en hulp bij sociale, economische en infrastructurele 
wederopbouw. Het toepassen van militair geweld ligt hier meer op de achtergrond. 
Militairen die naar dergelijke gebieden worden uitgezonden moeten er echter 
permanent rekening mee houden dat jegens hen de zwaarste vormen van geweld 
worden gebruikt of dat zij die zelf moeten toepassen. Dat kan het gevolg zijn van 
offensieve operaties, mijnengevaar, terrorisme, woelingen en ander geweld.  
 
 Noot 80 Besluit van de minister van Justitie en de minister van Defensie van 20 december 2005, nr. 5393454/505. 
Instelling Commissie evaluatie toepassing militair strafprocesrecht bij uitzendingen. Stcrt. 23 december 
2005, nr. 250, p.19. 
 Pagina 66 Evaluatie toepassing militair strafprocesrecht bij uitzendingen 
 

 4.3 Conclusies en aanbevelingen 
 4.3.1 Wettelijk kader 
Conclusie ‘tijd van oorlog’, ‘tijd van gewapend conflict’ 
 
De Commissie is van oordeel dat het wettelijk kader als zodanig geen 
onvolkomenheden bevat of problemen oplevert voor het strafrechtelijk afdoen van 
incidenten waarbij Nederlandse militairen betrokken zijn. Een belangrijk punt van 
aandacht binnen het wettelijk kader is evenwel het gebruik van het verouderde begrip 
‘tijd van oorlog’ in het Wetboek van Militair Strafrecht en de juridische aspecten die 
daarmee samenhangen. 
 
De Commissie heeft geconstateerd dat een reparatierijkswet zal voorzien in een 
aanvulling in het Wetboek van Militair Strafrecht met het begrip ‘gewapend conflict’ op 
het begrip ‘oorlog’. Crisisbeheersingsoperaties die ontaarden in een situatie waarbij 
sprake is van min of meer structureel gebruik van geweld, kunnen onder 
omstandigheden als gewapend conflict worden aangemerkt. In die gevallen is na de 
voorgenomen wetswijziging voor de betrokken militairen de strafuitsluitingsgrond van 
artikel 38 Wetboek van Militair Strafrecht van toepassing. Door de voorgestelde 
wijziging zal de in artikel 38 Wetboek van Militair Strafrecht neergelegde 
strafuitsluitingsgrond een groter toepassingsbereik krijgen. Tegelijkertijd zal er, indien 
een operatie als gewapend conflict kan worden aangemerkt, ten aanzien van een 
aantal delicten in het Wetboek van Militair Strafrecht sprake zijn van hogere 
strafbedreiging. 
 
In het licht van het onderscheid – in aard en naar geweldgebruik – tussen enerzijds 
gewapende conflicten en crisisbeheersingsoperaties anderzijds, is de voorgestelde 
wetswijziging begrijpelijk. De Commissie vraagt zich echter af of met deze wijziging 
kan worden volstaan. Gelet op de volkenrechtelijke eisen die aan een gewapend 
conflict worden gesteld, kan de Commissie zich militaire operaties voorstellen waarbij 
militairen regelmatig geweld zullen moeten gebruiken, maar waarop de 
strafuitsluitingsgrond genoemd in artikel 38 Wetboek van Militair Strafrecht (ook na de 
wetswijziging) niet van toepassing is. De Commissie begrijpt dat in die situaties voor 
de militair zonodig een beroep op de strafuitsluitingsgronden uit het commune 
Wetboek van Strafrecht openstaat. Echter, het wettelijk verankeren van de inzet van 
Nederlandse militairen tijdens crisisbeheersingsoperaties middels een verdergaande 
verruiming van het – specifiek op militairen toegesneden – artikel 38 Wetboek van 
Militair Strafrecht laat zich ook denken. Naar het oordeel van de Commissie verdient 
het aanbeveling om de specifiek op militairen gerichte strafuitsluitingsgrond genoemd 
in artikel 38 Wetboek van Militair Strafrecht zich te laten uitstrekken tot de huidige en 
toekomstige vormen van operationele inzet van Nederlandse militairen.  
De Commissie realiseert zich dat een verdergaande wijziging van artikel 38 Wetboek 
van Militair Strafrecht mogelijk gevolgen heeft voor andere wettelijke bepalingen en 
de systematiek van de wet. De Commissie heeft hier geen uitputtend onderzoek naar 
gedaan. Dit weerhoudt de Commissie echter niet van het doen van een aanbeveling 
op dit punt.  
 
 
Conclusie geweldsinstructies 
 
De uitspraak van het gerechtshof Arnhem in de zaak Eric O. heeft niet alle juridische 
vragen met betrekking tot de strafuitsluitende werking van geweldsinstructies 
beantwoord. De meningen over de strafrechtelijke status van geweldsinstructies 
lopen in de literatuur uiteen. Ook tijdens de interviews zijn op dit punt verschillende 
 Pagina 68 Evaluatie toepassing militair strafprocesrecht bij uitzendingen 
 

3 De wetgever onderzoekt op welke wijze – in aanvulling op het bestaande wettelijk 
kader – kan worden voorzien in een op de huidige en toekomstige vormen van 
inzet van Nederlandse militairen toegesneden specifieke wettelijke bepaling 
waarin de legitimatie van geweldgebruik conform de geweldsinstructies wordt 
opgenomen. In het onderzoek wordt het navolgende voorstel voor een wettelijke 
bepaling in overweging genomen: “Niet strafbaar is de militair die geweld gebruikt 
in de rechtmatige uitoefening van zijn taak tot handhaving of bevordering van de 
internationale rechtsorde en in overeenstemming met de regels die voor de 
uitvoering van deze taak zijn vastgesteld wanneer het daarmee beoogde doel dit, 
mede gelet op de aan het gebruik van geweld verbonden gevaren, rechtvaardigt 
en dat doel niet op een andere wijze kan worden bereikt.” 
 
 
 4.3.2 Procedures 
De Commissie heeft geconstateerd dat de toepassing van de procedures binnen de 
strafvordering in militaire zaken tijdens de onderzoeksperiode zijn verbeterd. Zo wordt 
de militair die tijdens de uitoefening van zijn taken geweld aanwendt in eerste 
instantie niet langer gehoord als verdachte maar als getuige. Ook de commandant 
wordt gedurende een strafrechtelijk onderzoek steeds vaker gehoord. Voorts vinden 
tegenwoordig voorafgaand aan internationale militaire operaties bijeenkomsten plaats 
tussen Defensie, het Openbaar Ministerie en de Koninklijke Marechaussee. Niet alle 
verbeteringen zijn echter geformaliseerd waardoor een waarborg ontbreekt dat zij ook 
in de toekomst zullen gelden. De Commissie is daarom van oordeel dat de 
procedures die binnen het huidige stelsel van het militaire strafrecht bij operaties van 
Nederlandse militairen naar risicogebieden gelden op een aantal punten nog niet 
voldoen aan de normen die de Commissie bij haar beoordeling hanteert.  
In concreto betreft het de volgende punten: 
 
• Bij Defensie is niet formeel geregeld dat een militair, voorafgaand aan zijn 
deelname aan een militaire operatie, een instructiekaart geweldgebruik krijgt 
uitgereikt. Dit kan ertoe leiden dat een militair, zonder dat hij over een dergelijke 
kaart beschikt, deelneemt aan gevechtshandelingen. 
 
• Indien een aan een militaire operatie deelnemende militair wordt verdacht van een 
(ernstig) strafbaar feit, gepleegd tijdens de uitvoering van militaire taken, is er 
geen verplichting de commandant van de militair gedurende het 
opsporingsonderzoek als getuige te horen. Hierdoor wordt mogelijk geen gebruik 
gemaakt van voorhanden zijnde kennis van operationele omstandigheden. Deze 
kennis kan – naar het oordeel van de Commissie – waardevol zijn voor 
afwegingen in het strafrechtelijk onderzoek. De commandant kan namelijk 
verklaren over de grondslag en het doel van de operatie, het operatiegebied, de 
couleur locale, het dreigingsbeeld, de mate van stress, de aard en omvang van de 
opdracht die aan de eenheid waarvan de militair deel uitmaakt was gegeven, de 
samenstelling van de eenheid, welke middelen ter beschikking stonden en welke 
geweldsinstructies van toepassing waren. Voorts kan de commandant verklaren 
over de persoon van de militair en zijn staat van dienst. Deze informatie kan van 
belang zijn voor de vervolgingsbeslissing van het Openbaar Ministerie. Daarnaast 
kan het horen van de commandant leiden tot meer begrip van die zijde voor het 
opsporingsonderzoek. De commandant heeft tot taak de eventueel heersende 
gevoelens van ongenoegen over een strafrechtelijk onderzoek binnen zijn eenheid 
in goede banen te leiden.  
 
• Defensie is bevoegd te besluiten dat een van een strafbaar feit verdachte militair 
terugkeert naar Nederland. De Koninklijke Marechaussee en de officier van 
 Pagina 70 Evaluatie toepassing militair strafprocesrecht bij uitzendingen 
 

6 De officier van Justitie overlegt persoonlijk, voorafgaand aan zijn besluit een van 
een strafbaar feit verdachte militair naar Nederland over te laten brengen, met de 
commandant van de militair. 
 
7 Indien de officier van Justitie het noodzakelijk vindt dat een verdachte militair in 
het belang van het opsporingsonderzoek en/of de uitvoering van de (voortgezette) 
vrijheidsbeneming naar Nederland terugkeert en de commandant van de militair 
niet bereid is daaraan mee te werken, neemt de officier van Justitie contact op met 
de hoofdofficier van Justitie. De hoofdofficier bespreekt de terugkeer met de 
directeur Operaties bij de commandant der Strijdkrachten. Indien Defensie ook 
daarna niet bereid is aan de terugkeer mee te werken, kan de officier van Justitie 
niettemin - gebruikmakend van zijn bevoegdheid - opdracht geven tot 
overbrenging. 
 
8 De afspraak tussen Defensie en het Openbaar Ministerie te Arnhem dat het 
Openbaar Ministerie te Arnhem op snelle en eenvoudige wijze over 
geweldsinstructies kan beschikken, wordt geformaliseerd. Rules of engagement 
zijn daarbij inbegrepen.  
 
9 Tijdens een huishoudelijk onderzoek wordt nadrukkelijk rekening gehouden met de 
bijzondere positie van de betrokken militair als bron van informatie in relatie tot 
een mogelijk later in te stellen strafrechtelijk onderzoek. 
 
10 Voorafgaand aan een militaire operatie worden in een formeel overleg tussen de 
commandant, de detachementscommandant Koninklijke Marechaussee en de 
officier van Justitie, afspraken gemaakt over de wijze waarop, door wie, en 
wanneer gedurende de operatie wordt gecommuniceerd.  
 
11 De nota van 28 mei 1998 van het Openbaar Ministerie te Arnhem betreffende 
aanwijzingen ten behoeve van de opsporing en behandeling van militaire en 
commune misdrijven met militair aspect, wordt herzien. 
 
 
 4.3.3 Toepassing procedures  
De Commissie heeft geconstateerd dat er mede naar aanleiding van de zaak Eric O. 
veel maatregelen zijn getroffen om de hantering van de procedures en voorschriften 
in de praktijk te verbeteren. In de eerste plaats kan worden vermeld dat de 
Koninklijke Marechaussee met ingang van 1 januari 2006 een district Landelijke en 
Buitenlandse Eenheden heeft opgericht. Recent is daarbinnen de brigade 
Buitenlandmissies actief. Deze brigade is bij alle militaire operaties verantwoordelijk 
voor de uitvoering van de militaire politietaak waardoor de kennis en vaardigheden op 
dat gebied aldaar worden geconcentreerd. Ten tweede verwacht de Commissie dat 
de Koninklijke Marechaussee in de toekomst niet iedere vorm van geweldstoepassing 
zal hoeven te onderzoeken.  
 
Ook het Openbaar Ministerie heeft gedurende de onderzoeksperiode inspanningen 
verricht om de kennis en vaardigheden te verbeteren. Zo wordt momenteel de laatste 
hand gelegd aan een 'Plan van aanpak versterking militaire (straf)rechtshandhaving 
voor het Openbaar Ministerie' en is voor elk operatiegebied een gebiedsofficier 
aangewezen die het vaste aanspreekpunt is voor de commandant.  
 
Defensie heeft een Militair Juridische Dienst Krijgsmacht opgericht waarbinnen alle 
militair juristen zijn verenigd. De Militair Juridische Dienst Krijgsmacht heeft tot doel 
de militair-juridische expertise te bundelen en te verhogen. 
 Pagina 72 Evaluatie toepassing militair strafprocesrecht bij uitzendingen 
 

 4.3.3.2 Communicatie en cultuur 
Conclusies communicatie en cultuur 
 
Ook ten aanzien van de afstemming en communicatie tussen de betrokken 
organisaties wordt een aantal belangrijke verbeteringen gerealiseerd. Hierbij moet 
niet alleen worden gedacht aan het overleg tussen Defensie, het Openbaar Ministerie 
en de Koninklijke Marechaussee voorafgaand aan militaire operaties, maar ook aan 
de werkbezoeken van de zaaksofficieren aan operatiegebieden. Samen met 
initiatieven gericht op het verhogen van kennis en kunde zullen deze activiteiten naar 
het oordeel van de Commissie er toe bijdragen dat het begrip voor elkaars taken, 
verantwoordelijkheden en bevoegdheden bij Defensie, het Openbaar Ministerie en de 
Koninklijke Marechaussee wordt vergroot.  
Dit komt evenzeer ten goede aan de kwaliteit van de toepassing van procedures.  
Ten aanzien van de verdere verbetering van de communicatie en afstemming 
behoeven de volgende aspecten nadere aandacht: 
 
• Na incidenten stemmen Defensie, het Openbaar Ministerie en de Koninklijke 
Marechaussee onderling te weinig af waardoor er soms te weinig gecoördineerd 
met de pers wordt gecommuniceerd. Door het ontbreken van concrete afspraken 
tussen de afzonderlijke persvoorlichtingsdiensten kan ontijdig gevoelige 
opsporingsinformatie bij de pers belanden en de beeldvorming in de media 
kleuren. Dit is hinderlijk voor de strafvordering in militaire zaken. 
 
• Militairen beseffen soms onvoldoende dat iedereen die geweld gebruikt zich 
daarvoor dient te verantwoorden. Vanuit militair oogpunt is gebruik van geweld 
geoorloofd, mits… Vanuit oogpunt van het Openbaar Ministerie is gebruik van 
geweld niet geoorloofd, tenzij…Bij militairen leeft daarom eerder de gedachte dat 
verantwoording afleggen in het kader van een strafrechtelijk onderzoek, gelijk is 
aan het schuldig zijn aan een strafbaar feit.  
 
• Militairen hebben soms onvoldoende begrip voor de taken en 
verantwoordelijkheden van de Koninklijke Marechaussee. De Koninklijke 
Marechaussee stuit in de uitoefening van haar militaire politietaken soms op 
onbegrip bij de operationele militaire eenheden waaraan zij is toegevoegd. Dit 
wordt versterkt door het feit dat de leidinggevende officieren van de Koninklijke 
Marechaussee vaak een rang hebben die bij andere krijgsmachtdelen 
tegenwoordig als opleidingsrang wordt beschouwd. Eén en ander kan ertoe leiden 
dat de commandant en zijn kaderleden de taak van de Koninklijke Marechaussee 
minder juist waarderen. Ook kunnen de als vergaand geziene bevoegdheden van 
met name de hulpofficier van Justitie (waaronder de bevoegdheid tot in 
verzekeringstelling) in relatie tot de militaire rang van de hulpofficier (vaak een 
onderofficier), tot onbegrip en moeizame communicatie aanleiding geven.  
 
• In een brief van 8 mei 2001 van de hoofdofficier van Justitie te Arnhem is de 
Koninklijke Marechaussee gemachtigd de commandant informatie te verschaffen 
omtrent strafrechtelijke aangelegenheden. Voorts is in een operationele instructie 
van de Koninklijke Marechaussee een hoofdstuk gewijd aan het verstrekken van 
informatie aan commandanten. Het is echter niet altijd duidelijk welke informatie 
verstrekt mag worden. Bovendien is de Commissie gebleken dat ook niet iedereen 
altijd goed weet in welke fase van het onderzoek informatie mag worden gegeven. 
 
 
 Pagina 74 Evaluatie toepassing militair strafprocesrecht bij uitzendingen 
 

  Bijlagen 
 Pagina 76 Evaluatie toepassing militair strafprocesrecht bij uitzendingen 
 

 Bijlage 1 Instellingsbesluit 
 
 Pagina 78 Evaluatie toepassing militair strafprocesrecht bij uitzendingen 
 

 Bijlage 2 Samenstelling Commissie en ondersteuning 
Op 20 december 2005 hebben de minister van Justitie en de minister van Defensie 
de Commissie evaluatie toepassing militair strafprocesrecht bij uitzendingen 
ingesteld. In deze Commissie werden benoemd:  
 
mr. H.C.J.L. (Harry) Borghouts (voorzitter) 
 
mr. R.D.E. (Ruud) Daverschot (lid) 
 
mr. G.C. (Gerard) Gillissen (lid) 
 
 
De Commissie evaluatie toepassing militair strafprocesrecht bij uitzendingen is in 
haar onderzoekswerkzaamheden ondersteund door een secretariaat. De volgende 
leden maakten hier deel van uit: 
 
mr. M.J. (Marnix) Alink (adjunct-secretaris) 
 
drs. J.P.A. (Jacco) Kiemel (adjunct-secretaris) 
 
drs. M. (Maarten) Koopman (adjunct-secretaris) 
 
mr. I.V. (Ivo) Ottens (secretaris) 
 
mr. M.J. (Margot) Suijkerbuijk (secretariaat-medewerker) 
 
 
Voor de inbreng van onderzoeksmethodologie zijn twee onderzoekers van 
onderzoeks- en adviesbureau DSP-groep aangetrokken:  
 
drs. A.G. (Bram) van Dijk 
 
drs. O. (Oberon) Nauta 
 Pagina 80 Evaluatie toepassing militair strafprocesrecht bij uitzendingen 
 

 Bijlage 3 Verantwoording van de onderzoeksmethoden 
De minister van Justitie en de minister van Defensie hebben op 20 december 2005 de 
Commissie evaluatie toepassing militair strafprocesrecht bij uitzendingen ingesteld. 
De Commissie heeft tot taak gekregen te onderzoeken:  
 
1 welke procedures gelden binnen het huidige stelsel van militair strafprocesrecht; 
2 op welke wijze de geldende procedures in de praktijk worden gehanteerd; 
3 aan welke criteria de procedures zouden moeten voldoen; 
4 of de procedures en de hantering daarvan bij uitzending van  
Nederlandse militairen naar risicogebieden voldoen; 
5 of er bijzondere (aanvullende) voorzieningen noodzakelijk zijn en zo ja, welke. 
 
Om deze vragen te beantwoorden zijn drie verschillende onderzoeksmethoden 
toegepast: 
 
1 bestudering schriftelijke bronnen; 
2 bestudering individuele militaire strafdossiers; 
3 interviews sleutelfunctionarissen en deskundigen. 
 
Bestudering schriftelijke bronnen 
Tijdens het onderzoek is een groot aantal wetenschappelijke publicaties, berichten in 
de media, aanwijzingen en wet- en regelgeving geraadpleegd. De informatie daaruit 
is gebruikt om in hoofdstuk 2 en 3 een theoretisch kader op te stellen en heeft als 
bron gediend voor het opstellen van interviewvragen. De geraadpleegde schriftelijke 
bronnen zijn in bijlage 4 opgenomen. 
 
Bestudering individuele militaire strafdossiers 
Tijdens het onderzoek zijn strafdossiers bestudeerd die betrekking hebben op het 
strafrechtelijk onderzoek en de vervolging van Nederlandse militairen die gedurende 
de periode waarover het onderzoek zich uitstrekte, tijdens militaire operaties verdacht 
werden van het plegen van strafbare feiten. Voor de onderzoeksperiode zijn 306 
parketnummers van dergelijke zaken bekend. Uit tabel B.3.1 blijkt dat in iets minder 
dan de helft van de zaken is vervolgd op basis van het Wetboek van Strafrecht. In 
minder dan de helft is vervolgd op basis van het Wetboek van Militair Strafrecht. De 
rest betreft delicten uit andere wetten. Uit tabel B.3.2 blijkt verder dat de meeste 
dossiers betrekking hebben op strafbare feiten gepleegd in Bosnië-Herzegovina. 
Afghanistan en Irak volgen op de tweede en derde plaats. 
 
 
 Tabel B.3.1 Ingeschreven strafzaken uitgesplitst naar wet(boek) 
Wet(boek) aantal strafzaken
Wegenverkeerswet 1994  12
Wetboek van Militair Strafrecht  133
Wetboek van Strafrecht  158
Opiumwet 2
Wet Wapens en Munitie  1
Totaal 306
 
 
 Pagina 82 Evaluatie toepassing militair strafprocesrecht bij uitzendingen 
 

 Bijlage 4 Geraadpleegde schriftelijke bronnen 
 B 4.1 Parlementaire stukken 
 
• Brief van de minister van Justitie en de minister van Defensie aan de Voorzitter 
van de Tweede Kamer der Staten-Generaal. Nota over een nieuw militair 
strafprocesrecht. TK 1965-1966, nr. 8706. 
• Nota over een nieuw militair strafprocesrecht. Vraagpunten. TK 1965-1966, 8706 
nr. 3, p. 27. 
• Memorie van toelichting bij het wetsontwerp inzake de nieuwe regels van de 
militaire strafrechtspraak. TK 1982-1983, 17804 (R 1228), nr. 5. 
• Brief van de minister van Justitie en de minister van Defensie van 25 november 
1999 aan de Voorzitter van de Tweede Kamer der Staten-Generaal. Aanbieding 
van het rapport: De opsporing in de militaire politietaak: Een evaluatie van de 
theorie en de praktijk van de opsporingsfunctie van de Koninklijke marechaussee 
bij de uitvoering van de militaire politietaak. TK 1999-2000, 26237 en 26122, nr. 6. 
• Brief van de minister van Buitenlandse Zaken a.i. en van Defensie van 19 januari 
2001 aan de Voorzitter van de Tweede Kamer der Staten-Generaal inzake actuele 
situatie en inzake besluit tot stationering van Apache-helicopters in Djibouti. TK 
22831, nr. 19. 
• Brief van de minister van Defensie van 27 juni 2002 aan de Voorzitter van de 
Tweede Kamer der Staten-Generaal over de stand van zaken van de Nederlandse 
bijdrage aan de operatie Enduring Freedom. TK 2001-2002, 27925, nr. 63. 
• Brief van de minister van Defensie en de Staatssecretaris van Defensie van 30 
juni 2003 aan de Voorzitter van de Tweede Kamer der Staten-Generaal over de 
omvang en samenstelling van de krijgsmacht. TK 2002-2003, 28600 X, nr. 49. 
• Brief van de minister van Defensie en de Staatssecretaris van Defensie van 16 
september 2003 aan de Voorzitter van de Tweede Kamer der Staten-Generaal; 
Prinsjesdagbrief, Op weg naar een nieuw evenwicht: De krijgsmacht in de 
komende jaren. TK 2003-2004, 29200 X, nr. 4. 
• Brief van de minister van Defensie van 6 januari 2004 aan de Voorzitter van de 
Tweede Kamer der Staten-Generaal naar aanleiding van een schietincident in de 
provincie Al Muthanna in Irak op 27 december 2003 waarbij een Irakese man 
dodelijk gewond was geraakt. TK 2003-2004, 23432, nr. 145 herdruk. 
• Brief van de minister van Defensie, de minister van Justitie en de Minister van 
Buitenlandse zaken van 26 februari 2004 aan de Voorzitter van de Tweede Kamer 
der Staten-Generaal over de geweldsinstructies voor Nederlandse militairen in 
Irak. TK 2003-2004, 23432, nr. 150. 
• Verslag van een algemeen overleg van de vaste commissie voor Defensie, de 
vaste commissie voor Justitie en de vaste commissie voor Buitenlandse zaken op 
27 februari 2004 met de minister van Defensie, de minister van Justitie en de 
Minister van Buitenlandse Zaken over de brief van deze ministers van 26 februari 
2004 aan de Voorzitter van de Tweede Kamer der Staten-Generaal over de 
geweldsinstructies voor Nederlandse militairen in Irak. TK 2003-2004, 23432, nr. 
152. 
• Brief van de minister van Justitie van 30 maart 2004 aan de Voorzitter van 
de Tweede Kamer der Staten-Generaal over de militaire expertise bij het 
Openbaar Ministerie. TK 2003-2004, 29200 VI, nr. 130. 
• Brief van de minister van Defensie van 28 april 2004 aan de Voorzitter van de 
Eerste Kamer der Staten-Generaal over juridische aspecten bij uitzendingen van 
militairen. EK 2003-2004, 29200 X, C. 
 Pagina 84 Evaluatie toepassing militair strafprocesrecht bij uitzendingen 
 

 B 4.2 Boeken, artikelen en rapporten 
 
• Burg, F.H. van der. Militair strafrecht zonder nucleaire paraplu. Nederlands 
Juristenblad 2004, afl. 33, pp. 1736-1739. 
• Boddens Hosang, J.F.R. Bevelen en voorschriften in het strafrecht: het arrest in de 
zaak Erik O. is geen grondslag voor aanpassing van het militaire strafrecht. Militair 
Rechtelijk Tijdschrift 2005, afl. 9, pp. 335-342. 
• Coolen, G.L. De Nederlandse strafwet is op de militair van toepassing waar ter 
wereld hij zich ook bevindt. Militair Rechtelijk Tijdschrift 1992, afl. 1, pp. 1-4. 
• Coolen, G.L. Tijd van oorlog, een verouderd begrip. Militair Rechtelijk Tijdschrift 
2000, afl. 7, pp. 270-274. 
• Coolen, G.L. Een streep door de scherpe scheiding. Militair Rechtelijk Tijdschrift 
2000. afl. 7, pp. 275-280. 
• Coolen, G.L. Dienstvoorschriften en dienstvoorschriften. Militair Rechtelijk 
Tijdschrift 2001, afl. 3, pp. 107-111. 
• Coolen, G.L. Overzicht jurisprudentie Wetboek van Militair Strafrecht. Militair 
Rechtelijk Tijdschrift 2002, afl. 7, pp. 276-287. 
• Coolen, G.L. Militair straf- en strafprocesrecht. Kluwer, 2004. 
• Coolen, G.L. De Rijkswet geweldgebruik bewakers militaire objecten. Militair 
Rechtelijk Tijdschrift 2004, afl. 3, pp. 89-96. 
• Coolen, G.L. Gebruik van geweld in strijd met de regels. Militair Rechtelijk 
Tijdschrift, 2004, afl. 6, pp. 306. 
• Coolen, G.L. Het OM en de krijgsmacht. Ars Aequi 54 (2005) 5, pp. 358-360. 
• Coolen, G.L. Oorlog in Afghanistan. Militair Rechtelijk Tijdschrift 2005, afl. 6, pp. 
232-233. 
• Coolen, G.L. Geoorloofd naar de regels van het oorlogsrecht. Artikel 38 WvMS 
nader beschouwd. Militair Rechtelijk Tijdschrift 2005, afl. 9, pp. 362-364. 
• Coolen, G.L. De individuele militair in het veld moet weten waar hij aan toe is. 
Militair Rechtelijk Tijdschrift 2006, afl. 1, pp. 10-12. 
• De opsporing in de militaire politietaak: Een evaluatie van de theorie en de praktijk 
van de opsporingsfunctie van de Koninklijke marechaussee bij de uitvoering van 
de militaire politietaak. Den Haag, november 1999. Aangeboden bij brief van de 
minister van Justitie en de minister van Defensie van 25 november 1999 aan de 
Voorzitter van de Tweede Kamer der Staten-Generaal (TK 1999-2000, 26237 en 
26122, nr. 6). 
• Dieben, J.D. en Dieben Th. When does war become crime? Aspects of the 
criminal case against Eric O. Wolf Legal Publishers 2005. 
• Dolman, M.M., Ducheine, P.A.L., Gill, T.D., Walgemoed, G.F. Functioneel 
geweldgebruik in internationale operaties: een spiegel van rechtspraktijk en 
praktijk. Militair Rechtelijk Tijdschrift 2005, afl. 10, pp. 369-420. 
• Dörenberg, A.J.T. International Society for Military Law and the Law of War: 
Seminar on Military Jurisdiction. Militair Rechtelijk Tijdschrift 2001, afl. 10, pp. 378-
381. 
• Ducheine, P.A.L. Geweldgebruik in het kader van vredesoperaties, verslag van het 
symposium ter gelegenheid van 100 jaar Militair Rechtelijk Tijdschrift. Militair 
Rechtelijk Tijdschrift 2003, afl. 6, pp. 204-212. 
• Ducheine, P.A.L., Walgemoed G.F. Militairen na ‘rake zaken’: de strafrechtelijke 
positie van militairen na functioneel geweldgebruik. Militair Rechtelijk Tijdschrift 
2004, afl. 7, pp. 309-324. 
• Ducheine P.A.L. Militair functioneel geweld en de positie van militairen na “rake 
zaken’’. Militaire Spectator 2005, nr. 2, pp. 48-67. Ook verschenen in het 
Marineblad februari 2005, pp. 38-56. 
• Eiting, R.M. Een ‘klok en klepel’ discussie op verschillende golflengten. Carré 
2004, afl. 4/5, pp. 36-41 en Carré 2004, afl. 6, pp. 32-35. 
 Pagina 86 Evaluatie toepassing militair strafprocesrecht bij uitzendingen 
 

• Veld, R. in het. Voordracht op 10 april 2006 ter gelegenheid van de oprichting van 
de Militair Juridische Dienst Krijgsmacht. 
• Voetelink, J. Inzet van Nederlandse militairen en de Rules of Engagement. Carré 
2005, afl. 5, pp. 13-17. 
• Voetelink, J. Juridische consequenties van het MOU, De zaak Erik O. Militair 
Rechtelijk Tijdschrift 2005, afl. 9, pp. 343-350. 
• Voetelink, J. Rechtmatigheid van geweldgebruik tussen staten in de 21e eeuw: 
Een momentopname. Militair Rechtelijk Tijdschrift 2006, afl. 3, pp. 81-93. 
• Wolusky, G.A. Combat Crime, Rules of Engagement in Military Courts-Martial. The 
Military Law and the Law of War Review, editie XXXVIII-1999, afl. 1, pp. 93-113. 
• Ybema, S.B. Voordracht op 10 april 2006 ter gelegenheid van de oprichting van de 
Militair Juridische Dienst Krijgsmacht. 
 
 
 B 4.3 Aanwijzingen, besluiten en instructies 
 
• Taakveldberaad Koninklijke Marechaussee Militaire Politietaak. Instellingsbesluit 
van 9 april 2002 van de minister van Defensie, nr. 2002001013 
• Bestuursraad Koninklijke Marechaussee. Instellingsbesluit van 16 juli 2001 van de 
minister van Defensie, nr. 2001002320 
• Algemeen organisatiebesluit Defensie 2005. 
• Subtaakbesluit dienstonderdeel SG 2005. 
• Contacten met publiciteitsmedia. Aanwijzing van 6 oktober 1992 van de secretaris-
generaal van het Ministerie van Defensie, nr. A/848.  
• Eenvormige procedure voor het instellen van huishoudelijke onderzoeken. 
Aanwijzing van 14 november 2000 van de secretaris-generaal van het Ministerie 
van Defensie, nr. A/868.  
• Besturing Koninklijke Marechaussee. Aanwijzing van 22 augustus 2005 van de 
secretaris-generaal van het Ministerie van Defensie, nr. A/904. 
• Melding bijzondere gebeurtenissen. Aanwijzing van 2 november 2005 van de 
secretaris-generaal van het Ministerie van Defensie, nr. A/906. 
• Externe contacten. Aanwijzing van 19 november 2005 van de secretaris-generaal 
van het Ministerie van Defensie, nr. A/907. 
• Militair Juridische Dienst Krijgsmacht. Aanwijzing van 28 maart 2006 van de 
secretaris-generaal van het Ministerie van Defensie, nr. A/910. 
• Handleiding behandeling gevoelige zaken. Aanwijzing van het College van 
procureurs-generaal van 15 juni 2001. 
• Positie van militairen bij geweldsaanwending. Aanwijzing van 28 oktober 2004 van 
het College van procureurs-generaal, nr. PaG/BJZ/7612, aan de hoofdofficier van 
Justitie te Arnhem.  
• Subtaakbesluit Defensiestaf 2005. 
• Voortijdige terugkeer bij uitzendingen. Aanwijzing van 15 december 2005 van de 
commandant der Strijdkrachten, nr. A-123. 
• Contacten met de media. Aanwijzing van 15 december 2005 van de commandant 
der Strijdkrachten, nr. A-155. 
• Aansturing van Militaire Operaties. Aanwijzing van 15 december 2005 van de 
commandant der Strijdkrachten, nr. A-300.  
• Informatievoorziening en rapportages bij vredesoperaties. Aanwijzing van 15 
december 2005 van de commandant der Strijdkrachten, nr. A-301.  
• Black-Hole procedure. Aanwijzing van 7 februari 2006 van de commandant der 
Strijdkrachten, nr. A-303. 
• Calamiteiten en ongevallenmanagement bij Defensie. Aanwijzing van 15 
december 2005 van de commandant der Strijdkrachten, nr. A-344. 
 Pagina 88 Evaluatie toepassing militair strafprocesrecht bij uitzendingen 
 

 B 4.5 Symposia 
 
Geweldgebruik in het kader van vredesoperaties, thema’s en bijdragen. Militair 
Rechtelijk Tijdschrift 2003, afl. 9 . 
 
Thema 1: Vredesoperaties en humanitair oorlogsrecht, pp. 331-353. 
Bijdragen van Gill, T.D. en Bakker, J.T. 
Thema 2: Rules of engagement in vredesoperaties.  
Boddens Hosang, J.F.R. Rules of engagement: Het politiek-juridische 
struikelblok voor de militaire commandant. pp. 354-370. 
Diepenbrugge, J.A. van. Leidt de integratie van politieke, juridische en 
operationele aspecten in de Rules of engagement in het kader van 
vredesoperaties tot vage en multi-interpretabele regels? pp. 371-375. 
Thema 3: Geweldsinstructies vanuit strafrechtelijk perspectief.  
Coolen, G.L. Geweldsinstructies vanuit strafrechtelijk oogpunt bezien. pp. 
376-390. 
Jörg, N. Een opmerking over de reikwijdte van het beroep op ambtelijk bevel 
en een opmerking over de delictskeuze van de officier van Justitie in 
militaribus. pp. 390-392. 
Ducheine, P.A.L. Nabeschouwing. pp. 393-396. 
 
The Rule of Law in Peace Operations. General Report by the International Society for 
Military Law and the Law of War. XVIIth Congress of the International Society for 
Military Law and the Law of War. Scheveningen, 16-21 May 2006. 
 
 
 
 Pagina 90 Evaluatie toepassing militair strafprocesrecht bij uitzendingen 
 

 Bijlage 5 Casus 
 B 5.1 Inleiding 
 
Teneinde een beeld te krijgen van de strafzaken die gedurende de 
onderzoeksperiode ter beoordeling aan de afdeling militaire zaken van het Openbaar 
Ministerie te Arnhem zijn voorgelegd, heeft de Commissie een studie uitgevoerd naar 
strafdossiers. Daarbij is een drietal criteria geformuleerd waaraan een zaak in ieder 
geval diende te voldoen wilde deze worden meegenomen in het onderzoek, te weten: 
 
1 aanwezigheid van knelpunten in de gehanteerde procedures; 
2 een (mogelijke) politiek gevoelige lading; 
3 toepassing van functioneel geweld. 
 
Uit een totaal van 306 zaken zijn door het Openbaar Ministerie 30 aangedragen die 
aan deze criteria voldeden. Daarnaast is aan het Ministerie van Defensie gevraagd of 
er zaken waren die zij relevant achtten. Verder is bezien of de interviews aanleiding 
vormden bepaalde zaken te bestuderen. De onderstaande 14 zaken waren naar het 
oordeel van de Commissie het meest relevant voor het onderzoek. Mede gelet op de 
privacy van de betrokken militairen zijn de samenvattingen geanonimiseerd en heeft 
elke zaak een titel gekregen die de lading dekt. Alleen de zaak van de sergeant-
majoor der mariniers Eric O. heeft een dermate grote bekendheid gekregen dat de 
Commissie heeft besloten om de zaak onder deze naam aan te duiden. In 
chronologische volgorde betreft het de volgende strafdossiers: 
 
• Schade veroorzaakt door een laag vliegende helikopter; 
• Tankongeval met dodelijke afloop; 
• Een onderzoek naar mogelijke schending van het oorlogsrecht (proces-verbaal in 
2003); 
• Onrust op de basis in Banja Luka; 
• Slapende mariniers; 
• Sergeant-majoor der mariniers Eric O.; 
• Vier schietincidenten in Irak; 
• Schietongeval zonder melding; 
• Droge klap; 
• Commotie na een huiszoeking; 
• Chinook-ongeval in Afghanistan. 
 
In verband met deze 14 zaken is aan het ministerie van Justitie en het ministerie van 
Defensie gevraagd de Commissie andere dan zich in het strafdossier bevindende 
stukken in te laten zien of te overleggen. De bevindingen van de Commissie uit deze 
stukken zijn meegenomen in de onderstaande samenvattingen.  
 
De bedoeling van de samenvattingen is te beschrijven welke problematiek zich in 
relatie tot de onderzoeksvragen heeft voorgedaan. Ter wille van de leesbaarheid en 
de privacy van betrokkenen heeft de Commissie ervoor gekozen de casus zo veel 
mogelijk in eigen bewoordingen te beschrijven.  
 
 Pagina 92 Evaluatie toepassing militair strafprocesrecht bij uitzendingen 
 

was de opleiding van CRC-eenheden van de Koninklijke Landmacht in de periode 
1997-2001 niet optimaal verlopen. De Koninklijke Marechaussee was daarnaast door 
capaciteitsgebrek niet altijd in staat geweest de gevraagde opleidingen te verzorgen.  
 
In het voorjaar van 2001 werd besloten het CRC-peloton van de 14e Afdeling 
Veldartillerie naar Bosnië-Herzegovina te zenden. Door omstandigheden had niet al 
het personeel van het CRC-peloton de volledige opleiding bij de Koninklijke 
Marechaussee kunnen volgen. Na hun aankomst in Bosnië-Herzegovina werd er door 
de twee secties van het CRC-peloton een doorschrijding geoefend. Achteraf werd 
vastgesteld dat:  
 
• de sectiecommandant van de tweede sectie de doorschrijding nooit eerder zelf 
had beoefend; 
• de bemanning van de bergingstank niet was opgeleid voor CRC-optreden en de 
doorschrijding nooit had beoefend; 
• de bestuurder onder pantserluik zat en daardoor een beperkt uitzicht had;  
• de bestuurder van de bergingstank weinig ervaring had met het besturen van de 
bergingstank terwijl hij onder pantser zat; 
• de weg waarop de doorschrijding plaatsvond smaller was dan de wegen waarop 
men in Nederland had geoefend;  
• de sectiecommandant zelf aan de oefening had toegevoegd dat de motor van de 
bergingstank, tijdens het openen van de linies, een hoog toerental moest maken.  
 
Gelet op de complexiteit van de oefening, de mate van geoefendheid van de 
deelnemers en de situatie ter plaatse werd achteraf, ondermeer door de Inspecteur-
generaal der Krijgsmacht, geoordeeld dat de keuze dit scenario niet stapsgewijs te 
beoefenen als niet adequaat kon worden aangemerkt. 
 
Na het ongeval werd door de Koninklijke Marechaussee een strafrechtelijk onderzoek 
ingesteld. Het proces-verbaal werd aangeboden aan het Openbaar Ministerie te 
Arnhem. Het ongeval zelf was op video vastgelegd. Het proces-verbaal gaf in eerste 
instantie niet voldoende duidelijkheid. Derhalve werd door de officier van Justitie om 
een aanvullend onderzoek verzocht. Uiteindelijk zag de officier van Justitie geen 
aanleiding om vervolging in te stellen. 
 
 
 B 5.4 Een onderzoek naar een mogelijke schending van het oorlogsrecht 
 
In 2003 werd door een ex-vriendin van een marinier melding gemaakt bij de 
Koninklijke Marechaussee van het feit dat zij van haar ex-vriend had vernomen dat 
Nederlandse mariniers in Eritrea leden van de lokale bevolking om het leven hadden 
gebracht. Er werd een onderzoek gestart naar de door haar geuite beschuldigingen. 
De mariniers zouden in 2001 uitgezonden zijn geweest naar Eritrea. Allereerst werd 
er door het Openbaar Ministerie contact opgenomen met de afdeling Juridische 
Zaken bij de Marinestaf om na te gaan of deze mariniers daadwerkelijk in Eritrea 
waren geweest. Blijkens een briefwisseling tussen de officier van Justitie en het hoofd 
van de afdeling Juridische Zaken bij de Marinestaf verliep de communicatie niet 
bevredigend. Daarnaast werd een memo binnen de Koninklijke Marine verspreid met 
informatie waarvan de Openbaar Ministerie uitdrukkelijk had gesteld dat het ‘strikt 
vertrouwelijk’ was.  
 
Vervolgens werd onderzoek gedaan naar een mogelijke schending van het humanitair 
oorlogsrecht. Ondanks het feit dat het Openbaar Ministerie van mening was dat op 
stafniveau niet de nodige medewerking was verleend, werd door de Koninklijke 
Marechaussee aangegeven dat zij tijdens het onderzoek geen verstoringen of 
 Pagina 94 Evaluatie toepassing militair strafprocesrecht bij uitzendingen 
 

van oordeel dat het opsporingsonderzoek door de Koninklijke Marechaussee te 
eenzijdig op het vaststellen van de schuld van de verdachte (korporaal) was gericht. 
Volgens het hof was in het opsporingsonderzoek volstrekt onvoldoende aandacht 
besteed aan de reeds in een zeer vroeg stadium afgelegde verklaring van verdachte 
dat hij door de sergeant-majoor seksueel zou zijn benaderd. Het hof oordeelde dat, 
ondanks het feit dat het onderzoek ter plaatse onder moeilijke omstandigheden was 
uitgevoerd, het niet zozeer ging om de breedte (kwantiteit) van het onderzoek als wel 
om de diepte (kwaliteit) daarvan. Het hof erkende dat de verdachte de grenzen van 
proportionaliteit en subsidiariteit en daarmee de grenzen van de noodzakelijke 
verdediging had overschreden, doch was van oordeel dat er was gehandeld op grond 
van een nog aanwezige gemoedsbeweging (angst of radeloosheid) die direct door de 
bedoelde aanranding werd veroorzaakt. Om die reden kwam het hof tot de conclusie 
dat de verdachte niet strafbaar was aangezien hij had gehandeld in de situatie van 
noodweerexces als bedoeld in artikel 41, lid 2, van het Wetboek van Strafrecht.  
De kamergenoot, in eerste aanleg veroordeeld ter zake van mishandeling, zwaar 
lichamelijk letsel tot gevolg hebbend, werd in hoger beroep vrijgesproken aangezien 
hij volgens het hof geen mishandelende gedraging had verricht en evenmin als 
medepleger kon worden aangemerkt. 
 
 
 B 5.6 Slapende mariniers 
 
Op 22 augustus 2003 werd namens de commandant van Stabilization Force Iraq 1 
(SFIR1) aangifte gedaan van het feit dat twee mariniers op 15 augustus 2003 tijdens 
de wachtdienst op een observatiepost (wachtpost 5 op "Camp Smitty")" te As 
Samawah in Irak in slaap waren gevallen. Door de ter plaatse aanwezige Koninklijke 
Marechaussee werd contact opgenomen met de officier van Justitie te Arnhem. 
Blijkens een mailwisseling tussen twee behandelende officieren van Justitie van het 
Openbaar Ministerie te Arnhem was de kwaliteit van het proces-verbaal dusdanig 
onder de maat dat het noodzakelijk werd geacht de Koninklijke Marechaussee bij het 
Openbaar Ministerie te Arnhem te ontbieden en een nieuw proces-verbaal te laten 
opmaken.  
 
De officier van Justitie heeft de zaak aangegrepen om een proefproces te voeren met 
als doel meer duidelijkheid te krijgen over het toepassingsbereik van het begrip 'tijd 
van oorlog'. In de tenlastelegging werd daarom 'tijd van oorlog' als bestanddeel 
opgevoerd, zij het dat dit niet als strafverzwarende omstandigheid werd aangewend: 
de eis voor zowel het primair (met het bestanddeel ‘tijd van oorlog’- als het subsidiair 
(zonder dit bestanddeel) tenlastegelegde feit was gelijk. De rechtbank en het 
gerechtshof waren van oordeel dat 'tijd van oorlog’ in Irak niet aanwezig was. Dit 
mede omdat: 
 
• er in casu niet kon worden gesproken van oorlog in volkenrechtelijke zin gelet op 
het bepaalde in artikel 87 Wetboek van Strafrecht en artikel 96 Grondwet; 
• de voor toepasselijkheid van het in artikel 71 Wetboek van Militair Strafrechtrecht 
vermelde vereiste bekendmaking niet had plaatsgehad; 
• deelname aan vredes- en veiligheidsoperaties in internationaal verband niet 
zonder meer als oorlog of als feitelijke oorlogsomstandigheden kon worden 
geclassificeerd; 
• er slechts sprake was van een lage dreiging en een lage alert-status.  
 
Door de rechtbank werd ook opgemerkt dat de huidige terminologie (tijd van oorlog) 
in het Wetboek van Militair Strafrecht onvoldoende aansluiting vond bij de 
veranderende operationele omstandigheden Defensie haar internationale taken moet 
verrichten. 
 Pagina 96 Evaluatie toepassing militair strafprocesrecht bij uitzendingen 
 

O. naar Nederland te laten terugkeren. Er is daarna nog tot op hoog niveau overleg 
gevoerd over deze aanhouding en overbrenging.  
 
Op 31 december 2003 werd sergeant-majoor O. op last van het Openbaar Ministerie 
door de Koninklijke Marechaussee aangehouden. Dit op verdenking van moord of 
doodslag dan wel dood door schuld. Hij werd naar Nederland overgebracht en in 
verzekering gesteld. De reden daarvoor was ondermeer dat vervolgtappen in het 
operatiegebied en het niet overbrengen naar Nederland, veel praktische problemen 
zou opleveren, bijvoorbeeld met betrekking tot de inverzekeringstelling, de 
rechtsbijstand en de toetsing van de vrijheidsbeneming door een rechter-
commissaris.  
 
Op 1 januari 2004 werd het onderzoek overgenomen door een rechercheteam van de 
brigade Koninklijke Marechaussee Soesterberg. Van 24 januari 2004 tot 4 februari 
2004 werd door dit onderzoeksteam nader onderzoek gedaan in Irak.Tevens blijkt uit 
een intern verslag dat er volgens de leider van het opsporingsteam geen uitvoering 
werd gegeven aan de door de commandant van het 2e mariniersbataljon van SFIR2 
(hierna: de commandant) gedane toezegging tot volledige medewerking aan dit 
onderzoek. 
 
Ondanks het feit dat de opvolgend commandant wel meerdere malen (als getuige) 
werd gehoord, is uit het proces-verbaal niet gebleken dat ook de commandant (als 
getuige) werd gehoord.  
 
Blijkens briefwisselingen was het Openbaar Ministerie van oordeel dat door Defensie 
onvoldoende medewerking werd verleend. Het Openbaar Ministerie verzocht 
bijvoorbeeld meerdere malen om de Rules of engagement, de aide-mémoire voor 
SFIR commandanten, de instructiekaart geweldgebruik en om situatierapporten. 
Uiteindelijk zijn deze stukken, behoudens de situatierapporten, successievelijk aan 
het Openbaar Ministerie verstrekt.  
  
Deze gebeurtenis heeft veel publieke aandacht gekregen. Uit de stukken is niet 
gebleken dat tussen Defensie, het Openbaar Ministerie en de Koninklijke 
Marechaussee in deze zaak afspraken zijn gemaakt over een gecoördineerde aanpak 
van de pers- en publieksvoorlichting. 
 
Op 18 oktober 2004 werd sergeant-majoor O. door de militaire kamer van de 
rechtbank te Arnhem vrijgesproken van de hem ten laste gelegde feiten. Door het 
Openbaar Ministerie werd besloten tegen de uitspraak van de rechtbank in hoger 
beroep te gaan. Op 4 mei 2005 werd door de militaire kamer van het gerechtshof te 
Arnhem arrest gewezen.  
 
Evenals de militaire kamer van de rechtbank werd sergeant-majoor O. door het 
gerechtshof vrijgesproken van het hem ten lastengelegde: (primair en subsidiair) het 
opzettelijk overtreden van dienstvoorschriften en (meer subsidiair) het veroorzaken 
van de dood dan wel zwaar lichamelijk letsel door schuld. Door het hof werden de 
door de minister van Defensie namens Nederland vastgestelde Rules of engagement 
aangemerkt als dienstvoorschrift in de zin van artikel 135 van het Wetboek van 
Militair Strafrecht. De daarvan afgeleide instructies van de Chef Defensiestaf, de 
aide-mémoire en de soldierscard, waren naar het oordeel van het hof in zoverre 
ondergeschikt aan de Rules of engagement, dat het toepassen van niet in de aide-
mémoire of de instructiekaart geweldgebruik voorzien geweld géén overtreding van 
een dienstvoorschrift opleverde, voor zover daarbij binnen de grenzen van de Rules 
of engagement werd geopereerd. 
 
 Pagina 98 Evaluatie toepassing militair strafprocesrecht bij uitzendingen 
 

gelost. Het incident had medio augustus 2004 plaatsgevonden te As Samawah in 
e
Irak. Het 13 Luchtmobiele Brigade Bataljon was toen op uitzending als Stabilization 
Force Iraq 4.  
 
Tijdens een dienst van drie dagen was een pistool, door een sergeant niet op de 
juiste manier ontladen, waardoor een schot werd gelost. De kogel was gaan ketsen 
waardoor een soldaat in zijn been werd geraakt. Deze soldaat werd ter plaatse 
behandeld. Van dit incident werd door de betrokkenen geen melding gemaakt.  
Het ongeval kwam pas aan het licht toen de soldaat zich in Nederland onder 
doktersbehandeling diende te stellen aangezien hij last had van zijn been. Door de 
behandelend arts werd een stukje metaal uit zijn been verwijderd. Blijkens het 
proces-verbaal werd toen pas door de soldaat verklaard dat hij deze verwonding had 
opgelopen door een schietongeval.  
 
In zijn verklaring werd door de sergeant het volgende aangegeven: “Het incident, 
waarover ik zojuist heb verklaard, wordt gezien als een veiligheidsincident. Ik, als 
kaderlid, had hier melding van moeten maken aan mijn commandant. Ik was wel 
voornemens om aan het einde van de uitzending of eventueel bij terugkomst in 
Nederland hiervan melding te doen. Ik heb het tijdens de uitzending niet gedaan 
omdat ik bang was teruggestuurd te worden naar Nederland. Ik vond dat ik op dat 
moment meer nodig was als groepscommandant. Ik neem het mijzelf nu kwalijk dat ik 
het niet bij mijn commandant heb gemeld.” 
 
 
 B 5.10 Droge klap 
 
Op 17 september 2005 was er een feest voor de Nederlandse militairen van de 
'European Force' in Bosnië-Herzegovina. Na het feest zou een Nederlandse militair 
met de rang van adjudant, behorende tot de Integrated Police Units, op het terras van 
het Nederlandse contingentscommando een bardame een klap in het gezicht hebben 
gegeven en haar pols hebben verdraaid. De Integrated Police Units vormt een 
samenwerkingsverband tussen de Europese lidstaten. De Integrated Police Units was 
bevoegd executieve bewapende politietaken uit te voeren onder civiel gezag.  
Behalve het uitvoeren van patrouilles, het inwinnen van informatie en het handhaven 
van de openbare orde, waren de operationele politie-eenheden in staat ook andere, 
meer specialistische politietaken uit te voeren. Ook leden van de Koninklijke 
Marechaussee waren werkzaam als Integrated Police Units-functionaris. Zij maakten 
echter geen deel uit van het detachement van de Koninklijke Marechaussee dat zich 
bezighield met de Algemene Politiedienst ten aanzien van alle Nederlandse militairen. 
 
Op 19 september 2005 werd door de betreffende bardame melding gemaakt van het 
incident bij de contingentscommandant. In overleg met de Koninklijke Marechaussee 
werd besloten de zaak door middel van bemiddeling tussen de bardame en de 
adjudant af te doen. 
 
Door de legal advisor van de contingentscommandant werd, aangezien hij zich niet 
met de gang van zaken kon verenigen, op 20 september 2005 contact opgenomen 
met het bureau Verbindingsofficieren voor de Krijgsmacht bij het Openbaar Ministerie 
te Arnhem. De verbindingsofficier voor de Krijgsmacht was van oordeel dat allereerst 
de strafrechtelijke mogelijkheden dienden te worden bezien. In zijn visie was de 
commandant verplicht aangifte te doen op grond van artikel 78 Wet militair tuchtrecht 
aangezien er een vermoeden was van een strafbaar feit. 
 
Een week later werd een aantal hoorzittingen in Sarajevo gehouden in het kader van 
een mogelijke voortijdige terugkeer naar Nederland van de adjudant. Blijkens een 
 Pagina 100 Evaluatie toepassing militair strafprocesrecht bij uitzendingen 
 

Door de provost-marshall en de legal advisor werd echter aan het Openbaar 
Ministerie te Arnhem aangegeven dat de Britse commandant van oordeel was dat er 
geen stukken mochten worden overgedragen aan de lokale politie. Hij zou dat in zijn 
visie mogen bepalen, omdat het een internationaal onderzoek betrof onder leiding 
van de provost-marshall. Tevens werd aangegeven dat de zaak binnen de lokale 
media en EUFOR grote aandacht had. 
 
Op 1 oktober 2005 werd de zaak, tijdens een werkbezoek afgelegd door ondermeer 
de officier van Justitie en de verbindingsofficier voor de Krijgsmacht aan het 
uitzendgebied, met de Koninklijke Marechaussee te Bugojno besproken in het bijzijn 
de legal advisor van de contingentscommandant. De officier van Justitie gaf tijdens 
het werkbezoek aan, na daartoe te zijn voorgelicht door de Koninklijke 
Marechaussee, dat de nadere verklaringen nodig waren om op een verantwoorde 
wijze de zaak af te kunnen ronden. De officier van Justitie wilde de zaak echter ook 
goed communiceren met de Britse commandant van het hoofdkwartier en de zaak 
vervolgens spoedig afronden. De legal advisor van de contingentscommandant belde 
vervolgens de contingentscommandant met het verzoek van de officier van Justitie 
diens argumenten over te brengen aan de Britse commandant.  
 
De contingentscommandant gaf echter aan alleen naar het hoofdkwartier te gaan na 
een directe opdracht hiertoe van het Defensieoperatiecentrum. Vervolgens is een 
(groot) aantal gesprekken tussen de verschillende partijen gevoerd, waarna 
uiteindelijk de zaak niet heeft geleid tot vervolging. 
 
 
 B 5.12 Chinook-ongeval in Afghanistan 
 
Op 31 oktober 2005 deed zich nabij Kabul (Afghanistan) een ongeval voor met een 
Chinook CH-47D helikopter, afkomstig van het 298 Squadron. Tijdens het overvliegen 
van het Hindu Kush-gebergte verloor de bemanning de controle over het toestel, 
waarna de helikopter op een hoogte van ruim 13000 ft op de grond tot stilstand 
kwam. De zes bemanningsleden en de 11 passagiers werden door een Amerikaanse 
CSAR-helikopter uit het terrein geëvacueerd. Door de Koninklijke Marechaussee 
werd direct na het ongeval contact opgenomen met de officier van Justitie te Arnhem. 
Tijdens dat gesprek werd vastgesteld dat de Koninklijke Marechaussee niet de 
benodigde specifieke expertise in huis had die voor het doen van een (technisch) 
onderzoek noodzakelijk was. Er werd derhalve geen proces-verbaal door de 
Koninklijke Marechaussee opgemaakt.  
 
Naar aanleiding van dit ongeval werd door de commandant Luchtstrijdkrachten een 
Commissie van Onderzoek ingesteld om de toedracht en de oorzaak van dit 
luchtvaartongeval te onderzoeken. De onderzoeksopdracht kende de volgende 
doelen: 
 
• het achterhalen van de directe en indirecte oorzaken van het voorval; 
• het achterhalen en onderzoeken van andere factoren die hebben bijgedragen aan 
het creëren van een situatie waarin het gerapporteerde voorval kon plaatsvinden; 
• het in kaart brengen van de human factors, die een rol hebben gespeeld bij de 
totstandkoming van het voorval; 
• het naar aanleiding van de bevindingen adviseren over verbeteringen en 
veranderingen die een herhaling van soortgelijke voorvallen of vergelijkbare 
gevallen kunnen voorkomen. 
 
De Commissie deed ondermeer onderzoek op de ongevalslocatie. Daarbij werd 
geconstateerd dat de helikopter tweemaal de grond had geraakt, voordat hij tot 
 Pagina 102 Evaluatie toepassing militair strafprocesrecht bij uitzendingen 
 

 Bijlage 6 Lijst met geïnterviewde personen 
Defensie  
luitenant-generaal A.P.P.M. van Baal  Inspecteur-Generaal der Krijgsmacht, tevens Inspecteur der Veteranen  
generaal D.L. Berlijn Commandant der Strijdkrachten 
luitenant-kolonel mr. G.L.C. van den Bosch Voormalig verbindingsofficier voor de Krijgsmacht bij het arrondissementsparket te 
Arnhem 
generaal-majoor J.L.H. Eikelboom Directeur Operaties bij de commandant der Strijdkrachten 
luitenant-generaal J.H. de Jong Commandant Luchtstrijdkrachten 
vice-admiraal J.W. Kelder  Commandant Zeestrijdkrachten  
luitenant-kolonel C.J. Matthijssen  Voormalig commandant van Stabilization Force Iraq 4 
luitenant-kolonel der mariniers mr. R.G. Oppelaar Voormalig commandant van Stabilization Force Iraq 2 
kapitein mr. M.P.R. Ruperti Medewerker bureau Verbindingsofficieren voor de Krijgsmacht bij het 
arrondissementsparket Arnhem 
kolonel mr. J.P.M. Schwillens Voormalig verbindingsofficier voor de Krijgsmacht bij het arrondissementsparket 
Arnhem 
luitenant-generaal P.J.M. van Uhm Commandant Landstrijdkrachten 
dr. S.B. Ybema Directeur Juridische Zaken bij het Ministerie van Defensie (tot 1 augustus 2006) 
generaal-majoor der mariniers R.L. Zuiderwijk  Plaatsvervangend commandant Zeestrijdkrachten, tevens commandant van het Korps 
Mariniers 
  
Openbaar Ministerie 
mr. H.J. Bolhaar  Lid van het College van procureurs-generaal, onder meer belast met militaire zaken 
mr. E. van Dusschoten Officier van Justitie bij het arrondissementsparket te Arnhem 
mr. drs. I.E.W. Gonzales Advocaat-generaal bij het ressortsparket Arnhem 
mr. J.A. Hulsenbek Voormalig lid van het College van procureurs-generaal 
mr. A.O. van der Kerk Hoofdofficier, hoofd van het arrondissementsparket Arnhem 
mr. I.V. Monsma Officier van Justitie bij het arrondissementsparket Arnhem 
mr. W.M. Weerkamp Voormalig hoofd van de sectie Militaire Zaken bij het arrondissementsparket te Arnhem.
prof. mr. J.L. de Wijkerslooth de Weerdesteijn Voormalig voorzitter van het College van procureurs-generaal 
  
Koninklijke Marechaussee 
luitenant-generaal M.A. Beuving Commandant Koninklijke Marechaussee 
kolonel P.L.J. Klijn  Commandant van het district Landelijke en Buitenlandse Eenheden KMar 
1e luitenant J. Moolenaar  Officier van de Koninklijke Marechaussee, voormalig leider van een opsporingsteam in 
Irak 
generaal-majoor b.d. C.N.J. Neisingh Voormalig bevelhebber, tevens commandant Koninklijke Marechaussee 
1e luitenant D.A. Prins Officier van de Koninklijke Marechaussee, voormalig detachementscommandant tijdens 
militaire operatie Bosnië.  
  
Rechterlijke macht 
kolonel mr. A.M. van Gorp Militair lid van de militaire kamer van de rechtbank Arnhem 
mr. R. van den Heuvel Voorzitter militaire kamer gerechtshof Arnhem  
  
Deskundigen 
prof. mr. G.L. Coolen Emiritus hoogleraar militair recht aan de Universiteit van Amsterdam 
luitenant-kolonel mr. drs. P.A.L. Ducheine  Docent krijgsmacht & staatsrecht aan de Universiteit van Amsterdam 
prof. dr. T.D. Gill,  Hoogleraar militair recht aan de Universiteit van Amsterdam en aan de Nederlandse 
Defensie Academie 
 Pagina 104 Evaluatie toepassing militair strafprocesrecht bij uitzendingen 
 

 Bijlage 7 Organogrammen 
DEFENSIE 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
OPENBAAR MINISTERIE 
 
 
 
 
 Pagina 106 Evaluatie toepassing militair strafprocesrecht bij uitzendingen 
 

