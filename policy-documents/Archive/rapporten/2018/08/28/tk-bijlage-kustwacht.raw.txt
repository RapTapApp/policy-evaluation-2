 
 
 
KUSTWACHT 
Inspectieonderzoek van de Raad voor de rechtshandhaving naar de 
uitvoering van de opsporingstaak door de Kustwacht in Curaçao, Sint 
Maarten en Caribisch Nederland (Bonaire, Sint Eustatius en Saba) 
 
 

  
 
 
Inhoudsopgave  
 
Inhoudsopgave ........................................................................................................................................ 3 
Lijst met gebruikte afkortingen ............................................................................................................... 5 
Voorwoord .............................................................................................................................................. 6 
Samenvatting, conclusies en aanbevelingen .......................................................................................... 7 
Hoofdstuk 1 Inleiding ............................................................................................................................ 13 
1.1. Inleiding en aanleiding ................................................................................................................... 13 
1.2. De Onderzoeksvraag ...................................................................................................................... 14 
1.3. Doelstelling .................................................................................................................................... 14 
1.5. Leeswijzer ....................................................................................................................................... 16 
Hoofdstuk 3 Organisatiestructuur en Informatiehuishouding ............................................................. 24 
3.1. Doelstellingen en prioriteiten ........................................................................................................ 24 
3.3.2. De informatiehuishouding: Kritieke Prestatie Indicatoren ......................................................... 27 
3.3.3. Informatie Gestuurd Optreden: het Maritiem Informatie Knooppunt en het Lokaal Informatie 
Knooppunt ............................................................................................................................................ 29 
3.3.5 Informatie Gestuurd Optreden: Centraal Informatie Knooppunt ............................................... 32 
3.3.6. Informatie Gestuurd Optreden: ondersteunend of ook uitvoerend .......................................... 33 
Hoofdstuk 4 Middelen: personeel, materieel, financieel ..................................................................... 34 
4.1. Personeel ....................................................................................................................................... 34 
4.1.a. Politieopleiding bij het KPCN ...................................................................................................... 37 
4.1.b. Opleidingen ................................................................................................................................. 38 
3 
 
 
 

  
 
 
Lijst met gebruikte afkortingen 
 
CIE Criminele Inlichtingen Eenheid 
GHvJ Gemeenschappelijk Hof van Justitie van Aruba, Curaçao, Sint Maarten 
en van Bonaire, Sint Eustatius en Saba 
IGO   Informatie gestuurd Optreden 
JVO   Justitieel Vierpartijenoverleg 
KMar   Koninklijke Marechaussee 
KPC     Korps Politie Curaçao 
KPCN   Korps Politie Caribisch Nederland  
KPSM   Korps Politie Sint Maarten 
KW   Kustwacht 
LIK   Lokaal Informatie Knooppunt 
LrC   Landsrecherche  
MIK   Maritiem Informatie Knooppunt 
OM     Openbaar Ministerie 
OvJ     Officier van Justitie 
PG   Procureur-Generaal 
Raad     Raad voor de rechtshandhaving 
RST   Recherche Samenwerkingsteam 
RvM   Raad van Ministers van het Koninkrijk  
5 
 
 
 

  
 
 
Samenvatting, conclusies en aanbevelingen  
Dit inspectierapport betreft de uitvoering van de opsporingstaken van de Kustwacht in Curaçao en 
Sint Maarten en de openbare lichamen Bonaire, Sint Eustatius en Saba.  
In dit onderzoek van de Raad staat de vraag centraal in welke mate de Kustwacht voldoet 
aan haar opsporingstaak. Het onderzoek richt zich daartoe op de organisatiestructuur, de 
middelen, de samenwerking met andere instanties en de informatiehuishouding. Het 
onderzoek levert daarmee ook een beeld op van de wijze waarop de Kustwacht als geheel 
functioneert.  De onderzoeksresultaten leiden tot een aantal aanbevelingen.  
De vraag, in welke mate de Kustwacht voldoet aan haar opsporingstaak kan de Raad na dit 
onderzoek evenwel slechts gedeeltelijk beantwoorden. Het ontbreekt aan criteria voor de 
beantwoording van de vraag ‘wanneer is het goed’. In de complexe structuur waarin de 
Kustwacht opereert, kunnen vier landen (en in totaal 17 ministeries) invloed uitoefenen op 
(concept) jaar- en meerjarenplannen. In dergelijke plannen, die worden vastgesteld door de 
ministers van de landen gezamenlijk, dient te zijn opgenomen wat van de Kustwacht wordt 
verwacht: zowel ten aanzien van de opsporingstaak als ten aanzien van andere wettelijke 
taken, en voor wat betreft die opsporingstaak zowel voor wat betreft de samenwerking 
met- en bijstand aan buitenlandse instanties als ten aanzien van de behartiging van de 
belangen van de afzonderlijke landen. De Raad constateert dat het proces om te komen tot 
eenduidige (concept) jaar- en meerjarenplannen voor verbetering vatbaar is. Niet alleen de 
complexiteit van de procedure, maar ook verhoudingen binnen de Kustwachtcommissie en 
het presidium lijken daar aan bij te dragen.  
Daardoor is sprake van een vicieuze cirkel. Onderlinge verhoudingen staan eraan in de weg 
dat eensluidend en concreet wordt geformuleerd wat van de Kustwacht wordt verwacht, en 
de onduidelijkheid over wat van de Kustwacht wordt verwacht heeft vervolgens weer zijn 
weerslag op de onderlinge verhoudingen en samenwerking. Voor de organisatie betekent 
het bovenal, dat onvoldoende gestuurd kan worden op prestaties en prioriteiten die 
idealiter door de bevoegde gezagen gezamenlijk, eensluidend en zo concreet mogelijk zijn 
geformuleerd en waarover verantwoording kan worden afgelegd.  
Voor de (ei-)landen in het Caribisch gedeelte van het Koninkrijk is gekozen voor een 
samenwerkingsverband op grond van de Rijkswet Kustwacht voor Aruba, Curaçao en Sint 
Maarten alsmede voor de openbare lichamen Bonaire, Sint Eustatius en Saba (hierna: de 
7 
 
 
 

  
 
 
aanwijzingen onvoldoende worden opgevolgd, zal dit op bestuurlijk niveau moeten worden 
aangekaart. De Raad is verder van oordeel dat de maritieme informatiepositie moet worden 
verbeterd.  
Recente ontwikkelingen (het fusion center in Aruba, het ICC in Curaçao) ziet de Raad als 
veelbelovend. Criminaliteitsbestrijding vereist een integrale aanpak. Het uitwisselen en 
bijeenbrengen van informatie door verschillende diensten is daarvoor een voorwaarde. In 
het fusion center en het ICC gebeurt dat en, door de participatie van de Kustwacht heeft ook 
de maritieme component een plaats gekregen in de informatiehuishouding.  
De formatie van de Kustwacht bestaat uit medewerkers die vanuit de verschillende landen 
aan de Kustwacht ter beschikking gesteld zijn.  
Sinds enige jaren maakt de Kustwacht een omslag, die door een respondent werd aangeduid 
als ‘van groen naar blauw’, en waar gewerkt wordt aan een betere balans tussen het 
‘militaire’ denken en functioneren (paraatheid, aanwezigheid, vaar- en vlieguren) en het 
‘politiedenken’. Daarbij wordt vooral ingezet op ‘Intelligence Gestuurd 
Politieoptreden’(IGP).  
Met name in Curaçao is sprake van het ontbreken van duidelijke afspraken tussen de 
Kustwacht en het ministerie van justitie wanneer de inzet van een door het Land ter 
beschikking van de Kustwacht gestelde medewerker door de Kustwacht (om welke reden 
dan ook) tussentijds wordt beëindigd. Tussen het ministerie en de Kustwacht lijken 
fundamentele verschillen van inzicht te bestaan en wederzijds lijken stellingen te zijn 
betrokken. Hierdoor blijven personen in landsdienst en op de formatie van de Kustwacht 
drukken, zonder dat zij voor de Kustwacht worden ingezet. De kou dient uit de lucht te 
worden gehaald, en tussen de Kustwacht en het ministerie dienen procedurele afspraken te 
worden gemaakt. 
De nieuwe opleidingsmodaliteit waarbij het Kustwachtpersoneel de volledige politie- 
opleiding krijgt, lijkt zowel voor de kwaliteit als voor de rechtspositie van het personeel 
voordelen te hebben. Daar waar respondenten van mening zijn dat de strafvorderlijke 
kwaliteiten en opsporingsvaardigheden te wensen overlaten, zet de politieopleiding juist 
daarop in. Voor wat betreft de doorstroming na het einde van het dienstverband, zal de 
opleiding van zeer toegevoegde waarde zijn.  
9 
 
 
 

  
 
 
Kustwacht dan wel daarbuiten, ten behoeve van (potentiële) onderzoeken die voortkomen 
uit waarnemingen en opsporingsactiviteiten van de Kustwacht. De Kustwacht is immers 
(ook) een opsporingsorganisatie, die voor de taakuitvoering afhankelijk is van de 
recherchecapaciteit op het land.  
Het feit dat maritieme incidentonderzoeken veelal niet leiden tot projectmatige 
onderzoeken en dat zgn. preweegdocumenten van de Kustwacht in de prioritering het vaak 
afleggen tegen andere – lokale -zaken geeft aan dat een integrale aanpak essentieel is. Bij 
de bestrijding van criminaliteit hoort het maritieme aspect een component van een groter 
geheel te vormen. De Raad constateert dat er stappen worden gezet om de integraliteit bij 
de criminaliteitsbestrijding te bevorderen, maar wil de noodzaak van nauwere 
samenwerking benadrukken. Gezien de kleinschaligheid van de landen is dat essentieel voor 
een effectieve criminaliteitsbestrijding. De raad constateert dat alle organisaties de 
noodzaak van samenwerking onderkennen, en het erover eens zijn dat de schotten die aan 
een intensievere samenwerking tussen de organisaties in de weg staan, moeten verdwijnen. 
Maar dat is alleen te realiseren met een wat grotere “gunfactor” en een gerichte inspanning 
om het onderlinge vertrouwen tussen de organisaties te versterken. De Raad onderkent dat 
een optimale, gebalanceerde prioritering van rechercheonderzoeken niet snel binnen 
handbereik ligt,  maar acht de huidige situatie dat ‘Kustwachtzaken’ bijna altijd sneuvelen in 
de prioritering niet acceptabel. De Raad beveelt daarom aan, om structureel werk te maken 
van het organiseren van recherchecapaciteit ten behoeve van Kustwachtzaken. 
Aanbevelingen aan de Minister van Justitie en Veiligheid van Nederland 
Zoals voorgeschreven in artikel 30 van de Rijkswet Raad voor de rechtshandhaving richt de 
Raad zijn aanbevelingen aan de minister van Justitie en Veiligheid. Voor zover de 
aanbevelingen (mede) zien op terreinen waarop de bevoegdheid niet (uitsluitend) betreft 
die van de minister van Justitie en Veiligheid, maar (ook) die van de ministers van Justitie 
van Curaçao of Sint Maarten of zijn ambtgenoten in Nederland, in het bijzonder die van 
Defensie, geeft de Raad e minister in overweging om over die aanbevelingen in overleg te 
treden met die ambtgenoten. 
1. Bevorder een constructieve samenwerking tussen de deelnemers namens de landen in 
de Kustwachtcommissie en het Presidium.  
11 
 
 
 

  
 
 
Hoofdstuk 1 Inleiding  
1.1. Inleiding en aanleiding  
Ingevolge artikel 3, eerste lid, van de Rijkswet Raad voor de rechtshandhaving is de Raad 
voor de rechtshandhaving (verder: de Raad) belast met de algemene inspectie van de 
effectiviteit, het beheer en de kwaliteit van verschillende diensten en instellingen die deel 
uitmaken van de justitiële keten in Curaçao, Sint Maarten en op Bonaire, Sint Eustatius en 
Saba. Ingevolge artikel 3, derde lid, van de Rijkswet Raad voor de rechtshandhaving is de 
Raad belast met de inspectie van de effectiviteit en kwaliteit van de justitiële samenwerking 
tussen Curaçao, Sint Maarten en Nederland voor zover het betreft Bonaire, Sint Eustatius en 
Saba.  
De Kustwacht voor Aruba, Curaçao en Sint Maarten alsmede voor de openbare lichamen 
Bonaire, Sint Eustatius en Saba (ook wel de Kustwacht van het Koninkrijk der Nederlanden in 
het Caribisch Gebied genoemd) wordt gevormd door een samenwerking tussen de landen. 
De Kustwacht is op grond van de Rijkswet Kustwacht ingesteld en heeft verschillende taken, 
waaronder een opsporingstaak, een toezichtstaak (op verschillende gebieden) en een 
dienstverlenende taak. De Kustwacht is voor wat het beheer betreft ondergebracht bij het 
Ministerie van Defensie. Voor zover het de samenwerking ter uitvoering van de justitiële 
taak door de Kustwacht aangaat, heeft de Raad een inspectiebevoegdheid.  
De Raad heeft in zijn jaarplan voor 2016 vastgesteld welke onderwerpen dit jaar aan bod 
komen. Een van de onderwerpen is een onderzoek naar uitvoering van de opsporingstaak 
van de Kustwacht. In dit onderzoek is door de Raad nagegaan in hoeverre de Kustwacht aan 
haar opsporingstaak voldoet. 
De Kustwacht vormt op het water de oren en ogen voor de opsporing van criminaliteit en 
heeft daarin zowel een zelfstandige taak als een rol in de strafrechtketen. Vandaar dat de 
Raad het belangrijk vindt om de uitvoering van de opsporingstaak door de Kustwacht aan 
een inspectie te onderwerpen.  
13 
 
 
 

  
 
 
en informatiehuishouding, middelen en samenwerking. Bij elk aspect bekijkt de Raad hoe de 
opsporingstaak in wet- en regelgeving vorm is gegeven en uitgevoerd zou moeten worden. 
De Raad maakt daarbij gebruik van een toetsingskader, dat hierna uiteen wordt gezet. 
Vervolgens kijkt de Raad hoe de uitvoering van die taak in de praktijk plaatsvindt. Door de 
vergelijking van het wettelijk- en beleidskader met de uitvoeringspraktijk komt de Raad tot 
een oordeel over de mate waarin de Kustwacht aan haar justitiële taak voldoet. Aan de 
hand van zijn oordeel doet de Raad verbetervoorstellen in de vorm van aanbevelingen.  
Dit onderzoek richt zich op de opsporingstaak van de Kustwacht. Gelet op de bevoegdheid 
van de Raad blijven de andere taak van de Kustwacht buiten beschouwing. In tegenstelling 
tot de algemene inspectiebevoegdheid van de Raad ten aanzien van de organisaties die 
onder de verantwoordelijkheid van de minister(s) van Justitie (en Veiligheid) vallen, is de 
1
inspectie ten aanzien van het beheer van de Kustwacht uitdrukkelijk uitgesloten. Dit 
onderzoek richt zich uitsluitend op de opsporingstaak van de Kustwacht in Curaçao en Sint 
Maarten en de openbare lichamen Bonaire, Sint Eustatius en Saba.  
Bij dit onderzoek zijn tevens informatie en gegevens bij de Kustwacht in Aruba ingewonnen, 
maar het rapport ziet niet op Aruba.  
De onderzoeksperiode bestrijkt de periode na de staatkundige veranderingen tot medio 
2016. 
 
1.4.3. Onderzoeksmethode 
De feitelijke gegevens zijn verzameld door middel van deskresearch, documentenonderzoek 
en interviews. 
 
Deskresearch 
Ter oriëntatie op het onderwerp en ter voorbereiding van het plan van aanpak heeft de 
Raad relevante stukken bij de verschillende justitiële organisaties opgevraagd en 
doorgenomen. Voorts heeft de Raad vakliteratuur, eerdere rapporten en andere relevante 
onderzoeken en verslagen alsmede wet- en regelgeving bestudeerd. 
 
                                                           
1
 Memorie van Toelichting Rijkswet Raad voor de rechtshandhaving, KST 32020, paragraaf 3. 
15 
 
 
 

  
 
 
Hoofdstuk 2  
Schets van de Kustwacht en de maritieme 
rechtshandhaving 
Taakstelling 
Dit onderzoek richt zich op uitvoering van de justitiële taak aan de Kustwacht. Daarvoor is 
het nodig om de context te kennen, waarin de Kustwacht opereert.  
Veel landen hebben een Kustwachtorganisatie voor de uitvoering van overheidstaken in het 
maritieme domein. Voor de (ei-)landen in het Caribisch gedeelte van het Koninkrijk is 
gekozen voor een samenwerkingsverband via de Rijkswet Kustwacht voor Aruba, Curaçao 
en Sint Maarten alsmede voor de openbare lichamen Bonaire, Sint Eustatius en Saba 
(hierna: de Rijkswet Kustwacht). De Rijkswet Kustwacht bevat het kader en de grondslagen 
voor de inzet van de Kustwacht. 
De taakstelling van de Kustwacht is opgenomen in artikel 2 van de Rijkswet Kustwacht. De 
2
Kustwacht voert in ondergeschiktheid aan het bevoegd gezag toezichthoudende en 
3 4
opsporingstaken alsmede dienstverlenende taken uit. De Kustwacht is belast met de 
5
handhaving van de maritieme nationale, interregionale en internationale rechtsorde. De 
                                                           
2
 Van toezicht is er sprake wanneer het bestuursrecht wordt gehandhaafd. Het gaat dan bijvoorbeeld om het 
handhaven van douane-, belasting, milieu, visserij, immigratie of volksgezondheidswetgeving of verkeer. 
3
 Opsporen is het doen van een onderzoek in het kader van het strafrecht. 
4
 Bij dienstverlenende taken gaat het om de ‘search and rescue’ (noodhulp op zee) en de rampen- en 
incidentenbestrijding. 
5
 De uitvoering van de opsporingstaken door de Kustwacht wordt mede vormgegeven door het internationaal 
recht. De uitoefening van rechtsmacht op de zee, dus welke staat, waar, wanneer, ten aanzien van subjecten 
en voor welke soort gedragingen mag handhaven is onder andere opgenomen in verdragen zoals het 
Verdrag van de Verenigde Naties inzake het recht van de Zee van 1982 (Trb. 1984, 55), het Verdrag van de 
Verenigde Naties tegen de sluikhandel in verdovende middelen en psychotrope stoffen van 1988 ( verdrag 
van Wenen, Trb. 1989, 97), het Verdrag inzake de samenwerking bij de bestrijding van sluikhandel in 
verdovende middelen en psychotrope stoffen over zee en door de lucht in het Caribisch gebied (Trb. 2004, 
54, Verdrag van San Jose), Verdrag van de Verenigde Naties tegen grensoverschrijdende georganiseerde 
misdaad (Trb.2001,86), het Protocol tegen de smokkel van migranten over land, over zee en door de lucht, 
tot aanvulling van het Verdrag van de Verenigde Naties tegen grensoverschrijdende georganiseerde misdaad 
 
17 
 
 
 

  
 
 
aan de Kustwacht; de Kustwachtcommissie en het presidium van de Kustwachtcommissie. 
De Kustwachtcommissie is samengesteld uit ambtelijke vertegenwoordigers van de bij de 
taakuitoefening van de Kustwacht betrokken ministers van Nederland, Aruba, Curaçao en 
Sint Maarten. De Kustwachtcommissie is belast met de voorbereiding van het (algemeen) 
beleidsplan, het operationeel jaarplan, de begroting, het jaarverslag en de jaarlijkse 
financiële verantwoording van de Kustwacht ten behoeve van de Raad van ministers van het 
Koninkrijk. De Kustwachtcommissie heeft een presidium waarin de landen op basis van 
gelijkwaardigheid zijn vertegenwoordigd. Het presidium verricht de feitelijke afstemming 
van de hoofdlijnen van het beleid, het beheer en de middelen. Het presidium ziet toe op de 
uitvoering van het algemeen beleidsplan en de begroting. Ten slotte regelt het presidium 
het voorzitterschap. De Kustwachtcommissie heeft een secretariaat waarvan de algemeen 
secretaris wordt benoemd door de minister van Defensie. 
Beleidsdocumenten 
Algemeen en operationeel jaarplan Kustwacht 
In het jaarplan Kustwacht wordt de koers uit het justitieel beleidsplan omgezet in concrete 
planvorming op het terrein van operaties, personeel, materieel en financiën. In het 
algemeen en operationeel jaarplan van de Kustwacht wordt de koers uit de volgende 
beleidsstukken samengebracht. 
 
● Het Lange Termijn Plan Kustwacht 2009-2018 
Het Lange Termijn Plan Kustwacht (LTP) 2009-2018 van juni 2009 bevat onder 
andere de uitgangspunten voor de opsporing en de verwachte ontwikkelingen op de 
aandachtsgebieden van de Kustwacht op internationaal, (inter-)regionaal en lokaal 
gebied. Een belangrijk aspect van het LTP is de vertaalslag naar de voor de 
taakuitvoering benodigde capaciteiten. 
 
● Het Justitieel beleidsplan Kustwacht 2014-2017. 
Het Justitieel beleidsplan Kustwacht wordt vastgesteld door de ministers van Justitie 
van Aruba, Curaçao, Nederland en Sint Maarten op voorstel van de Procureurs-
19 
 
 
 

  
 
 
functie wordt vervuld door de commandant der Zeemacht in het Caribisch Gebied 
(CZMCARIB). Die is tevens de hoogst geplaatste Nederlandse militair in de Caribische regio. 
De directeur Kustwacht Caribisch Gebied gaat over de inzet van de Kustwacht en beslist 
over de verzoeken van lokale autoriteiten in specifieke gevallen en over (ad hoc) 
aanpassingen ten aanzien van de operationele inzet. 
Onder de directeur fungeert een plaatsvervangend directeur. Deze heeft de dagelijkse 
leiding, en wordt benoemd door het Presidium van de Kustwachtcommissie. 
 
21 
 
 
 

  
 
 
-  het OM-Kustwachtoverleg op de verschillende steunpunten onder leiding van de lokale 
officier van justitie; 
- en het Kustwachtoverleg waarin vertegenwoordigers van de Kustwacht en de openbare 
ministeries in de landen overleg voeren.  
 
23 
 
 
 

  
 
 
OM. 
3.2. Structuur: Kustwachtcommissie en Presidium 
In jaarplannen komen de wensen van de landen en uitgangspunten uit bijvoorbeeld het 
justitieel beleidsplan bijeen. De voorzitter van de Kustwachtcommissie en het presidium 
signaleert dat niet alle landen optimaal gebruik maken van de mogelijkheid om lokale 
behoeftes naar voren te brengen opdat ze in de jaarplannen worden opgenomen. 
De vertegenwoordiger van het ministerie van Justitie van Curaçao is van mening dat de 
organisatiestructuur van de Kustwacht leidt tot het disfunctioneren van de organisatie in de 
context van Curaçao. Onder verwijzing naar de totstandkoming van wetgeving kwalificeert 
hij de constructie als een democratisch deficit. Hij maakt gewag van een grote 
onevenwichtigheid in de Kustwachtcommissie, het presidium en de organisatie van de 
Kustwacht. Waarin telkens Europees Nederland, met veelal een defensieachtergrond, 
domineert. Deze vertegenwoordiger signaleert onvoldoende besef van verhoudingen en 
cultuurverschillen. Hij concludeert dat de Kustwacht na 20 jaar niet heeft gebracht waarvoor 
hij werd opgericht, de bescherming van het land tegen criminaliteit in de vorm van 
drugstransporten en drugsimport, smokkel en wapenimport.  
De vertegenwoordiger van de minister van Justitie van Sint Maarten signaleert dat de 
Kustwacht een organisatie is met een defensieachtergrond en -inbedding, die belast is met 
politietaken. De defensiewereld en de politiewereld verschillen, het defensiedenken en het 
politiedenken ook. Al in 2002 wees onderzoek uit dat de Kustwachtorganisatie zich meer 
zou moeten ontwikkelen in de richting van een opsporingsorganisatie. Hij neemt waar, dat 
de destijds gebleken situatie nog steeds aan de orde is. Deze vertegenwoordiger ziet de 
structuur van de Kustwacht niet als een belemmering voor een goed functioneren van de 
organisatie. Hij ziet ruimte om de aansturing te verbeteren. Daartoe zouden de landen meer 
dan thans het geval is op basis van gelijkwaardigheid invulling moeten geven aan hun 
verantwoordelijkheden. Daartoe zou enerzijds ‘Europees Nederland’ zelf de dominantie in 
de Kustwachtcommissie en het presidium moeten reduceren. Maar anderzijds zouden ook 
de Caribische Koninkrijksdelen zich binnen de Kustwachtcommissie en het presidium sterker 
moeten manifesteren, en meer inhoud moeten geven aan de mogelijkheden die het 
lidmaatschap van de Kustwachtcommissie en het presidium biedt. De aandacht binnen de 
Kustwachtcommissie en het presidium zou teveel liggen op onmogelijkheden, in plaats van 
25 
 
 
 

  
 
 
van de Kustwacht de opdracht gegeven om een verbeterplan op te stellen. Dat heeft geleid 
tot de instelling van de werkgroep onder de leiding van de toenmalige hoofdofficier van 
justitie van Aruba, dhr. Blanken. Deze werkgroep, waarin zowel het OM als de Kustwacht 
vertegenwoordigd waren, heeft een verbeterplan opgesteld. Het plan ziet op de verbetering 
van de informatie-uitwisseling tussen de ketenpartners met een versterkte aansturing door 
het OM. Deze versterkte aansturing van het OM bestaat uit een meer actieve en sturende 
rol van de officier van justitie, in een informatie (in plaats van quotum) gestuurde inzet van 
de Kustwacht en het beter betrekken van de maritieme expertise van de Kustwacht binnen 
de justitiële keten.  
3.3.2. De informatiehuishouding: Kritieke Prestatie Indicatoren  
Een meermalen genoemd voorbeeld van spanningen met gevolgen voor de 
informatiehuishouding is het gebruik van Kritieke Prestatie Indicatoren (KPI’s). Gedurende 
meerdere jaren werden door de Kustwacht de aantallen vaar- of vlieguren als de KPI’s 
gebruikt voor de uitvoering van de taken van de Kustwacht. Binnen en buiten de organisatie 
bestaat het inzicht, dat deze KPI’s niet geschikt zijn voor het meten van de effectiviteit van 
de taakuitvoering van de Kustwacht met betrekking tot justitiële taken. Overleggen over 
KPI’s die zich daarvoor wel lenen lopen bijzonder moeizaam en besluitvorming blijft uit, 
aldus vertegenwoordigers van de Kustwacht. Zij relateren dit mede aan de complexe 
verhoudingen die zich binnen de Kustwachtcommissie voordoen. De afwezigheid van een 
geschikt meetinstrument is van invloed op het functioneren: Wanneer KPI’s zouden zijn 
vastgesteld zou de inzet daarop moeten worden gericht. Het uitblijven daarvan is van 
invloed op de informatiehuishouding. De vertegenwoordiger van (het ministerie van Justitie 
en Veiligheid van) Nederland wijst er op, dat er wel is gepoogd te komen tot adequate KPI’s 
en dat daarnaar ook onderzoek is verricht. Uit dat onderzoek, waarbij ook internationaal en 
bij andere organisaties navraag is gedaan, is gebleken dat het zeer moeilijk is om tot 
meetbare KPI’s te komen. Desgevraagd zouden een gedegen analyse en cijfers van het 
totale criminaliteitsbeeld van de eilanden wel goede aanknopingspunten bieden, op basis 
waarvan een afgeleide kan worden gemaakt voor de Kustwacht ten behoeve van opsporing. 
Daarbij zal dan ook een goede recherche moeten meewerken.  
In de jaarverslagen 2015 en 2016 van de Kustwacht zijn de volgende resultaten vermeld 
(resultaten 2015 tussen haakjes): 
27 
 
 
 

  
 
 
14
3.3.3. Informatie Gestuurd Optreden : het Maritiem Informatie Knooppunt en 
het Lokaal Informatie Knooppunt 
Informatie Gestuurd Optreden (IGO) is een informatie verwerkend concept, bestaande uit 
het vergaren, vastleggen, verrijken en analyseren van gegevens om deze vervolgens te 
vertalen in informatie, op basis waarvan doelgerichte acties kunnen plaatsvinden. Het doel 
van IGO is om de operaties van de Kustwacht, als rechtshandhavingsorganisatie, te 
ondersteunen en daarmee gericht op te kunnen treden.  
Volgens het lange termijnplan zet de Kustwacht zoveel mogelijk in op Informatie Gestuurd 
Optreden bij de uitvoering van haar taken. Om de eigen informatiepositie te verbeteren, 
richtte de Kustwacht in 2006 het Maritiem Informatie Knooppunt op. Het Maritiem 
Informatie Knooppunt (MIK) heeft tot taak informatie te verzamelen vanuit zowel 
internationale als nationale bronnen. Bij nationale bronnen spelen de Criminele Inlichtingen 
Dienst van de Kustwacht, de lokale ketenpartners en de informatieknooppunten op de 
maritieme steunpunten een belangrijke rol. Tot slot draagt informatie verkregen van eigen 
varende/vliegende eenheden en uit het walradarsysteem bij aan het totale informatiebeeld. 
De informatie wordt geregistreerd in het informatie verwerkend systeem ACTPOL. Op basis 
van analyses uitgevoerd door het MIK kan gerichtere en effectievere inzet van de 
beschikbare Kustwacht eenheden plaatsvinden. De informatie wordt door analyses en 
verrijking omgevormd tot inlichtingen. De inlichtingen kunnen enerzijds worden gebruikt om 
eenheden kortdurend en direct in te zetten, anderzijds kunnen deze worden gebruikt voor 
grootschalige en langdurige inzet tegen specifieke doelgroepen of op bepaalde locaties. Dit 
wordt thematische inzet genoemd. Deze vorm van inzet vindt steeds plaats in nauw overleg 
15
met het OM. Dit past binnen de uitvoering van het IGO concept .  
Curaçao, Aruba en Sint Maarten kennen een Lokaal Informatie Knooppunt (LIK). Het LIK is 
verantwoordelijk voor de decentrale informatieverzameling en informatiedeling tussen de 
lokale ketenpartners en het OM. Na veredeling van die informatie op het MIK (centrale 
informatiehuishouding) zullen de daaruit voortvloeiende inlichtingen gebruikt worden door 
de steunpunten om hun eenheden gerichter en efficiënter aan te sturen (thema 
                                                           
14
 In het jaarplan 2018: Intelligence gestuurd Politieoptreden (IGP) 
15
 Bron: Jaarplan 2016 Kustwacht 
29 
 
 
 

  
 
 
onvoldoende inhoud kan worden gegeven aan Informatie Gestuurd Optreden. Het tempo 
waarin deze keuze van decentralisatie kon worden gerealiseerd werd mede bepaald door de 
houding en visie van de landen. In Sint Maarten en Aruba bestond geen weerstand tegen de 
plannen, in Curaçao aanvankelijk wel. In Sint Maarten en Aruba konden daarom pilots 
starten, waarna drie jaar geleden Curaçao weliswaar ook akkoord is gegaan met de 
veranderingen, maar de wijziging nog niet is geformaliseerd. Mitsdien is de organisatie 
momenteel anders ingericht dan formeel vastgesteld, aldus de Kustwacht. Dat levert in de 
praktijk problemen op, aangezien het personeel niet kan worden geplaatst in functies die in 
de nieuwe, maar nog niet formeel vastgestelde structuur voorkomen. Het MIK richt zich nu 
nog vooral op de internationale lijst, waarop schepen staan die bijzondere aandacht 
verdienen (of juist niet mogen krijgen). Het steunpunt Curaçao creëert nu zelf beelden 
(onder meer aan de hand van de na elke dienst opgemaakte rapporten), en bepaalt de inzet 
mede op de zelf gegenereerde informatie. Het personeel wordt gemotiveerd om van oude 
patronen en vanzelfsprekendheden af te wijken. Zo zijn er diensten waarin op zee langdurig 
statisch wordt geobserveerd om op die wijze beelden te verkrijgen. 
De leiding van het steunpunt Curaçao staat achter het concept Informatie Gestuurd 
Optreden. Wanneer dat concept volledig is gerealiseerd, zal – vaak door tussenkomst van 
het MIK – informatie beschikbaar zijn waarop gericht inzet kan worden gepleegd. IGO leidt 
(zal leiden) volgens dit steunpunt tot besparing op personele en materiële middelen (minder 
belasting). De bedoeling is om uiteindelijk uitsluitend informatie gericht te opereren.  
Een aantal organisaties binnen de landen heeft aangegeven geen zicht te hebben op de 
mate waarin de Kustwacht informatie gestuurd opereert. Hierdoor is er een beeld bij de 
ketenpartners in de landen dat er meer winst kan worden gehaald uit samenwerking door te 
werken aan het realiseren van werkelijk informatie gestuurd optreden door de Kustwacht. 
Voor informatie gestuurd optreden is de beschikbaarheid van informatie belangrijk. Nu is er 
een perceptie bij diverse partners dat informatie niet altijd voldoende wordt vastgelegd. 
3.3.4. Informatie Gestuurd Optreden: Informatiedeling 
Organisaties waren ten tijde van de uitvoering van het onderzoek van mening dat de 
informatiepositie op maritiem gebied erg mager is. Tevens is de perceptie dat voor zover er 
informatie is, deze onvoldoende bijeenkomt. Dat beperkt de mogelijkheden van zowel de 
Kustwacht als de andere organisaties om IGO verder vorm te geven. Het is diverse 
31 
 
 
 

  
 
 
3.3.6. Informatie Gestuurd Optreden: ondersteunend of ook uitvoerend  
Ingevolge de Rijkswet Kustwacht is de Kustwacht belast met onder meer opsporingstaken. 
Teneinde die taken te kunnen vervullen heeft personeel van de organisatie 
opsporingsbevoegdheden. De Kustwacht beschikt niet zelf over recherchecapaciteit. In de 
praktijk is de Kustwacht in de uitoefening van de opsporingstaken ondersteunend aan 
andere diensten. De organisatie staat diensten als bijvoorbeeld de politiekorpsen bij, indien 
een door zo’n dienst ondernomen opsporingsonderzoek een maritieme component heeft. 
Wanneer de Kustwacht strafbare feiten ontdekt, te denken valt aan drugstransporten of 
transporten met een relatie tot mensenhandel of -smokkel, wordt een zaak door de 
Kustwacht overgedragen aan een andere instantie (op het land), die er dan verantwoordelijk 
voor wordt. Opvolging aan de zaak is vervolgens afhankelijk van de prioritering ‘op het land’. 
Meerdere respondenten geven aan dat de Kustwacht zou moeten zijn uitgerust met, dan 
wel permanent ondersteund door, een eigen recherche capaciteit. Veel van de criminaliteit 
op de eilanden wordt ‘per definitie’ grotendeels gevoed vanuit zee (wapens, drugs, 
mensenhandel/-smokkel). Alles wat op zee kan worden onderschept, kan geen kwaad meer 
doen op het land, zo stelt een aantal verantwoordelijken. Een rechercherende Kustwacht of 
een specifiek daarvoor bedoelde eenheid die opvolging geeft aan zaken die door de 
Kustwacht worden gegenereerd, kan veel gerichter en in veel meer concrete gevallen 
optreden. Daarvan zal ook een preventieve werking uitgaan. De vertegenwoordiger van (het 
ministerie van J en V van) Nederland geeft aan dat de Kustwacht die wenselijkheid 
onderkent, en in 2018 (met name bij het OM) zal aandringen op de totstandkoming van 
dergelijke opsporingscapaciteit. In het jaarplan 2018 is daarover een passage opgenomen. 
 
33 
 
 
 

  
 
 
diverse respondenten op dat de fysieke gesteldheid bij eenieder anders is. Daar waar de ene 
medewerker vanaf zijn dertigste fysieke beperkingen ten aanzien van de werkzaamheden 
kent, heeft een andere daar geen last van. Om die reden zou een meer op kwaliteit 
georiënteerd (selectief) beleid de kwaliteit kunnen verbeteren, omdat een medewerker met 
meer ervaring de organisatie meer kan bieden. Ook de mate van effectiviteit kan daardoor 
toenemen, omdat de huidige investering in opleiding en trainingen ten opzichte van de 
inzetbaarheid van maximaal 5 jaar relatief hoog is. 
De Kustwacht wijst er op, dat de maximale duur van de tijdelijke dienstverbanden op grond 
van wet- en regelgeving van de Caribische landen beperkt is tot vijf jaren. De Kustwacht 
hanteert echter de regel dat na afloop van de tijdelijke contracten en bij het bereiken van de 
leeftijd van 30 jaar operationeel personeel in beginsel de organisatie verlaat. Dit beleid komt 
voort uit de lokale wetgeving die de duur van tijdelijke dienstverbanden beperkt tot 5 jaar, 
en is daarnaast gebaseerd op de aard van de functie en planmatige overwegingen. De 
Kustwacht heeft bij de wederhoor aangegeven ook te pleiten voor de mogelijkheid om de 
termijn van vijf jaar pas na de afronding van de tweejarige opleiding te laten ingaan. Zoals 
hiervoor vermeld, worden de mogelijkheden hiertoe thans onderzocht. De Kustwacht wijst 
op de wetgeving van en de verantwoordelijkheden van de landen in dit kader.  
Het streven van de Kustwacht is om zoveel mogelijk functies vanuit de Caribische landen in 
te vullen. De vertegenwoordiger van (het ministerie van VenJ van) Nederland wijst er op, 
dat ‘caribisering’ nadrukkelijk het streven is, maar dat het bij de selectie primair gaat om 
geschiktheid voor de functie. Daaraan worden geen concessies gedaan. 
Sommige respondenten hebben bij het onderzoek aangegeven van mening te zijn dat 
sleutelposities in de organisatie nagenoeg uitsluitend door Europese Nederlanders worden 
bezet. Er moet volgens deze respondenten meer gestreefd worden naar een evenredige 
bezetting van directie- en sleutelposities. Op dit gebied zijn de afgelopen jaren echter 
belangrijke slagen gemaakt. De recent aangestelde plaatsvervangend directeur en de 
hoofden van de steunpunten zijn allen van lokale afkomst en door de Caribische landen ter 
beschikking van de Kustwacht gesteld. 
De leiding van de Kustwacht stelt dat de organisatie voor wat betreft Curaçao bemoeienis 
ervaart met casuïstiek van het bureau Kustwacht van het ministerie van Justitie van Curaçao 
in gevallen van disciplinaire maatregelen of ontslag van een personeelslid. Rechtspositioneel 
35 
 
 
 

  
 
 
In Curaçao heerst onvrede over de rechtspositie van het personeel dat ter beschikking van 
de Kustwacht wordt gesteld, omdat die onvoldoende zekerheid biedt. Na afloop van de 
contractduur van 5 jaar is het moeilijk om door te stromen in een andere functie. Plaatsing 
bij bepaalde toezichtsdiensten zou een terugval in functie betekenen. Plaatsing bij het Korps 
Politie Curaçao zou niet mogelijk zijn omdat niet aan de opleidingsvereisten voldaan 
16
wordt . De Kustwacht wijst er op, dat het hier een verantwoordelijkheid van de werkgever, 
dus het land, betreft. Waarin de Kustwacht graag ondersteunt, maar uiteindelijk niet de 
verantwoordelijkheid draagt. 
Uit de interviews in Sint Maarten is de Raad gebleken dat er op dit gebied geen knelpunten 
zijn en dat het Kustwachtpersoneel over de gehele linie gedreven is. Een deel van het ter 
beschikking gestelde personeel op Sint Maarten is op tijdelijke contractbasis, en een deel in 
vaste dienst aangenomen door het land. Al biedt de rechtspositie qua ‘carrièrezekerheid’ 
geen optimale garanties, men is er doorgaans tevreden over. In dat verband wordt gemeld 
dat het steunpunt samen met de minister van Justitie een prioriteit heeft gemaakt dat na de 
5 jaar ter beschikkingstelling zorg wordt gedragen voor een soepele overgang van het 
personeel naar tewerkstelling bij de overheid. Op voorhand is het loopbaanperspectief bij 
de Kustwacht inzichtelijk. Het Steunpunt ziet het ook als zijn taak om actief mee te denken 
en mee te werken met het personeel over de verdere loopbaan, maar vindt dat er ook eigen 
initiatief van het personeel mag worden verwacht. Daar ontbreekt het bij sommigen aan, 
die alle verantwoordelijkheid aan de werkgever toeschrijven. Maar doorgaans wordt er niet 
over geklaagd bij het Steunpunt Sint Maarten.  
Ook op Aruba zijn er volgens respondenten geen knelpunten dienaangaande.  
4.1.a. Politieopleiding bij het KPCN 
Sinds 2014 wordt de politieopleiding die wordt aangeboden aan personeel van het Korps 
Politie Caribisch Nederland, ook gegeven aan de nieuwe medewerkers van de Kustwacht. 
Met afronding van de opleiding wordt MBO-3 niveau bereikt. Wanneer de opleiding met 
                                                           
16
 Thans is onduidelijk of dit ook in de toekomst zal gelden, de opleiding die nu wordt aangeboden sluit 
mogelijk wel aan bij de opleidingseisen van het korps. 
37 
 
 
 

  
 
 
Daarnaast vinden ketenpartners van de Kustwacht dat die organisatie nog moet toewerken 
naar opsporingstaken. Dat is ook het geval bij het steunpunt Sint Maarten. Het KPSM meldt 
dat de vergaring van de benodigde opsporingskennis niet op korte termijn van binnen de 
Kustwacht organisatie kan komen. Daarvoor zal er kennis naar de Kustwacht getrokken 
moeten worden of — zoals het KPSM en de Kustwacht van plan zijn te bewerkstelligen — 
kennisoverdracht van het KPSM naar de Kustwacht moeten plaatsvinden. 
De kennisoverdracht door het KPSM zou worden uitgevoerd in een gefaseerd plan: 
- gestart wordt met opsporing in de basis; 
- vervolgens komt profilering aan bod; en  
- daarna is er aandacht voor meer complexe opsporingsvaardigheden. 
 
Kustwachters zouden daartoe aanvankelijk meedraaien met de backoffice van de immigratie 
op de luchthaven en daarna met de Unit mensenhandel mensensmokkel (UMM). Echter dit 
proces moest in de wacht worden gezet, vanwege het terugplaatsen van de onderdelen 
grensbewaking, opsporing en toezicht voor wat betreft immigratie bij het KPSM.  
4.1.c. Integriteit 
Het jaarplan 2016 van de Kustwacht vermeldt het volgende inzake integriteit:  
Integriteit heeft grote prioriteit bij de Kustwacht en vergt constante aandacht. Regelmatig 
wordt bezien of het beleid nog geheel aansluit op de eisen die in de huidige tijd aan een 
(maritieme) rechtshandhavingsorganisatie gesteld worden. Zo nodig zullen de (preventieve) 
maatregelen nog verder worden aangescherpt. In 2015 heeft in dit kader een grondige 
risicoanalyse Integriteit plaatsgevonden bij de Kustwacht. Vooralsnog heeft dit onderzoek 
zich gericht op de directie, de stafafdelingen en het JRCC.  
Een aantal belangrijke risico’s op het gebied van sociale integriteit (ongewenst gedrag) is 
opvallend goed beheerst, aldus de risicoanalyse. Het is nu zaak om dat zo te blijven 
behouden. Strategische opsporings- en vertrouwelijke informatie kunnen beter beschermd 
worden. Enerzijds door investeringen in up-to-date automatisering, anderzijds door het beter 
handhaven van de eigen interne regelgeving. Het gebrek aan eenduidige rechtszekerheid, 
(Kustwachtpersoneel is verdeeld over vier verschillende werkgevers, de vier landen, met elk 
39 
 
 
 

  
 
 
4.1.d. Formaties 
De maritieme steunpunten zijn qua opzet vrijwel identiek aan elkaar. Elk heeft een formatie 
van 50 fte waarvan 5 fte voor staf en/of administratieve ondersteuning, 5 fte voor de 
technisch en/of logistieke dienst en 40 fte operationeel. De bezettingsgraad ligt tussen de 
90-100 %.Op Curaçao is de effectieve formatie lager vanwege de hiervoor onder 4.1. 
genoemde problematiek. 
Bonaire wordt vanuit het steunpunt Curaçao bediend, waarbij 2 fte en een vaartuig op 
Bonaire aanwezig zijn. Om de twee weken wordt gerouleerd.  
Saba en St. Eustatius worden vanuit het Steunpunt St. Maarten bediend. Er is daar geen 
permanente aanwezigheid van Kustwacht personeel (of materieel).  
4.2. Materieel  
De Kustwacht beschikt over het volgend materieel ten behoeve van de opsporing: 
Varend materieel  
● Cutters (3) 
17
● Super-RHIB’s (10) 
● Bijboten  
● Justice 20  
● Metal Shark, Defiant 38: vervanger van de Super-RHIB’s  
●  
Vliegend materieel  
De beschikbare vliegende capaciteit van de Kustwacht wordt op basis van 
leaseovereenkomsten geleverd en onderhouden door derden.  
VHF / Walradar  
Voor Aruba, Curaçao en Bonaire zijn walradars inzetbaar. Deze staan op Aruba, 
                                                           
17
 Sinds orkaan Irma, 6 september 2017: 7 
41 
 
 
 

  
 
 
de Lagoon heeft aangelegd en daarop een bootje met mensenhandelaars-/smokkelaars kan 
vertrekken. Deze bootjes gaan veelal naar de US Virgin Islands. Zelfs indien het schip van de 
Kustwacht dan alsnog zou vertrekken, zou het volgens sommige respondenten niet meer in 
staat zijn het bootje op tijd te onderscheppen.  
Meer of andersoortige Kustwacht (lucht-)vaartuigen zijn volgens het OM echter pas nuttig 
als die gericht worden ingezet. Daarvoor is zoals eerder aangegeven volgens sommigen een 
(wal-)radar nodig.  
 
Stationsschip  
Er is permanent een stationsschip van de Nederlandse Marine in de regio aanwezig dat voor 
een klein deel van de beschikbare tijd (92 vaardagen per jaar) wordt ingezet voor 
Kustwachttaken. Respondenten in Sint Maarten melden dat juist wanneer dat stationsschip 
in de bovenwindse regio is, vaak drugsvangsten worden gedaan. Zij zien hierin een 
bevestiging van de wenselijkheid van de beschikbaarheid van een radar.  
In tegenstelling tot de vaste vaartuigen van de Kustwacht, meert het stationsschip 
bovendien niet af in de Simpson Bay Lagoon. De aanwezigheid is daardoor niet direct 
zichtbaar vanaf het land. Criminelen weten derhalve niet (eenvoudig) dat het schip in de 
buurt ligt.  
Ten opzichte van het stationsschip, is een walradar goedkoper dan permanent bewaking van 
de wateren middels een stationsschip, zo verklaart een aantal respondenten. 
De vertegenwoordiger van (het ministerie van JenV van) Nederland plaatst kanttekeningen 
bij hetgeen hiervoor is vermeld over de wenselijkheid van een radar op Sint Maarten. 
Enige jaren geleden is onderzoek gedaan naar de wenselijkheid en mogelijkheid van een 
bovenwindse radar en zijn die besproken in het Presidium. De onderzoeksresultaten zijn 
destijds niet vastgelegd. Voor zich spreekt, dat de grote financiële consequenties in 
besluitvorming een belangrijke rol spelen. Maar ook andere argumenten leiden niet snel tot 
de conclusie dat een bovenwindse radar veel soelaas zou bieden: 
43 
 
 
 

  
 
 
vraag komt of het materieel geschikt is. Inzet van de Kustwacht bij en rondom Saba en St. 
Eustatius is beperkt tot 2-4 weken per jaar (< 6%).  
Op Saba en St. Eustatius is de wens om in elk geval een boot (rhib) permanent beschikbaar 
te hebben, waarmee de wateren rondom die eilanden bestreken kan worden. De Kustwacht 
kan momenteel bijna geen adequate opvolging geven aan oproepen, omdat zij vaak niet in 
de buurt is. 
Curaçao 
De steunpunten Aruba, Sint Maarten en Curaçao hebben volgens de Kustwacht allemaal 
dezelfde formatie en middelen. Bij de verdeling van de middelen is door enkele 
respondenten aangegeven dat deze echter niet evenredig is met de omvang van het 
verzorgingsgebied of de kustlijnen. Dit is vooral opvallend indien wordt gekeken naar het 
feit dat het steunpunt Curaçao ook Bonaire moet bedienen. 
De effectiviteit van de Kustwacht is bij een ketenpartner een punt van zorg. Er is 
bezorgdheid dat niet alle vaartuigen door de radar worden gedetecteerd. Dit houdt in dat er 
een gat in de grenscontrole ontstaat. Respondenten stellen dat een mogelijke oplossing is 
om naast de Kustwacht de grenscontrole te versterken door inzet van (politie)boten en 
controle aan land. 
4.3. Financiële middelen / Budget  
Het budget van de Kustwacht wordt door de landen gezamenlijk vastgesteld. Er is een 
verdeelsleutel voor de kosten: Nederland 69%, Aruba 11%, Curaçao 16% en Sint Maarten 
4%. De kosten van de vliegende capaciteit worden alleen door Nederland gedragen en 
vallen dus buiten deze verdeelsleutel. Ook de walradar is destijds alleen door Nederland 
betaald. 
Het budget voor 2016 bedraagt EUR 38.530.000. Voor de jaren 2017-2020 zijn 
meerjarenramingen gemaakt. De meeste begrotingsposten laten een evenredige stijging 
zien over de jaren. Uitzondering daarop vormen de posten investeringen en personeel. In 
materieel is voor 2017 en 2018 een aantal grote investeringen begroot. Uit de begroting is 
voorts af te leiden dat de post lokaal personeel (personeel ter beschikking gesteld door 
45 
 
 
 

  
 
 
wordt door hem gezien als een voorbeeld van de Europees-Nederlandse miskenning van 
verhoudingen en bevoegdheden. Het zou zo moeten zijn dat de betrokken Ministers gezien 
het immense belang van de Kustwacht voor de handhaving van de maritieme openbare 
orde maar tevens voor de handhaving van algehele openbare orde van de landen, op de 
eerste plaats geadviseerd en ondersteund door hun ambtelijke staf, beslissingen nemen 
over hoe om te gaan met financiële tekorten of ontwikkelingen en met de consequenties 
hiervan voor de organisatie van de Kustwacht. In Curaçao ervaart men dat de praktijk is dat 
het ministerie van Binnenlandse en Koninkrijkszaken (BZK) bepaalt dat, en hoe er bezuinigd 
moet worden en de Caribische landen van het Koninkrijk daarin geen enkele inbreng 
hebben. 
47 
 
 
 

  
 
 
5.2 Samenwerking vanuit het perspectief van de Kustwacht 
De Kustwacht onderkent volledig de noodzaak van het samenwerken met partners in de 
keten van de rechtshandhaving in de uitvoering van haar opsporingstaak. In het Jaarplan 
2016 van de Kustwacht is daarover opgenomen: 
‘De Kustwacht is een schakel in de (maritieme) rechtshandhavingsketen van het Caribisch 
deel van het Koninkrijk. Samenwerking met andere partners in de keten, zowel lokale 
partners als regionale en internationale partners, is onlosmakelijk verbonden met succesvol 
optreden door de Kustwacht.’ 
 
Voor het verbeteren van de effectiviteit van het optreden wordt door de Kustwacht veel 
verwacht van het concept Informatie Gestuurd Optreden.  
In voornoemd jaarplan is hierover opgenomen: 
‘De OM’s van de landen zullen in 2016 verder werken aan het eenduidig doorvoeren van het 
plan van het openbaar ministerie van Aruba (2014) dat is gericht op de verbetering van de 
informatieuitwisseling tussen de ketenpartners met een versterkte aansturing door het OM. 
Deze versterkte aansturing van het OM bestaat ten aanzien van de Kustwacht uit een meer 
actieve en sturende rol van de officier van justitie, informatiegestuurde inzet in plaats van 
quotumgestuurd en het beter betrekken van de maritieme expertise van de Kustwacht 
binnen de justitiële keten. In 2016 zal er meer samenhang komen tussen de verschillende 
processen, waarbij onder meer de informatievergaring meer gericht zal zijn op 
overeengekomen thema’s.’ 
De voorzitter van de Kustwachtcommissie en het Presidium wijst op het belang van 
samenwerking van de Kustwacht met ketenpartners. De Kustwacht vergroot graag de 
effectiviteit van haar inzet van capaciteit, maar is daarbij sterk afhankelijk van andere 
diensten en instanties. In Aruba worden op dat gebied goede resultaten geboekt. Het 
‘model Aruba’ kent als basis het Informatiegestuurd Optreden (IGO). Essentieel voor het 
werken in dat model is een sterke betrokkenheid van en sturing door het Openbaar 
Ministerie. Dat dient te bevorderen dat informatie van verschillende diensten bijeenkomt 
en dient te sturen op inzet op prioritaire thema’s. Voor Curaçao, Sint Maarten en Caribisch 
Nederland geldt dat het ‘model Aruba’ sterk kan bijdragen aan de effectiviteit van het 
optreden van de Kustwacht in haar opsporingstaak. De voorzitter is een voorstander van 
49 
 
 
 

  
 
 
dan veelal beperkt, omdat nader onderzoek naar achterliggende structuren en organisaties 
niet plaats vindt. Terwijl vaak mag worden aangenomen dat wat door de Kustwacht op zee 
is aangetroffen niet kan bestaan zonder enige vorm van criminele betrokkenheid op het 
land.  
Indien de Kustwacht op basis van waarnemingen, analyses of CIE-informatie zicht krijgt op 
groeperingen die zich bezighouden met bijvoorbeeld drugstransporten of mensenhandel, 
resulteert dat in een preweegdocument dat aan de lokale stuurgroep wordt voorgelegd. In 
de beleving van de Kustwacht leggen dergelijke potentiële onderzoeken het in de 
prioritering dan vaak af tegen andere zaken.  
De plaatsvervangend directeur van de Kustwacht meldt dat zijn organisatie met het OM 
Curaçao de mogelijkheden verkent om te komen tot afspraken waarin de Kustwacht zelf 
kleinere zaken (de zogenaamde zes-uurszaken) zelfstandig af kan doen. 
Het geïnterviewde hoofd van het steunpunt Curaçao van de Kustwacht investeert in de 
verbinding van zijn steunpunt met andere diensten en het ontschotten. Met het Korps 
Politie Curaçao wordt bezien op welke wijze Kustwachtpersoneel binnen het Korps tijdelijk 
kunnen worden ingezet. Dat personeel zou dan kennis kunnen maken met het politiewerk 
en de politiecultuur. Het steunpunt ziet ook graag personeel van andere diensten 
meedraaien in het werk van de Kustwacht en biedt daartoe alle gelegenheid. Het steunpunt 
participeert met 1 fte in het lokale multidisciplinaire afpakteam. Dergelijke vormen van 
jumelage verkleinen de afstanden tussen de organisaties en stellen medewerkers in staat 
om nieuwe kennis en inzichten op te doen en relaties met andere instanties op te bouwen. 
Het hoofd steunpunt Curaçao gelooft sterk in het model van Informatie Gestuurd Optreden 
(IGO). Hij constateert evenwel dat de informatiehuishouding binnen de Kustwacht en de 
uitwisseling van informatie tussen ketenpartners en de Kustwacht nog niet op het niveau is, 
dat voorwaardelijk is voor het model IGO. Daarom wordt de inzet nog vaak bepaald op 
grond van beelden en informatie die door het steunpunt zelf zijn opgedaan en gegenereerd.  
Het hoofd steunpunt Curaçao (dat ook Bonaire als verzorgingsgebied heeft) wijst op 
vergaande samenwerking tussen de Kustwacht en andere diensten op Bonaire. Door de 
beperkte bezetting en mogelijkheden van de Kustwacht en andere organisaties zijn daar op 
natuurlijke wijze vergaande vormen van samenwerking ontstaan. 
51 
 
 
 

  
 
 
5.3 Samenwerking vanuit het perspectief van de ketenpartners in Curaçao 
De Procureur-Generaal ervaart de Kustwacht als een professionele en betrouwbare partner 
in de rechtshandhaving. De Kustwacht ontwikkelt zich naar een informatiegerichte 
organisatie. De Kustwacht is niet meer uitsluitend gericht op het realiseren van vaaruren, 
maar probeert de inzet mede te bepalen op basis van beschikbare informatie. Hij benadrukt 
het belang van een gedegen informatiepositie. Die vergt samenwerking. Bruikbare 
informatie moet worden verzameld, veredeld en verstrekt aan partners. Een partner daarbij 
voor de Kustwacht is de politie. 
De officier van justitie te Curaçao belast met de portefeuille Kustwacht signaleert dat het 
steunpunt Curaçao van de Kustwacht actief de verbinding zoekt met andere 
opsporingsdiensten. Dat uit zich bijvoorbeeld in het feit dat de KMar vaak meevaart, maar 
ook in het participeren van de Kustwacht in het multidisciplinaire afpakteam. De Kustwacht 
zoekt ook verder de verbinding met het lokale korps; er wordt bezien of de Kustwacht deel 
kan gaan uitmaken van een onderzoeksteam. Er bestaan afspraken over het betrekken van 
de Kustwacht bij onderzoeken die volgen na onderscheppingen of aanlandingen van 
illegalen. De Kustwacht kan in dergelijke onderzoeken maritieme kennis inbrengen, maar 
zeker ook voor de eigen organisatie relevante informatie verkrijgen en opsporingservaring /- 
kennis opdoen. 
Het hoofd van de Recherche Informatie Dienst van het KPC verklaart dat het KPC 
incidenteel de Kustwacht ondersteunt. Leden van het korps worden soms aan boord van 
Kustwachtschepen ingezet om deel te nemen aan controles. Voor wat betreft de informatie-
uitwisseling benoemt hij de relatie tussen de Kustwacht en het Korps als onduidelijk en niet 
gestructureerd. Dat geldt ook voor het uitwisselen van tactische informatie. Er is 
onvoldoende samenwerking tussen de Kustwacht en het Korps, en dat leidt er toe dat 
informatie uit onderzoeken van het KPC die relevant is voor de Kustwacht, de Kustwacht 
niet bereikt. De Kustwacht zou meer betrokken moeten worden bij onderzoeken van het 
KPC met een maritieme component. Het huidige hoofd van het steunpunt Curaçao is 
afkomstig uit het Korps. Dat kan volgens hem bijdragen aan het wegnemen van de schotten 
tussen beide organisaties. 
De directeur Douane Curaçao ziet verbetermogelijkheden op het gebied van de 
samenwerking van de Kustwacht en de douane. De betrokkenheid van de douane bij de 
53 
 
 
 

  
 
 
Kustwacht verschilt van het ‘politie denken’ van opsporingsdiensten. Dat uit zich onder meer 
in een gebrek aan flexibiliteit en creativiteit.  
De operationele samenwerking tussen het steunpunt en de politie (de vertegenwoordiger is 
aan het korps verbonden) beoordeelt hij als goed. Het steunpunt Sint Maarten biedt 
ketenpartners alle gelegenheid om samen op te treden en mee te varen. Het ‘meevaren’ 
zou in zijn visie beperkt moeten zijn tot concrete acties waarin de taken van diensten elkaar 
raken. 
Het Openbaar Ministerie Sint Maarten (de hoofdofficier en de officier van justitie belast 
met de portefeuille Kustwacht) heeft als het gaat om de samenwerking van de Kustwacht 
met ketenpartners de volgende beelden. 
De Kustwacht is sterk afhankelijk van andere diensten, in het bijzonder van het politiekorps, 
als het gaat om de opvolging van zaken die bij de Kustwacht gestart zijn. De werkdruk van 
het korps en prioritering in stuurgroepen resulteert er vaak in, dat Kustwachtzaken niet, of 
slechts beperkt in onderzoek worden genomen. Dat geldt ook voor CIE-informatie die door 
de Kustwacht wordt ingewonnen; het komt voor dat ook op concrete CIE- informatie 
vanwege capaciteitsproblematiek niet wordt geacteerd. 
Het OM acht nauwere banden tussen de Kustwacht en opsporingsdiensten zeer gewenst, zo 
niet noodzakelijk. Opsporingsdiensten hebben geen nautische kennis en ervaring, terwijl het 
personeel van de Kustwacht onvoldoende kennis van en begrip heeft voor recherchewerk. 
Die twee moeten bij elkaar komen. Samenwerking kan bijdragen aan de resultaten en zorgt 
voor overdracht van kennis. 
In het Kustwacht-OM overleg in Sint Maarten is een verbeterplan informatiegestuurd 
optreden vastgesteld. In het kader van dit verbeterplan is de Kustwacht onder meer 
betrokken geweest bij het opsporen van en verbaliseren van een drietal 
mensensmokkeltransporten op verzoek van en in samenwerking met de Unit 
Mensensmokkel en Mensenhandel (UMM). Er is sprake geweest van een nauwe 
samenwerking tussen de UMM en de Kustwacht bij op handen zijnde smokkeltransporten 
en de Kustwacht heeft in de nacht van 15 op 16 april 2016 een van deze transporten ook 
weten te onderscheppen.  
De informatie-uitwisseling tussen diensten, en de samenwerking tussen diensten op het 
55 
 
 
 

  
 
 
informatie beschikt die relevant is voor de politie, maar dat deze nog onvoldoende wordt 
gebruikt. 
De opvolging van potentiële zaken die door de Kustwacht, met name door de CIE van de 
Kustwacht worden gegenereerd vormt een probleem. Opsporingsonderzoeken dienen te 
worden uitgevoerd door vooral het KPSM. Door capaciteitsproblemen en prioritering halen 
zaken die door de Kustwacht zijn gegenereerd vaak niet de opsporingsfase. 
Voordat de Kustwacht volledig aan haar opsporingstaken en -verantwoordelijkheden kan 
voldoen moet aan een aantal voorwaarden worden voldaan. Het personeel dient verder te 
worden opgeleid in strafrechtelijke en strafvorderlijke kennis en vaardigheden, het 
‘opsporingsdenken’ en de ‘opsporingsvaardigheden’ zijn nu onvoldoende. De organisatie 
dient meer flexibel te worden, opsporen vereist creativiteit, snel anticiperen op 
omstandigheden en snel handelen. 
5.5 Samenwerking vanuit het perspectief van de ketenpartners Bonaire, Sint 
Eustatius en Saba 
De officier van justitie BES belast met de portefeuille Kustwacht ziet als sterke verbetering 
het feit dat de Kustwacht sinds april 2016 permanent, met een bezetting van 2 fte en een 
vaartuig, aanwezig is in Bonaire. Voordien was sprake van de zogenoemde 
‘Kustwachtweken’, buiten die weken was de Kustwacht niet aanwezig. De 24/7 
aanwezigheid en de geringe personele capaciteit van zowel de Kustwacht als ketenpartners 
zijn een belangrijke stimulans voor samenwerking tussen diensten. De onderlinge lijnen zijn 
kort en het onderlinge vertrouwen is groot. Diensten beseffen dat samenwerken een must 
is. 
Zij wijst op het goede functioneren van overlegvormen die de samenwerking tussen de 
Kustwacht en andere diensten bevorderen. Tweemaandelijks vindt het maritiem overleg 
plaats. Daaraan nemen naast het OM en de Kustwacht deel de politie, de douane, de KMar, 
de havenmeester, de scheepvaartinspectie en Stinapa. In dit strategische overleg kunnen de 
diensten hun handhavingswensen inbrengen en worden trends en ervaringen gedeeld. 
Wekelijks vindt het operationeel overleg plaats. De Kustwacht, de politie, de douane, de 
KMar en Stinapa maken afspraken over de in die week te ondernemen activiteiten en de 
57 
 
 
 

  
 
 
informatie vanwege de verschillende ICT-systemen die worden gebruikt en beperkingen van 
het Actpolsysteem op het terrein van het verwerken en analyseren van informatie.  
De KMar investeert ook in de relatie met branches die op het water actief zijn. Doelstelling 
van deze ‘waterbario-politie’ is mede het verkrijgen van informatie over wat door die 
branches op zee wordt waargenomen. De KMar acht de term ‘waterbario-politie minder 
gelukkig. In feite gaat het om een door de KMar ingesteld ‘meldpunt maritiem’. De KMar 
investeert in de relatie met de maritieme branche, en heeft een telefoonnummer ter 
beschikking gesteld waar zowel de branche als burgers meldingen kunnen doen. 
Het hoofd opsporing van het KPCN ziet de Kustwacht op Bonaire als een belangrijke en 
betrouwbare ketenpartner. De 24/7 aanwezigheid sinds april 2016 is een sterke verbetering. 
De samenwerking tussen het korps en de Kustwacht is beperkt. Er is geen reden om 
politiepersoneel mee te laten varen wanneer er geen sprake is van concrete informatie over 
een voor de politie relevante gebeurtenis. Het hoofd spreekt zijn waardering uit over de 
wijze waarop de Kustwacht heeft gereageerd op een verzoek in een recent strafrechtelijk 
onderzoek op Bonaire. In die zaak was sprake van een overval op een woning, waarbij een 
dodelijk slachtoffer viel. Niet uitgesloten werd, dat daders zouden proberen om via het 
water Bonaire te verlaten. De Kustwacht heeft toen met inzet van veel materieel en 
middelen de watergrens gedurende een groot aantal dagen dichtgezet; elke vertrekkende 
boot werd gecontroleerd. In het opsporingsonderzoek is gebleken dat dit van grote waarde 
is geweest. De in deze zaak aangehouden verdachten hebben afgezien van het vertrekken 
via het water vanwege de voor hen waarneembare aanwezigheid en activiteit van de 
Kustwacht.  
De directeur van de belastingdienst Bonaire beoordeelt de samenwerking tussen de 
douane en de Kustwacht op Bonaire als uitstekend. Zowel op strategisch als op operationeel 
niveau zijn de verhoudingen goed. De lijnen zijn kort en het onderling vertrouwen groot. Dat 
de omvang van de verschillende diensten tot samenwerking noopt, is een belangrijke 
stimulans voor die samenwerking. De 24/7 aanwezigheid van de Kustwacht sinds april 2016 
is een belangrijk gegeven. De verhoudingen zijn vooral tussen de leiding van organisaties 
goed. In de uitvoering blijkt soms nog sprake van oude patronen en het oude denken in 
uitsluitend eigen taken en verantwoordelijkheden, bevoegdheden en vermeende 
onmogelijkheden. Het is aan de diensthoofden om hierin voor kentering te zorgen. 
59 
 
 
 

  
 
 
dat in Bonaire wel bestaat.  
Ook de teamchef BPZ Saba mist een structureel overleg, waarin de wensen van de eilanden 
kunnen worden besproken en kunnen worden omgezet in concrete operationele afspraken.  
De teamchef KPCN Saba geeft aan dat de beperkte inzet van de Kustwacht in en rond Saba 
er meermalen toe heeft geleid, dat het KPCN en de KMar zaken hebben opgepakt en 
onderzocht die eigenlijk tot het takenpakket van de Kustwacht behoren. 
Beide chefs hebben de behoefte en het voornemen om de banden met de Kustwacht, met 
name die met het hoofd van het steunpunt in Sint Maarten, aan te halen. 
De vertegenwoordigers van natuurorganisaties op Sint Eustatius en Saba beoordelen de 
samenwerking met de Kustwacht als goed. Zij constateren wel, dat deze organisaties anders 
dan voorheen niet meer worden geïnformeerd over de planning van de Kustwacht. Zij zijn 
daardoor niet op de hoogte van de komst van de Kustwacht. Personeel van beide 
organisaties vaart mee met de Kustwacht. Toezicht en handhaving op maritieme wet- en 
regelgeving blijven evenwel zeer beperkt. Ontbrekende of gecompliceerde wetgeving, en 
het ontbreken van opsporingsbevoegdheid bij personeel van de organisaties worden als 
belangrijke oorzaken daarvan genoemd. De natuurorganisatie op Saba wil bovendien 
terughoudendheid betrachten in de uitvoering van toezicht en handhaving door de 
organisatie zelf: vaak gaat het om doelgroepen waar de organisatie een constructieve relatie 
mee heeft en wil houden.  
5.6 Samenwerking in Aruba 
De Kustwacht noemt in haar jaarplan de samenwerking van diensten en de uitvoering die in 
Aruba wordt gegeven aan het model Informatie Gestuurd Optreden als goed voorbeeld, en 
als wenselijk voor de andere landen. Om die reden heeft de Raad in dit onderzoek in Aruba 
het hoofd van het steunpunt en het Openbaar Ministerie aldaar geïnterviewd.  
Het hoofd van het steunpunt van de Kustwacht in Aruba verklaart, dat het steunpunt niet 
volledig tegemoet kon komen aan de lokale wens om te zorgen voor een 24/7 inzet. De 
Minister van Justitie van Aruba heeft besloten om 2 fte uit het Korps Politie Aruba ter 
beschikking van de Kustwacht te stellen. Hierdoor wordt nu een 24/7 dekking gerealiseerd.  
61 
 
 
 

  
 
 
portefeuillehoudende officier van justitie.  
Leidend voor de aansturing door het OM en de inzet van de Kustwacht is het model 
Informatie Gestuurd Optreden, zoals beschreven in het Verbeterplan Kustwacht. Het 
steunpunt heeft zijn informatiepositie de afgelopen jaren sterk weten te verbeteren, 
doordat hechte relaties zijn opgebouwd met ketenpartners. Het steunpunt wordt door 
andere organisaties als een belangrijke en betrouwbare schakel gezien. Er bestaat 
vertrouwen en informatie wordt uitgewisseld. 
Het OM neemt in Aruba een minder prominente positie in dan in het verbeterplan voorzien. 
Het OM zou volgens dat plan uitwisseling van informatie en samenwerking moeten 
stimuleren en zo nodig moeten afdwingen. Nu in de praktijk informatie wordt uitgewisseld 
en tussen diensten vergaand wordt samengewerkt, is er voor het OM geen reden om daar 
het voortouw in te nemen of vergaand in op te treden. Onder de huidige omstandigheden 
kiest het OM voor het houden van gepaste afstand. Eens per twee maanden bespreekt de 
Kustwachtofficier van justitie met het hoofd van het steunpunt over onder meer 
uitgewisselde informatie, bevindingen en ontwikkelingen. Het OM noemt als belangrijke 
factor voor het kunnen behalen van de situatie zoals die thans in Aruba is, de achtergrond 
en de vaardigheden van het hoofd van het steunpunt.  
 
63 
 
 
 

  
 
 
worden aangepast. De Raad is niet ervan overtuigd dat de structuur een obstakel vormt om 
de lokale belangen te behartigen. Er zijn zoals eerder vermeld diverse (bestuurlijke) wegen 
die kunnen worden bewandeld.  
De Rijkswet en de organisatiestructuur kennen voldoende mogelijkheden voor een 
gedifferentieerde inzet, afgestemd op de behoefte per (ei-)land. Op bestuurlijk en 
organisatorisch niveau kan daarvoor input worden gegeven. Het is uiteindelijk aan de 
Kustwacht in hoeverre daaraan uitvoering kan worden gegeven met de beschikbare 
middelen. De Kustwacht zal daarover op grond van de prestaties verantwoording moeten 
afleggen.  
De Raad oordeelt positief over de sturing van het OM als bevoegd gezag ten aanzien van de 
opsporing. De Raad is van oordeel dat de overige bevoegde autoriteiten (c.q. bevoegd 
gezag) (meer) invulling moeten geven aan sturing van de Kustwacht. Het bevoegd gezag is 
immers bevoegd om algemene en bijzondere aanwijzingen te geven. Indien die 
aanwijzingen onvoldoende worden opgevolgd, zal dit op bestuurlijk niveau moeten worden 
aangekaart. 
De Raad is van oordeel dat besluiten op ministerieel niveau moeten worden genomen 
indien op ambtelijk niveau geen overeenstemming kan worden bereikt. Immers de verdere 
ontwikkeling van de organisatie en de kwaliteit van de taakuitoefening kunnen niet worden 
gefrustreerd vanwege onoverkomelijke verschillen van inzicht op ambtelijk niveau. 
De Raad is van oordeel dat de maritieme informatiepositie moet worden verbeterd. De 
Raad is van oordeel dat terughoudendheid moet worden betracht bij het oordelen over nog 
niet vastgestelde informatiestructuren en wenst nadrukkelijk erop te wijzen dat het 
bijeenbrengen en uiteindelijk samenvoegen van de informatiehuishouding het uiteindelijke 
resultaat moet zijn. Voor de maritieme informatiepositie betekent het voorgaande dat op 
korte termijn besluiten moeten worden genomen ter versterking van de informatiepositie. 
Dit kan resulteren in de formalisering van het MIK dan wel de vaststelling van een andere 
door de landen gekozen structuur. Van belang is om het bijeenbrengen en uiteindelijk 
samenvoegen van de info-afdelingen na te streven. 
De Raad is van oordeel dat de informatiedeling vatbaar is voor verbetering en dat de 
verbetering tevens afhangt van een duidelijke informatiestructuur. De Raad oordeelt dan 
65 
 
 
 

  
 
 
knelpunten benoemd. Wel geeft men op St. Maarten aan dat het personeel effectiever zou 
kunnen worden ingezet, door de termijn van 5 jaar niet strikt toe te passen. Dat geldt 
temeer nu de opleiding van het nieuwe personeel niet één, maar twee jaar in beslag neemt.  
De Raad is van oordeel dat de bindingstermijn van 5 jaar moet worden geëvalueerd. Het is 
de Raad bekend dat andere organisaties de bindingstermijn van 5 jaar hebben verlaten 
aangezien die korte bindingstermijn in de praktijk tot kapitaalsvernietiging leidt. De Raad 
begrijpt dat de bindingstermijn van 5 jaar is ingegeven door wettelijke voorschriften in de 
landen, eisen aan de fysieke gesteldheid van het Kustwachtpersoneel en de 
organisatiestructuur. Nu de opleiding van het Kustwachtpersoneel niet meer een maar twee 
jaar duurt, is er reeds aanleiding om de bindingstermijn te evalueren. Voor wat betreft de 
fysieke gesteldheid zou de duur van het dienstverband bij de Kustwacht aan een periodieke 
(medische) keuring kunnen worden gekoppeld. De motivatie en de betrokkenheid van het 
Kustwachtpersoneel wordt ook bevorderd indien zij een langer dienstverband bij de 
Kustwacht kunnen verwachten.  
De Raad oordeelt dat er duidelijke afspraken moeten worden gemaakt tussen de Kustwacht 
en de landen die personeel ter beschikking stellen omtrent de beëindiging van de 
samenwerking met de aan de Kustwacht terbeschikkinggestelden. De Raad is van oordeel 
dat waar er sprake is van samenwerking er overeenstemming moet worden bereikt over de 
wijze waarop zaken worden afgehandeld. De Raad is van oordeel dat procedurele afspraken 
kunnen worden gemaakt. Bijvoorbeeld een ingestelde commissie adviseert over de 
beëindiging van de samenwerking en dat het advies van de commissie in beginsel wordt 
opgevolgd. 
De roep naar een meer evenredige verdeling in de personeelsbezetting lijkt gehoor te 
vinden bij de organisatie, nu in de meerjarenplanning een toename van het door de 
Caribische landen ter beschikking gestelde personeel en afname van personeel uit Europees 
Nederland is opgenomen.  
De nieuwe opleidingsmodaliteit waarbij het Kustwachtpersoneel de volledige 
politieopleiding krijgt, lijkt zowel voor de kwaliteit als rechtspositie voordelen te hebben. 
Daar waar respondenten van mening zijn dat de strafvorderlijke kwaliteiten en 
opsporingsvaardigheden doorgaans te wensen over laten, zet de politie opleiding juist 
daarop in. Voor wat betreft de doorstroming na het einde van het dienstverband, zal de 
67 
 
 
 

  
 
 
begroten. Echter, wanneer de huidige inzet wordt afgezet tegen de effectiviteit daarvan, 
dan zou een herwaardering wellicht mogelijkheden bieden.  
De financiële middelen van de Kustwacht worden consequent begroot en uitgaven worden 
enige jaren vooruit geraamd en gepland. Op personeelsbeleid, onderhoud van materieel, 
investeringen en vervangingen wordt tijdig geanticipeerd. Daarmee is de Kustwacht in staat 
een hoge mate van facilitaire continuïteit te bieden. De Kustwacht geeft echter ook aan met 
budgettaire problemen te kampen. Het voornaamste probleem dat voor 2016 en daarna 
wordt aangevoerd is het koersverschil tussen wisselkoers van de Euro / US Dollar ten tijde 
van het opmaken tegenover de realisatie van de begroting. Dientengevolge heeft de 
Kustwacht moeten bezuinigen. Voor de komende jaren voorziet de Kustwacht eenzelfde 
problematiek als de omstandigheden zo blijven. De Raad acht een dergelijke situatie hoogst 
onwenselijk. Alhoewel een feitelijk gegeven, kan de Raad weinig begrip opbrengen voor het 
argument dat een wisselkoersverschil permanente negatieve gevolgen kan hebben voor de 
taakuitvoering. Het Koninkrijk werkt sinds jaar en dag met meerdere valuta. Nalezing van de 
jaarstukken uit eerdere jaren, leert dat een (jarenlange) koersstijging van de Euro ten 
opzichte van de US Dollar geen gevolgen heeft gekend voor de financiële dekking. De 
redenering is andersom dan ook niet te volgen. Nu de organisatie met twee verschillende 
valuta werkt, zou het uit oogpunt van risicobeheersing niet overbodig zijn om een 
permanente voorziening in de begroting op te nemen. Een dergelijke voorziening werkt 2 
kanten op, waarbij een gunstige wisselkoers de voorziening dekt en een ongunstige 
21
wisselkoers geen invloed heeft op de de operationaliteit.  
De Raad is van oordeel dat bezuinigingen bij een samenwerkingsvorm zoals de Kustwacht 
nimmer ertoe zouden moeten kunnen leiden dat de organisatie niet in staat is om aan de 
samenwerkingsafspraken in de jaarplannen te voldoen. Anders zou de situatie kunnen 
ontstaan dat de landen zelfstandig hun eigen lokale belangen zouden willen behartigen, 
hetgeen uitdrukkelijk niet de bedoeling was bij de landen bij het aangaan van de onderlinge 
samenwerkingsregeling. 
De Raad oordeelt positief over de ondersteuning van de Kmar aan de Kustwacht en ziet die 
                                                           
21
 Inmiddels is er vanuit het Ministerie van BZK aan een dergelijke voorziening gewerkt. 
69 
 
 
 

  
 
 
De Raad benadrukt de noodzaak van nauwere samenwerking aangezien dat mede vanwege 
de kleinschaligheid van de landen essentieel is voor effectieve criminaliteitsbestrijding. 
De Raad constateert dat de organisaties op Bonaire de noodzaak aan samenwerking 
onderkennen en dat zij zich daarvoor inzetten. Het werken in teamverband geschiedt op 
Bonaire structureel. Ook op Curaçao, St. Maarten en Sint Eustatius en Saba wenst de Raad 
die ontwikkeling binnenkort te mogen constateren. De Raad merkt hierbij op dat alle 
organisaties de noodzaak aan samenwerking onderkennen en dat de schotten die een 
intensievere samenwerking tussen de organisaties belemmeren binnen een afzienbare 
periode moeten verdwijnen. Het onderlinge vertrouwen tussen de organisaties moet 
worden bevorderd om dit proces te stimuleren. 
 
 
 
 
 
 
 
 
 
 
 
 
 
 
71 
 
 
 

