MEMORIE VAN TOELICHTING    
 
I ALGEMEEN DEEL 
 
1. Inleiding 
 
1
Op 25 mei 2018 wordt de Algemene verordening gegevensbescherming van toepassing (hierna: 
AVG of verordening). Ter uitvoering hiervan is de Uitvoeringswet Algemene verordening 
gegevensbescherming (hierna: UAVG of Uitvoeringswet) opgesteld. Daarbij wordt onder meer de 
Wet bescherming persoonsgegevens (hierna: Wbp) ingetrokken. Als gevolg hiervan is het 
noodzakelijk enige wetten technisch aan te passen omdat hierin nog verwijzingen zijn opgenomen 
naar de Wbp, of nog gebruik wordt gemaakt van verouderde terminologie. Dat gebeurt in dit 
voorstel.  
 
Hierbij zijn rijksbreed dezelfde uitgangspunten toegepast. Uiteraard kan het voorkomen dat van 
deze uitgangspunten wordt afgeweken om wetgevingtechnische redenen, bijvoorbeeld ter 
verduidelijking van een bepaalde bepaling. De verschillende wijzigingsopdrachten worden daarom 
niet telkens toegelicht. Waar wel een bepaalde afweging is gemaakt, wordt dit bij het betreffende 
artikel toegelicht. 
 
De volgende uitgangspunten zijn toegepast bij het opstellen van het wetsvoorstel.  
 
In beginsel wordt niet expliciet verwezen naar definities uit artikel 4 van de AVG, tenzij dat nodig 
is omdat anders onduidelijkheid kan ontstaan over de betekenis van een begrip. Ter illustratie: het 
begrip “verwerkingsverantwoordelijke” (artikel 4, aanhef en onder 7, van de AVG) behoeft in de 
meeste gevallen geen verdere verwijzing naar de AVG, omdat dit begrip uitsluitend wordt 
gehanteerd in het kader van de AVG. In het geval dat er omwille van de duidelijkheid wel wordt 
verwezen naar artikel 4 van de AVG, wordt tevens zoveel als mogelijk verwezen naar het 
onderdeel van dit artikel. In alle sectorale wetten die met dit wetsvoorstel worden gewijzigd, wordt 
consistent de term “gegevens over gezondheid” gehanteerd. Bij het definiëren van deze term 
wordt verwezen naar artikel 4, onderdeel 15, van de AVG.  
 
In de Uitvoeringswet zijn definitiebepalingen opgenomen van ”bijzondere categorieën van 
persoonsgegevens”, van “persoonsgegevens van strafrechtelijke aard” en van de verordening zelf. 
Hierdoor hoeven departementen in hun wetgeving niet telkens te verwijzen naar de artikelen uit 
de verordening en hoeft niet telkens de volledige titel van de verordening te worden gebruikt. Bij 
de verwijzing naar bijzondere categorieën van persoonsgegevens en persoonsgegevens van 
strafrechtelijk aard wordt verwezen naar paragraaf 3.1 onderscheidenlijk paragraaf 3.2 van de 
Uitvoeringswet Algemene verordening gegevensbescherming. 
 
In de verordening komen termen voor die op grond van de Algemene wet bestuursrecht een 
andere betekenis hebben dan in de verordening is bedoeld. In deze gevallen wordt bij de 
betreffende term een verwijzing naar de AVG opgenomen. Bijvoorbeeld: Bezwaar in de zin van 
artikel 21 van de Algemene verordening gegevensbescherming. Sommige termen in de 
verordening zijn taalkundig anders dan nu in nationale wetgeving staat. Bijvoorbeeld 
wissen/verwijderen, rectificeren/verbeteren. In beginsel hoeft dit niet aangepast te worden, omdat 
hetzelfde wordt bedoeld. Het staat departementen vrij om dit wel te doen. 
 
Binnen het domein van het ministerie van Binnenlandse Zaken en Koninkrijksrelaties wordt in een 
drietal wetten uitvoering gegeven aan de verordening. Het betreft hier de Kieswet, de Wet 
raadgevend referendum (Wrr) en de Wet basisregistratie personen (Wet BRP). Deze wetten zijn 
uitgezonderd van de werking van de Uitvoeringswet Algemene verordening gegevensbescherming. 
De Kieswet en de Wet BRP golden eerder ook als zelfstandige implementatiewetten van de Richtlijn 
95/46 van het Europees Parlement en de Raad van 24 oktober 1995 betreffende de bescherming 
van natuurlijke personen in verband met de verwerking van persoonsgegevens en betreffende het 
vrije verkeer van die gegevens. Hieronder wordt nader ingegaan op de uitvoering van de 
verordening in deze wetten. 
 
                                                           
1
 Verordening (EU) 2016/679 van het Europees Parlement en de Raad van 27 april 2016 betreffende de 
bescherming van natuurlijke personen in verband met de verwerking van persoonsgegevens en betreffende het 
vrije verkeer van die gegevens en tot intrekking van Richtlijn 95/46/EG (algemene verordening 
gegevensbescherming) (PbEU 2016, L 119). 
1 
 

In de artikelsgewijze toelichting bij dit wetsvoorstel worden de diverse beperkingen afzonderlijk 
toegelicht en wordt voorts voor elke beperking afzonderlijk het voornoemde algemeen belang 
nader gespecificeerd. 
 
2.3 Gelaagdheid van regelgeving 
 
Om in de praktijk te bepalen welke rechten in welke omstandigheden van toepassing zijn, is van 
belang dat voor een groot aantal van de rechten uit de verordening geldt dat de betreffende 
bepalingen in de verordening zelf reeds voorzien in een aantal uitzonderingen. Zo is het recht op 
gegevenswissing, bedoeld in artikel 17 van de verordening, niet van toepassing voor zover 
verwerking nodig is voor het nakomen van een in het lidstatelijke recht neergelegde wettelijke 
verwerkingsverplichting (derde lid, onderdeel b). Dit betekent dat dit recht niet van toepassing is  
indien sprake is van een verwerking die noodzakelijk is voor de uitvoering van een wettelijke 
verplichting zoals opgenomen in de Kieswet. Hetzelfde geldt voor het recht van bezwaar, bedoeld 
in artikel 21 van de verordening. Dit recht is ingevolge het eerste lid van artikel 21 slechts van 
toepassing indien de verwerking berust op de verwerkingsgrondslag zoals neergelegd in artikel 6, 
eerste lid, onderdeel e (algemeen belang of openbaar gezag) of f (gerechtvaardigde belangen van 
de verwerkingsverantwoordelijke of een derde), van de verordening. Dit is bij verwerkingen dit 
berusten op een grondslag in de Kieswet niet het geval. 
 
Gelet op het voorgaande moet bij de beantwoording van de vraag of een bepaald recht uit de 
verordening van toepassing is ten aanzien van een verwerking die plaatsvindt op grond van de 
Kieswet, zowel gekeken worden naar de uitzonderingen die gelden uit hoofde van de verordening 
als naar de beperkingen waar het onderhavige wetsvoorstel in voorziet. Dit verschilt per 
verwerking en moet dan ook voor elke verwerking afzonderlijk beoordeeld worden. 
 
2.4 Toezicht 
 
Artikel 51, eerste lid, van de verordening vereist dat elke lidstaat bepaalt dat één of meer 
onafhankelijke overheidsinstanties verantwoordelijk zijn voor het toezicht op de verordening. In 
artikel 6, tweede lid, van de Uitvoeringswet is de Autoriteit persoonsgegevens aangewezen als de 
toezichthoudende autoriteit. Voor een nadere toelichting hierop wordt verwezen naar de memorie 
van toelichting bij die wet.  
 
Omdat de Uitvoeringswet niet van toepassing is op verwerking van persoonsgegevens op grond 
van de Kieswet, regelt dit wetsvoorstel dat de Autoriteit persoonsgegevens zich uitstrekt tot 
verwerking van persoonsgegevens bij of krachtens de Kieswet. Voorts worden de bepalingen 
waarmee de bevoegdheden van de Autoriteit persoonsgegevens geregeld worden in de 
Uitvoeringswet, van overeenkomstige toepassing verklaard ten aanzien van de Kieswet.  
 
De Kieswet is op dit moment niet onderworpen aan het toezicht door de Autoriteit 
persoonsgegevens, aangezien de Kieswet is uitgezonderd van de werking van de Wbp.  
 
2.5 Verplichtingen verwerkers en verwerkingsverantwoordelijken 
 
Naast de verplichtingen die voortvloeien uit de rechten van betrokkenen, zoals hiervoor toegelicht, 
zijn in hoofdstuk IV van de verordening verplichtingen opgenomen voor verwerkers en 
verwerkingsverantwoordelijken. Voor een nadere toelichting op de verplichtingen wordt verwezen 
naar de memorie van toelichting bij de Uitvoeringswet.  
 
De verwerkingsverantwoordelijken in het kader van de Kieswet betreffen hoofdzakelijk centraal 
stembureaus, hoofdstembureaus, burgemeesters en colleges van burgemeester en wethouders, 
met dien verstande dat per verkiezing verschilt welk orgaan optreedt als centraal stembureau. In 
geval van Tweede Kamerverkiezingen, Eerste Kamerverkiezingen en Europees 
Parlementsverkiezingen is dit de Kiesraad. 
 
Met dit wetsvoorstel wordt op enkele onderdelen van de Kieswet een verplichting opgenomen voor 
de voornoemde organen om bepaalde bescheiden te vernietigen. Hiermee wordt een nadere en 
gespecificeerde uitwerking gegeven aan het beginsel dat persoonsgegevens niet langer worden 
bewaard dan noodzakelijk is voor de doeleinden waarvoor de gegevens verwerkt worden, zoals 
neergelegd in artikel 5, eerste lid, onderdeel e, van de verordening. Voor zover met de bepalingen 
omtrent vernietiging bestuurlijke lasten worden gecreëerd, vloeien deze verplichtingen in beginsel 
3 
 

minister van Binnenlandse Zaken en Koninkrijksrelaties een wijziging van de relevante modellen 
uit de Kies- en referendumregeling worden voorbereid.  
 
Met het wetsvoorstel worden op diverse onderdelen uitzonderingen gemaakt op het recht van 
inzage, het recht op rectificatie en het recht op beperking van de verwerking. Op advies van de 
Kiesraad is het wetsvoorstel zodanig aangepast dat buiten twijfel staat dat deze uitzonderingen 
ook gelden jegens personen wiens bezwaren ter uitvoering van artikel J 35, derde lid, in het 
proces-verbaal van de zitting van het stembureau worden vermeld. Hiermee wordt zeker gesteld 
dat het document na ondertekening niet gewijzigd kan worden als gevolg van een beroep op de 
verordening. Op advies van de Kiesraad zijn de voornoemde rechten voorts buiten toepassing 
verklaard ten aanzien van verwerking van persoonsgegevens op grond van artikel J 9, waarin de 
verplichting is opgenomen voor de burgemeester om de kandidatenlijsten ter kennis van de 
kiezers te brengen. Op die manier wordt geborgd dat de lijst die ‘huis-aan-huis’ verspreid wordt 
gelijk is aan de lijst die onherroepelijk is vastgesteld door het centraal stembureau. 
 
De Kiesraad vraagt in zijn advies ook aandacht voor de handelingen van het stembureau die zien 
op het innemen van de stempassen van kiezers die tot de stemming worden toegelaten. Daarbij 
merkt de Kiesraad terecht op dat bij een eventuele herstemming aan de hand van de stempassen 
wordt vastgesteld wie aan de herstemming deel mag nemen, hetgeen tot gevolg heeft dat deze 
handelingen verwerkingen van persoonsgegevens betreffen. De persoonsgegevens zijn in dat 
geval immers bestemd om in een bestand te worden opgenomen (artikel 2, eerste lid, van de 
verordening). Het voorstel regelt daarom dat de artikelen 15, 16 en 18 van de verordening, waarin 
respectievelijk een recht van inzage, een recht op rectificatie en een recht op beperking van de 
verwerking zijn opgenomen, niet van toepassing zijn op de voornoemde handelingen voor zover 
besloten wordt tot een herstemming.  
 
De Kiesraad adviseert tot slot om een regeling te treffen voor de vernietiging van de kopieën van 
identiteitsbewijzen die overgelegd worden bij de inlevering van de kandidatenlijst. De Kiesraad 
merkt hierbij op dat, anders dan de instemmingsverklaringen, de kopieën van identiteitsbewijzen 
niet gebruikt worden bij tussentijdse benoemingen. De regering neemt dit advies over en heeft het 
voorstel en de artikelsgewijze toelichting dienovereenkomstig aangepast.  
 
Advies Autoriteit persoonsgegevens 
 
De Autoriteit persoonsgegevens stelt in haar advies terecht dat bij iedere beperking op grond van 
artikel 23 van de verordening, bezien moet worden of aanleiding bestaat om te voorzien in 
specifieke bepalingen over, in voorkomend geval, de in artikel 23, tweede lid, van de verordening 
genoemde onderdelen. De Autoriteit persoonsgegevens adviseert om hier bij iedere beperking op 
basis van artikel 23, eerste lid, ten minste aandacht aan te besteden in de memorie van 
toelichting. Zij verwijst hierbij specifiek naar een aantal wijzigingen in de Kieswet. De 
artikelsgewijze toelichting bij deze wijzigingen is naar aanleiding hiervan aangevuld.  
 
De Autoriteit persoonsgegevens verwijst in haar advies voorts naar de onderdelen van de Kieswet 
waarin een verplichting wordt opgenomen voor de verwerkingsverantwoordelijken om bepaalde 
bescheiden te vernietigen. Het advies van de Autoriteit persoonsgegevens om hierbij de grondslag 
uit de verordening te noemen, die gevonden kan worden in artikel 6, tweede lid, van de 
verordening, is overgenomen en verwerkt in de artikelsgewijze toelichting bij de betreffende 
onderdelen. 
 
3. Wet raadgevend referendum 
 
3.1 Inleiding 
 
Met dit wetsvoorstel wordt voorzien in een zelfstandige uitvoering van de verordening in de Wrr. 
De Uitvoeringswet is niet van toepassing op verwerking van persoonsgegevens bij of krachtens de 
Wrr. De keuze voor een zelfstandige uitvoering in de Wrr is, evenals ten aanzien van de Kieswet, 
gelegen in het gedetailleerde en bijzondere karakter van de referendumprocedure, dat op enkele 
onderdelen vraagt om keuzes die specifiek op dit proces zijn afgestemd. 
 
Dit wetsvoorstel regelt dat een aantal van de rechten uit de verordening niet van toepassing is ten 
aanzien van verwerkingen van persoonsgegevens die plaatsvinden op grond van de Wrr. Voorts 
wordt geregeld dat het toezicht op deze verwerkingen belegd blijft bij de Autoriteit 
persoonsgegevens.  
5 
 

zijn advies aangeeft zich goeddeels te kunnen vinden in de inhoud van het voorgelegde 
wetsvoorstel alsmede dat hij het voornemen om te voorzien in een zelfstandige uitvoering van de 
verordening in de Wrr onderschrijft. De Kiesraad heeft verder geen opmerkingen over de 
onderdelen van het wetsvoorstel die zien op de Wrr. 
 
De Autoriteit persoonsgegevens verwijst in haar advies op twee onderdelen specifiek naar de 
onderdelen van dit wetsvoorstel die betrekking hebben op de Wrr. De Autoriteit persoonsgegevens 
adviseert de regering ten eerste om, daar waar gebruik wordt gemaakt van de ruimte die de 
verordening biedt om de rechten van betrokkenen te beperken, in de toelichting nader in te gaan 
op de waarborgen ter voorkoming van misbruik of onrechtmatige toegang of doorgifte als bedoeld 
in artikel 23, tweede lid, onderdeel d, van de verordening. De artikelsgewijze toelichting is op dit 
onderdeel aangevuld. De Autoriteit persoonsgegevens merkt in haar advies ten tweede op dat de 
beperkingen van de rechten van betrokkenen die worden aangebracht ten aanzien van de Wrr, een 
materiële wijziging betreft ten opzichte van de huidige situatie. De regering bevestigt dat 
inderdaad opnieuw is bezien hoe de rechten uit de verordening zich verhouden tot de systematiek 
van de Wrr. Dit leidt tot de conclusie dat de referendumprocedure, evenals de 
verkiezingsprocedure, omwille van een goed verloop vraagt om een aantal beperkingen.  
 
 
4.Wet basisregistratie personen 
 
4.1 Inleiding 
 
Met dit wetsvoorstel wordt wat betreft de gegevensverwerking in de basisregistratie personen 
(BRP) een eigenstandige uitvoering gegeven aan de verordening in de Wet basisregistratie 
personen (Wet BRP). De Wet BRP is uitgezonderd van het toepassingsbereik van de 
Uitvoeringswet. Dit is in lijn met de  huidige situatie waarin de Wet BRP is uitgezonderd van de 
toepassing van de Wbp.  
 
Met de voorliggende wijzigingen wordt een beleidsneutrale implementatie van de verordening in de 
Wet BRP gerealiseerd. Hiermee wordt bedoeld dat de bestaande regels op het terrein van de 
privacy, zoals die in de Wet BRP zijn opgenomen, inhoudelijk waar mogelijk worden gehandhaafd. 
Het bestaande privacybeleid met betrekking tot de verwerking van persoonsgegevens in de 
basisregistratie personen is gebaseerd op Richtlijn 95/46. De richtlijn is in de BRP 
geïmplementeerd met de inwerkingtreding van de Wet BRP op 6 januari 2014. In grote lijnen 
gelden de algemene uitgangspunten die toentertijd golden met betrekking tot de basisregistratie 
personen en privacy ook na implementatie van de verordening. De belangrijkste beginselen en 
definities zijn in de verordening gelijk gebleven ten opzichte van de richtlijn. Daar waar de regels 
over privacy in grote lijnen hetzelfde zijn gebleven in de verordening ten opzichte van de richtlijn, 
wordt verwezen naar de memorie van toelichting bij het wetsvoorstel betreffende de Wet BRP voor 
een nadere uitleg omtrent een aantal beginselen (doelbinding, verenigbaarheid en toelaatbaarheid, 
6
transparantie, beveiliging, toezicht). Voor een toelichting op de inhoud van de verordening wordt 
verwezen naar de memorie van toelichting bij de Uitvoeringswet. 
 
Een van de belangrijkste wijzigingen met betrekking tot het Europese privacyrecht ten opzichte 
van de richtlijn is gelegen in de keuze voor het wetgevingsinstrument van de verordening. De 
keuze voor een verordening heeft grote gevolgen voor de verhouding tussen Europees en 
nationaal recht. Anders dan bij een richtlijn wordt een verordening niet omgezet in een nationale 
regeling. De verordening werkt rechtstreeks. De nationale wetgeving dient te voorzien in de voor 
de uitvoering van de verordening noodzakelijke uitvoerings- en handhavingsstructuren.  
Daarnaast biedt deze verordening ook een heel aantal grondslagen en verplichtingen om specifieke 
lidstatelijke regelingen vast te stellen op het gebied van persoonsgegevensbescherming. De Wet 
BRP wordt aangepast opdat zij in lijn gebracht wordt met de verordening.  
  
Op een aantal punten leidt het vervangen van de richtlijn door de verordening tot aanpassingen in 
de Wet BRP. Deze aanpassingen kunnen ingedeeld worden in 3 categorieën: 
 
1. aanpassingen die overlap en dubbele bepalingen in de Wet BRP en de verordening moeten 
tegengaan, omdat de verordening rechtstreeks van toepassing is in de Nederlandse 
rechtsorde; 
                                                           
6
 Tweede Kamer, vergaderjaar 2011–2012, 33 219, nr. 3, blz. 71. 
7 
 

 
In algemene zin kan in dit verband nog worden opgemerkt dat wat betreft de termijnen 
waarbinnen de verwerkingsverantwoordelijke (het college van burgemeester en wethouders of de 
minister) moet handelen om de rechten van de burger te beschermen (al dan niet op diens 
verzoek), in de Wet BRP het recht van de burger ook wordt beperkt op grond van artikel 23, 
eerste lid, onderdeel e, van de verordening. Deze beperking heeft overigens voornamelijk 
betrekking op het feit dat in de verordening wordt gewerkt met ofwel een directe beantwoording 
van een verzoek ( bij informatieverschaffing op grond van artikel 13 AVG) ofwel termijnen van een 
maand of een veelvoud daarvan, terwijl in de Wet BRP wordt gesproken over een termijn van vier 
weken of een veelvoud daarvan. Burgers beschikken op grond van de Wet BRP over een aantal 
rechten. Een deel van die rechten vloeit voort uit de verordening waarvoor met betrekking tot de 
verwerking van de verzoeken tot uitoefening van de rechten, indien van de verordening niet 
afgeweken zou worden, een maximale termijn van een maand geldt, of in bepaalde gevallen een 
veelvoud van maanden. Een ander deel van die rechten vloeit voort uit de Wet BRP zelf, waarbij 
een termijn van maximaal vier weken geldt. Aangezien het aanhouden van verschillende termijnen 
voor verzoeken in het kader van de uitoefening van de rechten op grond van de verordening en 
rechten op grond van de Wet BRP tot verwarring in de uitvoering zou kunnen leiden, is besloten 
om op dit punt de bestaande systematiek in de Wet BRP te handhaven en steeds termijnen van 
maximaal vier weken aan te houden, of een veelvoud daarvan. De grondslag voor deze afwijkende 
termijnen kan gevonden worden in artikel 23, eerste lid, onderdeel e, van de verordening waarin 
vastgelegd is dat een beperking van de reikwijdte van de verplichtingen op grond van de 
verordening zoals vastgelegd in de artikelen 12 tot en met 22 en 34 (hieronder valt ook een 
beperking in termijnen voor behandeling van verzoeken tot uitoefening van de rechten van 
burgers) is toegestaan indien die beperking de wezenlijke inhoud van de grondrechten en de 
fundamentele vrijheden van burgers onverlet laat en een noodzakelijke en evenredige maatregel is 
ter waarborging van een belangrijke doelstelling van algemeen belang. Een goede werking van de 
basisregistratie personen betreft een doelstelling van algemeen belang zoals hierboven is 
uiteengezet. Het is voor een goede werking van de basisregistratie noodzakelijk dat dezelfde 
termijnen worden aangehouden om verwarring in de uitvoering te voorkomen. Ter waarborging 
van de rechten van burgers wordt een maatregel in de zin van artikel 23, tweede lid, van de 
verordening opgenomen in de wet waarin is vastgelegd dat de burgers bij de inschrijving in de 
basisregistratie personen op de hoogte worden gesteld op welke wijze hun rechten op grond van 
de verordening worden beperkt waarbij aandacht geschonken zal worden aan de afwijkende 
termijnen.   
 
Hierna zal voor de verschillende rechten die aan burgers in de verordening zijn toegekend worden 
uiteengezet in hoeverre daarop een beroep gedaan kan worden in de context van de 
persoonsgegevensverwerking in de basisregistratie personen.  
 
Recht op informatie (artikelen 13 en 14 van de verordening) 
 
De verwerkingsverantwoordelijke is verplicht om een burger over wie gegevens worden verwerkt 
te informeren over zaken als het doel van de verwerking, de categorieën van persoonsgegevens, 
de ontvangers van die gegevens en de rechten die de betrokkene heeft in verband met die 
gegevensverwerking. Die informatie dient te worden verstrekt op het moment dat de gegevens 
worden verzameld bij de betrokkene zelf (artikel 13) of, in het geval de gegevens van een ander 
zijn verkregen, binnen een redelijke termijn of een tijdstip dat in de verordening is voorgeschreven 
(artikel 14).  
 
Het recht op informatie, zoals voorzien in de verordening,  is nu al deels geïmplementeerd in de 
artikelen 2.54 en 2.81 van de Wet BRP vanwege de richtlijn. In de verordening zijn de 
informatieverplichtingen echter uitgebreid ten opzichte van de richtlijn. Straks zal in het kader van 
de uitvoering van de Wet BRP de informatie moeten worden verstrekt, die in de artikelen 13 en 
14, van de verordening is opgenomen. Wat betreft het moment waarop de informatie aan de 
burger moet worden verstrekt wordt omwille van de uitvoerbaarheid van de wet echter de 
bestaande praktijk gehandhaafd, waarbij dit gebeurt binnen vier weken na de inschrijving van 
betrokkene in de basisregistratie, of op het moment dat deze van niet-ingezetene ingezetene 
wordt. In het kader van de bijhouding van de basisregistratie kan ook na de inschrijving informatie 
ontvangen worden, hetzij van de burger zelf vanwege gewijzigde persoonlijke omstandigheden die 
leiden tot wijzigingen in de gegevens op de persoonslijst, hetzij van anderen, zoals gebruikers van 
de basisregistratie die terugmeldingen doen van afwijkende gegevens of bestuursorganen die 
komen te beschikken over relevante (nieuwe) gegevens. Ook in deze gevallen zal het moment 
waarop die informatie aan de burger wordt verstrekt kunnen afwijken van de regeling zoals die in 
9 
 

BRP vanwege de richtlijn. De Wet BRP is, met inachtneming van de rechtstreekse toepasselijkheid 
van de bepaling in de verordening, daarop aangepast. 
 
Recht op gegevenswissing (artikel 17 van de verordening) 
 
Het recht op gegevenswissing was wat betreft het wissen van gegevens in verband met een 
onrechtmatige verwerking al geïmplementeerd in artikel 2.58 en 2.81 van de Wet BRP vanwege de 
richtlijn. Met inachtneming van de rechtstreekse toepasselijkheid van artikel 17, eerste lid, onder 
d, van de verordening is de Wet BRP daarop aangepast. 
 
Wat betreft de overige gronden voor gegevenswissing zoals opgenomen in artikel 17 van de 
verordening geldt dat deze niet kunnen worden ingeroepen in de context van de 
persoonsgegevensverwerking in de basisregistratie personen. De grondslag voor deze beperking 
van dit recht van de burger is gelegen in artikel 17, derde lid, onderdeel b, van de verordening. 
Hierin is vastgelegd dat de eerste twee leden van artikel 17 niet van toepassing zijn voor zover de 
verwerking van de gegevens nodig is voor het nakomen van een in het lidstatelijke recht 
neergelegde wettelijke verwerkingsverplichting die op de verwerkingsverantwoordelijke rust. In 
artikel 2.7 van de Wet BRP is het beginsel neergelegd dat een eenmaal in de BRP opgenomen 
algemeen gegeven daarin opgenomen blijft.  Op grond hiervan kan worden afgeweken van artikel 
17, eerste en tweede lid, van de verordening.  
 
Recht op beperking van de verwerking (artikel 18 van de verordening) 
 
Dit recht kan niet worden ingeroepen met betrekking tot persoonsgegevensverwerkingen in de 
basisregistratie personen. De grondslag om in de Wet BRP het recht zoals opgenomen in artikel 18 
van de verordening te beperken is gelegen in het hiervoor genoemde artikel 23, eerste lid, 
onderdeel e, van de verordening. De essentiële functie die de basisregistratie heeft als centrale en 
primaire informatiebron voor de overheid staat in de weg aan het kunnen inroepen van het recht 
zoals neergelegd in artikel 18, aangezien de informatiestroom binnen de overheid hierdoor ernstig 
gehinderd zou worden, terwijl deze gegevens juist noodzakelijk zijn voor de goede vervulling van 
de taken van de overheidsorganen. In het belang van de rechten van de betrokkene zijn wel 
specifieke maatregelen in de zin van artikel 23, tweede lid, van de verordening opgenomen in de 
wet. Ten eerste is het op grond van de Wet BRP mogelijk een aantekening bij een gegeven te 
plaatsen op de persoonslijst van een burger, indien een gegeven in onderzoek staat of onjuist is, 
zodat het voor de ontvangende partijen duidelijk wordt dat een gegeven ter discussie staat of 
onjuist is. Daarnaast kan een burger op grond van de verordening een verzoek doen tot rectificatie 
of wissing om een onjuist gegeven te verbeteren, aan te vullen of te verwijderen. Bovendien is er 
een terugmeldverplichting voor bestuursorganen in de Wet BRP opgenomen. Indien zij gegevens 
verstrekt krijgen uit de BRP waarbij zij twijfel hebben omtrent de juistheid van deze gegevens, 
dienen zij een terugmelding te doen aan het college van burgemeester en wethouders dat 
verantwoordelijk is voor de bijhouding van gegevens over de betrokken persoon in de BRP. Dit 
college kan naar aanleiding van de terugmelding een onderzoek instellen naar de juistheid van het 
betreffende gegeven en een aantekening plaatsen bij het gegeven, dan wel een wijziging 
doorvoeren. Tot slot wordt de burger op de hoogte gesteld van de beperkingen van zijn rechten op 
grond van de verordening bij de inschrijving in de basisregistratie personen.  
 
Het beperken van het recht zoals neergelegd in artikel 18 van de verordening doet geen afbreuk 
aan het bestaande recht van de burger om de gegevensverstrekking uit de BRP aan derden in 
bepaalde gevallen te beperken, zoals neergelegd in artikel 2.59 van de wet. Deze wettelijke 
bepaling heeft immers geen betrekking op het recht, bedoeld in artikel 18 van de verordening, 
maar biedt een in het nationale recht geboden mogelijkheid aan de ingeschrevene om een deel 
van de verstrekking van hem betreffende gegevens aan derden uit de basisregistratie personen 
zelf te bepalen. In tegenstelling tot de situatie, bedoeld in artikel 18 van de verordening, hoeft het 
verzoek om de verstrekking van gegevens aan derden te beperken, bedoeld in artikel 2.59 van de 
wet, dan ook niet nader door de betrokkene te worden onderbouwd en geldt de beperking 
wanneer en zolang deze dit wenst. 
 
Kennisgevingsplicht (artikel 19 van de verordening) 
 
De kennisgevingsplicht in de huidige Wet BRP is beperkter van opzet dan de kennisgevingsplicht 
inzake rectificatie of wissing van persoonsgegevens of verwerkingsbeperking zoals neergelegd in 
artikel 19 van de verordening en zal alleen plaatsvinden op verzoek van de betrokkene in plaats 
van automatisch. De kennisgevingsplicht is in de wet aan een termijn gebonden en zal bovendien 
11 
 

de verordening van de betrokken overheidsorganen en andere instanties wordt verwezen naar 
hoofdstuk 6 van de memorie van toelichting bij de Uitvoeringswet. 
 
4.4 Consultatie 
 
Gebruikersoverleg BRP 
 
Het gebruikersoverleg BRP is conform artikel 1.15 van de Wet BRP geconsulteerd omtrent de 
voorliggende wijziging. De consultatie heeft een vijftal reacties van gebruikers opgeleverd. De 
Nederlandse Zorgautoriteit, CZK en CZ hebben geen opmerkingen bij het wetsvoorstel. De 
Nederlandse Vereniging voor Burgerzaken (NVVB) en de Justitiële informatiedienst (Justid) hebben 
een beperkt aantal voornamelijk wetstechnische opmerkingen gemaakt. Deze opmerkingen zijn 
grotendeels verwerkt. Naast enkele formeel technische aanpassingen heeft dit in de wettekst 
geleid tot beperkte inhoudelijke aanpassingen in de onderdelen D en M van artikel 2.4 van het 
wetsvoorstel. In onderdeel D is toegevoegd dat onder de informatie die medegedeeld dient te 
worden na de eerste inschrijving van een persoon als ingezetene in de BRP ook de hoofdlijnen van 
de ter zake van de basisregistratie geldende regels die niet in de verordening zijn opgenomen 
vallen. Daarnaast is in onderdeel M een verwijzing naar artikel 2.81 van de Wet BRP opgenomen, 
opdat deze regeling ook de niet-ingezetenen includeert.  
 
Advies Autoriteit persoonsgegevens 
 
Het voorstel tot wijziging van de Wet BRP in de Aanpassingswet AVG is voorgelegd aan de 
Autoriteit persoonsgegevens ter advisering. In haar advies heeft de Autoriteit persoonsgegevens 
een aantal inhoudelijke opmerkingen gemaakt bij de voorgenomen wijzigingen in de wet. Ten 
eerste vraagt de Autoriteit persoonsgegevens zich af op welke uitzondering in de AVG de afwijking 
is gebaseerd dat een systematische verstrekking als bedoeld in artikel 3.3 van de Wet BRP, niet 
kan plaatsvinden op grond van artikel 49 van de AVG, zoals was neergelegd in artikel 2.4, 
onderdeel K, van het wetsvoorstel . Daarnaast stelt de Autoriteit persoonsgegevens dat met 
betrekking tot artikel 2.4, onderdelen E, G, H, N en P, van het wetsvoorstel, betreffende de 
artikelen 2.55, 2.58, 2.58a, 3.20a, en 3.22 van de Wet BRP, onvoldoende aandacht is besteed aan 
artikel 23, tweede lid, van de AVG. Over artikel 2.4, onderdeel D, van het wetsvoorstel, dat artikel 
2.54 van de Wet BRP wijzigt, stelt de Autoriteit persoonsgegevens dat beter gemotiveerd dient te 
worden waarom het recht van de burger om op een bepaald tijdstip geïnformeerd te worden op 
grond van artikel 23 AVG beperkt dient te worden in het kader van de uitvoerbaarheid. Bovendien 
adviseert de Autoriteit persoonsgegevens om een specifieke bepaling op te nemen in dit artikel ten 
aanzien van het recht om geïnformeerd te worden over de beperking van de rechten van de 
burger op grond van artikel 23, tweede lid, onder h, van de AVG. Tenslotte acht de Autoriteit 
persoonsgegevens de motivering bij artikel 2.4, onderdeel Q, van het wetsvoorstel dat artikel 3.3 
van de Wet BRP wijzigt, inhoudende dat in artikel 23, eerste lid, onderdeel e, de rechtvaardiging 
gevonden kan worden om de regeling zoals opgenomen in artikel 19 AVG te beperken wat betreft 
de automatische kennisgeving van rectificatie, niet overtuigend. Dit heeft op de volgende punten 
tot een aantal wijzigingen in het wetsvoorstel en de toelichting geleid: 
1. De uitzondering zoals was opgenomen in artikel 2.4, onderdeel D, van het wetsvoorstel op 
grond waarvan geen systematische verstrekking als bedoeld in artikel 3.3 van de Wet BRP 
plaats kon vinden op grond van artikel 49 AVG is geschrapt, aangezien artikel 49 AVG 
voldoende mogelijkheden biedt om ongewenste verstrekkingen aan derde landen tegen te 
gaan.   
2. De toelichting bij artikel 2.4, onderdelen E, G, H, N en P is aangevuld in relatie tot artikel 
23, tweede lid, AVG.  
3. De toelichting bij artikel 2.4, onderdeel D, is aangevuld op het punt van de motivering 
voor de noodzaak tot beperking van het recht op informatie van de burger zoals 
neergelegd in artikel 13 en 14 AVG op grond van artikel 23 AVG in verband met de 
uitvoerbaarheid. Ook is een bepaling opgenomen in het artikel op grond waarvan de 
burger bij de inschrijving in de BRP geïnformeerd wordt over de beperkingen van de 
rechten, genoemd in de AVG, die in overeenstemming met de AVG in de Wet BRP zijn 
opgenomen. 
4. De toelichting bij artikel 2.4, onderdeel Q, van het wetsvoorstel is aangevuld op het punt 
van de motivering, waarbij de grondslag voor de afwijking op het automatisch doen van 
een kennisgevingen betreffende rectificatie of wissing van persoonsgegevens, bedoeld in 
artikel 19 van de verordening, wordt gevonden in het laatstbedoelde artikel zelf.   
 
5. Advies Autoriteit persoonsgegevens 
13 
 

Reeds het enkele feit dat een bepaling daarvan een invulling vormt, is bepalend voor diens 
bevoegdheid. 
 
De Autoriteit persoonsgegevens vraagt zich in datzelfde onderdeel van haar advies af of in 
gevallen waarin een wet verwerking van persoonsgegevens regelt ter uitvoering van zowel 
Europese verordeningen als nationale wetgeving, de grondslag voor deze verwerking voortvloeit 
uit het Unierecht of de nationaalrechtelijke bepaling. Wij menen dat de grondslag in dit geval een 
nationaalrechtelijke bepaling is. Zij regelt immers de verwerking van persoonsgegevens. Dat dit 
geschiedt met mede het oog op de uitvoering van een verordening doet daaraan niet af. 
 
De Autoriteit persoonsgegevens heeft in dit onderdeel ook gevraagd naar de wijziging van 
Rijkswetten in dit verband. Het betreft hier alleen de Rijkswet Onderzoeksraad voor veiligheid. Een 
wetsvoorstel waarin deze wet wordt gewijzigd, zal binnenkort aan de Afdeling advisering van de 
Raad van State worden voorgelegd. Dat wetsvoorstel zal ook een aanpassing van deze wet aan de 
AVG bevatten.   
 
Naar aanleiding van de opmerkingen van de Autoriteit persoonsgegevens in datzelfde onderdeel 
over de toepasselijkheid van de AVG in de openbare lichamen Bonaire, Sint Eustatius en Saba 
wordt opgemerkt dat deze openbare lichamen de status van LGO (landen en gebieden overzee) 
hebben, hetgeen betekent dat de AVG daar niet van toepassing is. In Caribisch Nederland blijft de 
Wet bescherming persoonsgegevens (Wbp-BES) gelden. Met betrekking tot de Rijksdienst 
Caribisch Nederland (RCN) is van belang dat de Wbp-BES ook op de verwerking van 
persoonsgegevens door deze dienst in het kader van zijn activiteiten in de openbare lichamen van 
toepassing is. De RCN kan immers worden beschouwd als de vestiging van de Nederlandse 
overheid in Caribisch Nederland (zie artikel 4, eerste lid, Wbp-BES).  
 
De Autoriteit persoonsgegevens wijst in § 7, onder d, van haar advies erop, dat de Wet op de 
inlichtingen- en veiligheidsdiensten 2002 (Wiv 2002) in begripsmatig opzicht is afgestemd op de 
Wbp. Weliswaar valt de Wiv 2002 niet onder het toepassingsbereik van de privacyrichtlijn 
95/46/EG en ook niet onder de AVG, maar de Autoriteit persoonsgegevens mist inzicht in de wijze 
waarop de wetgever in zo’n geval wil omgaan met de samenhang van begrippen behorend bij de 
gegevensbeschermingsregels. Indertijd is bij het opstellen van het voorstel voor de Wiv 2002 in 
begripsmatig opzicht aansluiting gezocht bij de privacyrichtlijn, te weten waar het gaat om het 
begrip persoonsgegevens en verwerking. Laatstgenoemd begrip heeft voorts in de Wiv 2002, maar 
ook in de Wiv 2017, een bredere strekking nu het ook ziet op de verwerking van andere gegevens. 
Materieel gezien hebben deze begrippen echter geen wijzigingen ondergaan en is er dan ook 
geenszins aanleiding om deze aan te passen. Een dergelijke aanpassing is ook formeel niet 
verplicht, nu de verwerking van gegevens door inlichtingen- en veiligheidsdiensten niet door het 
Unierecht wordt bestreken. 
 
 
 
 
 
  
15 
 

zou dan deels onder de richtlijn en deels onder de AVG gaan vallen. Uitgangspunt voor de 
implementatie van de richtlijn is dat zoveel mogelijk moet worden voorkomen dat de instanties 
binnen de strafrechtsketen worden geconfronteerd met verschillende verwerkingsregimes, met het 
oog op de uitvoerbaarheid van de regels voor de verwerking van persoonsgegevens door de 
betreffende instanties. Hierbij is zoveel mogelijk aangesloten bij de bestaande privacywetgeving 
voor deze instanties. Dit klemt temeer daar de nationale wetgeving op het gebied van de 
bescherming van persoonsgegevens die worden verwerkt ten behoeve van de opsporing en 
vervolging van strafbare feiten, te weten de Wet politiegegevens en de Wet justitiële en 
strafvorderlijke gegevens, specifiek zijn toegesneden op de verwerking van persoonsgegevens 
door respectievelijk opsporingsambtenaren en het openbaar ministerie. Toepassing van de richtlijn 
op een deel van de gegevensverwerking door het NFI vergt dan een afzonderlijk wettelijke regime 
voor die verwerking. Mede in het licht van het huidige regime dat van toepassing is op de 
verwerking van persoonsgegevens door het NFI, de Wet bescherming persoonsgegevens, is 
gekozen voor integrale toepassing van het regime van de AVG op de verwerking van 
persoonsgegevens door het NFI. Met de herziening van de privacywetgeving voor politie en justitie 
zal de verwerking van persoonsgegevens binnen de strafrechtsketen in één enkele wet worden 
geïntegreerd (Kamerstukken II 2013/14, 33 842, nr. 2). In dit kader zal ook het regime voor de 
gegevensverwerking door het NFI worden bezien. 
 
Artikel 1.9 Wet op de kansspelen 
 
De verwijzing in artikel 33g, eerste lid, van de Wet op de kansspelen naar strafrechtelijke 
persoonsgegevens als bedoeld in artikel 16 Wbp wordt vervangen door een verwijzing naar 
persoonsgegevens van strafrechtelijke aard als bedoeld in paragraaf 3.2 van de Uitvoeringswet. 
 
Voor zover het vierde lid van dit artikel bepaalt dat gegevens niet worden verwerkt voor een ander 
doel dan waarvoor zij zijn verstrekt tenzij bij wettelijk voorschrift anders is bepaald, vormt dat een 
overschrijving van de artikelen 5, eerste lid, en 6, vierde lid, van de verordening. Dat wordt 
geschrapt. De bepaling dat gegevens kunnen worden verwerkt voor een ander doel dan waarvoor 
zij zijn verstrekt mits de uitvoering van de taak met het oog waarop zij zijn verstrekt daartoe 
noodzaakt, is gehandhaafd. Zij vormt de nationale wettelijke grondslag voor de verdere 
verwerking voor onverenigbare doelen. Voor de leesbaarheid wordt het vierde lid opnieuw 
vastgesteld. 
 
In het zesde lid van artikel 33g wordt de bepaling geschrapt die er toe strekt dat de raad van 
bestuur van de kansspelautoriteit regels stelt over de wijze waarop wordt gewaarborgd dat de 
verwerkte persoonsgegevens slechts worden verwerkt voor het doel waarvoor ze zijn verzameld of 
voor zover het verwerken met dat doel verenigbaar is. Voor een dergelijke nadere beoordeling van 
de verenigbaarheid van de verdere verwerking bestaat, gelet op artikel 6, vierde lid, van de 
verordening, geen ruimte meer, aangezien in het vierde lid al is geregeld voor welke taken en 
doeleinden gegevens verder mogen worden verwerkt.  
 
De verwijzing in het negende lid van artikel 33g naar de verantwoordelijke in de zin van artikel 1 
Wbp wordt vervangen door een verwijzing naar de verwerkingsverantwoordelijke. 
 
Artikel 1.11 Wetboek van Strafvordering 
 
A en B 
In § 7, onder a, van haar advies stelt de Autoriteit persoonsgegevens zich op het standpunt dat de 
voorgestelde wijzigingen van het Wetboek van Strafvordering onder de toepassing van de Richtlijn 
gegevensbescherming opsporing en vervolging vallen. De onderdelen A en B van artikel 1.10 
hebben evenwel betrekking op andere partijen dan politie en OM, zodat deze onderdelen onder de 
reikwijdte van de verordening vallen.  
 
C en D 
De verwerking van genetische gegevens is op grond artikel 9, eerste lid, AGV verboden. Dit verbod 
geldt niet indien sprake is van een van de gronden die in het tweede lid van dat artikel zijn 
opgesomd. De wetgever kan op grond van een zwaarwegend algemeen belang genetische 
gegevens verwerken indien de evenredigheid met het nagestreefde doel wordt gewaarborgd, de 
wezenlijke inhoud van het recht op bescherming van persoonsgegevens wordt geëerbiedigd en 
passende en specifieke maatregelen worden getroffen ter bescherming van de grondrechten en de 
fundamentele belangen van de betrokkene. Van deze grond wordt in de aangepaste artikelen 
17 
 

 
A en B (artikelen D 6 en D 7) 
 
Op grond van het huidige artikel D 6, eerste lid, onderdeel a, van de Kieswet kan de registratie 
van de kiesgerechtigdheid van een ingezetene op aanvraag worden gewijzigd indien de betrokkene 
niet of niet op de juiste wijze als kiezer is geregistreerd. Deze bepaling overlapt gedeeltelijk met 
het recht op rectificatie, zoals neergelegd in artikel 16 van de verordening. Op grond van artikel 16 
van de verordening hebben betrokkenen het recht om van de verwerkingsverantwoordelijke 
rectificatie van onjuiste of onvolledige persoonsgegevens te verkrijgen. Gelet op deze overlap en 
de rechtstreekse toepasselijkheid van de verordening, regelt dit wetsvoorstel dat de zinsnede in 
artikel D 6, eerste lid, onderdeel a, van de Kieswet, die ertoe strekt dat de registratie kan worden 
gewijzigd indien de persoon niet op de juiste wijze als kiezer is geregistreerd, vervalt.  
 
Op grond van artikel D 6, eerste lid, onderdeel b, kunnen ook niet-ingezetenen een verzoek 
indienen tot wijziging van een onjuiste of onvolledige registratie. De formulering van die bepaling 
behoeft evenwel geen wijziging. Wel leidt de inwerkingtreding van de verordening ertoe dat een 
wijzigingsverzoek van een niet-ingezetene dat ertoe strekt onjuiste of onvolledige 
persoonsgegevens in zijn registratie te wijzigen voortaan gebaseerd is op artikel 16 van de 
verordening, en in dat geval dus de relevante bepalingen uit de verordening van toepassing zijn. 
 
De beslistermijn voor de voornoemde wijzigingsverzoeken is opgenomen in het Kiesbesluit en 
bedraagt thans zeven dagen. Deze termijn is strikter voor het bestuursorgaan dan de termijn die 
voortvloeit uit de verordening, op grond waarvan de verwerkingsverantwoordelijke aan de 
betrokkene onverwijld maar in elk geval binnen één maand na ontvangst van een verzoek tot 
rectificatie moet informeren over het gevolg dat aan het verzoek is gegeven. Opdat een kiezer zo 
spoedig mogelijk duidelijk heeft over zijn wijzigingsverzoek is het van belang dat de thans 
geldende beslistermijn wordt gehandhaafd. Concreet regelt dit wetsvoorstel door middel van een 
aanpassing van artikel D 7 van de Kieswet dat op een verzoek tot uitoefening van het recht op 
rectificatie als bedoeld in artikel 16 van de verordening, ten aanzien van een registratie als 
bedoeld in artikel D 1 of D 2, uiterlijk op een bij algemene maatregel van bestuur te bepalen 
moment wordt beslist. Dit leidt ertoe dat de in het Kiesbesluit opgenomen termijn van zeven 
dagen wordt gehandhaafd. 
 
Het bestaande voorschrift uit artikel D 3, derde lid, van de Kieswet dat een aanvraag om een 
registratie te wijzigen uiterlijk negen weken voor de dag van de stemming dient te zijn ontvangen 
om registratie ten behoeve van die stemming mogelijk te maken, geldt overigens onverkort voor 
een verzoek tot rectificatie op grond van artikel 16 van de verordening. De Kieswet vergt op dit 
punt geen aanpassing. 
 
C en K (artikelen D 10 en J 7) 
 
Het college van burgemeester en wethouders is ingevolge artikel D 1 verplicht om de 
kiesgerechtigdheid van zijn ingezetenen te registreren. Het college ontleent de hiervoor benodigde 
persoonsgegevens aan de basisregistratie personen. De burgemeester verwerkt deze gegevens 
vervolgens voor de oproeping voor de stemming. Op grond van artikel J 7 van de Kieswet 
verstrekt de burgemeester aan elke kiezer die bevoegd is om aan de betreffende stemming deel te 
nemen een stempas. Op deze manier wordt elke kiezer in staat gesteld om deel te nemen aan de 
stemming.  
 
De voornoemde verplichtingen voor respectievelijk het college van burgemeester en wethouders 
en de burgemeester, verhouden zich niet met het recht op beperking van de verwerking, zoals 
neergelegd in artikel 18 van de verordening. Indien een ingezetene de juistheid van zijn in het 
register opgenomen gegevens betwist, zou hij op grond van artikel 18, eerste lid, onderdeel a, van 
de verordening kunnen eisen dat zijn persoonsgegevens niet verwerkt worden gedurende de 
periode die de verwerkingsverantwoordelijke in staat stelt om de juistheid van zijn gegevens te 
controleren. De uitoefening van dit recht zou er toe kunnen leiden dat een kiezer, al dan niet 
onbedoeld door betrokkene, geen stempas ontvangt. 
 
Het stelsel van de Kieswet is er op ingericht dat iedere kiesgerechtigde ingezetene door ontvangst 
van een stempas in staat wordt gesteld om aan de stemming deel te nemen, met dien verstande 
dat het een kiezer vanzelfsprekend vrij staat om daar vervolgens geen gebruik van te maken. 
Gelet op het belang hiervan regelt dit wetsvoorstel dat artikel 18 niet van toepassing is ten 
19 
 

Geregeld wordt dat de diverse stukken vernietigd worden op het moment dat de schrapping van 
een aanduiding van een politieke groepering onherroepelijk is, aangezien de stukken en de daarin 
opgenomen persoonsgegevens nadien niet meer verwerkt hoeven te worden. De verklaring waarin 
een gemachtigde en plaatsvervangend gemachtigde worden aangewezen wordt tevens vernietigd 
wanneer zij wordt vervangen door een nieuwe verklaring.  
 
H, J, V en X (artikelen H 16, I 20, R 11 en S 16) 
 
Met deze bepalingen worden de artikelen 15, 16 en 18 van de verordening niet van toepassing 
verklaard ten aanzien van verwerking van persoonsgegevens door het centraal stembureau in het 
kader van de kandidaatstellingsprocedure. In deze artikelen uit de verordening zijn respectievelijk 
een recht van inzage, een recht op rectificatie en een recht op beperking van de verwerking 
neergelegd. Het buiten toepassing verklaren van deze rechten is noodzakelijk vanwege het 
specifieke karakter van de kandidaatstellingsprocedure, die gekenmerkt wordt door strikte 
termijnen en een specifiek regime ten aanzien van de terinzagelegging van de stukken en de 
mogelijkheid tot het herstellen van verzuimen. De beperkingen hebben tot gevolg dat er vanaf het 
moment van inlevering van de kandidatenlijst en de daarbij horende stukken bij het centraal 
stembureau, geen beroep kan worden gedaan op de rechten die zijn neergelegd in de artikelen 15, 
16 en 18 van de verordening.  
 
Beperking artikel 15 (recht van inzage) 
In de Kieswet is reeds een regeling getroffen voor de terinzagelegging van de ingeleverde 
kandidatenlijsten en ondersteuningsverklaringen. Op grond van artikel I 3, eerste lid, van de 
Kieswet worden de lijsten en ondersteuningsverklaringen onmiddellijk nadat deze stukken door het 
centraal stembureau zijn onderzocht, ter inzage gelegd bij het centraal stembureau. De regering is 
van mening dat deze regeling voldoende mogelijkheden biedt tot inzage in de stukken en acht het 
onwenselijk om dit regime uit te breiden met het recht op inzage zoals neergelegd in artikel 15 
van de verordening. Toepassing van dit recht zou afdoen aan de eenduidigheid van de huidige 
regeling en het centraal stembureau onnodig belasten. Deze beperking is evenredig, gelet op de 
mogelijkheden tot inzage die reeds bestaan ten aanzien van de ingeleverde lijsten en 
ondersteuningsverklaringen, alsmede vanwege het feit dat de diverse betrokkenen ervan op de 
hoogte zijn dat hun persoonsgegevens worden verwerkt. Zij hebben immers zelf een 
instemmingsverklaring of ondersteuningsverklaring afgelegd, een machtiging als bedoeld in artikel 
H 3, tweede of derde lid, ondertekend, of de waarborgsom betaald en daartoe hun gegevens 
overgelegd. 
 
Beperking artikelen 16 (recht op rectificatie) en 18 (recht op beperking van de verwerking)  
De Kieswet bevat een strikte regeling ten aanzien van het herstellen van verzuimen die blijken 
tijdens het onderzoek van de kandidatenlijsten. Indien de gegevens van een kandidaat onjuist of 
onvolledig blijken, geeft het centraal stembureau hier ingevolge artikel I 2, eerste lid, onderdeel c, 
van de Kieswet, onverwijld kennis van aan de inleveraar van de lijst. De inleveraar van de lijst, of 
in voorkomende gevallen zijn vervanger, bedoeld in artikel H 5, heeft vervolgens de mogelijkheid 
dit te herstellen. Op grond van artikel I 2, tweede lid, geldt hiervoor een strikte en dwingende 
termijn. Na afloop van deze termijn zijn de ingeleverde lijsten en de daarbij overgelegde 
bescheiden definitief en is wijziging niet meer mogelijk. Dit is inherent aan een goede werking van 
het verkiezingsproces. Kandidaten waarvan de naam onvolledig of onjuist is vermeld worden 
ingevolge artikel I 6, eerste lid, aanhef en onderdeel a, van de lijst geschrapt. Uitoefening van het 
recht op rectificatie, bedoeld in artikel 16 van de verordening, mag hier geen verandering in 
brengen. De regering hecht er bovendien aan om elke mogelijke verwarring over de 
mogelijkheden tot rectificatie van ingeleverde stukken te voorkomen. Om die reden regelt dit 
wetsvoorstel dat artikel 16 van de verordening niet van toepassing is op verwerking van 
persoonsgegevens door het centraal stembureau die plaatsvindt in het kader van de 
kandidaatstellingsprocedure. 
 
De systematiek van de kandidaatstellingsprocedure laat daarnaast niet toe dat een betrokkene na 
inlevering van de lijst en de daarbij horende stukken, vereist dat de verwerking van zijn 
persoonsgegevens beperkt worden. Een eenmaal ingeleverde lijst, met de daarbij horende 
stukken, wordt zoals ontvangen beoordeeld door het centraal stembureau. Hoewel gedurende de 
verzuimtermijn onder voorwaarden wijzigingen kunnen worden aangebracht, is wijziging of 
intrekking daarna niet meer mogelijk. Dit wetsvoorstel regelt dan ook dat artikel 18 van de 
verordening niet van toepassing is op verwerking van persoonsgegevens door het centraal 
stembureau die plaatsvindt in het kader van de kandidaatstellingsprocedure. 
 
21 
 

verordening (zie ook de toelichting bij de wijziging van de artikelen G 1, G 2, G2a en G 3 van de 
Kieswet). Voor wat betreft het moment van vernietiging is aansluiting gezocht bij de regeling voor 
de vernietiging van de pakken, bedoeld in artikel N 2, van de Kieswet.  
 
Voor wat betreft de regeling voor de vernietiging van het uittreksel van ongeldige stempassen 
wordt verwezen naar de toelichting bij de wijziging van artikel N 2, eerste lid (wijzigingsonderdeel 
Q). 
 
Artikel J 7a, vijfde lid  
Met onderhavig wijzigingsonderdeel wordt geregeld dat de artikelen 16 en 18 van de verordening 
niet van toepassing zijn op verwerking van persoonsgegevens met betrekking tot het register en 
uittreksel van ongeldige stempassen. In deze artikelen uit de verordening zijn een recht op 
rectificatie en een recht op beperking van de verwerking neergelegd. 
 
Het belang van het register en het uittreksel is erin gelegen dat gecontroleerd kan worden of 
personen mogen worden toegelaten tot de stemming. Hiertoe vergelijken stembureauleden de 
gegevens zoals opgenomen op de stempas die de kiezer aan het stembureau overhandigt, met de 
gegevens uit het uittreksel. De persoonsgegevens die gebruikt zijn voor het drukken van de 
stempassen en de gegevens in het register en uittreksel zijn gelijk aan elkaar. Een rectificatie in 
het register zou de controle bemoeilijken of zelfs onmogelijk maken. Om die reden wordt het recht 
op rectificatie uitgesloten. Hierbij dient opgemerkt te worden dat dergelijke verzoeken overigens 
onwaarschijnlijk zijn. Uitoefening van het recht op beperking van de verwerking, bedoeld in artikel 
18 van de verordening, zou er daarnaast toe kunnen leiden dat de persoonsgegevens van een 
betrokkene gedurende een periode niet verwerkt mogen worden in het register en uittreksel. Ook 
dit staat de voornoemde controle op de dag van stemming in de weg.  
 
De voornoemde beperkingen vinden hun grondslag in artikel 23, eerste lid, van de verordening en  
zijn noodzakelijk vanwege een belangrijke doelstelling van algemeen belang (onderdeel e), die in  
onderhavig geval gelegen in de noodzakelijke controle of personen mogen worden toegelaten tot 
de stemming.  
 
Bij iedere beperking op grond van artikel 23, eerste lid, van de verordening moet worden bezien of 
aanleiding bestaat om te voorzien in specifieke bepalingen over met name, in voorkomend geval, 
de in artikel 23, tweede lid, genoemde onderdelen (a tot en met h). Met dit wetsvoorstel wordt 
uitdrukkelijk geregeld dat zowel het register als het uittreksel drie maanden nadat over de 
toelating van de gekozenen is beslist wordt vernietigd. Hiermee is een extra waarborg opgenomen 
ter voorkoming van misbruik of onrechtmatige toegang of doorgifte van de persoonsgegevens (d) 
en is tevens voorzien in een wettelijk geregelde opslagperiode (f). In onderhavig geval is het doel 
van de verwerking (a) gelegen in het controleren welke personen mogen worden toegelaten tot de 
stemming. De categorieën van persoonsgegevens (b) betreffen de gegevens die hiertoe 
noodzakelijk zijn en zijn reeds gespecificeerd in het Kiesbesluit (artikel J 2, eerste lid, onderdeel 
b). Het toepassingsgebied van de beperkingen (c) strekt zich op grond van onderhavig 
wijzigingsonderdeel uit tot de verwerkingen die plaatsvinden op grond van artikel J 7a van de 
Kieswet. De risico’s voor de rechten en vrijheden van betrokkenen (g) als gevolg van de beperking 
zijn verwaarloosbaar en behoeven geen nadere regeling. Door onderhavig voorstel van wet is de 
beperking tot slot voorzienbaar voor betrokkenen (h).  
 
M (J 9) 
 
Op grond van artikel J 9 brengt de burgemeester de kandidatenlijsten ter kennis van de kiezers op 
bij algemene maatregel van bestuur vast te stellen wijze. In het Kiesbesluit is bepaald dat de 
burgemeester de lijsten bezorgt aan het adres van de kiezers. Op de lijsten zijn persoonsgegevens 
van de kandidaten opgenomen. Er is dan ook sprake van verwerking van persoonsgegevens. Het 
onderhavige wijzigingsonderdeel regelt dat het recht van inzage, het recht op rectificatie en het 
recht op beperking van de verwerking, zoals respectievelijk opgenomen in artikel 15, 16 en 18 van 
de verordening, niet van toepassing zijn op verwerking van persoonsgegevens op grond van 
artikel J 9. Deze rechten worden beperkt omdat de Kieswet in een eerder stadium van het 
verkiezingsproces reeds voorziet in een regeling voor de terinzagelegging van de ingeleverde 
kandidatenlijsten. Daarnaast laat de systematiek van het verkiezingsproces niet toelaat dat 
persoonsgegevens van kandidaten op dit punt in het proces gerectificeerd worden of dat deze 
gegevens gedurende een periode niet verwerkt mogen worden. De grondslag voor  de beperking 
van de genoemde uitzonderingen is gelegen in artikel 23, eerste lid, van de verordening, en is 
noodzakelijk vanwege een belangrijke doelstelling van algemeen belang (onderdeel e), die in dit 
23 
 

deel mag nemen (artikel V 7, eerste lid). Dit heeft tot gevolg dat de handeling tot inname van de 
stempassen een verwerking van persoonsgegevens betreft in geval (later) besloten wordt tot een 
herstemming (verwezen wordt ook naar het algemeen deel van deze toelichting). De 
persoonsgegevens zijn in dat geval namelijk bestemd om in een bestand te worden opgenomen 
(artikel 2, eerste lid, van de verordening). Het voorstel regelt dat de artikelen 15, 16 en 18 van de 
verordening, waarin respectievelijk het recht van inzage, recht op rectificatie en recht op 
beperking van de verwerking zijn opgenomen, in geval van een herstemming niet van toepassing 
zijn op de verwerking. De systematiek van een herstemming laat niet toe dat de betreffende 
gegevens nog aangepast worden of niet verwerkt mogen worden. De stempassen worden na de 
stemming daarnaast verzegeld, waardoor in de systematiek ook geen ruimte is voor een recht van 
inzage. De grondslag voor deze beperking is gelegen in artikel 23, eerste lid, van de verordening, 
en is noodzakelijk vanwege een belangrijke doelstelling van algemeen belang (onderdeel e), die in 
dit geval gelegen is in een goed verloop van de (oproeping voor) de herstemming. 
 
Bij iedere beperking op grond van artikel 23, eerste lid, van de verordening moet worden bezien of 
aanleiding bestaat om te voorzien in specifieke bepalingen over met name, in voorkomend geval, 
de in artikel 23, tweede lid, genoemde onderdelen (a tot en met h). In dit geval is het niet nodig  
aanvullende maatregelen te treffen, aangezien er als gevolg van de beperkingen die met dit 
wetsvoorstel worden aangebracht geen aanvullende risico’s zijn voor betrokkenen. De Kieswet en 
onderliggende regelgeving bevatten daarnaast gedetailleerde bepalingen omtrent de wijze waarop 
de stempassen, en aldus de daarin opgenomen persoonsgegevens, verwerkt worden, waardoor 
voorzienbaar is voor betrokkenen op welke wijze hun persoonsgegevens verwerkt worden.  
 
P, R, S, T en Y (artikel J 35, N 22, O 7, P 27 en U 19) 
 
De Kieswet regelt dat na afloop van de stemming, op voorgeschreven momenten proces-verbaal 
wordt opgemaakt van de stemming en de stemopneming. In deze processen-verbaal, waarvoor in 
de Kies- en referendumregeling de modellen N 10-1, N 10-2a, N 10-2b, O 3, P 22-1, P 22-2, T 11, 
U 16 en V 9 zijn vastgesteld, worden diverse persoonsgegevens opgenomen. (Dit geldt tevens 
voor het formulier N 11 waarin de burgemeester de uitslag van zijn gemeente vaststelt. Voor 
zover hierna in algemene zin melding wordt gemaakt van processen-verbaal, wordt tevens 
gedoeld op het formulier N 11.) Het betreft hier persoonsgegevens van kandidaten alsmede van de 
leden van stembureaus, hoofdstembureaus en het centraal stembureau, die op grond van de 
Kieswet de betreffende processen-verbaal ondertekenen. Voorts kunnen er persoonsgegevens in 
zijn opgenomen van personen die mondelinge bezwaren hebben ingebracht. De verwerkingen die 
in grote lijnen onderscheiden kunnen worden betreffen het verzamelen, ter inzage leggen, 
openbaar maken en vernietigen van persoonsgegevens. Aangezien deze processen in de meeste 
gevallen gedeeltelijk geautomatiseerd plaatsvinden, vallen de diverse verwerkingen onder de 
reikwijdte van de verordening.  
 
Bij de verwerking van persoonsgegevens ten aanzien van de diverse processen-verbaal is sprake 
van een keten van verwerkingen waarvoor, afhankelijk van de stap in het proces, verschillende 
organen verwerkingsverantwoordelijk zijn. Zo stelt in geval van Tweede Kamerverkiezingen elk 
stembureau een proces-verbaal op, waarna dit stuk wordt overgebracht naar de burgemeester, die 
zelf op basis van de ontvangen processen-verbaal uit zijn gemeente een formulier opmaakt waarin 
hij de uitslag van zijn gemeente vaststelt. Ten aanzien van laatstgenoemde verwerking is de 
burgemeester de verwerkingsverantwoordelijke. Vervolgens draagt de burgemeester de ontvangen 
processen-verbaal alsmede het door hemzelf opgestelde formulier over aan het hoofdstembureau, 
dat zelf een nieuw proces-verbaal vaststelt. Op dat punt in het proces is het hoofdstembureau 
verwerkingsverantwoordelijk voor het verwerken van de persoonsgegevens uit de processen-
verbaal van de stembureaus en het formulier van de burgemeester.  
 
De bevoegdheid voor lidstaten om in hun regelgeving de reikwijdte van de voornoemde rechten en 
verplichtingen te beperken is neergelegd in artikel 23, eerste lid, van de verordening. De 
beperking is noodzakelijk vanwege een belangrijke doelstelling van algemeen belang van de 
lidstaat (onderdeel e), die gelegen is in een goed verloop van het verkiezingsproces. In onderhavig 
geval kan dit belang als volgt geconcretiseerd kan worden. 
 
Beperking artikel 15 (recht van inzage) 
De Kieswet bevat reeds een regeling voor de terinzagelegging en, ten aanzien van het 
hoofdstembureau en het centraal stembureau, openbaarmaking van de processen-verbaal. Op 
grond van het huidige artikel N 12, eerste lid, van de Kieswet legt de burgemeester onverwijld een 
afschrift van de processen-verbaal van de stembureaus alsmede van het formulier waarin hij de 
25 
 

noodzakelijk, zoals  neergelegd in artikel 5, eerste lid, onderdeel e, van de verordening. De 
grondslag voor deze nadere invulling bij nationale regelgeving is gelegen in artikel 6, tweede lid, 
van de verordening (zie ook de toelichting bij de wijziging van de artikelen G 1, G 2, G2a en G 3 
van de Kieswet).   
 
W (artikel S 15) 
 
Op grond van het huidige artikel S 15 van de Kieswet vernietigt het centraal stembureau voor de 
verkiezing van de leden van de Eerste Kamer de ingeleverde kandidatenlijsten en de verklaringen 
van ondersteuning nadat over de toelating van de gekozenen is beslist. Dit wetsvoorstel regelt dat 
op dat moment voortaan ook de overgelegde machtigingen om een (samengevoegde) aanduiding 
boven de kandidatenlijst te plaatsen alsmede de kopieën van identiteitsbewijzen vernietigd 
worden. Hiermee wordt een nadere en gespecificeerde uitwerking gegeven aan het beginsel dat 
persoonsgegevens niet langer bewaard worden dan noodzakelijk, zoals neergelegd in artikel 5, 
eerste lid, onderdeel e, van de verordening. De grondslag voor deze nadere invulling bij nationale 
regelgeving is gelegen in artikel 6, tweede lid, van de verordening (zie ook de toelichting bij de 
wijziging van de artikelen G 1, G 2, G2a en G 3 van de Kieswet).   
 
AA (artikel Y 17a) 
 
Met de wijziging van artikel I 19 door dit wetsvoorstel is een regeling getroffen voor de 
vernietiging van de bij de kandidatenlijst behorende bescheiden. Bij de kandidaatstelling voor 
Europees Parlementsverkiezingen dient op grond van artikel Y 13, eerste lid, tevens van iedere 
kandidaat een schriftelijke verklaring overgelegd te worden waarin de kandidaat verklaart dat hij  
zich niet ook in een andere lidstaat kandidaat stelt. Met dit wijzigingsonderdeel wordt geregeld dat 
ook deze stukken vernietigd worden door het centraal stembureau. Hiermee wordt een nadere en 
gespecificeerde uitwerking gegeven aan het beginsel dat persoonsgegevens niet langer bewaard 
worden dan noodzakelijk, zoals  neergelegd in artikel 5, eerste lid, onderdeel e, van de 
verordening. De grondslag voor deze nadere invulling bij nationale regelgeving is gelegen in artikel 
6, tweede lid, van de verordening (zie ook de toelichting bij de wijziging van de artikelen G 1, G 2, 
G 2a en G 3 van de Kieswet).   
 
AB (artikel Ya 3a) 
 
Dit wetsvoorstel regelt dat de zinsnede in het huidige artikel D 6, eerste lid, onderdeel a, die ertoe 
strekt dat een registratie van een ingezetene in het register gewijzigd kan worden indien de 
persoon niet op de juiste wijze is geregistreerd, komt te vervallen. De reden hiervoor is de overlap 
met het recht op rectificatie, bedoeld in artikel 16 van de verordening. Omdat de reikwijdte van de 
verordening zich niet uitstrekt tot de openbare lichamen Bonaire, Sint Eustatius en Saba, is van 
belang dat deze bepaling behouden blijft ten aanzien van ingezetenen van de openbare lichamen. 
Dit wijzigingsonderdeel strekt daartoe. Met de laatste volzin wordt bewerkstelligd dat de 
beslistermijn ongewijzigd blijft ten opzichte van het thans geldende recht. 
 
AC en AD (opschrift hoofdstuk Z en paragraaf § 1a) 
 
Artikel Z 11a 
Met het nieuwe artikel Z 11a, eerste lid, wordt geregeld dat de Autoriteit persoonsgegevens 
toezicht houdt op de verwerking van persoonsgegevens bij of krachtens de Kieswet. Voor een 
nadere toelichting wordt verwezen naar het algemeen deel van deze memorie van toelichting. 
Zonder nadere voorziening dreigt een samenloop van het toezicht door de Autoriteit 
persoonsgegevens en het interbestuurlijk toezicht op het college van burgemeester en wethouders 
en de burgemeester. Aangezien een dergelijke stapeling van het toezicht onwenselijk is, regelt 
artikel Z 11a, tweede lid, dat de bevoegdheden van de provincie en de Kroon tot respectievelijk 
indeplaatsstelling en schorsing en vernietiging, buiten toepassing blijven inzake verwerking van 
persoonsgegevens in het kader van de Kieswet.  
 
Artikel Z 11b 
Met dit artikel wordt artikel 34 uit de Uitvoeringswet Algemene verordening gegevensbescherming 
van overeenkomstige toepassing verklaard ten aanzien van de uitoefening van de rechten van 
betrokkenen, bedoeld in de verordening, in het kader van persoonsgegevensverwerkingen op 
grond van de Kieswet. De bepaling strekt ertoe beslissingen die door bestuursorganen genomen 
zijn inzake de rechten van betrokkenen gelijk te stellen aan een besluit in de zin van de Awb. 
Hiermee wordt onduidelijkheid inzake het rechtskarakter van deze beslissingen voorkomen en 
27 
 

Uitvoeringswet. Dit is in lijn met de voorafgaande aan de inwerkingtreding van de verordening 
bestaande situatie onder de Wbp. Met het oog daarop is in artikel 1.1, onderdeel y, van de wet een 
definitiebepaling met betrekking tot de verordening opgenomen.  
 
Onderdeel B (artikel 1.10) 
 
In artikel 1.10, eerste lid, van de Wet BRP is bepaald dat bij of krachtens algemene maatregel van 
bestuur regels worden gesteld omtrent de technische en administratieve inrichting en werking en 
de beveiliging van de basisregistratie, alsmede de uitwisseling van berichten tussen de centrale 
voorzieningen en de gemeentelijke voorzieningen en tussen de centrale voorzieningen en de 
overheidsorganen waaraan en derden aan wie systematisch gegevens worden verstrekt.  Het 
huidige tweede lid van dit artikel schrijft voor dat de in het eerste lid bedoelde regels ook eisen 
omvatten omtrent de deugdelijke uitvoering van werkzaamheden, de beveiliging van gegevens en 
de bescherming van de persoonlijke levenssfeer, die een bewerker in acht moet nemen als hij in 
opdracht van het college van burgemeester en wethouders technische of administratieve 
werkzaamheden verricht. De verordening spreekt overigens niet over ”bewerker”, maar over 
”verwerker”.  
 
De regels die gelden voor een verwerker die door een verwerkingsverantwoordelijke wordt 
ingeschakeld zijn hoofdzakelijk te vinden in de artikelen 28 en 29 van de verordening. De 
betekenis van deze bepalingen voor de uitvoeringspraktijk is in algemene zin toegelicht in  de 
memorie van toelichting bij de Uitvoeringswet. De verwerker zal bij de verwerking van gegevens in 
beginsel dezelfde regels in acht moeten nemen die op grond van de verordening ook gelden voor 
de verwerkingsverantwoordelijke zelf, waaronder het treffen van passende technische en 
organisatorische maatregelen, om een op het risico afgestemd beveiligingsniveau te waarborgen. 
De verwerker zal tevens de verwerkingsverantwoordelijke bijstand moeten verlenen bij het doen 
nakomen van de verplichtingen uit hoofde van de artikelen 32 tot en met 36 van de verordening. 
Dit betreft, naast verplichtingen op het terrein van de beveiliging van de gegevensverwerking, ook 
andere (nieuwe) verplichtingen, zoals het melden van een inbreuk in verband met 
persoonsgegevens (datalek) aan de Autoriteit persoonsgegevens en de mededeling van een 
dergelijke inbreuk aan de betrokkene indien het hem betreffende persoonsgegevens betreft en de 
inhoud waarschijnlijk een hoog risico inhoudt voor diens rechten en vrijheden. De bepalingen ten 
aanzien van verwerkers in de verordening zijn dermate gedetailleerd dat zij geen nadere 
uitwerking behoeven in de regelgeving met betrekking tot de basisregistratie personen. Dit leidt 
ertoe dat artikel 1.10, tweede lid, van de wet en de daarop gebaseerde nadere regelgeving kan 
vervallen.  
 
Onderdeel C (artikel 1.13) 
 
In artikel 1.13 wordt geregeld dat de artikelen 49 en 50 van de Wbp van overeenkomstige 
toepassing zijn. De regeling die is opgenomen in het huidige artikel 49 van de Wbp volgt straks 
direct uit de rechtstreeks van toepassing zijnde artikelen 79 en 82 van de verordening. De inhoud 
van het huidige artikel 50 van de Wbp is overgenomen in het nieuwe artikel 37 van de 
Uitvoeringswet. In artikel 1.13 kan derhalve worden volstaan met een verwijzing naar het 
genoemde artikel 37 van de Uitvoeringswet.  
 
Onderdeel D (artikel 2.54) 
 
Artikel 2.54 van de Wet BRP schrijft voor dat het college van burgemeester en wethouders binnen 
vier weken na de eerste inschrijving van een persoon als ingezetene in de BRP, alsmede binnen 
vier weken nadat een ingeschrevene die geen ingezetene was ingezetene is geworden, aan de 
betrokken persoon in begrijpelijke vorm een volledig overzicht van zijn persoonslijst stuurt. Uit de 
persoonslijst blijkt welke gegevens over een ingeschrevene in de basisregistratie zijn opgenomen. 
In het huidige artikel 2.54, derde lid, is bepaald, dat bij de toezending van dit overzicht tevens 
schriftelijk mededeling wordt gedaan van de hoofdlijnen van de ter zake van de basisregistratie 
geldende regels, waaronder ten minste de hoofdlijnen van de regels betreffende de identiteit van 
de voor de verwerking verantwoordelijke, de doeleinden van de basisregistratie, de opgenomen 
gegevenscategorieën, de categorieën van ontvangers van gegevens en de rechten van de 
ingeschrevene.  Het vorenstaande geldt ook ten aanzien van personen die door de minister van 
BZK als niet-ingezetene in de BRP worden ingeschreven. Het bepaalde in artikel 2.54, derde lid, 
van de wet is in artikel 2.81, derde lid, van de wet immers van overeenkomstige toepassing 
verklaard op deze categorie personen. 
 
29 
 

grondslag in de verordening voor deze regeling en de wijze waarop de rechten van burgers 
gewaarborgd blijven. De informatie die verstrekt dient te worden bij een verzoek tot inzage op 
grond van artikel 15 van de verordening is opgesomd in dat artikel.  Om die reden wordt de 
tweede volzin van het huidige artikel 2.55, eerste lid, van de wet geschrapt. De informatie die 
verschaft dient te worden komt grotendeels overeen met de huidige mededeling. 
 
Het voorschrift dat aan de verzoeken om inzage kosteloos moet worden voldaan, vloeit voort uit 
artikel 12, vijfde lid, van de verordening en is om die reden geschrapt. Dat geldt ook voor de 
regels die de verstrekking  op verzoek van de betrokkene voorschrijven van informatie over de 
gegevensverwerking in de basisregistratie personen en van de beschikbare informatie over de 
oorsprong van die gegevens voor zover die niet van de verzoeker zelf afkomstig zijn, zoals 
neergelegd in artikel 2.55, eerste en derde lid . De inhoud van deze bepalingen komt in zoverre 
overeen met de regeling omtrent de gegevensverstrekking in artikel 15, eerste en tweede lid, van 
de verordening en kan derhalve komen te vervallen. 
 
Ook het voorschrift in artikel 2.55, derde lid, dat het college een ieder op diens verzoek binnen 
vier weken een afschrift in begrijpelijke vorm dient te verstrekken van de hem betreffende 
gegevens die in de basisregistratie worden verwerkt, kan vervallen. Artikel 15, derde lid, van de 
verordening bepaalt immers dat de verwerkingsverantwoordelijke de betrokkene een kopie 
verstrekt van de persoonsgegevens die worden verwerkt. De verordening voegt hier echter nog 
aan toe dat, indien de betrokkene om bijkomende kopieën verzoekt, daarvoor op basis van de 
administratieve kosten een redelijke vergoeding in rekening kan worden gebracht. Dit betekent dat 
de eerste kopie in ieder geval gratis moet worden verstrekt. In de huidige wet is dit nu niet 
geregeld. Dat het afschrift in begrijpelijke vorm dient te worden verstrekt vloeit voort uit artikel 
12, eerste lid, van de verordening, dat in onderdeel D nader is toegelicht.  In aanvulling op de 
verordening wordt in de wet de bestaande mogelijkheid om de kopie van de persoonsgegevens 
desgevraagd te waarmerken overigens gehandhaafd (artikel 2.55, derde lid, nieuw). Voor deze 
waarmerking kunnen eventueel wel kosten worden berekend. Het recht om een kopie te verkrijgen 
mag overigens geen afbreuk doen aan de rechten en vrijheden van anderen (artikel 15, vierde lid, 
van de verordening). 
 
In het huidige artikel 2.55, vierde lid, van de wet is bepaald dat het college van burgemeester en 
wethouders zorg draagt voor een deugdelijke vaststelling van de identiteit van de verzoeker. Deze 
bepaling blijft behouden omdat de verordening hier weliswaar impliciet van uit lijkt te gaan, maar 
niet een overeenkomstige bepaling bevat met dezelfde inhoud als artikel 2.55, vierde lid, van de 
wet.   
 
De bestaande regeling voor het doen van verzoeken om inzage van persoonsgegevens namens 
minderjarigen jonger dan 16 jaar en onder curatele gestelden (artikel 2.55, vijfde lid) is 
gehandhaafd en ondergebracht in artikel 2.55, tweede lid (nieuw). In de verordening is voor deze 
situatie geen voorziening getroffen. 
 
In het huidige artikel 2.55, zesde lid, ten slotte, is bepaald dat aan het verzoek om inzage geen 
gevolg wordt gegeven indien dat niet met een redelijke tussenpoos is gedaan ten opzichte van een 
eerder verzoek. Deze bepaling vervalt en wordt vervangen door de rechtstreeks van toepassing 
zijnde regeling in artikel 12, vijfde lid, van de verordening met betrekking tot verzoeken van een 
betrokkene die kennelijk ongegrond of buitensporig zijn, met name vanwege hun repetitieve 
karakter. Indien sprake is van dergelijke verzoeken heeft de verwerkingsverantwoordelijke twee 
opties. Hij kan ofwel een redelijke vergoeding vragen in het licht van de administratieve kosten 
waarmee het verstrekken van de gevraagde informatie of communicatie en het treffen van de 
gevraagde maatregelen gepaard gaan, ofwel weigeren gevolg te geven aan het verzoek. Het is aan 
de verwerkingsverantwoordelijke om de kennelijk ongegronde of buitensporige aard van het 
verzoek aan te tonen.  
 
Onderdeel F (artikel 2.57) 
 
De wijziging van het artikel betreft de opname van een nieuwe verwijzing in verband met het 
gewijzigde artikel 2.55 van de Wet BRP.   
 
Onderdeel G (artikel 2.58) 
 
In artikel 2.58 van de Wet BRP is het recht op correctie van gegevens in de basisregistratie 
personen neergelegd voor burgers. Dit recht is in de verordening  opgenomen in de artikelen 16 
31 
 

 
Dit onderdeel regelt de wijziging van de verwijzing in artikel 2.59 naar artikel 2.55 van de Wet 
BRP, in verband met de wijziging van artikel 2.55 van de wet.   
 
Onderdeel J (artikel 2.81) 
 
In artikel 2.81 van de Wet BRP wordt het nieuwe artikel 258a van overeenkomstige toepassing 
verklaard. Daarmee wordt geregeld dat het recht op beperking van de verwerking zoals 
opgenomen in artikel 18 van de verordening, net als bij ingezetenen, ook niet kan worden 
ingeroepen door niet-ingezetenen waar het gaat om de bijhouding van hen betreffende gegevens 
in de basisregistratie personen.  
 
Onderdeel K (artikel 3.15) 
 
In dit onderdeel wordt geregeld dat ook een verwijzing wordt opgenomen naar artikel 15 van de 
verordening. Dit omdat het recht op grond waarvan het, ingevolge artikel 2.55, derde lid, van de 
Wet BRP desgewenst te waarmerken, afschrift verkregen kan worden is neergelegd in artikel 15 
van de verordening. 
 
Onderdeel L (artikel 3.20) 
 
In dit onderdeel wordt geregeld dat ook een verwijzing wordt opgenomen naar artikel 15 van de 
verordening, vanwege het feit dat het recht op inzage op grond waarvan de betrokkene hem 
betreffende  gegevens verstrekt kan krijgen primair is neergelegd in artikel 15 van de verordening. 
Dit recht zoals neergelegd in de verordening kan zowel worden ingeroepen door ingezetenen als 
niet-ingezetenen. 
 
Onderdeel M (artikel 3.20a) 
 
In het nieuwe artikel 3.20a van de Wet BRP wordt neergelegd dat artikel 18 van de verordening 
inzake het recht op beperking van de verwerking van persoonsgegevens niet kan worden 
ingeroepen door burgers met betrekking tot de verstrekking van gegevens uit de basisregistratie 
personen. Dit geldt zowel voor ingezetenen als niet-ingezetenen. De grondslag voor deze regeling 
wordt gevonden in artikel 23 van de verordening. Het buiten toepassing verklaren van artikel 18 
van de verordening doet geen afbreuk aan het bestaande recht van de burger om de 
gegevensverstrekking aan derden in bepaalde gevallen te beperken, zoals neergelegd in artikel 
2.59 van de wet, aangezien dit een ander recht betreft (zie de toelichting bij onderdeel H). Een 
verdere toelichting op de motivering voor de beperking van het recht op grond van artikel 18 van 
de verordening wordt gegeven in het algemeen deel van de toelichting. 
 
Onderdeel N (artikel 3.21) 
 
Dit onderdeel regelt de wijziging van de verwijzing in artikel 3.21 naar artikel 2.55 van de wet, in 
verband met de wijziging van artikel 2.55 van de wet.  
 
Onderdeel O (artikel 3.22) 
 
Het recht van de betrokkene op inzage in de verstrekkingen die hebben plaatsgevonden uit de 
basisregistratie personen is met de inwerkingtreding van de verordening neergelegd in artikel 15 
van de verordening.  Artikel 3.22 wordt zodanig aangepast dat dit tot uitdrukking komt. De 
regeling wat betreft de termijnen waarbinnen het college van burgemeester en wethouders aan de 
betrokkene moet mededelen of hem betreffende gegevens uit de basisregistratie zijn verstrekt en 
zo ja, welke verstrekkingen hebben plaatsgevonden, zoals neergelegd in artikel 3.22, eerste en 
tweede lid, van de wet betreft een beperking van de regeling zoals neergelegd in artikel 12 van de 
verordening. De grondslag daarvoor is gelegen in artikel 23, eerste lid, onderdeel e, van de 
verordening. In het algemeen deel van deze toelichting is al ingegaan op de achtergrond van het 
aanhouden van de al geldende termijnen in de Wet BRP, de grondslag in de verordening voor deze 
regeling en de wijze waarop de rechten van burgers gewaarborgd blijven door het nemen van 
maatregelen in de zin van artikel 23, tweede lid, onderdeel h, van de verordening. Artikel 3.22 van 
de Wet BRP regelt dat het college van burgemeester en wethouders aan de betrokkene op diens 
verzoek mededeelt of hem betreffende gegevens gedurende twintig jaren voorafgaande aan het 
verzoek uit de basisregistratie zijn verstrekt aan een overheidsorgaan of een derde. De termijn 
33 
 

 
Artikel 2.10 Wet op de parlementaire enquête 2008 
 
De enquêtecommissie verzamelt persoonsgegevens van getuigen, hun bijstandverleners, en 
deskundigen in een bestand; de AVG is daarom van toepassing. Dit bestand dient een praktisch 
doeleinde: een enquêtecommissie moet immers in het kader van haar werkzaamheden 
vorderingen, uitnodigingen voor besloten voorgesprekken en oproepen voor de openbare verhoren 
versturen.  
 
De enquêtecommissie verwerkt deze gegevens ter uitvoering van een parlementaire enquête 
waartoe de Kamer heeft besloten en waartoe de commissie is ingesteld. Het gaat dus om 
verwerking van persoonsgegevens die noodzakelijk is voor de vervulling van een taak van 
algemeen belang (artikel 6, eerste lid, onder e van de AVG). 
 
De commissie is een orgaan van de (Tweede of Eerste) Kamer (of van de verenigde vergadering). 
De verwerkingsverantwoordelijke is de Kamer, of, in het geval van de verenigde vergadering, de 
Staten-Generaal. De commissie dient de rechten van betrokken personen te eerbiedigen, zoals het 
recht op inzage, correctie, op wissen van bepaalde persoonsgegevens, maar kan in de AVG en de 
Uitvoeringswet gronden vinden voor het niet honoreren van alle verzoeken daartoe. Het is aan de 
Kamer een functionaris voor de gegevensverwerking aan te wijzen (bij intern organisatiebesluit). 
De Kamer is ook verantwoordelijk voor het melden van datalekken (meldplicht), het bijhouden van 
een register en voor het nakomen door verwerkers van uit de AVG voortvloeiende verplichtingen. 
Deze verantwoordelijkheden leiden niet tot wijziging van de Wet op de parlementaire enquête 
(WPE) 2008. 
 
Het oude artikel 40, tweede lid, onderdeel d, WPE 2008 verwees naar persoonsgegevens als 
bedoeld in paragraaf 2 van Hoofdstuk 2 van de Wbp, met andere woorden de bijzondere 
persoonsgegevens. Deze worden in de AVG genoemd in de artikelen 9 (persoonsgegevens waaruit 
ras of etnische afkomst, politieke opvattingen, religieuze of levensbeschouwelijke overtuigingen, of 
het lidmaatschap van een vakbond blijken, en verwerking van genetische gegevens, biometrische 
gegevens met het oog op de unieke identificatie van een persoon, of gegevens over gezondheid, of 
gegevens met betrekking tot iemands seksueel gedrag of seksuele gerichtheid), 10 
(persoonsgegevens betreffende strafrechtelijke veroordelingen en strafbare feiten of daarmee 
verband houdende veiligheidsmaatregelen) en 87 (nationaal identificatienummer). 
 
Artikel 2.11 Wet openbaarheid van bestuur 
 
Ingevolge artikel 10, eerste lid, onderdeel d, van de Wet openbaarheid van bestuur (Wob) blijft 
informatieverstrekking op grond van die wet in beginsel achterwege, voor zover het bijzondere 
persoonsgegevens betreft. In de AVG worden deze persoonsgegevens genoemd in de artikelen 9 
(persoonsgegevens waaruit ras of etnische afkomst, politieke opvattingen, religieuze of 
levensbeschouwelijke overtuigingen, of het lidmaatschap van een vakbond blijken, en verwerking 
van genetische gegevens, biometrische gegevens met het oog op de unieke identificatie van een 
persoon, of gegevens over gezondheid, of gegevens met betrekking tot iemands seksueel gedrag 
of seksuele gerichtheid), 10 (persoonsgegevens betreffende strafrechtelijke veroordelingen en 
strafbare feiten of daarmee verband houdende veiligheidsmaatregelen) en 87 (nationaal 
identificatienummer). De wijziging van artikel 10, eerste lid, onderdeel d, regelt de verwijzing naar 
die artikelen van de AVG. De strekking van de bepaling blijft overigens ongewijzigd. Informatie 
betreffende bijzondere persoonsgegevens wordt niet verstrekt, tenzij die verstrekking op grond 
van voormelde artikelen van de AVG is toegestaan of de verstrekking kennelijk niet leidt tot een 
inbreuk op de persoonlijke levenssfeer. Het betreft een absolute weigeringsgrond.   
De AVG noopt overigens niet tot een nieuw regime voor het verstrekken van gewone 
persoonsgegevens. Dergelijke gegevens worden ingevolge artikel 10, tweede lid, onderdeel e, van 
de Wob niet verstrekt in het geval het belang van openbaarheid niet opweegt tegen de 
eerbiediging van de persoonlijke levenssfeer. Het betreft een relatieve weigeringsgrond. In het 
geval de eerbiediging van de persoonlijke levenssfeer niet in de weg staat aan de 
informatieverstrekking, is die verstrekking een verwerking van persoonsgegevens die op grond 
van artikel 6, eerste lid, onderdeel c, van de AVG is toegestaan (vergelijk artikel 8, onderdeel c, 
van de Wbp). Het betreft een verwerking die noodzakelijk is om te voldoen aan de Wob en de 
verplichtingen voor het bestuursorgaan die daaruit voortvloeien. 
 
Artikel 2.12 Wet raadgevend referendum  
 
35 
 

van verwerking (a) gelegen in een doelmatige uitvoering van de beoordeling van inleidende en 
definitieve verzoeken door de voorzitter van het centraal stembureau, alsmede de daaraan 
verbonden processen. De categorieën van persoonsgegevens (b) zijn gespecificeerd in de artikelen 
29, derde lid, en artikel 41, derde lid, van de Wrr. Het toepassingsgebied van de beperkingen (c) 
strekt zich uit tot de verwerkingen die plaatsvinden op grond van hoofdstuk 6 en 7 van de Wrr. In 
de Wrr zijn thans tevens waarborgen ingeruimd ter voorkoming van misbruik of onrechtmatige 
toegang of doorgifte (d) van de betreffende persoonsgegevens. Deze waarborgen zijn primair 
gelegen in de bepalingen uit de Wrr die erin voorzien dat de lijsten met ingediende verzoeken en 
afgelegde ondersteuningsverklaringen in verzegelde pakken worden gedaan en  uiteindelijk 
vernietigd worden. De verwerkingsverantwoordelijke (e) is gespecificeerd in de Wrr en betreft de 
voorzitter van het centraal stembureau. De opslagperiodes (f) zijn geregeld in de artikelen 39 en 
54 van de Wrr. De risico’s voor de rechten en vrijheden van betrokkenen (g), zoals bedoeld in de 
verordening, worden door de beperkingen niet in aanzienlijke mate vergroot. Door onderhavig 
voorstel van wet is de beperking tot slot voorzienbaar voor betrokkenen (h). 
 
C (artikel 121a) 
 
Het toepassingsbereik van de verordening strekt zich niet uit tot de openbare lichamen Bonaire, 
Sint Eustatius en Saba. Om die reden regelt dit artikel dat de voorgestelde artikelen 122a en 122b, 
die betrekking hebben op de uitvoering van de verordening, niet van toepassing is ten aanzien van 
de openbare lichamen. 
 
D en E (opschrift hoofdstuk 14 en de artikelen 122a en 122b) 
 
Artikel 122a 
Ingevolge de Wet bescherming persoonsgegevens vallen verwerkingen van persoonsgegevens die 
bij of krachtens de Wrr plaatsvinden op dit moment onder het toezicht van het College 
bescherming persoonsgegevens. Met het voorgestelde artikel 122a wordt geregeld dat het toezicht 
belegd wordt bij de Autoriteit persoonsgegevens, die ter uitvoering van de verordening in de 
Uitvoeringswet is aangewezen als de nationale toezichthoudende autoriteit. Het artikel regelt dat 
de Autoriteit met betrekking tot het toezicht op de Wrr de bevoegdheden kan uitoefenen zoals 
neergelegd in de artikelen 14 tot en met 21 van de Uitvoeringswet. Deze bepaling is noodzakelijk 
omdat de Uitvoeringswet niet van toepassing is op verwerking van persoonsgegevens bij of 
krachtens de Wrr. 
 
Artikel 122b 
Met dit artikel wordt artikel 34 uit de Uitvoeringswet van overeenkomstige toepassing verklaard 
ten aanzien van de uitoefening van de rechten van betrokkenen, bedoeld in de verordening, in het 
kader van persoonsgegevensverwerkingen op grond van de Wrr. De bepaling strekt ertoe 
beslissingen die door bestuursorganen genomen zijn inzake de rechten van betrokkenen gelijk te 
stellen aan een besluit in de zin van de Awb. Hiermee wordt onduidelijkheid inzake het 
rechtskarakter van deze beslissingen voorkomen en wordt daarenboven gegarandeerd dat er een 
met passende waarborgen omklede rechtsgang openstaat voor de betrokkene om tegen een 
eventueel afwijzend besluit op te komen in rechte. 
 
HOOFDSTUK 3. MINISTERIE VAN ONDERWIJS, CULTUUR EN WETENSCHAP  
 
Artikel 3.2 Archiefwet 1995 
 
In artikel 2a van de Archiefwet 1995 is het verbod om bijzondere persoonsgegevens te verwerken 
buiten toepassing gesteld voor een aantal specifieke verwerkingen die essentieel zijn voor het 
behoud van archiefbescheiden. In overeenstemming met het uitgangspunt van beleidsneutrale 
implementatie blijft deze regeling gehandhaafd. Voorgesteld wordt de bepaling technisch te 
actualiseren, conform de regeling omtrent bijzondere categorieën van persoonsgegevens 
(paragraaf 3.1) en gegevens betreffende strafrechtelijke veroordelingen en strafbare feiten 
(paragraaf 3.2) in de Uitvoeringswet. Het ter raadpleging of gebruik beschikbaar stellen van 
archiefbescheiden blijft expliciet uitgezonderd van de archiefwettelijke grondslag, neergelegd in 
artikel 2a, vierde lid, om bijzondere persoonsgegevens te verwerken ten behoeve van het beheer 
van archiefbescheiden in een archiefbewaarplaats. Deze uitzondering wordt overigens 
gerelativeerd door verschillende bepalingen van de Uitvoeringswet. Met name artikel 24, waarin 
een grondslag is opgenomen voor de verwerking van bijzondere persoonsgegevens in het kader 
van wetenschappelijk of historisch onderzoek of statistische doeleinden, is van groot belang voor 
de onderzoeker die kennis wil nemen van de documenten die zich in de archiefbewaarplaatsen 
37 
 

Artikelen 3.7, onderdeel A, Wet op het onderwijstoezicht, 3.8, onderdeel A, Wet op het 
primair onderwijs, 3.9, onderdeel A, Wet op het voortgezet onderwijs 
 
In artikel 6, vijfde lid, van de WOT is geregeld dat vertrouwensinspecteurs onder omstandigheden 
bijzondere persoonsgegevens mogen verwerken zonder toestemming van de betrokkene. Voorts is 
in artikel 18a, dertiende lid, van de Wet op het primair onderwijs en artikel 17a, veertiende lid, 
van de Wet op het voortgezet onderwijs geregeld dat verwerking van gegevens over iemands 
gezondheid door samenwerkingsverbanden plaats kan vinden zonder toestemming van de 
betrokkene. In voornoemde artikelen is echter door de wetgever reeds de bevoegdheid gecreëerd 
voor vertrouwensinspecteurs respectievelijk samenwerkingsverbanden om deze bijzondere 
persoonsgegevens te verwerken. Dat betekent dat niet ter zake doet of de betrokkene al dan niet 
toestemming geeft voor de betreffende gegevensverwerking. Om verwarring te voorkomen, wordt 
voorgesteld de overbodige bepaling in voornoemde artikelen te schrappen.   
 
Artikel 3.10, onderdelen B en C, Wet studiefinanciering 2000 
 
Hoofdstuk V van de verordening ziet op de doorgifte van persoonsgegevens naar landen buiten de 
Unie en internationale organisaties. De bepalingen uit dit hoofdstuk werken rechtstreeks in de 
nationale rechtsorde, en behoeven zodoende geen omzetting in nationaal recht. Derhalve wordt 
voorgesteld artikel 9.6b van de Wet studiefinanciering 2000 aan te passen en artikel 9.6c van die 
wet te schrappen. Er wordt met deze voorgestelde wijzigingen geen beleidswijziging beoogd. Met 
artikel 9.6b wordt voorzien in een rechtsgrondslag voor gegevensuitwisseling met andere landen in 
het kader van de uitvoering van de Wsf 2000. DUO kan voor de uitvoering van de Wsf 2000 
persoonsgegevens, bijvoorbeeld gegevens over de opleiding die de student gaat volgen of de 
inkomenssituatie van de student of de ouders, opvragen bij de bevoegde autoriteiten van andere 
landen. Het kan ook voorkomen dat bevoegde autoriteiten van andere landen gegevens ter 
uitvoering van hun tegemoetkomingenstelsel nodig hebben. Een voorgenomen uitwisseling van 
persoonsgegevens met een andere staat buiten de EU moet worden getoetst aan de vereisten van 
Hoofdstuk V van de verordening. In Hoofdstuk V zijn de mogelijkheden voor een rechtmatige 
doorgifte van persoonsgegevens limitatief geregeld. Zo is een doorgifte van persoonsgegevens, 
onverminderd de overige bepalingen van de verordening, rechtmatig, indien de Commissie besluit 
dat een derde land een passend niveau van gegevensbescherming biedt (een zogenoemd 
“adequaatheidsbesluit”). Ook is het bijvoorbeeld mogelijk dat Nederland een verdrag sluit met een 
andere staat over de uitwisseling van persoonsgegevens, op voorwaarde dat een dergelijk verdrag 
de verordening of andere bepalingen van Unierecht onverlet laat en een adequaat 
beschermingsniveau biedt voor de grondrechten van de betrokkenen.  
 
HOOFDSTUK 6. MINISTERIE VAN INFRASTRUCTUUR EN WATERSTAAT  
 
Artikel 6.1 Binnenvaartwet 
 
De onderdelen b en c van artikel 35a, derde lid, van de Binnenvaartwet kunnen vervallen omdat 
deze materie al in de AVG geregeld is. De overige aanpassingen betreffen terminologische 
aanpassingen, waarbij de terminologie in overeenstemming met de AVG en UAVG wordt gebracht. 
 
Artikelen 6.2 Loodsenwet, 6.3 Scheepvaartverkeerswet, 6.4 Spoorwegwet, 6.5 
Vaarplichtwet 
 
De aanpassingen in deze artikelen betreffen terminologische aanpassingen waarbij de in deze 
wetten gehanteerde terminologie in overeenstemming wordt gebracht met de door de AVG en de 
UAVG. 
   
Artikel 6.6 Wegenverkeerswet 1994 
 
Inleiding 
Met het oog op een goede uitvoering van de AVG zijn de bestaande bepalingen van de 
Wegenverkeerswet 1994 (hierna: WVW 1994) nog eens goed tegen het licht gehouden. Dit heeft  
ertoe geleid dat de reeds bestaande bepalingen inhoudelijk zijn gehandhaafd voor zover de AVG 
niet tot aanpassing dwong, maar dat bepalingen naar andere artikelen zijn overgeheveld en ter 
verduidelijking soms bepalingen zijn toegevoegd. Het betreft hier geen nieuw beleid, maar 
verduidelijking van bestaand beleid en de uitvoering.  
In Hoofdstuk VI, Afdeling 8a, van de WVW 1994 zijn nu nog bepalingen opgenomen betreffende 
het alcoholslotregister. Deze bepalingen worden inmiddels niet meer toegepast. Er is voor gekozen 
39 
 

bepaald dat geen kosten in rekening worden gebracht aan betrokkene zelf, tenzij het gaat om de 
kosten van bijkomende kopieën, alsmede om kosten van niet-persoonsgegevens. 
Aan het advies van de Autoriteit Persoonsgegevens om deze tekst uit het artikel te schrappen is 
geen gehoor gegeven. Redenen daarvoor zijn, dat een verordening geen grondslag kan bieden 
voor een tariefvaststelling, daarvoor een wettelijke basis noodzakelijk is en een verordening geen 
aanknopingspunt biedt voor het toezicht (o.g.v. de Kaderwet zelfstandige bestuursorganen) van de 
Minister van IenW op die tariefvaststelling. De mogelijkheid voor het in rekening brengen van een 
aansluittarief wordt geregeld in het derde lid. Met een dergelijk tarief kunnen in voorkomende 
gevallen de reële kosten van (de ontwikkeling van) een aansluiting op het kentekenregister 
worden gedekt. 
 
Onderdeel F 
Als verwerkingsverantwoordelijke is de RDW op grond van artikel 5, tweede lid, van de AVG, er 
voor verantwoordelijk dat de registratievoorschriften, die zijn opgenomen in artikel 5, eerste lid, 
van de AVG, goed worden nageleefd en dat die juiste naleving ook kan worden aangetoond. Tegen 
deze achtergrond wordt voorgesteld om de wettelijke verplichting (artikel 45 WVW 1994) om een 
privacyreglement op te stellen te schrappen. Dat laat onverlet dat zo'n privacyreglement een 
nuttig instrument is om te voldoen aan de verantwoordelijkheid voortvloeiend uit artikel 5, tweede 
lid, van de AVG.  
 
Onderdeel G 
De toezichtstaak van de RDW op het gebruik van de uit het kentekenregister verstrekte gegevens 
is beperkt tot de naleving van het bepaalde bij of krachtens de WVW 1994 omtrent die gegevens. 
De toezichtstaak strekt zich dus niet uit tot het naleven van de AVG.  
 
Onderdeel H 
In dit onderdeel is een aanpassing opgenomen van de verwijzing in artikel 121, tweede lid, van de 
WVW 1994. Doordat de artikelen over het rijbewijzenregister zijn aangepast, moet ook de in dit 
artikellid opgenomen verwijzing worden aangepast. 
Onderdeel I 
Voorgesteld wordt om de formulering van artikel 125a van de WVW 1994 zoveel mogelijk gelijk te 
laten zijn aan artikel 41a van de WVW1994. Verwezen wordt naar de toelichting bij onderdeel C.  
Onderdeel J 
Voor de formulering van het voorgestelde artikel 126 van de WVW1994 is zoveel mogelijk 
aansluiting gezocht bij de formulering van artikel 42 van die wet. 
In het voorgestelde tweede lid van artikel 126 zijn nu de doeleinden van het rijbewijzenregister 
vastgelegd, die nu nog in het derde lid zijn opgenomen. Het is echter logischer om te beginnen 
met de doeleinden van de registratie en pas daarna aan te geven welke gegevens, 
persoonsgegevens, waaronder begrepen bijzondere categorieën van persoonsgegevens en 
persoonsgegevens van strafrechtelijke aard als bedoeld in paragraaf 3.1 onderscheidenlijk 
paragraaf 3.2 van de Uitvoeringswet Algemene verordening gegevensbescherming, mogen worden 
geregistreerd. 
Met het oog op een goede uitvoering van de AVG zijn de doeleinden van de registratie nog eens 
goed tegen het licht gehouden. Dit heeft ertoe geleid dat de reeds bestaande doelen (een goede 
uitvoering van de WVW 1994 en de handhaving van de bij of krachtens de WVW 1994 gestelde 
voorschriften) zijn gehandhaafd, maar dat ter verduidelijking enkele doeleinden specifiek zijn 
toegevoegd (onderdelen c en d). Het betreft hier geen nieuwe doeleinden, maar doeleinden 
waarvoor thans reeds registratie van de gegevens plaatsvindt. Onder de onder a opgenomen 
doelstelling (een goede uitvoering van de WVW 1994 en de handhaving van de bij of krachtens de 
WVW 1994 gestelde voorschriften) valt tevens het mogen verwerken van gegevens, waaronder 
mede begrepen persoonsgegevens, bijzondere categorieën van persoonsgegevens en 
persoonsgegevens van strafrechtelijke aard als bedoeld in paragraaf 3.1 onderscheidenlijk 
paragraaf 3.2 van de Uitvoeringswet Algemene verordening gegevensbescherming in verband met 
het voorkomen en bestrijden van fraude rond de aanvraag en afgifte van rijbewijzen, de 
authenticatie van het rijbewijs en de verificatie van de geldigheid van het rijbewijs, alsmede de 
bevestiging van de identiteit van de houder. Dit alles is van belang voor het voorkomen en het 
bestrijden van fraude en dat is een van de doelstellingen van de Wegenverkeerswet 1994.  Met de 
formulering wordt uitvoering gegeven aan een opmerking van de Afdeling advisering van de Raad 
van State ter zake. Voor verdere aanpassingen is geen aanleiding omdat dat verder zou gaan dan 
strikt nodig is voor de implementatie van de AVG. 
In het voorgestelde derde lid is, op hoofdlijnen, vastgelegd welke persoonsgegevens mogen 
worden verwerkt in het rijbewijzenregister (voorheen opgenomen in het tweede lid). De 
opsomming is nagenoeg dezelfde als nu is opgenomen in artikel 126, tweede lid, WVW 1994. Om 
41 
 

Het zesde en zevende lid zijn vergelijkbaar met artikel 43, vijfde en zesde lid (onderdeel E van dit 
artikel). Er zijn echter niet tot personen herleidbare gegevens waarvan het niet wenselijk is dat die 
aan een ieder kunnen worden verstrekt. Het betreft hier fraudegevoelige gegevens, zoals bepaalde 
versleutelde codes. In het zesde lid is daarom bepaald dat deze fraudegevoelige gegevens zijn 
uitgezonderd van verstrekking. 
Artikel 128 
Dit artikel is op gelijke wijze geformuleerd als het voorgestelde artikel 43a, van de WVW 1994. 
Verwezen wordt daarom naar de toelichting op dat artikel (onderdeel E).  
Het aansluittarief kan aan alle ontvangers in rekening worden gebracht die verzoeken om 
geautomatiseerde verstrekking uit het rijbewijzenregister. 
Artikel 129 
In de artikelsgewijze toelichting op onderdeel G (de voorgestelde aanpassing van artikel 45 WVW 
1994) is reeds aangegeven waarom het niet nodig wordt geacht bij wet te regelen dat er een 
privacyreglement moet zijn. Dat geldt ook voor het rijbewijzenregister. 
In het voorgestelde artikel 129 van de WVW 1994 wordt nu geregeld dat bij algemene maatregel 
van bestuur aangewezen overheidsinstanties, voor zover dit in die algemene maatregel van 
bestuur is bepaald, als verwerker, gegevens in het rijbewijzenregister kunnen invoeren, 
rectificeren of wissen. Het gaat hierbij om instanties als het CBR, de politie, het openbaar 
ministerie, het Centraal Justitieel Incassobureau of de RDW zelf. Dit is geen nieuwe bevoegdheid, 
maar de bevoegdheid die thans reeds in artikel 127, vijfde lid, van de WVW 1994 is opgenomen. 
Er is nu voor gekozen deze bevoegdheid in een apart artikel op te nemen, om zo beter recht te 
doen aan de verantwoordelijkheid die verwerkers hebben op grond van de AVG. Wel zijn de 
termen aangepast aan de termen uit de AVG. 
 
Artikelen 6.7 Wet luchtvaart, 6.8 Wet milieubeheer, 6.9 Wet personenvervoer 2000, 6.10 
Wet rijonderricht motorrijtuigen 1993, 6.11 Wet tijdelijke tolheffing 
Blankenburgverbinding en ViA15, 6.12 Wet wegvervoer goederen, 6.13 Wet 
zeevarenden 
 
De aanpassingen in deze artikelen betreffen terminologische aanpassingen waarbij de in deze 
wetten gehanteerde terminologie in overeenstemming wordt gebracht met de door de AVG en de 
UAVG. 
 
HOOFDSTUK 7. MINISTERIE VAN ECONOMISCHE ZAKEN EN KLIMAAT 
 
Artikel 7.1 Wet op het Centraal bureau voor de statistiek 
 
A 
Artikel 35 van de Wet op het Centraal bureau voor de statistiek voorziet in een wettelijke 
grondslag om voor statistische doeleinden bijzondere categorieën van persoonsgegevens en 
persoonsgegevens van strafrechtelijke aard te verwerken. De artikelen 37 en 38 van deze wet 
stellen eisen aan het gebruik van deze gegevens. Met deze artikelen wordt uitvoering van artikel 
9, tweede lid, onderdeel j, van de AVG. Onderdeel A past de verwijzing naar de huidige wetgeving 
aan aan de nieuwe uitvoeringswetgeving voor de AVG.  
 
B 
Met de voorgestelde wijziging van artikel 42a van de Wet op het Centraal bureau voor de statistiek 
wordt de bepaling geschrapt dat het College bescherming persoonsgegevens moet worden 
gehoord over het opstellen van nadere regels over het verstrekken van doodsoorzaken ten 
behoeve van wetenschappelijk onderzoek. De bepaling is overbodig geworden, omdat uit artikel 
36, vierde lid, van de AVG de verplichting volgt dat de Autoriteit persoonsgegevens over 
regelgevingsmaatregelen moet worden gehoord.  
 
Artikel 7.3 Handelsregisterwet 2007 
 
A 
Artikel 3 van de Handelsregisterwet 2007 bepaalt dat het handelsregister wordt gehouden door de 
Kamer van Koophandel. Deze wordt als verwerkingsverantwoordelijke aangewezen. In artikel 3, 
derde lid, wordt bepaald dat de Kamer van Koophandel alleen een verwerker mag inschakelen na 
machtiging van de Minister van Economische Zaken en Klimaat. Deze machtiging is nodig vanwege 
de ministeriële verantwoordelijkheid.  
 
43 
 

 
H 
De voorgestelde wijziging van artikel 11.7, derde en twaalfde lid, van de Telecommunicatiewet 
behelst een aanpassing van een verwijzing naar de AVG in plaats van de Wbp. De artikelleden 
hebben betrekking op de situatie dat iemand aangeeft dat zijn elektronische contactgegevens niet 
langer mogen worden gebruikt. De termijn waarop op dat verzoek moet worden gereageerd, wordt 
met de voorgestelde wijziging in overeenstemming gebracht met de termijnen uit de AVG.  
 
M 
Artikel 19.10 van de Telecommunicatiewet bevat overgangsrecht ten behoeve van Wet 
implementatie Europees regelgevingskader voor de elektronische communicatiesector 2002. In 
onderdeel b van het artikel wordt verwezen naar artikel 41, tweede lid, van de Wet bescherming 
persoonsgegevens. Omdat het niet langer noodzakelijk is om artikel 19.10 van de 
Telecommunicatiewet te handhaven wordt, in plaats van het enkel wijzigen van de verwijzing, 
voorgesteld om het hele artikel te schrappen. 
 
 
HOOFDSTUK 8. MINISTERIE VAN SOCIALE ZAKEN EN WERKGELEGENHEID 
 
Artikel 8.10 Wet structuur uitvoeringsorganisatie werk en inkomen 
 
E 
Op grond van de artikelen 15, 16, 17, 18, 20 en 21 van de verordening heeft de betrokkene 
bepaalde rechten ten opzichte van de verwerkingsverantwoordelijke. In artikel 33c van de Wet 
structuur uitvoeringsorganisatie werk en inkomen (Wet SUWI) gaat het om het recht van de 
betrokken werknemer om het Uitvoeringsinstituut werknemersverzekeringen (UWV) te verzoeken 
tot opname, rectificatie respectievelijk vervollediging van zijn gegevens. In het vijfde lid van dit 
artikel is een bijzondere termijn van zes weken voor UWV opgenomen om te beslissen op 
dergelijke verzoeken. Er is echter geen aanleiding om af te wijken van de termijn, die is 
opgenomen in artikel 12, derde lid, van de Algemene verordening gegevensbescherming. Deze 
termijn is op grond van artikel 34 van de Uitvoeringswet Algemene verordening 
gegevensbescherming van toepassing. Die beslistermijn is binnen een maand na ontvangst van 
het verzoek met de mogelijkheid tot verlenging van twee maanden. Daarom kan het vijfde lid van 
artikel 33c van de Wet SUWI vervallen. 
 
G en H 
Artikel 26 van de verordening treft een regeling over gezamenlijke verwerkingsverantwoordelijken. 
Er is sprake van gezamenlijke verwerkingsverantwoordelijken wanneer twee of meer 
verwerkingsverantwoordelijkheden de doeleinden en middelen van de verwerking van gegevens 
bepalen. Daarvan is sprake bij de verwerking, bedoeld in artikel 62, derde lid, Wet SUWI (door het 
Uitvoeringsinstituut werknemersverzekeringen, de colleges van burgemeester en wethouders en 
de Sociale verzekeringsbank; de partijen die op grond van de Wet SUWI samenwerken) en bij de 
samenwerking, bedoeld in artikel 64 van de Wet SUWI. Dit brengt met zich mee dat de 
gezamenlijke verwerkingsverantwoordelijken, genoemd in de artikelen 62 en 64 van de Wet SUWI, 
op grond van die verordening een regeling dienen vast te stellen waarin onder meer wordt bepaald 
wat hun respectieve verantwoordelijkheden zijn voor de nakoming van de verplichtingen uit 
hoofde van de verordening, en waaruit duidelijk blijkt welke rol zij respectievelijk vervullen en wat 
hun respectieve verhouding met de betrokkenen is. Dit voor zover daarin niet is voorzien in 
nationale wetgeving. Op bepaalde onderdelen is dat wel het geval in het Besluit SUWI.  
 
I 
Artikel 65, vijfde lid, van de Wet SUWI gaat over de bewaartermijn voor risicomeldingen. Daarbij 
is het beginsel, opgenomen in artikel 5 van de Algemene verordening gegevensbescherming, van 
toepassing, dat gegevens niet langer worden bewaard dan noodzakelijk voor het doel van de 
verwerking. Met het artikellid wordt tot uitdrukking gebracht dat het gegeven dat een 
risicomelding heeft plaats gevonden echter nooit langer dan twee jaar wordt bewaard. In het 
artikellid is verduidelijkt dat er sprake is van een maximumtermijn, die past bij de gekozen 
procedures van het doen van risicomeldingen.     
In artikel 4, aanhef en onder 5, van de verordening wordt “pseudonimisering” gedefinieerd als: het 
verwerken van persoonsgegevens op zodanige wijze dat de persoonsgegevens niet meer aan een 
specifieke betrokkene kunnen worden gekoppeld zonder dat er aanvullende gegevens worden 
gebruikt, mits deze aanvullende gegevens apart worden bewaard en technische en 
organisatorische maatregelen worden genomen om ervoor te zorgen dat de persoonsgegevens niet 
45 
 

toegankelijk zijn, ongeacht of dit geheel gecentraliseerd of gedecentraliseerd is dan wel op 
functionele of geografische gronden is verspreid (artikel 6, zesde onderdeel, AVG). 
Het dossier in de zin van de Afdeling 5 van Titel 7 van Boek 7 van het Burgerlijk Wetboek (hierna: 
BW) inzake de geneeskundige behandelingsovereenkomst is een verzamelbegrip, waaronder alle 
door hulpverleners gehanteerde vormen van registratie van patiëntengegevens worden begrepen. 
Het is, zeker gezien de toenemende digitalisering, niet goed voorstelbaar dat een dossier niet 
tevens een bestand is in de zin van de AVG. Ook een dossier zal immers een gestructureerd geheel 
van persoonsgegevens vormen die volgens bepaalde criteria toegankelijk zijn. Hierdoor komen de 
termijnen voor een verzoek tot inzage en een verzoek om gegevens te verwijderen uit het dossier 
te vervallen (Artikel 9.1 onderdelen A en B). Dit betekent dat er op een verzoek tot inzage en een 
verzoek om gegevens te verwijderen uit het dossier onverwijld moet worden gereageerd en in 
ieder geval binnen een maand na ontvangst van het verzoek. Afhankelijk van de complexiteit van 
het verzoek en het aantal verzoeken kan deze termijn met twee maanden worden verlengd (artikel 
12, derde lid, van de AVG).  
Daarnaast komt in artikel 7:456 BW ook de regeling over de vergoeding voor een afschrift te 
vervallen. In de AVG is al geregeld dat de betrokkene recht heeft op een kopie van de 
persoonsgegevens die worden verwerkt. Voor bijkomende kopieën kan een redelijke vergoeding 
worden gevraagd. Voor de relatie hulpverlener patiënt is niet zozeer relevant om uitsluitsel te 
krijgen of er al dan niet gegevens over die persoon worden verwerkt (artikel 15, eerste lid, AVG). 
Dat dit gebeurt, zal meestal duidelijk zijn. De hulpverlener zal bij een dergelijk verzoek dus 
meteen een kopie kunnen verstrekken van (delen van) het medisch dossier, voor zover de 
persoonlijke levenssfeer van een ander daardoor niet wordt geschaad. Deze laatste uitzondering is 
momenteel in artikel 7:456 BW opgenomen. Artikel 23, eerste lid, onderdeel i, van de AVG biedt 
daar een grondslag voor.  Een dergelijke uitzondering is ook aan de orde bij een verzoek tot het 
verwijderen van gegevens uit het dossier (artikel 7:455 BW). Er wordt toepassing gegeven aan het 
verzoek  tot vernietiging, voor zover  de bewaring  niet van aanmerkelijk belang is voor een ander 
dan de patiënt, alsmede voor zover het bepaalde bij of krachtens de wet zich niet tegen 
vernietiging verzet. 
In de Jeugdwet is voor de verlening van jeugdhulp, voor zover daarbij niet reeds sprake is van een 
geneeskundige behandeling als bedoeld in artikel 7:446 BW, en voor de uitvoering van 
kinderbeschermingsmaatregelen en jeugdreclassering aangesloten bij Afdeling 5 van Titel 7 van 
Boek 7 van het BW. Daarom worden de overeenkomende bepalingen in de Jeugdwet met dit 
wetsvoorstel ook gewijzigd (zie Artikel 9.2) 
 
Artikel 9.2 Jeugdwet 
 
B 
In artikel 4.1.8, tweede lid, van de Jeugdwet, is bepaald dat persoonsgegevens, gegevens 
betreffende de gezondheid en andere bijzondere persoonsgegevens door jeugdhulpaanbieders en 
gecertificeerde instellingen worden verstrekt aan met toezicht belaste ambtenaren bij calamiteiten 
of geweld bij de verlening van jeugdhulp of de uitvoering van een kinderbeschermingsmaatregel of 
jeugdreclassering. Omdat onder de AVG persoonsgegevens van strafrechtelijk aard niet meer tot 
de bijzondere persoonsgegevens worden gerekend, worden ze in de voorgestelde wijziging 
afzonderlijk genoemd.  
 
J en K  
De artikelen 7.3.9 en 7.3.10 van de Jeugdwet zijn geënt op de artikelen 7:455 en 7:456 BW 
(WGBO). De wijziging van deze artikelen is daarom  gelijk aan de voorgestelde wijzigingen in 
artikel 9.1 Voor de toelichting op deze wijzigingen wordt daarom verwezen naar de toelichting op 
artikel 9.1. 
 
M 
In artikel 7.4.0 van de Jeugdwet is de verwerking van persoonsgegevens door en verstrekking van 
persoonsgegevens aan het college van burgemeester en wethouders vastgelegd. Daarbij wordt nu 
verwezen naar “andere bijzondere persoonsgegevens als bedoeld in de Wet bescherming 
persoonsgegevens”. Omdat onder de AVG persoonsgegevens van strafrechtelijk aard niet meer tot 
de bijzondere persoonsgegevens worden gerekend, worden ze in de voorgestelde wijziging 
afzonderlijk genoemd, zodat duidelijk is dat ook die gegevens verstrekt kunnen worden. De 
verwerking van persoonsgegevens van strafrechtelijk aard door aanbieders als bedoeld in artikel 
7.4.0, tweede lid, is gebaseerd op artikel 31, eerste lid van de Uitvoeringswet. Deze partijen 
verwerken die gegevens onder toezicht van de overheid. 
 
N 
47 
 

 
Artikel 9.9 Wet op het RIVM 
 
De aanpassing van artikel 3, is er op gericht om de uitvoering van de taken voortvloeiend uit 
artikel 3, eerste lid, onderdeel c, van de Wet op het RIVM, “andere door Onze Minister op te 
dragen werkzaamheden”, ongewijzigd voortgang te laten vinden. In het Besluit bij de Wet op het 
RIVM worden deze taken genoemd: de uitvoering, monitoring en evaluatie van de programma’s 
voor onder meer de bevolkingsonderzoeken naar borstkanker, baarmoederhalskanker en 
darmkanker, de prenatale screening van zwangere vrouwen, de hielprikscreening en 
gehoorscreening bij pasgeborenen en het nationaal programma grieppreventie. Het betreft zowel 
gegevensverwerking die noodzakelijk is ‘om redenen van algemeen belang op het gebied van de 
volksgezondheid’ als bedoeld in artikel 9, tweede lid, onderdeel i, van de AVG, als 
gegevensverwerking op grond van artikel 9, tweede lid, onderdeel h, van de AVG . Blijkens artikel 
9, derde lid, AVG moet voor deze gegevensverwerking krachtens lidstatelijk recht zijn geregeld dat 
de personen die deze gegevens verwerken, tot geheimhouding zijn gehouden. Met betrekking tot 
de complexere materie van gegevensverwerking onder de AVG door het RIVM in het kader van de 
infectieziektebestrijding is een wijzigingsvoorstel van de Wet publieke gezondheid in 
voorbereiding. 
 
Artikel 9.10 Wet veiligheid en kwaliteit lichaamsmateriaal 
 
In de verbodsbepaling van artikel 21, tweede lid, van de Wet veiligheid en kwaliteit 
lichaamsmateriaal wordt verwezen naar algemene bevoegdheden tot het verwerken van 
persoonsgegevens en bijzondere persoonsgegevens in de Wet bescherming persoonsgegevens. 
Deze verwijzing doet niets af aan het in dit artikel geformuleerde verbod. In de aangepaste 
formulering is daarom geen verwijzing opgenomen naar algemeen geldende bepalingen uit de 
verordening en de Uitvoeringswet. 
 
HOOFDSTUK 10. OVERGANGS- EN SLOTBEPALINGEN 
 
Artikel 10.1 
 
Op grond van artikel 48a van de Uitvoeringswet algemene verordening gegevensbescherming 
wordt de Autoriteit persoonsgegevens rechtspersoonlijkheid toegekend. In dat artikel wordt tevens 
een aantal organisatorische ingrepen geregeld die de overgang van personeel, rechten, bezittingen 
en verplichtingen van de rechtspersoon Staat der Nederlanden op de Autoriteit persoonsgegevens 
beoogt te realiseren. In artikel 48a, derde lid, wordt de overgang geregeld van de ambtenaren van 
het secretariaat, bedoeld in artikel 10, eerste lid, van de Uitvoeringswet algemene verordening 
gegevensbescherming naar de Autoriteit persoonsgegevens. Artikel 10.1, onderdeel E, van deze 
wet voegt hieraan toe dat de rechtspositie van deze ambtenaren als geheel ten minste 
gelijkwaardig is aan de rechtspositie die voor hen gold vóór de overgang. Met deze toevoeging 
wordt buiten twijfel gesteld dat de rechtspositie van de ambtenaren van het secretariaat van 
gelijkwaardig niveau blijft. Wel is vanaf het moment dat de Autoriteit persoonsgegevens 
rechtspersoonlijkheid heeft, de Autoriteit persoonsgegevens het bevoegd gezag. Dit betekent dat 
de bevoegdheden die het bevoegd gezag heeft ten aanzien van het eigen personeel, uitgeoefend 
zullen worden door de Autoriteit persoonsgegevens. Zo is bijvoorbeeld vanaf dat moment de 
Autoriteit persoonsgegevens bevoegd om op grond van artikel 61a ARAR een insidersregeling voor 
het eigen personeel vast te stellen. Op grond van artikel 15, eerste lid, Kaderwet zelfstandige 
bestuursorganen moet ‘Autoriteit persoonsgegevens’ dan immers worden gelezen daar waar in die 
bepaling ‘Onze minister’ staat. 
 
Artikel 10.1, onderdelen A tot en met D van deze wet regelt dat de opbrengsten van de 
bestuurlijke boetes en de verbeurde dwangsommen die door de Autoriteit persoonsgegevens 
worden opgelegd, ten bate komen van de staat en, in afwijking van artikel 1:1, vierde lid, van de 
Algemene wet bestuursrecht, niet van het vermogen van de rechtspersoon Autoriteit 
persoonsgegevens. Deze artikelonderdelen zijn vormgegeven conform de Aanpassingswet vierde 
tranche Awb (Kamerstukken II 2006/07, 31 124, nr. 3, p. 28). 
 
Artikel 10.2 
 
De Wet politiegegevens (Wpg) en de Wet justitiële en strafvorderlijke gegevens (Wjsg) bevatten 
enkele artikelen waarin wordt verwezen naar artikelen van de Wet bescherming 
persoonsgegevens. De verwijzingen hebben betrekking op, onder meer, de inzet van een 
49 
 

Artikel 10.9 van dit wetsvoorstel voorziet in de mogelijkheid tot inwerkingtreding met 
terugwerkende kracht. Bij de toelichting op artikel 10.2 is de noodzaak aan de orde gekomen om, 
in afwachting van het van kracht worden van het wetsvoorstel 34 889, in de Wpg en de Wjsg een 
bepaling op te nemen die verduidelijkt dat de verwijzingen naar de artikelen van de Wet 
bescherming persoonsgegevens betrekking hebben op de artikelen van de wet zoals die luidde op 
24 mei 2018. Als het voorliggende wetvoorstel op een latere datum/tijdstip in werking treedt, kan 
alsnog onduidelijkheid ontstaan over de geldigheid van het handelen op basis van de artikelen in 
de Wpg waarin wordt verwezen naar artikelen van de Wet persoonsgegevens. Om dit te 
voorkomen is het wenselijk dat aan artikel 10.2 terugwerkende kracht kan worden verleend. Bij de 
toelichting op artikel 10.3 is gewezen op de wenselijkheid het bij of krachtens de Wet 
politiegegevens tijdelijk van toepassing te kunnen verklaren op de verwerking van 
persoonsgegevens door de buitengewoon opsporingsambtenaren. Met de mogelijkheid van 
terugwerkende kracht wordt voorkomen dat gedurende de periode tussen het van kracht worden 
van de UAvg en het van kracht worden van dit wetsvoorstel geen wettelijk regime van kracht is 
voor de verwerking van persoonsgegevens door deze functionarissen. 
Hiervoor is gebruik gemaakt van de modelbepaling in de Aanwijzingen voor de regelgeving (Ar. 
5.63.). 
 
Deze toelichting wordt mede namens de Minister van Binnenlandse Zaken en Koninkrijksrelaties en 
de Staatssecretaris van Binnenlandse Zaken en Koninkrijksrelaties gegeven. 
 
 
De Minister voor Rechtsbescherming,  
 
 
 
 
51 
 

