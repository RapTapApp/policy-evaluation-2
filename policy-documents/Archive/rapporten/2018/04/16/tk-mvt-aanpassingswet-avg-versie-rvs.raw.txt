MEMORIE VAN TOELICHTING    
ALGEMEEN DEEL 
 
1. Inleiding 
 
1
Op 25 mei 2018 wordt de Algemene verordening gegevensbescherming van toepassing (hierna: 
AVG of verordening). Ter uitvoering hiervan is de Uitvoeringswet Algemene verordening 
gegevensbescherming (hierna: UAVG of Uitvoeringswet) opgesteld. Daarbij wordt onder meer de 
Wet bescherming persoonsgegevens (hierna: Wbp) ingetrokken. Als gevolg hiervan is het 
noodzakelijk enige wetten technisch aan te passen omdat hierin nog verwijzingen zijn opgenomen 
naar de Wbp, of nog gebruik wordt gemaakt van verouderde terminologie. Dat gebeurt in dit 
voorstel.  
 
Hierbij zijn rijksbreed dezelfde uitgangspunten toegepast. Uiteraard kan het voorkomen dat van 
deze uitgangspunten wordt afgeweken om wetgevingstechnische redenen, bijvoorbeeld ter 
verduidelijking van een bepaalde bepaling. De verschillende wijzigingsopdrachten worden daarom 
niet telkens toegelicht. Waar wel een bepaalde afweging is gemaakt, wordt dit bij het betreffende 
artikel toegelicht. 
 
De volgende uitgangspunten zijn toegepast bij het opstellen van het wetsvoorstel. In de 
Uitvoeringswet zijn definitiebepalingen opgenomen van ”bijzondere categorieën van 
persoonsgegevens”, van “persoonsgegevens van strafrechtelijke aard” en van de verordening zelf. 
Hierdoor hoeven departementen in hun wetgeving niet telkens te verwijzen naar de artikelen uit 
de verordening en hoeft niet telkens de volledige titel van de verordening te worden gebruikt. In 
de verordening komen termen voor die op grond van de Algemene wet bestuursrecht een andere 
betekenis hebben dan in de verordening is bedoeld. In deze gevallen wordt bij de betreffende term 
een verwijzing naar de AVG opgenomen. Bijvoorbeeld: Bezwaar in de zin van artikel 21 van de 
Algemene verordening gegevensbescherming. Sommige termen in de verordening zijn taalkundig 
anders dan nu in nationale wetgeving staat. Bijvoorbeeld wissen/verwijderen, 
rectificeren/verbeteren. In beginsel hoeft dit niet aangepast te worden, omdat hetzelfde wordt 
bedoeld. Het staat departementen vrij om dit wel te doen. 
 
Binnen het domein van het ministerie van Binnenlandse Zaken en Koninkrijksrelaties wordt in een 
drietal wetten uitvoering gegeven aan de verordening. Het betreft hier de Kieswet, de Wet 
raadgevend referendum (Wrr) en de Wet basisregistratie personen (Wet BRP). Deze wetten zijn 
uitgezonderd van de werking van de Uitvoeringswet Algemene verordening gegevensbescherming. 
De Kieswet en de Wet BRP golden eerder ook als zelfstandige implementatiewetten van de Richtlijn 
95/46 van het Europees Parlement en de Raad van 24 oktober 1995 betreffende de bescherming 
van natuurlijke personen in verband met de verwerking van persoonsgegevens en betreffende het 
vrije verkeer van die gegevens. Hieronder wordt nader ingegaan op de uitvoering van de 
verordening in deze wetten. 
 
2. Kieswet 
 
2.1 Inleiding 
 
Met dit wetsvoorstel wordt voorzien in een zelfstandige uitvoering van de verordening in de 
Kieswet. De Uitvoeringswet is niet van toepassing op verwerking van persoonsgegevens bij of 
krachtens de Kieswet. Dit is in lijn met de huidige situatie waarin de Kieswet is uitgezonderd van 
2
het toepassingsbereik van de Wbp, die de uitvoering betreft van Richtlijn 95/46. De Kieswet 
voorziet op dit moment in een eigen regime van rechten en verplichtingen ten aanzien van 
verwerking van persoonsgegevens. Met dit wetsvoorstel wordt dit regime, dat thans hoofdzakelijk 
                                                           
1
 Verordening (EU) 2016/679 van het Europees Parlement en de Raad van 27 april 2016 betreffende de 
bescherming van natuurlijke personen in verband met de verwerking van persoonsgegevens en betreffende het 
vrije verkeer van die gegevens en tot intrekking van Richtlijn 95/46/EG (algemene verordening 
gegevensbescherming) (PbEU 2016, L 119) 
2
 Richtlijn 95/46 van het Europees Parlement en de Raad van 24 oktober 1995 betreffende de bescherming van 
natuurlijke personen in verband met de verwerking van persoonsgegevens en betreffende het vrije verkeer van 
die gegevens.  
 
1 
 

de verwerkingsverantwoordelijke of een derde), van de verordening. Dit is bij verwerkingen dit 
berusten op een grondslag in de Kieswet niet het geval. 
 
Gelet op het voorgaande moet bij de beantwoording van de vraag of een bepaald recht uit de 
verordening van toepassing is ten aanzien van een verwerking die plaatsvindt op grond van de 
Kieswet, zowel gekeken worden naar de uitzonderingen die gelden uit hoofde van de verordening 
als naar de beperkingen waar het onderhavige wetsvoorstel in voorziet. Dit verschilt per 
verwerking en moet dan ook voor elke verwerking afzonderlijk beoordeeld worden. 
 
2.4 Toezicht 
 
Artikel 51, eerste lid, van de verordening vereist dat elke lidstaat bepaalt dat één of meer 
onafhankelijke overheidsinstanties verantwoordelijk zijn voor het toezicht op de verordening. In 
artikel 6, tweede lid, van de Uitvoeringswet is de Autoriteit persoonsgegevens aangewezen als de 
toezichthoudende autoriteit. Voor een nadere toelichting hierop wordt verwezen naar de memorie 
van toelichting bij die wet.  
 
Omdat de Uitvoeringswet niet van toepassing is op verwerking van persoonsgegevens op grond 
van de Kieswet, regelt dit wetsvoorstel dat de Autoriteit persoonsgegevens zich uitstrekt tot 
verwerking van persoonsgegevens bij of krachtens de Kieswet. Voorts worden de bepalingen 
waarmee de bevoegdheden van de Autoriteit persoonsgegevens geregeld worden in de 
Uitvoeringswet, van overeenkomstige toepassing verklaard ten aanzien van de Kieswet.  
 
De Kieswet is op dit moment niet onderworpen aan het toezicht door de Autoriteit 
persoonsgegevens, aangezien de Kieswet is uitgezonderd van de werking van de Wbp.  
 
2.5 Verplichtingen verwerkers en verwerkingsverantwoordelijken 
 
Naast de verplichtingen die voortvloeien uit de rechten van betrokkenen, zoals hiervoor toegelicht, 
zijn in hoofdstuk IV van de verordening verplichtingen opgenomen voor verwerkers en 
verwerkingsverantwoordelijken. Voor een nadere toelichting op de verplichtingen wordt verwezen 
naar de memorie van toelichting bij de Uitvoeringswet.  
 
De verwerkingsverantwoordelijken in het kader van de Kieswet betreffen hoofdzakelijk centraal 
stembureaus, hoofdstembureaus, burgemeesters en colleges van burgemeester en wethouders, 
met dien verstande dat per verkiezing verschilt welk orgaan optreedt als centraal stembureau. In 
geval van Tweede Kamerverkiezingen, Eerste Kamerverkiezingen en Europees 
Parlementsverkiezingen is dit de Kiesraad. 
 
Met dit wetsvoorstel wordt op enkele onderdelen van de Kieswet een verplichting opgenomen voor 
de voornoemde organen om bepaalde bescheiden te vernietigen. Hiermee wordt een nadere en 
gespecificeerde uitwerking gegeven aan het beginsel dat persoonsgegevens niet langer worden 
bewaard dan noodzakelijk is voor de doeleinden waarvoor de gegevens verwerkt worden, zoals 
neergelegd in artikel 5, eerste lid, onderdeel e, van de verordening. Voor zover met de bepalingen 
omtrent vernietiging bestuurlijke lasten worden gecreëerd, vloeien deze verplichtingen in beginsel 
dan ook voort uit de verordening. Dit wetsvoorstel beoogt slechts een specifiek moment te 
verbinden aan deze verplichtingen. 
 
2.6 Bonaire, Sint Eustatius en Saba 
 
Het toepassingsbereik van de verordening strekt zich niet uit tot de openbare lichamen Bonaire, 
Sint Eustatius en Saba. De Kieswet is wel van toepassing op de openbare lichamen, met 
inachtneming van het bepaalde in paragraaf 1 van hoofdstuk Ya. Dit wetsvoorstel houdt er 
rekening mee dat bepalingen die vervallen als gevolg van een samenloop met de verordening, van 
toepassing blijven op de openbare lichamen. 
 
2.7. Consultatie 
 
Het voorliggende wetsvoorstel is voor advies voorgelegd aan de Autoriteit persoonsgegevens. De 
onderdelen van het voorstel die strekken tot wijziging van de Kieswet zijn daarnaast tevens voor 
advies voorgelegd aan de Kiesraad, de gemeente Den Haag, de Nederlandse Vereniging voor 
Burgerzaken (NVVB) en de Vereniging van Nederlandse Gemeenten (VNG). Het advies van de 
Kiesraad, het gezamenlijke advies van de NVVB en de VNG alsmede de onderdelen van het advies 
3 
 

wordt vastgesteld wie aan de herstemming deel mag nemen, hetgeen tot gevolg heeft dat deze 
handelingen verwerkingen van persoonsgegevens betreffen. De persoonsgegevens zijn in dat 
geval immers bestemd om in een bestand te worden opgenomen (artikel 2, eerste lid, van de 
verordening). Het voorstel regelt daarom dat de artikelen 15, 16 en 18 van de verordening, waarin 
respectievelijk een recht van inzage, een recht op rectificatie en een recht op beperking van de 
verwerking zijn opgenomen, niet van toepassing zijn op de voornoemde handelingen voor zover 
besloten wordt tot een herstemming.  
 
De Kiesraad adviseert tot slot om een regeling te treffen voor de vernietiging van de kopieën van 
identiteitsbewijzen die overgelegd worden bij de inlevering van de kandidatenlijst. De Kiesraad 
merkt hierbij op dat, anders dan de instemmingsverklaringen, de kopieën van identiteitsbewijzen 
niet gebruikt worden bij tussentijdse benoemingen. De regering neemt dit advies over en heeft het 
voorstel en de artikelsgewijze toelichting dienovereenkomstig aangepast.  
 
Advies Autoriteit persoonsgegevens 
 
De Autoriteit persoonsgegevens stelt in haar advies terecht dat bij iedere beperking op grond van 
artikel 23 van de verordening, bezien moet worden of aanleiding bestaat om te voorzien in 
specifieke bepalingen over, in voorkomend geval, de in artikel 23, tweede lid, van de verordening 
genoemde onderdelen. De Autoriteit persoonsgegevens adviseert om hier bij iedere beperking op 
basis van artikel 23, eerste lid, ten minste aandacht aan te besteden in de memorie van 
toelichting. Zij verwijst hierbij specifiek naar een aantal wijzigingen in de Kieswet. De 
artikelsgewijze toelichting bij deze wijzigingen is naar aanleiding hiervan aangevuld.  
 
De Autoriteit persoonsgegevens verwijst in haar advies voorts naar de onderdelen van de Kieswet 
waarin een verplichting wordt opgenomen voor de verwerkingsverantwoordelijken om bepaalde 
bescheiden te vernietigen. Het advies van de Autoriteit persoonsgegevens om hierbij de grondslag 
uit de verordening te noemen, die gevonden kan worden in artikel 6, tweede lid, van de 
verordening, is overgenomen en verwerkt in de artikelsgewijze toelichting bij de betreffende 
onderdelen. 
 
3. Wet raadgevend referendum 
 
3.1 Inleiding 
 
Met dit wetsvoorstel wordt voorzien in een zelfstandige uitvoering van de verordening in de Wrr. 
De Uitvoeringswet is niet van toepassing op verwerking van persoonsgegevens bij of krachtens de 
Wrr. De keuze voor een zelfstandige uitvoering in de Wrr is, evenals ten aanzien van de Kieswet, 
gelegen in het gedetailleerde en bijzondere karakter van de referendumprocedure, dat op enkele 
onderdelen vraagt om keuzes die specifiek op dit proces zijn afgestemd. 
 
Dit wetsvoorstel regelt dat een aantal van de rechten uit de verordening niet van toepassing is ten 
aanzien van verwerkingen van persoonsgegevens die plaatsvinden op grond van de Wrr. Voorts 
wordt geregeld dat het toezicht op deze verwerkingen belegd blijft bij de Autoriteit 
persoonsgegevens.  
 
3.2 Verwerkingen en verwerkingsverantwoordelijke 
 
De Wrr biedt aan kiezers de mogelijkheid om een verzoek in te dienen tot het houden van een 
raadgevend referendum. Dit geschiedt in twee fasen: de fase van het inleidend verzoek en de fase 
van het definitief verzoek. Gedurende beide fasen kunnen kiezers hun wens om een referendum 
over een wet of verdrag te houden uiten door middel van het plaatsen van een aantal in de Wrr 
3
gespecificeerde persoonsgegevens op een lijst. Een kiezer die zijn werkelijke woonplaats buiten 
4
Nederland heeft, legt bij zijn verzoek tevens een kopie over van zijn identiteitsbewijs. De lijsten 
5
worden ingediend bij de voorzitter van het centraal stembureau. 
 
                                                           
3
 Artikel 29, derde lid, en artikel 41, derde lid, van de Wrr. Voor deze lijsten zijn in de Kies- en 
referendumregeling de modellen Wrr 29-1 en Wrr 37-1 vastgesteld. 
4
 Artikel 6, eerste lid, van het Besluit raadgevend referendum. 
5
 In de openbare lichamen Bonaire, Sint Eustatius en Saba worden verzoeken ingediend bij de gezaghebber 
van het betreffende openbare lichaam. De verordening is aldaar niet van toepassing (zie ook de artikelsgewijze 
toelichting bij het voorgestelde artikel 121a). 
5 
 

4.Wet basisregistratie personen 
 
4.1 Inleiding 
 
Met dit wetsvoorstel wordt wat betreft de gegevensverwerking in de basisregistratie personen 
(BRP) een eigenstandige uitvoering gegeven aan de verordening in de Wet basisregistratie 
personen (Wet BRP). De Wet BRP is uitgezonderd van het toepassingsbereik van de 
Uitvoeringswet. Dit is in lijn met de  huidige situatie waarin de Wet BRP is uitgezonderd van de 
toepassing van de Wbp.  
 
Met de voorliggende wijzigingen wordt een beleidsneutrale implementatie van de verordening in de 
Wet BRP gerealiseerd. Hiermee wordt bedoeld dat de bestaande regels op het terrein van de 
privacy, zoals die in de Wet BRP zijn opgenomen, inhoudelijk waar mogelijk worden gehandhaafd. 
Het bestaande privacybeleid met betrekking tot de verwerking van persoonsgegevens in de 
basisregistratie personen is gebaseerd op Richtlijn 95/46. De richtlijn is in de BRP 
geïmplementeerd met de inwerkingtreding van de Wet BRP op 6 januari 2014. In grote lijnen 
gelden de algemene uitgangspunten die toentertijd golden met betrekking tot de basisregistratie 
personen en privacy ook na implementatie van de verordening. De belangrijkste beginselen en 
definities zijn in de verordening gelijk gebleven ten opzichte van de richtlijn. Daar waar de regels 
over privacy in grote lijnen hetzelfde zijn gebleven in de verordening ten opzichte van de richtlijn, 
wordt verwezen naar de memorie van toelichting bij het wetsvoorstel betreffende de Wet BRP voor 
een nadere uitleg omtrent een aantal beginselen (doelbinding, verenigbaarheid en toelaatbaarheid, 
6
transparantie, beveiliging, toezicht). Voor een toelichting op de inhoud van de verordening wordt 
verwezen naar de memorie van toelichting bij de Uitvoeringswet. 
 
Een van de belangrijkste wijzigingen met betrekking tot het Europese privacyrecht ten opzichte 
van de richtlijn is gelegen in de keuze voor het wetgevingsinstrument van de verordening. De 
keuze voor een verordening heeft grote gevolgen voor de verhouding tussen Europees en 
nationaal recht. Anders dan bij een richtlijn wordt een verordening niet omgezet in een nationale 
regeling. De verordening werkt rechtstreeks. De nationale wetgeving dient te voorzien in de voor 
de uitvoering van de verordening noodzakelijke uitvoerings- en handhavingsstructuren.  
Daarnaast biedt deze verordening ook een heel aantal grondslagen en verplichtingen om specifieke 
lidstatelijke regelingen vast te stellen op het gebied van persoonsgegevensbescherming. De Wet 
BRP wordt aangepast opdat zij in lijn gebracht wordt met de verordening.  
  
Op een aantal punten leidt het vervangen van de richtlijn door de verordening tot aanpassingen in 
de Wet BRP. Deze aanpassingen kunnen ingedeeld worden in 3 categorieën: 
 
1. aanpassingen die overlap en dubbele bepalingen in de Wet BRP en de verordening moeten 
tegengaan, omdat de verordening rechtstreeks van toepassing is in de Nederlandse 
rechtsorde; 
2. aanpassingen die de hiervoor genoemde beleidsneutrale implementatie van de verordening 
in de Wet BRP mogelijk maken. Deze aanpassingen beperken, voor zover de verordening 
dit toestaat, de reikwijdte van bepaalde in de verordening opgenomen rechten van de 
burger vanwege de bijzondere positie van de basisregistratie personen. De BRP kent 
immers een verplichte verwerking van persoonsgegevens van burgers, die noodzakelijk is 
voor de taakuitvoering van de overheid; 
3. aanpassingen die voortvloeien uit het wegvallen van de Wbp en de inwerkingtreding van 
de Uitvoeringswet.  
 
In het artikelsgewijze deel van deze toelichting wordt op de afzonderlijke wijzigingen dieper 
ingegaan. In dit algemene deel wordt in globale zin aandacht besteed aan de tweede categorie 
aanpassingen die de rechten van burgers inperken vanwege de bijzondere positie van de 
basisadministratie personen. Daarnaast wordt een korte toelichting gegeven op enkele 
verplichtingen die direct gelden op grond van de verordening.  
 
4.2 De rechten van burgers op grond van de verordening en de Wet BRP 
 
In deze paragraaf wordt kort ingegaan op de rechten van burgers op grond van de verordening, de 
werking van deze rechten met betrekking tot de persoonsgegevensverwerking in de 
                                                           
6
 Tweede Kamer, vergaderjaar 2011 –2012, 33 219, nr. 3, blz. 71. 
7 
 

maximaal vier weken aan te houden, of een veelvoud daarvan. De grondslag voor deze afwijkende 
termijnen kan gevonden worden in artikel 23, eerste lid, onderdeel e, van de verordening waarin 
vastgelegd is dat een beperking van de reikwijdte van de verplichtingen op grond van de 
verordening zoals vastgelegd in de artikelen 12 tot en met 22 en 34 (hieronder valt ook een 
beperking in termijnen voor behandeling van verzoeken tot uitoefening van de rechten van 
burgers) is toegestaan indien die beperking de wezenlijke inhoud van de grondrechten en de 
fundamentele vrijheden van burgers onverlet laat en een noodzakelijke en evenredige maatregel is 
ter waarborging van een belangrijke doelstelling van algemeen belang. Een goede werking van de 
basisregistratie personen betreft een doelstelling van algemeen belang zoals hierboven is 
uiteengezet. Het is voor een goede werking van de basisregistratie noodzakelijk dat dezelfde 
termijnen worden aangehouden om verwarring in de uitvoering te voorkomen. Ter waarborging 
van de rechten van burgers wordt een maatregel in de zin van artikel 23, tweede lid, van de 
verordening opgenomen in de wet waarin is vastgelegd dat de burgers bij de inschrijving in de 
basisregistratie personen op de hoogte worden gesteld op welke wijze hun rechten op grond van 
de verordening worden beperkt waarbij aandacht geschonken zal worden aan de afwijkende 
termijnen.   
 
Hierna zal voor de verschillende rechten die aan burgers in de verordening zijn toegekend worden 
uiteengezet in hoeverre daarop een beroep gedaan kan worden in de context van de 
persoonsgegevensverwerking in de basisregistratie personen.  
 
Recht op informatie (artikelen 13 en 14 van de verordening) 
 
De verwerkingsverantwoordelijke is verplicht om een burger over wie gegevens worden verwerkt 
te informeren over zaken als het doel van de verwerking, de categorieën van persoonsgegevens, 
de ontvangers van die gegevens en de rechten die de betrokkene heeft in verband met die 
gegevensverwerking. Die informatie dient te worden verstrekt op het moment dat de gegevens 
worden verzameld bij de betrokkene zelf (artikel 13) of, in het geval de gegevens van een ander 
zijn verkregen, binnen een redelijke termijn of een tijdstip dat in de verordening is voorgeschreven 
(artikel 14).  
 
Het recht op informatie, zoals voorzien in de verordening,  is nu al deels geïmplementeerd in de 
artikelen 2.54 en 2.81 van de Wet BRP vanwege de richtlijn. In de verordening zijn de 
informatieverplichtingen echter uitgebreid ten opzichte van de richtlijn. Straks zal in het kader van 
de uitvoering van de Wet BRP de informatie moeten worden verstrekt, die in de artikelen 13 en 
14, van de verordening is opgenomen. Wat betreft het moment waarop de informatie aan de 
burger moet worden verstrekt wordt omwille van de uitvoerbaarheid van de wet echter de 
bestaande praktijk gehandhaafd, waarbij dit gebeurt binnen vier weken na de inschrijving van 
betrokkene in de basisregistratie, of op het moment dat deze van niet-ingezetene ingezetene 
wordt. In het kader van de bijhouding van de basisregistratie kan ook na de inschrijving informatie 
ontvangen worden, hetzij van de burger zelf vanwege gewijzigde persoonlijke omstandigheden die 
leiden tot wijzigingen in de gegevens op de persoonslijst, hetzij van anderen, zoals gebruikers van 
de basisregistratie die terugmeldingen doen van afwijkende gegevens of bestuursorganen die 
komen te beschikken over relevante (nieuwe) gegevens. Ook in deze gevallen zal het moment 
waarop die informatie aan de burger wordt verstrekt kunnen afwijken van de regeling zoals die in 
artikel 13 en 14 van de verordening is opgenomen. De verordening biedt hiertoe de mogelijkheid. 
De grondslag om de in artikel 13 van de verordening opgenomen verplichtingen met betrekking tot 
het moment van informatieverschaffing te beperken is gelegen in het hiervoor genoemde artikel 
23, eerste lid, onderdeel e, van de verordening. Een goede werking  van de basisregistratie 
personen betreft een doelstelling van algemeen belang als bedoeld in artikel 23, eerste lid, onder 
e, van de verordening, zoals hierboven is uiteengezet. De mogelijkheid om van de in artikel 14, 
derde lid, van de verordening genoemde tijdstippen af te wijken is opgenomen in het vijfde lid van 
dat artikel. Op grond van die bepaling geldt dat de leden 1 tot en met 4 niet van toepassing zijn 
wanneer en voor zover het verkrijgen of verstrekken van gegevens uitdrukkelijk is voorgeschreven 
bij lidstatelijk recht en dat recht voorziet in passende maatregelen om de gerechtvaardigde 
belangen van de betrokkene te beschermen.   
 
De motivering om de genoemde bepalingen te beperken is gelegen in het volgende. Ten eerste 
geldt dat bij de inschrijving van een persoon in de BRP zowel gegevens kunnen worden verkregen 
bij de betrokkene zelf (art 13 AVG) als bij andere overheidsorganen (art 14 AVG) en er dus twee 
informatieverplichtingen bestaan met verschillende termijnen voor de informatieverschaffing. 
Omwille van de eenduidigheid in de uitvoering worden deze termijnen gelijk getrokken. De termijn 
van maximaal vier weken is tot stand gekomen om na de inschrijving enerzijds een zo volledig 
9 
 

algemeen gegeven daarin opgenomen blijft.  Op grond hiervan kan worden afgeweken van artikel 
17, eerste en tweede lid, van de verordening.  
 
Recht op beperking van de verwerking (artikel 18 van de verordening) 
 
Dit recht kan niet worden ingeroepen met betrekking tot persoonsgegevensverwerkingen in de 
basisregistratie personen. De grondslag om in de Wet BRP het recht zoals opgenomen in artikel 18 
van de verordening te beperken is gelegen in het hiervoor genoemde artikel 23, eerste lid, 
onderdeel e, van de verordening. De essentiële functie die de basisregistratie heeft als centrale en 
primaire informatiebron voor de overheid staat in de weg aan het kunnen inroepen van het recht 
zoals neergelegd in artikel 18, aangezien de informatiestroom binnen de overheid hierdoor ernstig 
gehinderd zou worden, terwijl deze gegevens juist noodzakelijk zijn voor de goede vervulling van 
de taken van de overheidsorganen. In het belang van de rechten van de betrokkene zijn wel 
specifieke maatregelen in de zin van artikel 23, tweede lid, van de verordening opgenomen in de 
wet. Ten eerste is het op grond van de Wet BRP mogelijk een aantekening bij een gegeven te 
plaatsen op de persoonslijst van een burger, indien een gegeven in onderzoek staat of onjuist is, 
zodat het voor de ontvangende partijen duidelijk wordt dat een gegeven ter discussie staat of 
onjuist is. Daarnaast kan een burger op grond van de verordening een verzoek doen tot rectificatie 
of wissing om een onjuist gegeven te verbeteren, aan te vullen of te verwijderen. Bovendien is er 
een terugmeldverplichting voor bestuursorganen in de Wet BRP opgenomen. Indien zij gegevens 
verstrekt krijgen uit de BRP waarbij zij twijfel hebben omtrent de juistheid van deze gegevens, 
dienen zij een terugmelding te doen aan het college van burgemeester en wethouders dat 
verantwoordelijk is voor de bijhouding van gegevens over de betrokken persoon in de BRP. Dit 
college kan naar aanleiding van de terugmelding een onderzoek instellen naar de juistheid van het 
betreffende gegeven en een aantekening plaatsen bij het gegeven, dan wel een wijziging 
doorvoeren. Tot slot wordt de burger op de hoogte gesteld van de beperkingen van zijn rechten op 
grond van de verordening bij de inschrijving in de basisregistratie personen.  
 
Het beperken van het recht zoals neergelegd in artikel 18 van de verordening doet geen afbreuk 
aan het bestaande recht van de burger om de gegevensverstrekking uit de BRP aan derden in 
bepaalde gevallen te beperken, zoals neergelegd in artikel 2.59 van de wet. Deze wettelijke 
bepaling heeft immers geen betrekking op het recht, bedoeld in artikel 18 van de verordening, 
maar biedt een in het nationale recht geboden mogelijkheid aan de ingeschrevene om een deel 
van de verstrekking van hem betreffende gegevens aan derden uit de basisregistratie personen 
zelf te bepalen. In tegenstelling tot de situatie, bedoeld in artikel 18 van de verordening, hoeft het 
verzoek om de verstrekking van gegevens aan derden te beperken, bedoeld in artikel 2.59 van de 
wet, dan ook niet nader door de betrokkene te worden onderbouwd en geldt de beperking 
wanneer en zolang deze dit wenst. 
 
Kennisgevingsplicht (artikel 19 van de verordening) 
 
De kennisgevingsplicht in de huidige Wet BRP is beperkter van opzet dan de kennisgevingsplicht 
inzake rectificatie of wissing van persoonsgegevens of verwerkingsbeperking zoals neergelegd in 
artikel 19 van de verordening en zal alleen plaatsvinden op verzoek van de betrokkene in plaats 
van automatisch. De kennisgevingsplicht is in de wet aan een termijn gebonden en zal bovendien 
slechts worden gedaan aan overheidsorganen en derden aan wie gedurende twintig jaren 
voorafgaand aan het verzoek van de betrokkene de desbetreffende gegevens zijn verstrekt, tenzij 
dit onmogelijk blijkt of een onevenredige inspanning kost. De bestaande wettelijke regeling op dit 
punt wordt gehandhaafd. Vanwege de complexiteit van de persoonsgegevensverwerkingen in de 
BRP en de grootschalige verstrekking van gegevens daaruit aan tal van overheidsorganen en 
derden kan niet iedere ontvanger aan wie persoonsgegevens uit de BRP zijn verstrekt automatisch 
in kennis worden gesteld van elke rectificatie of wissing van persoonsgegevens. De werklast die 
zou voortvloeien uit automatische kennisgeving van elke rectificatie of wissing van 
persoonsgegevens of van iedere beperking van de verwerking aan iedere ontvanger aan wie 
persoonsgegevens zijn verstrekt, leidt tot een onevenredige inspanning in het kader van de 
uitvoering van de Wet BRP. Artikel 19 van de verordening biedt echter ruimte voor een beperktere 
kennisgevingsplicht, aangezien daarin is opgenomen dat kennisgevingen achterwege kunnen 
blijven indien dit onmogelijk blijkt of onevenredig veel inspanning vergt. In de praktijk worden 
overigens de ontvangers die bij ministerieel besluit zijn geautoriseerd voor zogenaamde spontane 
mutatieverstrekkingen uit de BRP al op de hoogte gesteld van wijzigingen die hebben 
plaatsgevonden in de gegevens die zij gewoonlijk ontvangen.  
 
Recht op overdraagbaarheid van gegevens (artikel 20 van de verordening) 
11 
 

 
Advies Autoriteit persoonsgegevens 
 
Het voorstel tot wijziging van de Wet BRP in de Aanpassingswet AVG is voorgelegd aan de 
Autoriteit persoonsgegevens ter advisering. In haar advies heeft de Autoriteit persoonsgegevens 
een aantal inhoudelijke opmerkingen gemaakt bij de voorgenomen wijzigingen in de wet. Ten 
eerste vraagt de Autoriteit persoonsgegevens zich af op welke uitzondering in de AVG de afwijking 
is gebaseerd dat een systematische verstrekking als bedoeld in artikel 3.3 van de Wet BRP, niet 
kan plaatsvinden op grond van artikel 49 van de AVG, zoals was neergelegd in artikel 2.4, 
onderdeel K, van het wetsvoorstel . Daarnaast stelt de Autoriteit persoonsgegevens dat met 
betrekking tot artikel 2.4, onderdelen E, G, H, N en P, van het wetsvoorstel, betreffende de 
artikelen 2.55, 2.58, 2.58a, 3.20a, en 3.22 van de Wet BRP, onvoldoende aandacht is besteed aan 
artikel 23, tweede lid, van de AVG. Over artikel 2.4, onderdeel D, van het wetsvoorstel, dat artikel 
2.54 van de Wet BRP wijzigt, stelt de Autoriteit persoonsgegevens dat beter gemotiveerd dient te 
worden waarom het recht van de burger om op een bepaald tijdstip geïnformeerd te worden op 
grond van artikel 23 AVG beperkt dient te worden in het kader van de uitvoerbaarheid. Bovendien 
adviseert de Autoriteit persoonsgegevens om een specifieke bepaling op te nemen in dit artikel ten 
aanzien van het recht om geïnformeerd te worden over de beperking van de rechten van de 
burger op grond van artikel 23, tweede lid, onder h, van de AVG. Tenslotte acht de Autoriteit 
persoonsgegevens de motivering bij artikel 2.4, onderdeel Q, van het wetsvoorstel dat artikel 3.3 
van de Wet BRP wijzigt, inhoudende dat in artikel 23, eerste lid, onderdeel e, de rechtvaardiging 
gevonden kan worden om de regeling zoals opgenomen in artikel 19 AVG te beperken wat betreft 
de automatische kennisgeving van rectificatie, niet overtuigend. Dit heeft op de volgende punten 
tot een aantal wijzigingen in het wetsvoorstel en de toelichting geleid: 
1. De uitzondering zoals was opgenomen in artikel 2.4, onderdeel D, van het wetsvoorstel op 
grond waarvan geen systematische verstrekking als bedoeld in artikel 3.3 van de Wet BRP 
plaats kon vinden op grond van artikel 49 AVG is geschrapt, aangezien artikel 49 AVG 
voldoende mogelijkheden biedt om ongewenste verstrekkingen aan derde landen tegen te 
gaan.   
2. De toelichting bij artikel 2.4, onderdelen E, G, H, N en P is aangevuld in relatie tot artikel 
23, tweede lid, AVG.  
3. De toelichting bij artikel 2.4, onderdeel D, is aangevuld op het punt van de motivering 
voor de noodzaak tot beperking van het recht op informatie van de burger zoals 
neergelegd in artikel 13 en 14 AVG op grond van artikel 23 AVG in verband met de 
uitvoerbaarheid. Ook is een bepaling opgenomen in het artikel op grond waarvan de 
burger bij de inschrijving in de BRP geïnformeerd wordt over de beperkingen van de 
rechten, genoemd in de AVG, die in overeenstemming met de AVG in de Wet BRP zijn 
opgenomen. 
4. De toelichting bij artikel 2.4, onderdeel Q, van het wetsvoorstel is aangevuld op het punt 
van de motivering, waarbij de grondslag voor de afwijking op het automatisch doen van 
een kennisgevingen betreffende rectificatie of wissing van persoonsgegevens, bedoeld in 
artikel 19 van de verordening, wordt gevonden in het laatstbedoelde artikel zelf.   
 
5. Advies Autoriteit persoonsgegevens 
 
Op grond van artikel 51, tweede lid, Wbp heeft de Autoriteit persoonsgegevens op 19 oktober 
2017 advies over het wetsvoorstel uitgebracht. In § 2, 3 en 4 van deze memorie van toelichting is 
al ingegaan op die onderdelen van het advies die betrekking hebben op de Kieswet, de Wrr, 
respectievelijk de Wet BRP. 
 
Tenzij verderop in deze paragraaf of in de artikelsgewijze toelichting anders is vermeld heeft het 
kabinet het advies met betrekking tot de overige onderdelen overgenomen. Dit heeft geresulteerd 
in de volgende aanpassingen: 
1. Waar de AVG geen ruimte laat voor nationaalrechtelijke bepalingen, er in het licht van de AVG 
en de Uitvoeringswet sprake is van overbodige bepalingen of bepalingen waren gehandhaafd in 
weerwil van het overschrijf-/omzettingsverbod, zijn sommige onderdelen van bepaalde 
artikelen alsnog geschrapt (n.a.v. § 4 van het advies). 
2. Waar sommige bepalingen op een onjuiste grondslag in de AVG waren gebaseerd, is in de 
toelichting alsnog een verwijzing naar de juiste grondslag opgenomen (n.a.v. § 5, onder a van 
het advies). 
3. De memorie van toelichting is aangevuld met passages die de verhouding van sommige 
bepalingen tot de AVG verduidelijken (n.a.v. § 5, onder b, van het advies). 
13 
 

wordt opgemerkt dat deze openbare lichamen de status van LGO (landen en gebieden overzee) 
hebben, hetgeen betekent dat de AVG daar niet van toepassing is. In Caribisch Nederland blijft de 
Wet bescherming persoonsgegevens (Wbp-BES) gelden. Met betrekking tot de Rijksdienst 
Caribisch Nederland (RCN) is van belang dat de Wbp-BES ook op de verwerking van 
persoonsgegevens door deze dienst in het kader van zijn activiteiten in de openbare lichamen van 
toepassing is. De RCN kan immers worden beschouwd als de vestiging van de Nederlandse 
overheid in Caribisch Nederland (zie artikel 4, eerste lid, Wbp-BES).  
 
De Autoriteit persoonsgegevens wijst in § 7, onder d, van haar advies erop, dat de Wet op de 
inlichtingen- en veiligheidsdiensten 2002 (Wiv 2002) in begripsmatig opzicht is afgestemd op de 
Wbp. Weliswaar valt de Wiv 2002 niet onder het toepassingsbereik van de privacyrichtlijn 
95/46/EG en ook niet onder de AVG, maar de Autoriteit persoonsgegevens mist inzicht in de wijze 
waarop de wetgever in zo’n geval wil omgaan met de samenhang van begrippen behorend bij de 
gegevensbeschermingsregels. Indertijd is bij het opstellen van het voorstel voor de Wiv 2002 in 
begripsmatig opzicht aansluiting gezocht bij de privacyrichtlijn, te weten waar het gaat om het 
begrip persoonsgegevens en verwerking. Laatstgenoemd begrip heeft voorts in de Wiv 2002, maar 
ook in de Wiv 2017, een bredere strekking nu het ook ziet op de verwerking van andere gegevens. 
Materieel gezien hebben deze begrippen echter geen wijzigingen ondergaan en is er dan ook 
geenszins aanleiding om deze aan te passen. Een dergelijke aanpassing is ook formeel niet 
verplicht, nu de verwerking van gegevens door inlichtingen- en veiligheidsdiensten niet door het 
Unierecht wordt bestreken. 
 
 
 
 
 
  
15 
 

hebben evenwel betrekking op andere partijen dan politie en OM, zodat deze onderdelen onder de 
reikwijdte van de verordening vallen.  
 
C en D 
De verwerking van genetische gegevens is op grond artikel 9, eerste lid, AGV verboden. Dit verbod 
geldt niet indien sprake is van een van de gronden die in het tweede lid van dat artikel zijn 
opgesomd. De wetgever kan op grond van een zwaarwegend algemeen belang genetische 
gegevens verwerken indien de evenredigheid met het nagestreefde doel wordt gewaarborgd, de 
wezenlijke inhoud van het recht op bescherming van persoonsgegevens wordt geëerbiedigd en 
passende en specifieke maatregelen worden getroffen ter bescherming van de grondrechten en de 
fundamentele belangen van de betrokkene. Van deze grond wordt in de aangepaste artikelen 
151da en 195g van het Wetboek van Strafvordering gebruikgemaakt teneinde de huidige situatie 
te bestendigen dat DNA-verwantschapsonderzoek met het oog op de opsporing van strafbare 
feiten mogelijk blijft. Voor een uitgebreide toelichting van het belang en de proportionaliteit van 
dat type DNA-onderzoek en de waarborgen die ter bescherming van de persoonlijke levenssfeer 
van betrokkenen zijn getroffen, wordt verwezen naar de memorie van toelichting bij het 
wetsvoorstel op grond waarvan het DNA-verwantschapsonderzoek in het Wetboek van 
Strafvordering is geïntroduceerd (zie Kamerstukken II 2009/10, 32 168, nr. 3).  
 
 
HOOFDSTUK 2. MINISTERIE VAN BINNENLANDSE ZAKEN EN KONINKRIJKSRELATIES  
 
Artikel 2.2 Kadasterwet 
In haar advies adviseert de Autoriteit persoonsgegevens om artikel 3d, vierde lid, van de 
Kadasterwet aan te passen. Het artikel heeft betrekking op de controle van de  cyclus van 
onderzoek van eenmaal per jaar van het bestuur van de Dienst door een of meer deskundigen met 
betrekking tot de toereikendheid van de genomen en ten uitvoer gelegde beveiligingsmaatregelen, 
daaronder mede verstaan de toereikendheid van het toezicht op de naleving en effectuering van 
die maatregelen. De Autoriteit persoonsgegevens acht - rekening houdend met de stand van de 
techniek, de uitvoeringskosten en dergelijke en mede gelet op de datum van inwerkingtreding van 
voornoemde voorschriften in 2007 en de verstreken tijd – een verplichting om eens per jaar 
onderzoek (te doen) niet voldoende representatief voor het benodigde beschermingsniveau dat 
voortvloeit uit artikel 32 van de AVG. Gelet op aanvullende richtlijnen die van toepassing zijn zoals 
de Baseline informatiebeveiliging Rijk (BIR), Voorschrift Informatiebeveiliging Rijk (VIR), 
Informatiebeveiligingsplan (IBP) en de jaarlijkse in-control-verklaring,  is geconcludeerd dat 
aanpassing van artikel 3d, vierde lid, van de Kadasterwet niet noodzakelijk is, aangezien het 
beschermingsniveau dat voortvloeit uit artikel 32 AVG door deze maatregelen voldoende wordt 
gewaarborgd. Afgezien daarvan heeft dit artikel niet alleen betrekking  op maatregelen ter 
beveiliging van persoonsgegevens, maar ook op maatregelen ter beveiliging van  niet-
persoonsgegevens. 
Over de wijziging in artikel 2.2, onderdeel E, van het wetsvoorstel wordt opgemerkt dat sprake is 
van een beleidsneutrale omzetting van de uitzondering op het recht op inzage, door vervanging 
van de huidige verwijzing in artikel 107a, eerste lid, van de Kadasterwet naar artikel 35 van de 
Wbp door een verwijzing naar artikel 15 van de AVG. Hoofdstuk 7 van de Kadasterwet is te 
beschouwen is als een nadere, specifieke uitwerking van het recht op inzage. De bepalingen in de 
Kadasterwet zijn uitputtend, waardoor het inzagerecht kan worden uitgesloten (zie ook artikel 47 
UAVG en de toelichting daarbij). 
Artikel 2.3 Kieswet 
 
A en B (artikelen D 6 en D 7) 
 
Op grond van het huidige artikel D 6, eerste lid, onderdeel a, van de Kieswet kan de registratie 
van de kiesgerechtigdheid van een ingezetene op aanvraag worden gewijzigd indien de betrokkene 
niet of niet op de juiste wijze als kiezer is geregistreerd. Deze bepaling overlapt gedeeltelijk met 
het recht op rectificatie, zoals neergelegd in artikel 16 van de verordening. Op grond van artikel 16 
van de verordening hebben betrokkenen het recht om van de verwerkingsverantwoordelijke 
rectificatie van onjuiste of onvolledige persoonsgegevens te verkrijgen. Gelet op deze overlap en 
de rechtstreekse toepasselijkheid van de verordening, regelt dit wetsvoorstel dat de zinsnede in 
artikel D 6, eerste lid, onderdeel a, van de Kieswet, die ertoe strekt dat de registratie kan worden 
gewijzigd indien de persoon niet op de juiste wijze als kiezer is geregistreerd, vervalt.  
 
17 
 

vermelde onderdelen (a) tot en met (h). Zoals de Autoriteit persoonsgegevens ook opmerkt in 
haar advies moet bij iedere beperking worden bezien of aanleiding bestaat om te voorzien in 
specifieke bepalingen over met name, in voorkomend geval, deze onderdelen. In onderhavig geval 
zijn de doeleinden van verwerking (a) gelegen in het registreren welke ingezetenen kiesgerechtigd 
zijn, opdat aan hen een stempas toegezonden kan worden. De categorieën van persoonsgegevens 
(b) betreffen de gegevens die nodig zijn voor de vaststelling van de kiesgerechtigdheid van 
ingezetenen (die thans zijn neergelegd in artikel D 1 van het Kiesbesluit) alsmede voor verzending 
van de stempassen. Het toepassingsgebied van de beperkingen (c) strekt zich uit tot de 
verwerkingen die plaatsvinden op grond van artikel D 1 en J 7  van de Kieswet. Het treffen van 
(aanvullende) waarborgen ter voorkoming van misbruik of onrechtmatige toegang of doorgifte (d) 
acht de regering in dit geval niet aangewezen, aangezien dergelijke risico’s niet groter zijn als 
gevolg van de onderhavige beperking en de verwerkingen bovendien geen specifieke risico’s van 
misbruik of onrechtmatige toegang of doorgifte met zich meebrengen. De 
verwerkingsverantwoordelijke (e) is reeds wettelijk vastgelegd in de Kieswet en betreft het college 
van burgemeester en wethouders ten aanzien van de verwerkingen in het kader van de registratie 
en de burgemeester ten aanzien van de verwerkingen in het kader van het verzenden van de 
stempassen. Voor wat betreft de opslagperiodes (f) is de verwerkingsverantwoordelijke er 
verantwoordelijk voor de gegevens niet langer op te slaan dan noodzakelijk voor het doel van de 
verwerking. De risico’s voor de rechten en vrijheden van betrokkenen (g) als gevolg van de 
beperking acht de regering gering. De kans dat iemand een stempas van een derde ontvangt als 
gevolg van foutieve gegevens, zoals de Autoriteit Persoonsgegevens als voorbeeld geeft in haar 
advies, is onwaarschijnlijk. De gegevens worden ontleend aan de basisregistratie personen en 
betrokkenen hebben voorts een recht op inzage alsmede een recht op rectificatie in geval van 
onjuiste of onvolledige gegevens. Door onderhavig voorstel van wet is de beperking die met het 
onderhavige wijzigingsonderdeel wordt aangebracht tot slot voorzienbaar voor betrokkenen (h). 
 
D tot en met G (artikelen G 1, G 2, G 2a en G 3)  
 
Met deze wijzigingsonderdelen wordt een regeling getroffen voor de vernietiging van de stukken 
die een politieke groepering aan het centraal stembureau overlegt ten behoeve van het registreren 
van een aanduiding waarmee zij voor een verkiezing op de kandidatenlijst wenst te worden 
vermeld. Dit betreffen het afschrift van de notariële akte waarin de statuten van de vereniging zijn 
opgenomen, het bewijs van inschrijving in het Handelsregister, het betalingsbewijs van de 
waarborgsom voor de registratie en tot slot de verklaring waarin de politieke groepering een 
gemachtigde en plaatsvervangend gemachtigde aanwijst. De aanleiding voor deze 
vernietigingsregeling is gelegen in het feit dat het uittreksel, het betalingsbewijs en de verklaring, 
stukken betreffen waarin persoonsgegevens zijn opgenomen van diverse betrokkenen. Met dit 
wetsvoorstel wordt ten aanzien van deze stukken dan ook een nadere en gespecificeerde 
uitvoering gegeven aan het in de verordening neergelegde beginsel dat persoonsgegevens niet 
langer bewaard worden dan noodzakelijk (artikel 5, eerste lid, onderdeel e, van de verordening). 
De grondslag voor deze nadere invulling bij nationale regelgeving is neergelegd in artikel 6, 
tweede lid, van de verordening. Deze bepaling biedt lidstaten de ruimte om, indien een verwerking 
plaatsvindt op basis van een wettelijke verplichting als bedoeld in artikel 6, eerste lid, onderdeel c, 
van de verordening, zoals hier het geval is, bij nationale regelgeving nadere, specifiekere 
bepalingen in te voeren ten aanzien van de in de verordening gestelde voorschriften. 
 
Omdat er geen aanleiding is om de statuten te bewaren, regelt dit wijzigingsonderdeel dat ook dit 
document vernietigd wordt.   
 
Geregeld wordt dat de diverse stukken vernietigd worden op het moment dat de schrapping van 
een aanduiding van een politieke groepering onherroepelijk is, aangezien de stukken en de daarin 
opgenomen persoonsgegevens nadien niet meer verwerkt hoeven te worden. De verklaring waarin 
een gemachtigde en plaatsvervangend gemachtigde worden aangewezen wordt tevens vernietigd 
wanneer zij wordt vervangen door een nieuwe verklaring.  
 
H, J, V en X (artikelen H 16, I 20, R 11 en S 16) 
 
Met deze bepalingen worden de artikelen 15, 16 en 18 van de verordening niet van toepassing 
verklaard ten aanzien van verwerking van persoonsgegevens door het centraal stembureau in het 
kader van de kandidaatstellingsprocedure. In deze artikelen uit de verordening zijn respectievelijk 
een recht van inzage, een recht op rectificatie en een recht op beperking van de verwerking 
neergelegd. Het buiten toepassing verklaren van deze rechten is noodzakelijk vanwege het 
specifieke karakter van de kandidaatstellingsprocedure, die gekenmerkt wordt door strikte 
19 
 

betreft de kandidaatstellingsprocedure. Het treffen van specifieke wettelijke waarborgen ter 
voorkoming van misbruik of onrechtmatige toegang of doorgifte (d) acht de regering niet nodig, 
aangezien dergelijke risico’s niet groter zijn als gevolg van de voorgestelde beperkingen en er 
bovendien geen signaal is dat er specifieke risico’s verbonden zijn aan de betreffende 
verwerkingen. De verwerkingsverantwoordelijke (e) betreft in dit geval het centraal stembureau. 
De opslagperiodes (f) van de kandidatenlijst en de daarbij horende stukken zijn expliciet geregeld 
in de Kieswet (zie ook de wijzigingsonderdelen I en W van onderhavig wetsvoorstel). De 
beperkingen leveren geen aanmerkelijke risico’s op voor de rechten en vrijheden van betrokkenen 
(g). Door onderhavig voorstel van wet is de beperking tot slot voorzienbaar voor betrokkenen (h). 
 
I (artikel I 19) 
 
Artikel I 19 van de Kieswet schrijft thans voor dat het centraal stembureau de ingeleverde 
kandidatenlijsten en ondersteuningsverklaringen vernietigt nadat onherroepelijk is beslist over de 
geldigheid van de ingeleverde lijsten. Dit wetsvoorstel regelt dat ook de overgelegde machtigingen 
om een (samengevoegde) aanduiding boven de kandidatenlijst te plaatsen, de kopieën van 
identiteitsbewijzen en het betalingsbewijs van de waarborgsom vernietigd worden. In deze stukken 
zijn diverse persoonsgegevens opgenomen van diverse betrokkenen (zie de modellen H 3-1, H 3-2 
en H 12 in de Kies- en referendumregeling). Met deze regeling wordt een nadere en 
gespecificeerde uitwerking gegeven aan het beginsel dat persoonsgegevens niet langer bewaard 
worden dan noodzakelijk, zoals  neergelegd in artikel 5, eerste lid, onderdeel e, van de 
verordening. De grondslag voor deze nadere invulling bij nationale regelgeving is gelegen in artikel 
6, tweede lid, van de verordening (zie ook de toelichting bij de wijziging van de artikelen G 1, G 2, 
G2a en G 3 van de Kieswet).   
 
Het betalingsbewijs van de waarborgsom, waarop onder meer de naam en het rekeningnummer 
van de betaler van de waarborgsom zijn vermeld, kan pas vernietigd worden nadat de 
waarborgsom, voor zover van toepassing, is teruggestort. Dit gebeurt na de vaststelling van de 
uitslag van de verkiezing. Om te voorkomen dat het centraal stembureau de diverse bescheiden op 
verschillende momenten moet vernietigen, hetgeen tot hogere uitvoeringslasten leidt, regelt dit 
wetsvoorstel dat de vernietiging van zowel de lijsten, ondersteuningsverklaringen, machtigingen, 
kopieën van identiteitsbewijzen als betalingsbewijzen plaatsvindt na de vaststelling van de uitslag.  
 
In tegenstelling tot de voornoemde bescheiden worden de instemmingsverklaringen langer 
bewaard. Deze stukken zijn noodzakelijk in het kader van het benoemingsproces en komen 
derhalve niet op het voornoemde moment in aanmerking voor vernietiging. Het is aan de 
verwerkingsverantwoordelijke om er zorg voor te dragen dat deze stukken niet langer bewaard 
worden dan noodzakelijk. 
 
L (artikel J 7a) 
 
Artikel J 7a, vierde lid  
Op grond van artikel J 7a is er een register van ongeldige stempassen en stelt de burgemeester de 
dag voor de stemming uit het register een uittreksel van ongeldige stempassen vast. Met deze 
bepaling wordt een regeling getroffen voor de vernietiging van het register van ongeldige 
stempassen, bedoeld in artikel J 7a, eerste lid. Hiermee wordt een nadere en gespecificeerde 
uitwerking gegeven aan het beginsel dat persoonsgegevens niet langer worden bewaard dan 
noodzakelijk is voor de doeleinden waarvoor de gegevens verwerkt worden. De grondslag voor 
deze nadere invulling bij nationale regelgeving is gelegen in artikel 6, tweede lid, van de 
verordening (zie ook de toelichting bij de wijziging van de artikelen G 1, G 2, G2a en G 3 van de 
Kieswet). Voor wat betreft het moment van vernietiging is aansluiting gezocht bij de regeling voor 
de vernietiging van de pakken, bedoeld in artikel N 2, van de Kieswet.  
 
Voor wat betreft de regeling voor de vernietiging van het uittreksel van ongeldige stempassen 
wordt verwezen naar de toelichting bij de wijziging van artikel N 2, eerste lid (wijzigingsonderdeel 
Q). 
 
Artikel J 7a, vijfde lid  
Met onderhavig wijzigingsonderdeel wordt geregeld dat de artikelen 16 en 18 van de verordening 
niet van toepassing zijn op verwerking van persoonsgegevens met betrekking tot het register en 
uittreksel van ongeldige stempassen. In deze artikelen uit de verordening zijn een recht op 
rectificatie en een recht op beperking van de verwerking neergelegd. 
 
21 
 

verwerkingsverantwoordelijke (e) betreft de burgemeester. Door onderhavig voorstel van wet is de 
beperking tot slot voorzienbaar voor betrokkenen (h). 
 
N (artikel J 21) 
 
Op grond van artikel J 21 draagt de burgemeester er zorg voor dat voor aanvang van de stemming 
voldoende stembiljetten en formulieren voor de processen-verbaal aanwezig zijn bij elk 
stembureau in zijn gemeente. Zowel op de stembiljetten als op de processen-verbaal worden 
persoonsgegevens van de kandidaten gedrukt. Er is dan ook sprake van verwerking van 
persoonsgegevens. Dit wijzigingsonderdeel regelt dat de rechten van betrokkenen als bedoeld in 
artikel 15, 16 en 18 van de verordening niet van toepassing zijn ten aanzien van deze 
verwerkingen. Hierin zijn respectievelijk een recht van inzage, recht op rectificatie en een recht op 
beperking van de verwerking neergelegd. Het recht van inzage wordt beperkt omdat dit tot een 
onevenredige last voor de burgemeester zou kunnen leiden. Vermelding verdient hierbij dat de 
betrokkenen, de kandidaten, ervan op de hoogte zijn dat hun persoonsgegevens verwerkt worden. 
Het recht op rectificatie en het recht op beperking worden beperkt omdat de systematiek van het 
verkiezingsproces niet toelaat dat persoonsgegevens van kandidaten op dit punt in het proces 
gerectificeerd worden of dat deze gegevens gedurende een periode niet verwerkt mogen worden.  
 
De grondslag voor de voornoemde beperkingen is gelegen in artikel 23, eerste lid, van de 
verordening, en is noodzakelijk vanwege een belangrijke doelstelling van algemeen belang 
(onderdeel e), die gelegen is in een goed verloop van het verkiezingsproces, zoals hiervoor nader 
toegelicht. 
 
Bij iedere beperking op grond van artikel 23, eerste lid, van de verordening moet worden bezien of 
aanleiding bestaat om te voorzien in specifieke bepalingen over met name, in voorkomend geval, 
de in artikel 23, tweede lid, genoemde onderdelen (a tot en met h). In onderhavig geval is het 
doel van de verwerking (a) gelegen in het faciliteren van de stemming en de telling. De 
categorieën van persoonsgegevens (b) betreffen de persoonsgegevens van kandidaten zoals ze op 
de kandidatenlijst vermeld zijn (artikel H 2 van de Kieswet). Het toepassingsgebied van de 
beperkingen (c) strekt zich op grond van onderhavig wijzigingsonderdeel uit tot de verwerkingen 
die plaatsvinden op grond van artikel J 21 van de Kieswet. Het treffen van specifieke wettelijke 
waarborgen ter voorkoming van misbruik of onrechtmatige toegang of doorgifte (d) of ten aanzien 
van de risico’s voor de rechten en vrijheden van betrokkenen (g) acht de regering in dit geval niet 
nodig, aangezien dergelijke risico’s niet groter zijn als gevolg van de voorgestelde beperkingen. 
Bovendien bevat de Kieswet en onderliggende regelgeving reeds gedetailleerde bepalingen 
omtrent de wijze waarop de persoonsgegevens van de kandidaten verwerkt worden. De Kieswet 
voorziet er onder andere in dat de stembiljetten en processen-verbaal uiteindelijk vernietigd 
worden (f). De verwerkingsverantwoordelijke (e) betreft in dit geval verschillende organen (zie ook 
de toelichting bij de wijzigingsonderdelen P, R, S, T en Y). Door onderhavig voorstel van wet is de 
beperking tot slot voorzienbaar voor betrokkenen (h). 
 
O en Z (artikel J 25 en V 7)  
Op grond van artikel J 25, zevende lid, neemt het stembureau de stempas in van de kiezer indien 
de kiezer wordt toegelaten tot de stemming. Bij een eventuele herstemming op grond van artikel V 
64, tweede lid, van de Kieswet, wordt aan de hand van deze ingenomen stempassen, waarop 
diverse persoonsgegevens van de kiezer zijn opgenomen, vastgesteld wie aan de herstemming 
deel mag nemen (artikel V 7, eerste lid). Dit heeft tot gevolg dat de handeling tot inname van de 
stempassen een verwerking van persoonsgegevens betreft in geval (later) besloten wordt tot een 
herstemming (verwezen wordt ook naar het algemeen deel van deze toelichting). De 
persoonsgegevens zijn in dat geval namelijk bestemd om in een bestand te worden opgenomen 
(artikel 2, eerste lid, van de verordening). Het voorstel regelt dat de artikelen 15, 16 en 18 van de 
verordening, waarin respectievelijk het recht van inzage, recht op rectificatie en recht op 
beperking van de verwerking zijn opgenomen, in geval van een herstemming niet van toepassing 
zijn op de verwerking. De systematiek van een herstemming laat niet toe dat de betreffende 
gegevens nog aangepast worden of niet verwerkt mogen worden. De stempassen worden na de 
stemming daarnaast verzegeld, waardoor in de systematiek ook geen ruimte is voor een recht van 
inzage. De grondslag voor deze beperking is gelegen in artikel 23, eerste lid, van de verordening, 
en is noodzakelijk vanwege een belangrijke doelstelling van algemeen belang (onderdeel e), die in 
dit geval gelegen is in een goed verloop van de (oproeping voor) de herstemming. 
 
Bij iedere beperking op grond van artikel 23, eerste lid, van de verordening moet worden bezien of 
aanleiding bestaat om te voorzien in specifieke bepalingen over met name, in voorkomend geval, 
23 
 

wetsvoorstel regelt daarom dat het recht op rectificatie niet van toepassing is ten aanzien van de 
verwerking van persoonsgegevens ten aanzien van de processen-verbaal die plaatsvinden op 
grond van de Kieswet. Om dezelfde reden wordt ook het recht op beperking van de verwerking 
niet van toepassing verklaard. De aard van de stukken laat niet toe dat een betrokkene kan 
vereisen dat zijn persoonsgegevens gedurende een bepaalde periode niet verwerkt mogen worden. 
 
Bij iedere beperking op grond van artikel 23, eerste lid, van de verordening moet worden bezien of 
aanleiding bestaat om te voorzien in specifieke bepalingen over met name, in voorkomend geval, 
de in artikel 23, tweede lid, genoemde onderdelen (a tot en met h). In dit geval is het niet nodig 
aanvullende maatregelen te treffen, aangezien er als gevolg van de beperkingen die met dit 
wetsvoorstel worden aangebracht geen aanvullende risico’s zijn voor betrokkenen. Zo zijn 
betrokkenen in beginsel op de hoogte van de verwerking van hun persoonsgegevens, worden de 
documenten openbaar gemaakt, en is ten aanzien van de kandidaten in een eerder stadium 
mogelijkheid geboden tot herstel van foutieve persoonsgegevens. Ten overvloede wordt 
opgemerkt dat de Kieswet en onderliggende regelgeving gedetailleerde bepalingen bevat omtrent 
de wijze waarop de processen-verbaal, en aldus de daarin opgenomen persoonsgegevens, 
verwerkt worden, waardoor voorzienbaar is voor betrokkenen op welke wijze hun 
persoonsgegevens verwerkt worden.  
 
Q (artikel N 2) 
 
De Kieswet regelt op dit moment niet wat er moet gebeuren met het uittreksel van ongeldige 
stempassen, waar elk stembureau op grond van artikel J 17, eerste lid, over beschikt. Omdat het 
uittreksel diverse persoonsgegevens bevat is van belang dat duidelijk is wat de bestemming 
hiervan is en dat het niet langer bewaard wordt dan noodzakelijk. Met de wijziging van artikel N 2, 
eerste lid, wordt voor wat betreft de handelswijze ten aanzien van het uittreksel aangesloten bij de 
regeling die geldt voor de geldige en onbruikbaar gemaakte stempassen, kiezerspassen en 
volmachtbewijzen alsmede de onbruikbaar gemaakte en niet gebruikte stembiljetten. Dit betekent 
dat de stembureaus na afloop van de stemming het uittreksel in een pak doen, verzegelen en 
vervolgens op grond van artikel N 11, eerste lid, overbrengen naar de burgemeester. Ingevolge 
artikel N 12, derde lid, vernietigt de burgemeester de pakken drie maanden nadat over de 
toelating van de gekozenen is beslist, behoudens het bepaalde in artikel N 12, derde lid, 
onderdelen a en b. Aldus wordt met het onderhavige wijzigingsonderdeel een nadere en 
gespecificeerde uitwerking gegeven aan het beginsel dat persoonsgegevens niet langer bewaard 
worden dan noodzakelijk, zoals  neergelegd in artikel 5, eerste lid, onderdeel e, van de 
verordening. De grondslag voor deze nadere invulling bij nationale regelgeving is gelegen in artikel 
6, tweede lid, van de verordening (zie ook de toelichting bij de wijziging van de artikelen G 1, G 2, 
G2a en G 3 van de Kieswet).   
 
U (artikel Q 6) 
 
Met dit wetsvoorstel (wijzigingsonderdeel D) is een negende lid toegevoegd aan artikel G 1, waarin 
voorzien wordt in een vernietigingsregeling voor de stukken die een politieke groepering aan het 
centraal stembureau overlegt indien zij een aanduiding wenst in te schrijven in het register. Met de 
onderhavige wijziging wordt deze vernietigingsregeling van overeenkomstige toepassing verklaard 
ten aanzien van Eerste Kamerverkiezingen. Hiermee wordt een nadere en gespecificeerde 
uitwerking gegeven aan het beginsel dat persoonsgegevens niet langer bewaard worden dan 
noodzakelijk, zoals  neergelegd in artikel 5, eerste lid, onderdeel e, van de verordening. De 
grondslag voor deze nadere invulling bij nationale regelgeving is gelegen in artikel 6, tweede lid, 
van de verordening (zie ook de toelichting bij de wijziging van de artikelen G 1, G 2, G2a en G 3 
van de Kieswet).   
 
W (artikel S 15) 
 
Op grond van het huidige artikel S 15 van de Kieswet vernietigt het centraal stembureau voor de 
verkiezing van de leden van de Eerste Kamer de ingeleverde kandidatenlijsten en de verklaringen 
van ondersteuning nadat over de toelating van de gekozenen is beslist. Dit wetsvoorstel regelt dat 
op dat moment voortaan ook de overgelegde machtigingen om een (samengevoegde) aanduiding 
boven de kandidatenlijst te plaatsen alsmede de kopieën van identiteitsbewijzen vernietigd 
worden. Hiermee wordt een nadere en gespecificeerde uitwerking gegeven aan het beginsel dat 
persoonsgegevens niet langer bewaard worden dan noodzakelijk, zoals neergelegd in artikel 5, 
eerste lid, onderdeel e, van de verordening. De grondslag voor deze nadere invulling bij nationale 
25 
 

uitvoeringskosten en dergelijke en mede gelet op de datum van inwerkingtreding van voornoemde 
voorschriften in 2007 en de verstreken tijd – een verplichting om eens per drie jaar onderzoek (te 
doen) niet voldoende representatief voor het benodigde beschermingsniveau dat voortvloeit uit 
artikel 32 van de AVG. Gelet op aanvullende richtlijnen die van toepassing zijn zoals de Baseline 
informatiebeveiliging Rijk (BIR), Voorschrift Informatiebeveiliging Rijk (VIR), 
Informatiebeveiligingsplan (IBP) en de jaarlijkse in—control-verklaring is geconcludeerd dat 
aanpassing van artikel 21 Wabb niet noodzakelijk is aangezien het beschermingsniveau dat 
voortvloeit uit Artikel 32 AVG door deze maatregelen voldoende wordt gewaarborgd. 
Artikel 2.6 Wet basisregistratie adressen en gebouwen 
Wat betreft het advies van de Autoriteit persoonsgegevens met betrekking tot artikel 4, tweede 
lid, van de Wet basisregistratie adressen en gebouwen, dat bepaalt dat artikel 35 van de Wbp niet 
van toepassing is en deze wijziging kan (moeten) worden bezien in het licht van het voorgestelde 
artikel 43 van de Uitvoeringswet (nu artikel 47 van de Uitvoeringswet), maar dat een toelichting 
daarop ontbreekt, is  dit verhelderd in het wetsvoorstel. Dit geldt niet alleen voor dit artikel, maar 
ook voor andere wetten, zoals de Wet kenbaarheid publiekrechtelijke beperkingen onroerende 
zaken. Het recht op inzage was reeds uitgezonderd voor de basisregistraties adressen en 
gebouwen. Die uitzondering blijft in stand, omdat de basisregistraties naar hun aard openbaar zijn. 
Zo er al persoonsgegevens zijn opgenomen in de basisregistraties adressen en gebouwen, is het 
niet nodig en voor burgemeester en wethouders onredelijk bezwarend om een apart 
informatierecht op te nemen (Kamerstukken II 2006/07, 30 968, nr. 3, p. 29). Er is in hoofdstuk 5 
van de Wet basisregistraties adressen en gebouwen (artt. 32-36) ook sprake van een bijzondere 
procedure van inzage in de zin van artikel 47 UAVG, op basis waarvan artikel 15 AVG niet van 
toepassing is op de desbetreffende basisregistraties. 
De wijziging in het derde lid van artikel 4 is bedoeld als beleidsneutrale wijziging. Het gaat erom 
dat gegevens slechts voor bepaalde doeleinden en voor verwerking op bepaalde gronden verstrekt 
mogen worden. Er is voor een toegankelijkere tekst en aansluiting op de AVG gekozen voor een 
negatieve formulering (wanneer geen verstrekking plaatsvindt) in plaats van een positieve 
formulering (wanneer alleen verstrekking kan plaatsvinden). Uiteraard is het doel van de 
verwerking onverminderd van belang, op basis van de AVG. 
Artikel 2.7 Wet basisregistratie ondergrondDe wijziging in het tweede lid van artikel 26 is bedoeld 
als beleidsneutrale wijziging. Het gaat erom dat gegevens slechts voor bepaalde doeleinden en 
voor verwerking op bepaalde gronden verstrekt mogen worden. Er is voor een toegankelijkere 
tekst en aansluiting op de AVG gekozen voor een negatieve formulering (wanneer geen 
verstrekking plaatsvindt) in plaats van een positieve formulering (wanneer alleen verstrekking kan 
plaatsvinden). Uiteraard is het doel van de verwerking onverminderd van belang, op basis van de 
AVG.Artikel 2.8 Wet basisregistratie personen 
 
Onderdeel A (artikel 1.1) 
 
Met dit wetsvoorstel wordt wat betreft de gegevensverwerking in de basisregistratie personen 
(BRP) een eigenstandige uitvoering gegeven aan de verordening in de Wet basisregistratie 
personen (Wet BRP). De Wet BRP is namelijk uitgezonderd van het toepassingsbereik van de 
Uitvoeringswet. Dit is in lijn met de voorafgaande aan de inwerkingtreding van de verordening 
bestaande situatie onder de Wbp. Met het oog daarop is in artikel 1.1, onderdeel y, van de wet een 
definitiebepaling met betrekking tot de verordening opgenomen.  
 
Onderdeel B (artikel 1.10) 
 
In artikel 1.10, eerste lid, van de Wet BRP is bepaald dat bij of krachtens algemene maatregel van 
bestuur regels worden gesteld omtrent de technische en administratieve inrichting en werking en 
de beveiliging van de basisregistratie, alsmede de uitwisseling van berichten tussen de centrale 
voorzieningen en de gemeentelijke voorzieningen en tussen de centrale voorzieningen en de 
overheidsorganen waaraan en derden aan wie systematisch gegevens worden verstrekt.  Het 
huidige tweede lid van dit artikel schrijft voor dat de in het eerste lid bedoelde regels ook eisen 
omvatten omtrent de deugdelijke uitvoering van werkzaamheden, de beveiliging van gegevens en 
de bescherming van de persoonlijke levenssfeer, die een bewerker in acht moet nemen als hij in 
opdracht van het college van burgemeester en wethouders technische of administratieve 
werkzaamheden verricht. De verordening spreekt overigens niet over ”bewerker”, maar over 
”verwerker”.  
27 
 

de betrokkene in een beknopte, transparante, begrijpelijke en gemakkelijk toegankelijke vorm en 
in duidelijke en eenvoudige taal moeten plaatsvinden. Dat geldt zowel voor het toegezonden 
overzicht van de persoonslijst, bedoeld in artikel 2.54, eerste lid, als voor de mededeling, bedoeld 
in artikel 2.54, derde lid, die gelijktijdig dienen te geschieden. Artikel 12, eerste lid, van de 
verordening in samenhang gelezen met artikel 2.54 van de wet regelt dat zowel het overzicht van 
de persoonslijst als de mededeling betreffende de gegevensverwerking in de basisregistratie 
schriftelijk wordt verstrekt. Schriftelijk dient hier zodanig opgevat te worden dat de mededeling 
ook elektronisch plaats kan vinden indien deze weg met inachtneming van de bepalingen in de 
Algemene wet bestuursrecht is opengesteld. Indien de betrokkene daarom verzoekt, kan de 
informatie op grond van artikel 12, eerste lid ,van de verordening ook mondeling worden 
meegedeeld, op voorwaarde dat de identiteit van de betrokkene met andere middelen bewezen is 
en er tegelijkertijd schriftelijk mededeling gedaan wordt.   
 
Onderdeel E (artikel 2.55) 
 
Artikel 2.55 van de Wet BRP kan in zijn huidige vorm grotendeels vervallen, omdat de daarin 
geregelde materie vrijwel volledig wordt bestreken door de rechtstreeks van toepassing zijnde 
bepalingen van artikel 12 en 15 van de verordening. Waar er redenen zijn om een beperking op de 
regeling zoals neergelegd in die bepalingen aan te brengen of daaraan een andere invulling te 
geven, worden deze hierna vermeld. 
 
In het huidige artikel is bepaald dat het college van burgemeester en wethouders een ieder op 
diens verzoek schriftelijk binnen vier weken kosteloos mededeelt of hem betreffende 
persoonsgegevens in de basisregistratie worden verwerkt in het kader van de bijhouding (artikel 
2.55, eerste lid) en dat het college een ieder op diens verzoek binnen vier weken kosteloos inzage 
verleent in deze gegevens (artikel 2.55, tweede lid).  
 
Het hier aan de orde zijnde recht van inzage is geregeld in artikel 15 van de verordening, dat 
betrokkene het recht geeft om uitsluitsel te verkrijgen over het al dan niet verwerken van hem 
betreffende persoonsgegevens en, wanneer dat het geval is, om inzage te verkrijgen van die 
persoonsgegevens. 
 
Op grond van artikel 12, derde lid, van de verordening dient de verwerkingsverantwoordelijke de 
betrokkene onverwijld en in ieder geval binnen een maand na ontvangst van het verzoek 
informatie te verstrekken over het gevolg dat aan het verzoek is gegeven. Afhankelijk van de 
complexiteit van de verzoeken en van het aantal verzoeken kan die termijn indien nodig met nog 
eens twee maanden worden verlengd. De verwerkingsverantwoordelijke stelt de betrokkene 
binnen één maand na ontvangst van het verzoek in kennis van een dergelijke verlenging. De 
verordening biedt hiermee meer tijd om aan de verzoeken te voldoen dan de huidige wettelijke 
termijn van vier weken. 
 
Gezien het uitgangspunt van een beleidsneutrale implementatie van de verordening met 
betrekking tot de gegevensverwerking in de basisregistratie personen wordt, anders dan is 
opgenomen in artikel 12, derde lid van de verordening, de bestaande termijn van vier weken in 
artikel 2.55, eerste lid, van de wet  gehandhaafd. In het algemeen deel van deze toelichting is al 
ingegaan op de achtergrond van het aanhouden van de al geldende termijnen in de Wet BRP, de 
grondslag in de verordening voor deze regeling en de wijze waarop de rechten van burgers 
gewaarborgd blijven. De informatie die verstrekt dient te worden bij een verzoek tot inzage op 
grond van artikel 15 van de verordening is opgesomd in dat artikel.  Om die reden wordt de 
tweede volzin van het huidige artikel 2.55, eerste lid, van de wet geschrapt. De informatie die 
verschaft dient te worden komt grotendeels overeen met de huidige mededeling. 
 
Het voorschrift dat aan de verzoeken om inzage kosteloos moet worden voldaan, vloeit voort uit 
artikel 12, vijfde lid, van de verordening en is om die reden geschrapt. Dat geldt ook voor de 
regels die de verstrekking  op verzoek van de betrokkene voorschrijven van informatie over de 
gegevensverwerking in de basisregistratie personen en van de beschikbare informatie over de 
oorsprong van die gegevens voor zover die niet van de verzoeker zelf afkomstig zijn, zoals 
neergelegd in artikel 2.55, eerste en derde lid . De inhoud van deze bepalingen komt in zoverre 
overeen met de regeling omtrent de gegevensverstrekking in artikel 15, eerste en tweede lid, van 
de verordening en kan derhalve komen te vervallen. 
 
Ook het voorschrift in artikel 2.55, derde lid, dat het college een ieder op diens verzoek binnen 
vier weken een afschrift in begrijpelijke vorm dient te verstrekken van de hem betreffende 
29 
 

de toelichting al ingegaan. De regeling zoals opgenomen in artikel 12, derde lid van de 
verordening, wordt eveneens beperkt waar het gaat om de termijn waarbinnen aan het verzoek 
moet zijn voldaan, indien dit betrekking heeft op gegevens omtrent de burgerlijke staat of de 
nationaliteit van de betrokkene. Op grond van artikel 2.58, derde lid, van de Wet BRP kan in dat 
geval de termijn van vier weken, voor zover noodzakelijk, met telkens acht weken worden 
verlengd. In artikel 12, derde lid, van de verordening is daarentegen bepaald dat de daarin 
genoemde termijn van een maand om aan verzoeken tot rectificatie of wissing van gegevens te 
voldoen, afhankelijk van de complexiteit van de verzoeken en het aantal verzoeken indien nodig 
met nog eens met twee maanden kan worden verlengd.  Artikel 2.58, derde lid, van de wet bevat 
derhalve een in beginsel onbeperkte mogelijkheid om de termijn te verlengen. De reden hiervan is 
gelegen in de werking van de basisregistratie wat betreft de bijhouding van de daarin opgenomen 
gegevens. De overheidsorganen en daartoe geautoriseerde derden die gebruik maken van de 
gegevens die in de basisregistratie zijn opgenomen, dienen te kunnen vertrouwen op de juistheid 
van die gegevens. Dat geldt in het bijzonder voor de gegevens omtrent de burgerlijke staat of de 
nationaliteit, die in hoge mate bepalend zijn voor de identiteit van de ingeschrevene. Deze 
gegevens worden in de wet aangeduid als authentieke gegevens die in beginsel verplicht door 
bestuursorganen moeten worden gebruikt. Rectificatie of wissing van deze gegevens heeft 
derhalve vergaande gevolgen en kan, mede ter voorkoming van fraude en misbruik, slechts na 
uitgebreid onderzoek plaats te vinden. In verband met dit onderzoek is verlenging van de termijn 
mogelijk gemaakt, mede omdat het daarbij nodig kan zijn buitenlandse bronnen te raadplegen, 
wat langere tijd kan vergen. In het licht van het voorgaande en het uitgangspunt van een 
beleidsneutrale implementatie van de verordening in de Wet BRP wordt de bestaande regeling in 
artikel 2.58, derde lid, van de wet gehandhaafd. De grondslag voor de beperking van artikel 12, 
derde lid, van de verordening ligt in artikel 23, eerste lid, onderdeel e, van de verordening (zie 
voor een nadere toelichting hierop het algemeen deel van de toelichting).  
 
Tenslotte wordt nog opgemerkt dat op grond van artikel 17, derde lid, onderdeel b, van de 
verordening artikel 17, eerste lid, onderdelen a, b, c, e en f, van de verordening niet van 
toepassing zijn bij de uitvoering van de wet , aangezien op grond van artikel 2.7, derde en vierde 
lid, van de wet een aparte regeling is opgenomen  met betrekking tot de verwijdering van 
gegevens uit de BRP.   
 
Onderdeel H (artikel 2.58a) 
 
Met dit onderdeel wordt artikel 18 van de verordening aangaande het recht van de burger op 
beperking van de verwerking van persoonsgegevens wat betreft de bijhouding van zijn gegevens 
in de basisregistratie personen buiten toepassing verklaard. De essentiële functie die de 
basisregistratie heeft als primaire informatiebron voor de overheid staat  in de weg aan het 
kunnen inroepen van het recht zoals neergelegd in artikel 18, aangezien de informatiestroom 
binnen de overheid hierdoor ernstig gehinderd zou worden. Op grond van artikel 23 van de 
verordening bestaat de mogelijkheid om dit recht van de burger in het algemeen belang te 
beperken. Voor een verdere motivering van deze beperking en haar rechtmatigheid wordt 
verwezen naar het algemeen deel van de toelichting.  
 
 
Onderdeel I (artikel 2.59) 
 
Dit onderdeel regelt de wijziging van de verwijzing in artikel 2.59 naar artikel 2.55 van de Wet 
BRP, in verband met de wijziging van artikel 2.55 van de wet.   
 
Onderdeel J (artikel 2.81) 
 
In artikel 2.81 van de Wet BRP wordt het nieuwe artikel 258a van overeenkomstige toepassing 
verklaard. Daarmee wordt geregeld dat het recht op beperking van de verwerking zoals 
opgenomen in artikel 18 van de verordening, net als bij ingezetenen, ook niet kan worden 
ingeroepen door niet-ingezetenen waar het gaat om de bijhouding van hen betreffende gegevens 
in de basisregistratie personen.  
 
Onderdeel K (artikel 3.15) 
 
In dit onderdeel wordt geregeld dat ook een verwijzing wordt opgenomen naar artikel 15 van de 
verordening. Dit omdat het recht op grond waarvan het, ingevolge artikel 2.55, derde lid, van de 
31 
 

gekregen in kennis te stellen van rectificatie of wissing van persoonsgegevens. Vanwege de grote 
hoeveelheden persoonsgegevensverwerkingen die plaatsvinden in de BRP en de essentiële functie 
van de basisregistratie personen voor het functioneren van de overheid zal enkel sprake zijn van 
een kennisgeving in de zin van artikel 19 van de verordening op verzoek van de betrokkene en 
niet automatisch. Ook zal enkel mededeling worden gedaan aan overheidsorganen en derden aan 
wie gedurende twintig jaren voorafgaand aan het verzoek de desbetreffende gegevens zijn 
verstrekt, tenzij dit onmogelijk blijkt of een onevenredige inspanning kost. In het algemeen deel 
van deze toelichting is al ingegaan op de achtergrond, grondslag en motivering voor deze regeling. 
 
Onderdeel Q (artikel 4.1) 
 
In het huidige artikel 4.1 van de wet is de regeling met betrekking tot het toezicht op de 
bescherming van de persoonlijke levenssfeer neergelegd. Het toezicht is op grond van de 
verordening in samenhang gelezen met de Uitvoeringswet belegd bij de Autoriteit 
persoonsgegevens, de opvolger van het College bescherming persoonsgegevens. In dit onderdeel 
wordt geregeld dat de Autoriteit met betrekking tot het toezicht op deze wet de bevoegdheden kan 
uitoefenen zoals neergelegd in de artikelen 14 tot en met 21 en 38 van de Uitvoeringswet. Voor 
een toelichting op de bevoegdheden van de Autoriteit persoonsgegevens op grond van deze 
artikelen wordt verwezen naar de memorie van toelichting bij de Uitvoeringswet. In lijn met de 
Uitvoeringswet wordt de boetebevoegdheid van de Autoriteit persoonsgegevens hier van 
overeenkomstige toepassing verklaard. Daarbij geldt overigens de in artikel 38 van de 
Uitvoeringswet opgenomen regeling, waarin de werking van de beschikking tot oplegging van de 
bestuurlijke boete wordt opgeschort totdat de bezwaar- of beroepstermijn is verstreken of, indien 
bezwaar is gemaakt respectievelijk beroep is ingesteld, op het bezwaar respectievelijk het beroep, 
is beslist.  
 
Onderdeel R (artikel 4.3) 
 
In dit onderdeel wordt geregeld dat artikel 4.3 van de wet zodanig wordt gewijzigd dat de in de 
Uitvoeringswet aan de toezichthoudende autoriteit toebedeelde naam, namelijk de Autoriteit 
persoonsgegevens, ook in de Wet BRP gebezigd wordt. 
 
Artikel 2.9 Wet kenbaarheid publiekrechtelijke beperkingen onroerende zaken 
Met betrekking tot artikel 11, derde lid, van de Wet kenbaarheid publiekrechtelijke beperkingen 
onroerende zaken, merkt de Autoriteit persoonsgegevens dat daarmee onvoldoende aandacht is 
besteed aan artikel 23, tweede lid, van de AVG. Er is in dit artikel evenwel geen sprake van 
afwijking van algemene regels over waarborgen (rechten en verplichtingen ten aanzien van 
betrokkenen) op grond van artikel 23 AVG. Het gaat om een afwijking/ invulling van de 
beslistermijn op dergelijke verzoeken.  De UAVG bevat in tegenstelling tot de Wbp geen 
afwijkende beslistermijn (voor reactie op  verzoeken tot opname en vervollediging e.d.). Alleen de 
Awb geldt. De beslistermijn is een nadere specificatie. Ten aanzien van artikel 11, vijfde lid, van de 
Wet kenbaarheid publiekrechtelijke beperkingen onroerende zaken wordt nog opgemerkt dat de 
zogenaamde notificatieplicht van toepassing verklaard voor zover het persoonsgegevens betreft. 
In het onderhavige wetsvoorstel wordt de verwijzing naar de notificatieplicht in de Wbp (artikel 
38) vervangen door een verwijzing naar de notificatieplicht in de AVG (artikel 19). Het vijfde lid 
verklaart nu artikel 38 van de Wbp en na wijziging dus artikel 19 AVG van toepassing voor zover 
een verzoek tot herstel van een fout als bedoeld in artikel 11 van de Wet kenbaarheid 
publiekrechtelijke beperkingen onroerende zaken betrekking heeft op persoonsgegevens. Daarbij 
wordt opgemerkt dat het beperkingenregister en de beperkingenregistratie openbaar zijn en naar 
verwachting veelvuldig zullen worden geraadpleegd. Voorts, dat de gemeentelijke 
beperkingenregistratie tevens door middel van een permanente aansluiting bij het Kadaster kan 
worden geraadpleegd. Het is derhalve te verwachten dat het voor burgemeester en wethouders in 
een aantal gevallen niet mogelijk zal zijn dan wel een onevenredige inspanning zal kosten om 
degenen aan wie daaraan voorafgaand de desbetreffende persoonsgegevens zijn verstrekt, te 
identificeren en hen van een wijziging op de hoogte te stellen (Kamerstukken II 2001/02, 28 218, 
nr. 3, p. 38-39). In een dergelijk geval vervalt de notificatieplicht. 
 
 
Artikel 2.10 Wet op de parlementaire enquête 2008 
 
De enquêtecommissie verzamelt persoonsgegevens van getuigen, hun bijstandverleners, en 
deskundigen in een bestand; de AVG is daarom van toepassing. Dit bestand dient een praktisch 
33 
 

persoonsgegevensverwerkingen die plaatsvinden op grond van de hoofdstukken 6 en 7 van de 
Wrr.   
 
Beperking artikel 16 (recht op rectificatie) 
Op grond van artikel 16 van de verordening heeft betrokkene het recht om van de 
verwerkingsverantwoordelijke onverwijld rectificatie van hem betreffende onjuiste 
persoonsgegevens te verkrijgen. De toepassing van dit recht verhoudt zich niet met het systeem 
van de Wrr, dat ertoe strekt dat een verzoek of ondersteuningsverklaring ten behoeve van 
respectievelijk het inleidend of definitief verzoek, niet meer gewijzigd kan worden na indiening bij 
de voorzitter van het centraal stembureau. De gegevens zoals ingediend zijn bepalend voor de 
beoordeling door de voorzitter van de geldigheid van het verzoek of de verklaring. Verzoeken en 
verklaringen die op het moment van toetsing onvolledige of onjuiste gegevens bevatten, worden 
door de voorzitter ongeldig verklaard (artikel 33, derde lid, onderdeel d en f, en artikel 45, derde 
lid, onderdelen d en f, van de Wrr). Ten overvloede wordt opgemerkt dat rectificatie na het 
moment van toetsing om die reden ook geen nut zou hebben voor de verzoeker.  
 
Omdat het systeem van de Wrr het niet toelaat dat onjuiste of onvolledige persoonsgegevens in 
een verzoek of verklaring na indiening bij de voorzitter gecorrigeerd dan wel aangevuld worden, 
regelt dit wetsvoorstel dat artikel 16 van de verordening niet van toepassing is op verwerkingen 
van persoonsgegevens die plaatsvinden bij of krachtens de hoofdstukken 6 en 7 van de Wrr.  
 
Beperking artikel 18 (recht op beperking van de verwerking) 
Op grond van artikel 18 van de verordening heeft betrokkene het recht op beperking van de 
verwerking van zijn persoonsgegevens indien een van de situaties, bedoeld in artikel 18, eerste 
lid, onderdelen a tot en met d, zich voordoet. In onderdeel a is de situatie opgenomen dat de 
juistheid van de persoonsgegevens door betrokkene wordt betwist. Toepassing van deze bepaling 
zou betekenen dat een persoon wiens gegevens zijn opgenomen op een ingediende lijst, kan eisen 
dat zijn persoonsgegevens niet verwerkt mogen worden gedurende de periode die de 
verwerkingsverantwoordelijke in staat stelt om de juistheid van de gegevens te controleren. De in 
dit wetsvoorstel geregelde beperking van artikel 16 van de verordening laat de inroeping van dit 
recht onverlet.  
 
Toepassing van het recht op beperking verhoudt zich niet met het systeem van de Wrr, dat ertoe 
strekt dat alle ingediende verzoeken en ondersteuningsverklaringen door de voorzitter worden 
beoordeeld op hun geldigheid, en vervolgens verder verwerkt worden conform de bepalingen in de 
hoofdstukken 6 en 7 van de wet. De wet bepaalt dan ook expliciet dat een ingediend verzoek of 
een ingediende verklaring niet kan worden ingetrokken (artikel 30, tweede lid, en 42, tweede lid, 
van de Wrr). Gelet op deze systematiek regelt dit wetsvoorstel dat artikel 18 van de verordening 
niet van toepassing is op verwerkingen van persoonsgegevens die plaatsvinden bij of krachtens de 
hoofdstukken 6 en 7 van de Wrr.  
 
De bevoegdheid voor lidstaten om in hun regelgeving de reikwijdte van de rechten en 
verplichtingen, bedoeld in de artikelen 12 tot en met 22 van de verordening te beperken, is 
neergelegd in artikel 23 van de verordening. In onderhavig geval zijn de beperkingen noodzakelijk 
ter waarborging van een belangrijke doelstelling van algemeen belang van de lidstaat (artikel 23, 
eerste lid, onderdeel e, van de verordening). De verordening vereist dat de beperking de 
wezenlijke inhoud van de grondrechten en fundamentele vrijheden onverlet laat en in een 
democratische samenleving een noodzakelijke en evenredige maatregel is ter waarborging van de 
belangrijke doelstelling van algemeen belang van de lidstaat. In dit geval is het algemeen belang 
gelegen in een doelmatige uitvoering van de beoordeling van inleidende en definitieve verzoeken 
door de voorzitter van het centraal stembureau, alsmede de daaraan verbonden processen, ter 
uitvoering van de Wrr. De maatregel is noodzakelijk gelet op de voornoemde systematiek van het 
proces en evenredig daar er geen individuele gevolgen verbonden zijn aan het niet kunnen 
rectificeren van onjuiste of onvolledige lijsten. 
 
Op grond van artikel 23, tweede lid, van de verordening dienen de wettelijke maatregelen 
specifieke bepalingen te bevatten met betrekking tot, daar waar relevant, de in artikel 23, tweede 
lid, onderdelen (a) tot en met (h) vermelde onderwerpen. In onderhavig geval zijn de doeleinden 
van verwerking (a) gelegen in een doelmatige uitvoering van de beoordeling van inleidende en 
definitieve verzoeken door de voorzitter van het centraal stembureau, alsmede de daaraan 
verbonden processen. De categorieën van persoonsgegevens (b) zijn gespecificeerd in de artikelen 
29, derde lid, en artikel 41, derde lid, van de Wrr. Het toepassingsgebied van de beperkingen (c) 
strekt zich uit tot de verwerkingen die plaatsvinden op grond van hoofdstuk 6 en 7 van de Wrr. In 
35 
 

Artikelen 3.4, onderdeel A, 3.5, onderdeel E, 3.6, onderdeel B, 3.8, onderdeel E, 3.9, onderdeel F 
Dankzij de toegenomen technologische mogelijkheden en beschikbaarheid van gegevens, blijken 
gegevens die bij de totstandkoming van deze bepalingen nog niet als tot een individu herleidbaar 
werden beschouwd, mogelijk wel tot een individu herleidbaar. De verordening benadrukt in 
overweging 26 dat om te bepalen of een natuurlijke persoon identificeerbaar is, rekening moet 
worden gehouden met alle middelen waarvan redelijkerwijs valt te verwachten dat zij gebruikt 
worden om de natuurlijke persoon direct of indirect te identificeren. ‘Om uit te maken of van 
middelen redelijkerwijs valt te verwachten dat zij zullen worden gebruikt om de natuurlijke 
persoon te identificeren, moet rekening worden gehouden met alle objectieve factoren, zoals de 
kosten van en de tijd benodigd voor identificatie, met inachtneming van de beschikbare 
technologie op het tijdstip van verwerking en de technologische ontwikkelingen.’ Ook wordt 
overwogen dat gepseudonimiseerde persoonsgegevens die door het gebruik van aanvullende 
gegevens aan een natuurlijke persoon kunnen worden gekoppeld, als gegevens over een 
identificeerbaar individu moeten worden beschouwd. 
 
Dat heeft tot gevolg dat bij het noodzakelijk gebruik van gegevens uit het basisregister onderwijs 
door de minister en de inspectie in het kader van de bekostiging van scholen, de begrotings- en 
beleidsvoorbereiding, het toezicht en de uitvoering van overige wettelijke taken, mogelijkerwijs 
persoonsgegevens worden verwerkt. Het gaat daarbij om gegevens die niet direct tot een individu 
herleidbaar zijn, maar waarmee door de huidige stand van de techniek en de mogelijke koppeling 
met andere gegevens, indirect wel een individu identificeerbaar zou kunnen zijn. Voorgesteld 
wordt dit te expliciteren in de wet. Een en ander doet vanzelfsprekend niet af aan de 
toepasselijkheid van de beginselen van gegevensverwerking, zoals het beginsel van 
dataminimalisatie, en de verplichtingen van de verwerkingsverantwoordelijke, zoals de verplichting 
om passende technische en organisatorische maatregelen te treffen bij de verwerking van 
persoonsgegevens. Dergelijke maatregelen zijn thans getroffen. Zo is in de Regeling gebruik 
8
gegevens bron , die een nadere uitwerking betreft van de precieze gegevensverstrekking aan de 
minister en de inspectie, geregeld dat het persoonsgebonden nummer voor minister en voor de 
inspectie elk afzonderlijk vervangen wordt door een ander nummer of een code.   
 
Met de voorgestelde wijziging wordt niet beoogd om de huidige gegevensverwerkingen uit te 
breiden, maar om de bepalingen te moderniseren en de bestaande informatiestructuur van een 
deugdelijke grondslag te voorzien.  
 
Artikelen 3.4, onderdelen C en D, 3.5, onderdelen B en C, 3.7, onderdelen D, F, H en K, 3.8, 
onderdelen C en D, 3.9, onderdelen D en E, 3.10 
In verband met de rechtstreekse toepasselijkheid van de verordening in de nationale rechtsorde is 
het in beginsel niet toegestaan de daarin gewaarborgde rechten en verplichtingen in de nationale 
9
regelgeving over te nemen. Met het oog op dit zogenoemde overschrijfverbod wordt voorgesteld 
de bepalingen in de Wet educatie en beroepsonderwijs, de Wet op de expertisecentra, de Wet op 
het onderwijstoezicht (hierna: de WOT), de Wet op het primair onderwijs en de Wet op het 
voortgezet onderwijs die zien op het aanstellen van een FG, te schrappen. Deze verplichting vloeit 
immers al voort uit artikel 37 van de verordening. Hoofdstuk V van de verordening ziet op verkeer 
van en naar landen buiten de Unie en internationale organisaties. De bepalingen uit dit hoofdstuk 
zijn rechtstreeks toepasselijk in de nationale rechtsorde, en behoeven zodoende geen omzetting in 
nationaal recht. Derhalve wordt voorgesteld artikel 9.6b van de Wet studiefinanciering 2000 aan te 
passen en artikel 9.6c van die wet te schrappen. Er wordt met deze voorgestelde wijzigingen geen 
beleidswijziging beoogd.    
 
Artikelen 3.7, onderdeel A, 3.8, onderdeel A, 3.9, onderdeel A 
In artikel 6, vijfde lid, van de WOT is geregeld dat vertrouwensinspecteurs onder omstandigheden 
bijzondere persoonsgegevens mogen verwerken zonder toestemming van de betrokkene. Voorts is 
in artikel 18a, dertiende lid, van de Wet op het primair onderwijs en artikel 17a, veertiende lid, 
van de Wet op het voortgezet onderwijs geregeld dat verwerking van gegevens over iemands 
gezondheid door samenwerkingsverbanden plaats kan vinden zonder toestemming van de 
betrokkene. In voornoemde artikelen is echter door de wetgever reeds de bevoegdheid gecreëerd 
voor vertrouwensinspecteurs respectievelijk samenwerkingsverbanden om deze bijzondere 
persoonsgegevens te verwerken. Dat betekent dat niet ter zake doet of de betrokkene al dan niet 
toestemming geeft voor de betreffende gegevensverwerking. Om verwarring te voorkomen, wordt 
voorgesteld de overbodige bepaling in voornoemde artikelen te schrappen.   
                                                           
8
 Stcrt. 2010, 6440 
9
 HvJ EG 10 oktober 1973, 34/73, ECLI:EU:C:1973:101 (Variola), r.o. 10-11; Satzger 2012a, p. 85-86. 
37 
 

In het derde lid is de gegevensverstrekking opgenomen aan autoriteiten buiten Nederland, anders 
dan in andere lidstaten van de Europese Unie of de staten die partij zijn bij de Overeenkomst 
betreffende de Europese Economische Ruimte. Ook ten aanzien van deze autoriteiten geldt dat in 
bij algemene maatregel van bestuur aangegeven gevallen zowel gegevens, als persoonsgegevens, 
waaronder begrepen persoonsgegevens van strafrechtelijke aard als bedoeld in paragraaf 3.2 van 
de Uitvoeringswet kunnen worden verstrekt. Doorgifte aan derde landen of internationale 
organisaties is onderhevig aan de beperkingen van hoofdstuk V van de AVG. Aan de verplichting 
om gegevens door te geven, kan en mag de RDW geen uitvoering geven als dat strijd zou 
opleveren met die verordening. Anderzijds geldt dat het niet aan de RDW is om te bepalen of de 
vragende instanties de gegevens nodig hebben; voor zover de verstrekking overeenkomstig 
hoofdstuk V van de AVG gebeurt en volgens de bij amvb gegeven regels, is de RDW gehouden de 
gevraagde gegevens te verstrekken. 
  
In het vierde lid is de gegevensverstrekking geregeld, in bij algemene maatregel van bestuur 
aangegeven gevallen, aan andere derden dan de in het eerste, tweede en derde lid bedoelde 
instanties. Ook deze gegevensverstrekking zal alleen plaatsvinden onder de voorwaarde dat de 
ontvangende autoriteit naar het oordeel van de RDW voldoet aan de bij de AVG gestelde eisen 
betreffende een passend beschermingsniveau. 
artikel 43a 
Het tweede lid bepaalt dat de ontvangers, bedoeld in artikel 43, vierde en vijfde lid, een door de 
RDW vastgesteld bedrag verschuldigd zijn. Wel wordt, in lijn met artikel 15, derde lid van de AVG, 
bepaald dat geen kosten in rekening worden gebracht aan betrokkene zelf, tenzij het gaat om de 
kosten van bijkomende kopieën, alsmede om kosten van niet-persoonsgegevens. 
Aan het advies van de Autoriteit Persoonsgegevens om deze tekst uit het artikel te schrappen is 
geen gehoor gegeven. Redenen daarvoor zijn, dat een verordening geen grondslag kan bieden 
voor een tariefvaststelling, daarvoor een wettelijke basis noodzakelijk is en een verordening geen 
aanknopingspunt biedt voor het toezicht (o.g.v. de Kaderwet zelfstandige bestuursorganen) van de 
Minister van IenW op die tariefvaststelling. De mogelijkheid voor het in rekening brengen van een 
aansluittarief wordt geregeld in het derde lid. Met een dergelijk tarief kunnen in voorkomende 
gevallen de reële kosten van (de ontwikkeling van) een aansluiting op het kentekenregister 
worden gedekt. 
Onderdeel F 
Als verwerkingsverantwoordelijke is de RDW op grond van artikel 5, tweede lid, van de AVG, er 
voor verantwoordelijk dat de registratievoorschriften, die zijn opgenomen in artikel 5, eerste lid, 
van de AVG, goed worden nageleefd en dat die juiste naleving ook kan worden aangetoond. Tegen 
deze achtergrond wordt voorgesteld om de wettelijke verplichting (artikel 45 WVW 1994) om een 
privacyreglement op te stellen te schrappen. Dat laat onverlet dat zo'n privacyreglement een 
nuttig instrument is om te voldoen aan de verantwoordelijkheid voortvloeiend uit artikel 5, tweede 
lid, van de AVG.  
Onderdeel G 
De toezichtstaak van de RDW op het gebruik van de uit het kentekenregister verstrekte gegevens 
is beperkt tot de naleving van het bepaalde bij of krachtens de WVW 1994 omtrent die gegevens. 
De toezichtstaak strekt zich dus niet uit tot het naleven van de AVG.  
Onderdeel HI 
In dit onderdeel is een aanpassing opgenomen van de verwijzing in artikel 121, tweede lid, van de 
WVW 1994. Doordat de artikelen over het rijbewijzenregister zijn aangepast, moet ook de in dit 
artikellid opgenomen verwijzing worden aangepast. 
Onderdeel I 
Voorgesteld wordt om de formulering van artikel 125a van de WVW 1994 gelijk te laten zijn aan 
artikel 41a van de WVW1994. Verwezen wordt naar de toelichting bij onderdeel C.  
Onderdeel J 
39 
 

Bij het eerste lid is qua formulering aangesloten bij artikel 43, eerste lid, van de WVW 1994. Het 
onderscheid tussen overheidsinstanties, belast met de uitvoering of handhaving van de WVW 1994 
of belast met de uitvoering of handhaving van andere wetten, komt hiermee te vervallen.  
Omdat de AVG uitputtende bepalingen bevat over de rechten van de betrokkene zelf en deze 
bepalingen rechtstreeks toepasselijk zijn, zijn er geen bepalingen meer in de WVW 1994 
opgenomen die de gegevensverstrekking aan betrokkene zelf betreffen, met uitzondering van de 
bepaling dat de betrokkene wel kosten verschuldigd is voor de verstrekking van bijkomende 
kopieën.  
Met betrekking tot het voorgestelde tweede tot en met vierde lid wordt verwezen naar de 
toelichting op onderdeel E van dit artikel (artikel 43, tweede tot en met vierde  lid, van de WVW 
1994). Het gaat met betrekking tot het tweede lid bijvoorbeeld om autoriteiten die belast zijn met 
de afgifte van rijbewijzen of met de beoordeling van de geldigheid van rijbewijzen van houders die 
inmiddels in die andere staat wonen, een en ander in het kader van een omwisselingsaanvraag. 
Het betreft dan gegevens die op grond van artikel 15 van de richtlijn 2006/126/EU van het 
Europees Parlement en de Raad van 20 december 2006 betreffende het rijbewijs (PbEU L 403; de 
derde rijbewijsrichtlijn) moeten worden verstrekt.  
Op grond van het vijfde lid worden personen of instanties aangewezen die recht hebben op 
(persoons)gegevens die strekken tot bevestiging of ontkenning van de afgifte en geldigheid van 
rijbewijzen, waaronder begrepen de afzonderlijke rijbewijscategorieën, of die strekken tot 
bevestiging van de identiteit van de houder ("hit no hit"-gegevens). Hierbij moet bijvoorbeeld 
worden gedacht aan personen en instanties aan wie de desbetreffende rijbewijzen worden getoond 
op grond van een wettelijke identificatieplicht of aan personen en instanties ten behoeve van de 
verificatie van een in het kader van de uitoefening van een beroep op bedrijf als 
identiteitsdocument overgelegd rijbewijs. Het gaat in deze gevallen om bijvoorbeeld het antwoord 
op de vraag of een rijbewijs nog geldig is en zo ja voor welke categorieën, of om de bevestiging 
van de identiteit van de houder. Vanwege de aard van de gegevensverstrekking (uitsluitend niet 
tot personen herleidbare gegevens of de zogenoemde "hit no hit"-gegevens) is in deze gevallen 
gekozen voor regeling bij ministeriële regeling.  
Het zesde en zevende lid zijn identiek aan artikel 43, vijfde en zesde lid (onderdeel E van dit 
artikel)  
Artikel 128 
Dit artikel is op gelijke wijze geformuleerd als het voorgestelde artikel 43a, van de WVW 1994. 
Verwezen wordt daarom naar de toelichting op dat artikel (onderdeel E).  
Het aansluittarief kan aan alle ontvangers  in rekening worden gebracht die verzoeken om 
geautomatiseerde verstrekking uit het rijbewijzenregister. 
Artikel 129 
In de artikelsgewijze toelichting op onderdeel G (de voorgestelde aanpassing van artikel 45 WVW 
1994) is reeds aangegeven waarom het niet nodig wordt geacht bij wet te regelen dat er een 
privacyreglement moet zijn. Dat geldt ook voor het rijbewijzenregister. 
In het voorgestelde artikel 129 van de WVW 1994 wordt nu geregeld dat bij algemene maatregel 
van bestuur aangewezen overheidsinstanties, voor zover dit in die algemene maatregel van 
bestuur is bepaald, als verwerker, gegevens in het rijbewijzenregister kunnen invoeren, 
rectificeren of wissen. Het gaat hierbij om instanties als het CBR, de politie, het openbaar 
ministerie, het Centraal Justitieel Incassobureau of de RDW zelf. Dit is geen nieuwe bevoegdheid, 
maar de bevoegdheid die thans reeds in artikel 127, vijfde lid, van de WVW 1994 is opgenomen. 
Er is nu voor gekozen deze bevoegdheid in een apart artikel op te nemen, om zo beter recht te 
doen aan de verantwoordelijkheid die verwerkers hebben op grond van de AVG. Wel zijn de 
termen aangepast aan de termen uit de AVG. 
 
  
41 
 

voorhand onzeker of hiermee een nationale rechtsbasis is beoogd voor een aanvulling op grond 
van artikel 6, tweede en/of derde lid, dan wel een afwijking van de verordening op grond van 
artikel 23 van de verordening, evenals of zulks is toegestaan. 
De bepalingen in artikel 38d zijn een invulling op wettelijke niveau zoals in artikel 6, tweede en 
derde lid, van de verordening wordt bedoeld.  
Het college van burgemeester en wethouders verstrekt de gegevens aan het UWV (voor het zelfde 
doel, namelijk bevordering re-integratie) als waarvoor de gegevens in de registratie zijn verzameld 
(zie artikel 38d, tweede lid). Het achtste lid bepaalt dat betrokkene wordt geïnformeerd door het 
college. Dat is een uitwerking van artikel 13 van de verordening en dan hoeft het UWV dat niet te 
doen (op grond van artikel 14, vijfde lid). De verordening verzet zich er niet tegen deze 
transparantie bij wet te geven. Daarom behoeft het achtste lid van artikel 38d Wfsv geen 
aanpassing. 
 
Voorts merkt de Autoriteit persoonsgegevens op dat wellicht sprake is van een te ruime aanvulling 
ten opzichte van de verordening bij verschillende wetten op het SZW-terrein die bepalingen 
bevatten die te maken hebben met onderwerpen als het inschakelen van verwerkers en/of 
beveiliging. Bijvoorbeeld dat bij of krachtens AMvB of ministeriële regeling regels (kunnen) worden 
gesteld met betrekking tot de beveiliging van persoonsgegevens, al dan niet opgenomen in een 
register in de Wet Inburgering of dergelijke delegatiebepalingen in de Wet kinderopvang en 
kwaliteitseisen peuterspeelzalen en de delegatiebepalingen in artikel 62 van de Wet SUWI.  
Wat betreft het gebruik van dergelijke delegatiebepalingen, meent de Autoriteit persoonsgegevens 
dat met name waar thans geen gebruik wordt gemaakt van de bestaande mogelijkheid om regels 
te stellen waar weliswaar de verordening ruimte laat voor aanvullende bepalingen, die niet mogen 
gaan door de ondergrens van het beschermingsniveau dat artikel 32 van de verordening biedt. Dit 
artikel vereist een op het risico afgestemd beveiligingsniveau en noemt daarbij maatregelen en 
elementen die veelvoorkomende risico’s al (moeten) mitigeren. De Autoriteit persoonsgegevens 
adviseert dan ook rekening te houden met het voorgaande en de noodzaak voor lagere regels met 
betrekking tot de beveiliging van persoonsgegevens dragend te motiveren of het voorstel aan te 
passen.  
 
Wat betreft de genoemde wetten op SZW-terrein is aanpassing niet noodzakelijk. In de nadere 
regelgeving wordt nu verwezen naar de geldende eisen van Wbp en nu de verordening. Dat wordt 
niet anders. De noodzaak van nadere regelgeving in de Wet SUWI betreft nadere taakverdeling bij 
gedeelde verwerkingsverantwoordelijkheid verantwoordelijkheid of nadere invulling van de 
verhouding verwerkingsverantwoordelijken tot de verwerker (kinderopvang). De 
delegatiebepalingen vormen daarmee geen probleem, omdat de invulling van AVG-normen wordt 
toegespitst op de te regelen relatie. 
 
HOOFDSTUK 9. MINISTERIE VAN VOLKSGEZONDHEID, WELZIJN EN SPORT 
 
Artikel 9.1 
 
B 
In artikel 4.1.8, tweede lid, van de Jeugdwet, is bepaald dat persoonsgegevens, gegevens 
betreffende de gezondheid en andere bijzondere persoonsgegevens door jeugdhulpaanbieders en 
gecertificeerde instellingen worden verstrekt aan met toezicht belaste ambtenaren bij calamiteiten 
of geweld bij de verlening van jeugdhulp of de uitvoering van een kinderbeschermingsmaatregel of 
jeugdreclassering. Omdat onder de AVG persoonsgegevens van strafrechtelijk aard niet meer tot 
de bijzondere persoonsgegevens worden gerekend, worden ze in de voorgestelde wijziging 
afzonderlijk genoemd.  
 
L 
In artikel 7.4.0 van de Jeugdwet is de verwerking van persoonsgegevens door en verstrekking van 
persoonsgegevens aan het college van burgemeester en wethouders vastgelegd. Daarbij wordt nu 
verwezen naar “andere bijzondere persoonsgegevens als bedoeld in de Wet bescherming 
persoonsgegevens”. Omdat onder de AVG persoonsgegevens van strafrechtelijk aard niet meer tot 
de bijzondere persoonsgegevens worden gerekend, worden ze in de voorgestelde wijziging 
afzonderlijk genoemd, zodat duidelijk is dat ook die gegevens verstrekt kunnen worden. De 
verwerking van persoonsgegevens van strafrechtelijk aard door aanbieders als bedoeld in artikel 
7.4.0, tweede lid, is gebaseerd op artikel 31, eerste lid van de Uitvoeringswet. Deze partijen 
verwerken die gegevens onder toezicht van de overheid. 
 
M 
43 
 

De bevoegdheid voor hulpverleners of instellingen om gegevens over gezondheid van betrokkene 
te verwerken, is vastgelegd in artikel 30, derde lid, onderdeel a, van de Uitvoeringswet. Dit artikel 
over de verstrekking in het kader van goede pleegzorg is daarop aangepast. 
 
Artikel 9.6 
C 
Met de in artikel 68a Wet marktordening gezondheidszorg geregelde bevoegdheden tot het 
verwerken van gegevens over gezondheid, wordt de mogelijkheid benut om op grond van artikel 
9, tweede lid, onderdeel h, van de verordening  het verbod om dergelijke gegevens te verwerken 
buiten toepassing te laten.  
 
Artikel 9.8 
De aanpassing van artikel 3, is er op gericht om de uitvoering van de taken voortvloeiend uit 
artikel 3, eerste lid, onderdeel c, van de Wet op het RIVM, “andere door Onze Minister op te 
dragen werkzaamheden”, ongewijzigd voortgang te laten vinden. In het Besluit bij de Wet op het 
RIVM worden deze taken genoemd: de uitvoering, monitoring en evaluatie van de programma’s 
voor onder meer de bevolkingsonderzoeken naar borstkanker, baarmoederhalskanker en 
darmkanker, de prenatale screening van zwangere vrouwen, de hielprikscreening en 
gehoorscreening bij pasgeborenen en het nationaal programma grieppreventie. Het betreft zowel 
gegevensverwerking die noodzakelijk is ‘om redenen van algemeen belang op het gebied van de 
volksgezondheid’ als bedoeld in artikel 9, tweede lid, onderdeel i, van de AVG, als 
gegevensverwerking op grond van artikel 9, tweede lid, onderdeel h, van de AVG . Blijkens artikel 
9, derde lid, AVG moet voor deze gegevensverwerking krachtens lidstatelijk recht zijn geregeld dat 
de personen die deze gegevens verwerken, tot geheimhouding zijn gehouden. Met betrekking tot 
de complexere materie van gegevensverwerking onder de AVG door het RIVM in het kader van de 
infectieziektebestrijding is een wijzigingsvoorstel van de Wet publieke gezondheid in 
voorbereiding. 
Artikel 9.9 
In de verbodsbepaling van artikel 21, tweede lid, van de Wet veiligheid en kwaliteit 
lichaamsmateriaal wordt verwezen naar algemene bevoegdheden tot het verwerken van 
persoonsgegevens en bijzondere persoonsgegevens in de Wet bescherming persoonsgegevens. 
Deze verwijzing doet niets af aan het in dit artikel geformuleerde verbod. In de aangepaste 
formulering is daarom geen verwijzing opgenomen naar algemeen geldende bepalingen uit de 
verordening en de Uitvoeringswet. 
 
Deze toelichting wordt mede namens de Minister van Binnenlandse Zaken en Koninkrijksrelaties en 
de Staatssecretaris van Binnenlandse Zaken en Koninkrijksrelaties gegeven. 
 
De Minister voor Rechtsbescherming,  
 
 
 
Sander Dekker  
 
 
 
45 
 

