 
 
Jaarbericht 2017 
 
 
 

inho
Jaarbericht 2017  
udso
pgav
e 
 
De Inspectie Justitie en Veiligheid vierde het afgelopen jaar haar vijfjarig bestaan. 
Een moment van reflectie waarbij is stilgestaan bij de toegevoegde waarde van 
toezicht nu en in de toekomst. Ook de kabinetsstandpunten over toezicht, zoals de 
‘Aanwijzingen inzake Rijksinspecties’, vroegen om helderheid over de positie van 
toezichthouders. Dit wordt nog versterkt door actuele discussies over 
onafhankelijkheid.  
In dialoog met onze stakeholders heeft de Inspectie in 2017 haar koers voor de 
komende jaren vastgesteld. Centraal in deze Koers 2020 staan het bevorderen van 
het lerend vermogen, het invullen van de natuurlijke rol bij incidentenonderzoek, 
een sterkere focus op ketens en netwerken en het uitbrengen van periodieke 
beelden. Daarnaast heeft de Inspectie in november 2017 voor het eerst een 
meerjarenprogramma gelanceerd waarin op hoofdlijnen staat beschreven waar de 
Inspectie de komende jaren op in zal zetten. 
Terugkijkend op het afgelopen jaar ziet de Inspectie dat zij steeds vaker een 
natuurlijke rol krijgt als toezichthouder. Organisaties in het toezichtveld kennen de 
Inspectie steeds vaker een vanzelfsprekende rol toe bij incidenten en aanbevelingen 
van de Inspectie worden opgevolgd. Het domein van justitie en veiligheid blijft 
echter turbulent en niet zonder incidenten. Om een overzicht te geven van wat goed 
gaat, waar verbetering mogelijk is, wat een incident is en wat een structureel 
aandachtspunt zal de Inspectie de komende jaren meer periodieke beelden 
publiceren.   
Dit Jaarbericht geeft een periodiek beeld in het kort, te weten over 2017. De 
Inspectie heeft alle signalen uit haar toezichtsveld in 2017 teruggebracht tot drie 
rode draden. Deze rode draden zijn bedoeld om te reflecteren op het afgelopen jaar 
en zijn ook input voor het eigen werk van de Inspectie. Deze rode draden vindt u 
terug in hoofdstuk één.  
Basis van de werkzaamheden van de Inspectie is de Koers 2020. In hoofdstuk 2 
leest u waar de Inspectie de komende jaren op inzet. Met als uiteindelijk doel: 
toezicht dat ertoe doet. Dat dat op verschillende manieren kan laat dit Jaarbericht 
zien door middel van voorbeelden van toezicht dat ertoe doet (paarse kaders). 
Tot slot vindt u in hoofdstuk drie een financiële verantwoording over 2017 en een 
overzicht van onze activiteiten van het afgelopen jaar. 
Ik wens u veel leesplezier! 
J.G. Bos  
Hoofd Inspectie Justitie en Veiligheid 
 
3 

inho
Jaarbericht 2017  
udso
pgav
e 
 
Dit lijken uiteenlopende werkvelden. Toch valt het de Inspectie als toezichthouder 
op dat er in 2017 drie thema’s waren die bij bijna alle toezichtvelden speelden: 
1. Onvoldoende onderlinge communicatie en samenwerking in ketens en 
netwerken.  
2. Snelle opvolging van aanbevelingen. 
3. Aanhoudende personele tekorten, personele inzet, onvoldoende 
deskundigheid en ervaring.  
 
1.1 Onvoldoende onderlinge communicatie en 
samenwerking in ketens en netwerken 
De Inspectie signaleert dat de onderlinge communicatie en het delen van informatie 
in ketens en netwerken in veel gevallen nog beter kan. Dit is geen nieuw 
aandachtspunt , maar de Inspectie merkt dat onderlinge communicatie en 
samenwerking in ketens en netwerken actueel blijft. Werkprocessen zijn in sommige 
gevallen niet goed op elkaar afgestemd en in andere gevallen ‘spreekt men elkaars 
taal niet’ zodat miscommunicatie een risico is.  
Zo signaleert de Inspectie dit aspect bij de politie zelf of tussen de politie en 
organisaties waarmee zij samenwerkt. Het rapport ‘Modernisering van de 
gebiedsgebonden politiezorg’ geeft bijvoorbeeld aan dat de informatiehuishouding 
bij de politie nog aandacht verdient. Denk hierbij aan de communicatie tussen het 
basisteam en het informatieknooppunt dat de basisteams moet ondersteunen met 
bruikbare informatie (intelligence) voor het politiewerk. De basisteams formuleren 
hun informatiebehoefte niet altijd goed en de informatiemedewerkers kunnen niet 
standaard goede intelligence leveren. Hierdoor is de verstrekte informatie op de 
briefings soms niet geschikt voor probleemgerichte acties.  
Ketensamenwerking is ook bij de reclassering en haar ketenpartners een  
aandachtspunt. Dit blijkt uit het rapport ‘Kwaliteit van het reclasseringstoezicht – 
een ketengericht onderzoek in de arrondissementen Noord-Holland en Amsterdam’. 
In het rapport komt naar voren dat de informatie-uitwisseling tussen reclassering en 
ketenpartners aandacht behoeft.  Maar ook de doorlooptijden in de keten laten 
ruimte voor verbetering. Vanwege lange aanlevertijden van de toezichtopdracht 
door het Openbaar Ministerie is het maar de vraag of het gewenste effect (snelle 
uitvoering van straffen na veroordeling) voldoende wordt bereikt. Lange doorloop-
tijden spelen ook op een ander moment een rol. Want wanneer de reclassering en 
het Openbaar Ministerie een reclasseringstoezicht niet uitvoerbaar acht, duurt het 
lang voordat dit voor de rechter komt die daarover moet oordelen. Dit vraagt 
inspanning van alle ketenpartners.    
Tot slot ziet de Inspectie dat bij calamiteitenonderzoeken rondom 
jeugdhulpverlening de informatiedeling in veel gevallen niet op orde is. 
Verschillende instanties weten soms niet van elkaar dat ze zorgen hebben over de 
betreffende jeugdige of het gezin. Problemen in de informatiedeling spelen ook in de 
jeugdstrafrechtketen voor wat betreft de aanpak van schoolverzuim. In het rapport 
‘Schoolverzuim: de strafrechtelijke aanpak’ constateert de Inspectie dat informatie-
uitwisseling, zowel binnen de Raad voor de Kinderbescherming als tussen de Raad 
en haar ketenpartners (Openbaar Ministerie en leerplichtambtenaren), vaak 
onvoldoende is. Informatie wordt vaak niet tijdig en volledig, volgens de normen die 
5 

inho
Jaarbericht 2017  
udso
pgav
e 
 
 
De Inspecties signaleerden ook dat de faciliteiten die hiervoor nodig zijn, zoals de 
aanwezigheid van een sterk leidinggevende kader en voldoende personele bezitting, 
steeds beter worden gewaarborgd. In 2018 zullen de Inspecties een eindrapport 
opleveren.  
Voor een goede uitvoering van het vreemdelingenbeleid zijn gedegen toezicht en 
adequate handhaving onontbeerlijk. Zo heeft de Immigratie- en Naturalisatiedienst 
(IND) de taak om toezicht te houden op de erkend referent. Dit is bijvoorbeeld een 
werkgever die, als hij aan bepaalde voorwaarden voldoet, een werknemer sneller en 
eenvoudiger van buiten de Europese Unie naar Nederland kan laten komen. De 
Inspectie concludeerde in het onderzoek naar het toezicht van de IND op de 
werkgever als erkend referent dat het toezicht van de IND onvoldoende effectief 
was. Tijdens de uitvoering van het onderzoek constateerde de Inspectie JenV dat 
toezichts- en handhavingstaken binnen de IND minder prioriteit hadden dan de 
dienstverlenende taken. Een toezichts- en handhavingsstrategie was al enkele jaren 
in ontwikkeling maar ontbrak tot dusverre. Nog vóór de publicatie van het 
onderzoek heeft de IND een visie op handhaving en een visie op de toepassing van 
de bestuurlijke boete vastgesteld. Naar aanleiding van de bevindingen van de 
Inspectie wordt een deel van de IND medewerkers nu ingezet om meer en gericht 
aandacht te besteden aan toezichts- en handhavingstaken en zijn andere 
verbetermaatregelen in gang gezet. De Inspectie blijft de ontwikkelingen rond het 
toezicht van de IND in 2018 volgen. 
Toezicht dat ertoe doet 
Reactie eerste onderzoek Aventurijn - FPA Roosenburg 
In oktober 2017 werd Michael P. aangehouden op verdenking van 
betrokkenheid bij de vermissing van een jonge vrouw. Hij verbleef in deze 
periode in de Forensisch Psychiatrische Afdeling (FPA) Roosenburg (onderdeel 
van Aventurijn). De Inspectie Justitie en Veiligheid en de Inspectie 
Gezondheidszorg en Jeugd in oprichting doen onderzoek naar de feiten. In een 
eerste onderzoek naar deze zaak hebben de Inspecties zich kort na het incident 
een beeld gevormd over de kwaliteit en veiligheid van de zorg die FPA 
Roosenburg levert aan haar patiënten. De uitkomsten hiervan zijn in november 
2017 bekendgemaakt. 
Reactie bestuur kliniek Aventurijn op deze eerste uitkomsten: 
“(…) Wij waarderen het dat de Inspecties zo snel hun eerste onderzoek hebben 
afgerond. Het is belangrijk dat de onderzoekers alle ruimte hebben geboden 
aan patiënten en medewerkers van Aventurijn. Zij konden hun verhaal en hun 
zorgen over het werk met hun delen.” 
Bron: 27 november 2017 NOS 
 
 
Ook van onderzoeken uit voorgaande jaren werden de gevolgen in 2017 zichtbaar. 
In 2014 en begin 2015 deed de Inspectie JenV onderzoek bij de forensisch 
psychiatrische centra naar het invoeren en intern overdragen van contrabande. Dat 
7 

inho
Jaarbericht 2017  
udso
pgav
e 
 
voortgezet crimineel handelen tijdens detentie. Uit onderzoeken en uit andere 
signalen blijkt dat eerder gesignaleerde risico’s met betrekking tot 
personeelsbezetting, de borging van de interne veiligheid en de omgang met 
gedetineerden actueel zijn en nauw met elkaar samenhangen. De Inspectie heeft 
daarom in 2017 onderzoek gedaan naar de kwaliteit taakuitvoering 
gevangeniswezen waarbij er onder andere gekeken werd naar personeelsbezetting 
en opleiding en toerusting van het personeel. Dit onderzoek wordt voorjaar 2018 
gepubliceerd. 
  
9 

inho
Jaarbericht 2017  
udso
pgav
e 
 
2 
 
2.1 Koers 2020 
In het jaar 2017 heeft de Inspectie Justitie en Veiligheid als onafhankelijk 
toezichthouder haar koers voor de komende jaren gepresenteerd. De koers geeft 
richting aan de ontwikkeling van de organisatie en houdt rekening met de 
ontwikkelingen binnen het domein justitie en veiligheid. Voor de totstandkoming van 
de koers zijn interne en externe stakeholders geraadpleegd. Daarnaast zijn er 
verscheidene voorbeelden te noemen die aanleiding hebben gegeven om een 
bepaalde werkwijze breder binnen de Inspectie te willen uitrollen en te verwoorden 
als ambitie. Hieronder worden de vier hoofdlijnen van de Koers 2020 toegelicht.  
2.1.1 Lerend vermogen 
Toezicht door de Inspectie is gericht op het versterken van het lerend vermogen van 
de organisatie waarop de Inspectie toezicht houdt. Dit betekent dat de Inspectie de 
achterliggende redenen voor tekortkomingen of risico’s onderzoekt, aanspoort tot 
kwalitatief goede interne onderzoeken door organisaties zelf en zij beoordeelt of 
aanbevelingen zijn opgevolgd. Zo kan zij de mate van toezicht afstemmen op de 
mate waarin organisaties aantoonbaar zelf ‘op orde’ zijn.  
Het casusonderzoek kinderen 3 en 6 jaar oud is een illustratie van een manier 
waarop de Inspectie mee kan kijken met interne onderzoeken. In september 2015 
wordt er een calamiteitenmelding gedaan door Bureau Jeugdzorg Brabant. De 
2
melding komt binnen bij Commissie Meldingen Jeugd. De Commissie Meldingen 
Jeugd verzoekt Bureau Jeugdzorg Brabant om de calamiteitenmelding samen met 
de Raad voor de Kinderbescherming te evalueren. Als de evaluatie bij Commissie 
Meldingen Jeugd binnenkomt constateert de Inspectie JenV dat er onvoldoende 
inzicht in de afwegingen en onderbouwing in de door de Raad voor de 
Kinderbescherming genomen besluiten is gegeven. Dit komt doordat de afwegingen 
en onderbouwingen niet zijn vastgelegd en de betrokken medewerkers zich deze 
niet meer kunnen herinneren. De Inspectie JenV heeft daarop aanbevelingen 
gegeven zodat de Raad voor de Kinderbescherming haar werk beter kan doen.   
Ook streeft de Inspectie naar een dekkend beeld van incidenten. Binnen de Dienst 
Justitiële Inrichtingen in het jeugd- en gezondheidsdomein is het al gebruikelijk (en 
                        
2
  De Commissie Meldingen Jeugd is een initiatief van de Inspectie Justitie en Veiligheid en de Inspectie 
Gezondheidszorg en Jeugd in oprichting. 
11 

inho
Jaarbericht 2017  
udso
pgav
e 
 
onderkende signalen uit de gehele (vreemdelingen)keten. De Inspectie concludeert 
dat binnen de politie, de Koninklijke Marechaussee, de IND en het COA de 
meldstructuur om harde signalen door te geven aan de inlichtingen- en 
veiligheidsdiensten op orde is. Dit zijn volgens de respondenten van de in het 
asielproces betrokken organisaties signalen die voldoende aanleiding vormen om 
direct tot opvolging over te gaan. Bijvoorbeeld vlaggen van Islamitische Staat (IS) 
of extremistische films die op een gegevensdrager staan. Zachte signalen worden 
onderling echter te weinig gedeeld. Bij zachte signalen is volgens de respondenten 
sprake van een afwijking van de normale gang van zaken. Bijvoorbeeld 
gedragsveranderingen van asielzoekers tijdens hun verblijf in een COA-locatie. 
Zachte signalen geven niet direct aanleiding om tot opvolging over te gaan. 
Meerdere verschillende zachte signalen over dezelfde persoon kunnen dat echter wel 
geven. Het is daarom van belang dat deze signalen bij elkaar komen. 
De Inspectie JenV moedigt ook aan dat er onderling contact is binnen de ketens en 
netwerken. Zo overhandigde de Inspectie JenV in november 2017 haar 
Meerjarenprogramma aan minister Grapperhaus. Hierbij waren ook 
vertegenwoordigers vanuit de toezichtgebieden, bestuurders uit beleid, uitvoering 
en toezicht. De landelijke contactdag voor veiligheidregio’s is ook een mooi 
voorbeeld van een manier om in contact te blijven met het veld. De Inspectie heeft 
overzicht van ontwikkelingen die leven bij meerdere veiligheidsregio’s. Vanuit dit 
overzicht kan de Inspectie tijdens de contactdag een platform bieden en sprekers 
benaderen die een interessante (breed herkenbare) casus aandragen.   
2.1.4 Periodieke beelden 
De Inspectie gaat de komende jaren meer periodieke beelden opstellen. In deze 
beelden koppelt de Inspectie de uitkomsten van verschillende toezichtactiviteiten 
aan kansen en risico’s voor het functioneren van organisaties, ketens en netwerken 
in de toekomst. Hiermee biedt de Inspectie beleid en uitvoering een geïntegreerd 
beeld om – indien nodig – tijdig (bij) te sturen.  
Een voorbeeld hiervan is het Jaarbeeld Politieonderwijs. Het Jaarbeeld is geen nieuw 
onderzoek op zich, maar biedt een overzicht van de eerder uitgevoerde 
onderzoeken, legt de verbanden daartussen en benoemt rode draden. De Inspectie 
geeft hiermee een overstijgend beeld van het thema politieonderwijs. Dit betreft een 
beeld van zowel het onderwijs aan de Politieacademie zelf, als de processen en 
omstandigheden binnen de politieorganisatie die het politieonderwijs beïnvloeden.  
Ook op het terrein van nationale veiligheid maakt de Inspectie periodieke beelden: 
de Staat van de Rampenbestrijding. De Staat betreft een beeld per veiligheidsregio 
en een uit die 25 regionale beelden samengesteld landelijk beeld. Het rapport is 
gebaseerd op systematisch onderzoek op een aantal thema’s in alle 25 
veiligheidsregio’s in de afgelopen drie jaar. Het rapport bevat aanbevelingen voor de 
komende jaren. De volgende Staat van de Rampenbestrijding verschijnt in 2019. 
  
13 

inho
Jaarbericht 2017  
udso
pgav
e 
 
3 
 
3.1 Personeel en financiën  
In 2017 besteedde de Inspectie circa € 8,7 miljoen aan het uitvoeren van haar 
taken als toezichthouder. Het grootste deel hiervan was voor vaste 
personeelskosten. De overige kosten waren voor externe inhuur van expertise, ICT 
en materieel.  
 
De bezetting omvatte circa negentig fte. Bovenop de vaste bezetting waren er vier 
tijdelijke medewerkers, tien gedetacheerden, één stagiair en twee Rijkstrainees. 
Deze flexibele schil ondersteunde de activiteiten in 2017.  
 
 
8,7 miljoen 
 Personeelskosten 
 Externe inhuur van expertise 
 
 ICT en materieel  
 
Bezetting van circa 90 fte 
 
 
3.2 Overzicht toezichtactiviteiten 
De belangrijkste toezichtactiviteiten zijn weergeven in onderstaand overzicht. De 
Inspectie heeft in 2017 negenendertig onderzoeken afgerond, waarvan dertien 
incidentonderzoeken. Om effectief te werken zoekt de Inspectie de samenwerking 
met de andere rijksinspecties, zoals bij onderzoeken naar incidenten op het terrein 
van veiligheid, forensische zorg en binnen het jeugddomein. Daarnaast is een aantal 
onaangekondigde bezoeken en tussentijds toezicht uitgevoerd die niet hebben 
geleid tot rapporten. In de toezichtgebieden Sanctietoepassing en Jeugd wordt 
melding gemaakt van calamiteiten. De Inspectie streeft ernaar ook in andere 
domeinen monitoring van calamiteiten te ontwikkelen.  
 
15 

inho
Jaarbericht 2017  
udso
pgav
e 
 
3.3 Overzicht overige activiteiten  
Naast activiteiten die direct betrekking hebben op het toezicht, organiseert de 
Inspectie activiteiten die zorgen voor verbinding tussen verschillende partijen in het 
toezichtveld. Voorbeelden hiervan zijn de organisatie van een landelijke contactdag 
voor veiligheidsregio’s en het vieren van het vijfjarig bestaan van de Inspectie J&V 
middels een lustrumcongres.  
 
In samenspraak met het veld en de beleidsafdeling van het ministerie van Justitie 
en Veiligheid is er een nieuw toetsingskader ontwikkeld voor het toezicht op de 
rampenbestrijding en crisisbeheersing. Het toetsingskader is het uitgangspunt voor 
de productie van de Staat van de Rampenbestrijding en Crisisbeheersing in 2019.  
Ten opzichte van de eerder uitgebrachte staten zal de nieuwe staat een meer 
kwalitatieve benadering volgen om beoogde prestaties van de veiligheidsregio’s in 
kaart te brengen.    
Overige activiteiten 
 Jaarbericht 2016 
 Jaarbeeld 2016 landelijk toezicht jeugd 
 Jaarbeeld 2016 Toezicht Sociaal Domein 
 NPM Jaarverslag 2016 
 Meerjarenprogramma 2018-2020 
 Contactdag IJenV – Ve i li g h ei ds re g io ’s 
 Lustrumcongres Inspectie Justitie en Veiligheid 
 Ontwikkeling toetsingskaders 
 115 Afhandelingen burgermeldingen (digitaal of per post, voornamelijk klachten over 
ondertoezichtstaanden) 
 
3.4 Samenwerkingsverbanden 
De Inspectie JenV werkt zoveel mogelijk samen met andere toezichthouders zoals 
hierboven al kort werd aangestipt. Ook vindt de Inspectie andere rijksinspecties 
terug in samenwerkingsverbanden zoals het Toezicht Sociaal Domein en de 
Inspectieraad. Ook maakt de Inspectie deel uit van het Nationaal Preventie 
Mechanisme (NPM). Om te controleren of Nederland gedetineerden, patiënten en 
bewoners menswaardig behandelt, heeft de overheid geen aparte organisatie 
opgericht. Er zijn in Nederland namelijk al verschillende organisaties die vanuit hun 
eigen verantwoordelijkheid toezicht houden op dit aspect. Het NPM is een netwerk 
waarin organisaties, die op grond van de eigen wettelijke taak elk afzonderlijk hun 
NPM taak uitvoeren, samenwerken.  
De Inspectie houdt ook stelselmatig toezicht op de uitvoering van het 
terugkeerproces (gedwongen terugkeer van vreemdelingen). Zowel op nationale als 
op gezamenlijke Europese terugkeeroperaties, de Joint Return Operations. Daarbij 
17 

inho
Jaarbericht 2017  
udso
pgav
e 
 
 
I 
Sanctietoepassing 
Afsluiting tussentijds toezicht bij Leger des Heils Jeugdbescherming en 
Reclassering. 
Binnen de muren niet toegestaan - Over het tegengaan van contrabande, niet-
integer gedrag en voortgezet crimineel handelen tijdens detentie. 
Brief aan Aventurijn - FPA Roosenburg over kwaliteit en veiligheid van de zorg die 
FPA Roosenburg levert aan haar patiënten. 
Brief Incidentonderzoek FPC De Rooyse Wissel. 
Brief nader onderzoek incident PI Zoetermeer. 
Kwaliteit van het reclasseringstoezicht - Een ketengericht onderzoek in de 
arrondissementen Noord-Holland en Amsterdam. 
Leger des Heils Rotterdam - Besluit opvolging tussentijds toezicht. 
Resultaat onderzoek Penitentiaire Inrichting Alphen a/d Rijn. 
Terugkoppeling eerste vervolgbezoek De Woenselse Poort. 
Terugkoppeling tweede bezoek op 20 april 2017. 
Terugkoppeling derde bezoek aan De Woenselse Poort op 22 juni 2017. 
Terugkoppeling vierde bezoek De Woenselse Poort op 14 september 2017. 
Tussentijds toezicht onderzoek Contrabande in Forensisch Psychiatrische Centra. 
 
Sanctietoepassing / Migratie / Nationale veiligheid 
Brand Detentiecentrum Rotterdam. 
 
Politie / Nationale veiligheid 
Onderzoek Externe beveiliging nucleaire inrichtingen. 
 
19 

inho
Jaarbericht 2017  
udso
pgav
e 
 
Casusonderzoek Nissewaard - Onderzoek naar aanleiding van het onverwacht 
overlijden van een jongere. 
Casusonderzoek Rotterdam Schiebroek - Onderzoek naar aanleiding van 
kindermishandeling. 
Jeugdigen in beeld - Suïcide Heerlen juli 2017. 
Ook voor kwetsbare jongeren een passende toekomst. 
Rapport 'Moeder en kind verlaten de vrouwenopvang. (wie) is dat een zorg?'. 
Schoolverzuim: de strafrechtelijke aanpak 
 
Jeugd / Sanctietoepassing 
Doorlichting Rijks Justitiële Jeugdinrichting (RJJI) De Hunnerberg. 
 
Jeugd / Sanctietoepassing / Politie 
Rapport Samenwerking tussen Halt en politie rondom de Halt-afdoening. 
 
Caribisch Nederland 
Buitengewone agenten van politie. 
Consequenties van meertaligheid voor de rechtshandhaving in Caribisch 
Nederland.  
Initieel politieonderwijs Caribisch Nederland.  
De uitwisseling van politiële en justitiële gegevens binnen het Koninkrijk met het 
accent op Bonaire, Sint Eustatius en Saba.   
Review-onderzoek. Justitiële Inrichting Caribisch Nederland (JICN). 
Schietincident Bonaire. 
Vreemdelingenbeleid Caribisch Nederland; toezicht en handhaving 
 
21 

 
Missie Inspectie Justitie en Veiligheid  
De Inspectie Justitie en Veiligheid houdt voor de samenleving, de ondertoezichtgestelden en de politiek en bestuurlijk verantwoordelijken 
toezicht op het terrein van justitie en veiligheid  
om inzicht te geven in de kwaliteit van de taakuitvoering en de naleving van regels en normen, 
om risico’s te signaleren 
en om organisaties aan te zetten tot verbetering. 
Hiermee draagt de Inspectie bij aan een rechtvaardige en veilige samenleving. 
Dit is een uitgave van: 
Inspectie Justitie en Veiligheid  
Ministerie van Justitie en Veiligheid  
Turfmarkt 147 | 2511 DP  Den Haag 
Postbus 20301 | 2500 EH  Den Haag 
Contactformulier | www.inspectie-jenv.nl 
 
Februari 2018 
 
 
Aan deze publicatie kunnen geen rechten worden ontleend. 
Vermenigvuldigen van informatie uit deze publicatie is toegestaan, 
mits deze uitgave als bron wordt vermeld. 
 
 

