 
Wijziging van het Burgerlijk Wetboek en het Burgerlijk Wetboek BES houdende de 
omzetting van aandelen aan toonder in aandelen op naam ten behoeve van de 
vaststelling van de identiteit van houders van deze aandelen   
Memorie van Toelichting 
I. Algemeen deel  
1. Inleiding 
Dit wetsvoorstel maakt de identificatie van alle houders van aandelen aan toonder mogelijk in 
Europees Nederland en in Bonaire, Eustatius en Saba (“BES”). Aandelen aan toonder kunnen na 
inwerkingtreding van dit wetsvoorstel alleen nog worden verhandeld via een effectenrekening 
aangehouden bij een intermediair, zoals een bank of een beleggingsonderneming. De 
effectenrekening staat op naam waardoor anonieme overdracht van toonderstukken niet meer 
mogelijk is. Vanwege het ontbreken van de mogelijkheid tot het giraal houden van een 
verzamelbewijs worden voor de BES aandelen aan toonder in het geheel afgeschaft. 
Aandelen aan toonder die (nog) niet giraal worden verhandeld worden door de vennootschap 
omgezet in aandelen op naam. Opsporingsinstanties en toezichthouders kunnen bij intermediairs 
gegevens vorderen van de houders van effectenrekeningen voor de bestrijding van 
belastingontduiking, witwassen, de financiering van terrorisme of andere vormen van financieel-
economische criminaliteit. Aandeelhouders op naam zijn via het register van de vennootschap te 
identificeren. 
Dit wetsvoorstel geeft daarmee opvolging aan de aanbevelingen van het Global Forum on 
1
Transparency and Exchange of Information for Tax Purposes (hierna: Global Forum) en van de 
Financial Action Task Force (hierna: FATF), die zich richten op de bestrijding van 
2
belastingontduiking, witwassen en de financiering van terrorisme. Deze organisaties hebben 
(Caribisch) Nederland herhaaldelijk aanbevolen houders van aandelen aan toonder te identificeren 
of tot afschaffing van dit soort aandelen over te gaan. 
In de eerste plaats wordt voor Europees Nederland voorgesteld dat aandelen aan toonder alleen 
nog kunnen worden uitgegeven door middel van een verzamelbewijs. Een verzamelbewijs is een 
document waarin alle aandelen aan toonder van één soort zijn belichaamd. Dit bewijs wordt 
gehouden door een intermediair in een verzameldepot of door het centraal instituut (Euroclear 
Nederland) in een girodepot. Een intermediair houdt in het verzameldepot alle aandelen die zijn 
                                                           
1
 Het Global Forum is een multilateraal samenwerkingsverband van meer dan 100 jurisdicties dat toeziet op de 
implementatie van de door de G-20 voorgeschreven internationale standaard op het gebied van transparantie 
en informatie-uitwisseling voor belastingdoeleinden. 
2
De FATF is een internationaal orgaan dat samen met de zusterorganisaties van de FATF ruim 190 jurisdicties 
bestrijkt. Doel van de FATF is om op mondiaal niveau het witwassen van geld, de financiering van terrorisme 
en andere hieraan verwante bedreigingen voor de integriteit van het internationale financiële stelsel te 
voorkomen en te bestrijden. De FATF heeft hiertoe 40 aanbevelingen ontwikkeld waarin internationale 
standaarden zijn vastgelegd die landen geacht worden te implementeren in hun nationale wet- en regelgeving 
en beleid – beter bekend als de FATF-aanbevelingen. Het FATF evalueert regelmatig of landen in hun wet- en 
regelgeving opvolging hebben gegeven aan de aanbevelingen.  
1 
 

 
aandeel zijn dan wel vervallen. Op  1 januari 2026 vervalt het recht om een vervangend aandeel 
op naam te krijgen. 
Wie Actie Datum 
Vennootschap  Statutaire omzetting aandelen Voor 1 januari 2020 
op naam. 
Rechtswege Omzetting niet-omgezette Op 1 januari 2020 
aandelen aan toonder in 
aandelen op naam 
Aandeelhouder Inleveren aandelen aan Voor 1 januari 2021 
toonder 
Vennootschap Verkrijging aandelen op naam Op 1 januari 2021 
om niet, waarvan het 
toonderbewijs niet is 
ingeleverd. 
Aandeelhouder Verkrijging vervangend Voor 1 januari 2026 
aandeel op naam na het 
toonderstuk alsnog in te 
leveren.  
 
 
2. Achtergrond en hoofdlijnen van het wetsvoorstel 
2.1 Aandelen aan toonder  
Aandelen in een naamloze vennootschap kennen twee verschijningsvormen. Aandelen op naam en 
aandelen aan toonder (artikel 2:82 van het Burgerlijk Wetboek (hierna: BW). Kenmerkend voor 
aandelen aan toonder is dat het recht van het aandeel belichaamd is in een toonderpapier. 
Levering van een aandeel aan toonder vindt plaats door terhandstelling van dit papier (artikel 3:93 
BW).   
Klassieke aandelen aan toonder (“K-stukken”) bestonden uit een mantel en een serie 
dividendbewijzen. Een mantel is het eigenlijke aandeel, terwijl de genummerde dividendbewijzen 
kunnen worden ingeleverd om het recht op dividend uit te oefenen. Later zijn “CF”-stukken 
geïntroduceerd, die slechts bestaan uit een mantel en één dividendblad. Het doel van deze stukken 
was de dividendbetaling te vergemakkelijken zonder dat aandeelhouders hiervoor dividend-
bewijzen moeten knippen en inleveren. Het dividendblad van een CF-stuk werd bewaard bij een 
professionele bewaarder en centraal geadministreerd bij het, inmiddels opgeheven, Centrum voor 
Fondsenadministratie (“CF”). Dit centrum administreerde ook de uitbetaling van de dividenden.  
Door de groei van de beurshandel leidde de levering van toonderaandelen al snel tot aanzienlijke 
administratieve lasten in de verwerking. Daarom werd de girale levering van effecten 
geïntroduceerd. Een intermediair, zoals een bank, beheerde de effecten en voerde boekingen op 
een effectenrekening uit. Sinds 1977 is de girale levering van aandelen aan toonder en andere 
3 
 

 
noodzakelijk dat landen maatregelen nemen om misbruik van dit soort aandelen te voorkomen 
4
(aanbeveling 24).  
2.2 Onvoldoende mogelijkheden tot identificatie van aandeelhouders aan toonder in Nederland 
De wetswijziging van de Wge uit 2011 heeft geleid tot verplichte dematerialisatie  van giraal 
verhandelde effecten aan toonder in Nederland. Dit zijn in de regel beursgenoteerde effecten, 
omdat Euronext de afwikkeling van aandelentransacties (settlement) via Euroclear verplicht heeft 
gesteld (Euronext Rule book I- 4601). Euronext heeft deze bevoegdheid op basis van artikel 5:32 
Wet financieel toezicht. Deze dematerialisatie heeft ervoor gezorgd dat houders van giraal 
verhandelde effecten aan toonder via de effectenrekening kunnen worden geïdentificeerd. 
Houders van effecten aan toonder in naamloze vennootschappen die niet beursgenoteerd zijn, zijn 
evenwel niet verplicht hun stukken giraal te verhandelen. De wetswijziging uit 2011 laat daarmee 
de mogelijkheid in stand voor houders van aandelen aan toonder om individuele stukken thuis te 
bewaren. Deze aandeelhouders kunnen daardoor niet eenvoudig geïdentificeerd worden. De 
wetswijziging uit 2011 heeft wel ertoe geleid dat de toonderstukken die niet door middel van een 
verzamelbewijs in bewaring zijn gegeven, niet via het girale systeem aan het centraal instituut of 
aan een andere intermediair kunnen worden geleverd. Evenmin maken ze deel uit van het 
verzameldepot (artikel 8 Wge). Daardoor vallen ze niet onder de bescherming die de Wge tegen 
faillissement biedt, tenzij het individuele toonderstukken betreft die ten name van een intermediair 
in het buitenland worden bewaard om te voldoen aan de daar geldende regelgeving. 
 
Ook verhindert de wetswijziging uit 2011 niet dat individuele stukken die thuis worden bewaard, 
worden geleverd buiten het girale systeem om. Levering van aandelen aan toonder kan nog steeds 
plaatsvinden via de terhandstelling van toonderstukken (artikel 3:93 BW). Dit kan bijvoorbeeld 
doordat de ene thuisbewaarder zijn stukken aan de andere thuisbewaarder ter hand stelt of 
doordat een intermediair een toonderstuk aan een andere intermediair ter hand stelt.  
In de peer review rapporten over Nederland van 2013 concludeerde het Global Forum daarom dat 
(Caribisch) Nederland nog onvoldoende wettelijke mechanismen heeft om de identiteit te 
5
achterhalen van de houders van aandelen aan toonder. De FATF heeft de Nederlandse wetgeving 
geëvalueerd op mogelijke misbruikrisico’s. Daarbij heeft zij ook getoetst of de verdergaande 
dematerialisatie van aandelen aan toonder, zoals bij de wetswijziging in 2011 geïntroduceerd, 
 6
voldoende effectief is om misbruik van dit soort aandelen te voorkomen. De FATF kwam tot de 
conclusie dat dit nog niet het geval is en dat het voor houders van niet-beursgenoteerde aandelen 
                                                           
4
 Tot 2012 aanbeveling 33,  thans aanbeveling 24, The Financial Action Task Force, International Standards on 
Combatting Money Laundering and the Financing of Terrorism & Proliferation, The FATF Recommendations, 
2012,  http://www.fatf-gafi.org/media/fatf/documents/recommendations/pdfs/FATF_Recommendations.pdf 
5
 OESO, Global Forum on Transparency and Exchange of Information for Tax Purposes, Peer Review Report, 
2011, The Netherlands, p. 122 en OESO Global Forum on Transparency and Exchange of Information for Tax 
Purposes, Peer Review Report, 2013, The Netherlands, p. 121. 
6
 FATF, Mutual Evaluation of the Netherlands, 2nd Follow up report, 2014, p.40. 
5 
 

 
dematerialiseren of op naam te stellen. Vanaf 1 januari 2014 zijn deze effecten aan toonder van 
rechtswege omgezet in aandelen op naam. Wanneer een rechthebbende zich niet had gemeld voor 
30 november 2015 zijn de effecten in het openbaar te koop aangeboden. De opbrengst is gestort 
in een consignatiekas, waarvan de effectenhouder de opbrengst kan opeisen, onder betaling van 
een met de tijd oplopende boete.  
Verenigd Koninkrijk: afschaffing aandelen aan toonder 
9
In 2015 heeft het Verenigd Koninkrijk de aandelen aan toonder afgeschaft. Houders van aandelen 
aan toonder van zowel beurs- als niet-beursgenoteerde vennootschappen waren verplicht om hun 
aandelen te laten omzetten in aandelen op naam, binnen een termijn van één maand na 
inwerkingtreding van de wet op 26 mei 2015. De vennootschap moest deze omruil publiekelijk 
aankondigen. Zeven maanden na inwerkingtreding van de wet konden aandelen aan toonder niet 
langer worden verhandeld en werden de daaraan verbonden rechten opgeschort. Vennootschappen 
konden vervolgens aandelen aan toonder waarvoor zich geen aandeelhouder had gemeld, laten 
vernietigen bij de rechtbank op voorwaarde dat een bedrag gelijk aan de nominale waarde van een 
aandeel bij de rechtbank werd betaald. De vennootschap diende vervolgens het maatschappelijk 
kapitaal te verminderen met de waarde van de vernietigde aandelen. Wanneer het 
maatschappelijk kapitaal daarmee onder de minimumkapitaaleisen voor naamloze 
vennootschappen was gezakt, had de vennootschap daarvoor toestemming nodig van de rechter of 
moest zich omzetten in een besloten vennootschap. 
Duitsland: dematerialisatie van aandelen aan toonder 
In Duitsland is eind 2015 de Aktienrechtnovelle 2016 aangenomen. Deze wet verplicht Duitse niet-
beursgenoteerde ondernemingen om alleen nog aandelen aan toonder uit te geven als de 
uitlevering van individuele stukken wordt verboden en gebruik wordt gemaakt van een 
verzamelbewijs dat bij een centraal instituut of een intermediair is ondergebracht. Anders mogen 
10
niet-beursgenoteerde vennootschappen alleen nog aandelen op naam houden. 
Luxemburg: verplichte inbewaargeving en registratie aandelen aan toonder  
In Luxemburg is op 28 juli 2014 een wet in werking getreden die houders van aandelen aan 
toonder verplicht hun toonderstukken in bewaring te geven. Dit kon onder andere bij een 
financiële instelling, accountant, advocaat of notaris. Deze partijen zijn verplicht om een register 
bij te houden waarin de namen van de aandeelhouders zijn geregistreerd. Voor houders van 
bestaande aandelen aan toonder werd de vennootschap verplicht om een intermediair aan te 
wijzen die de aandelen in bewaring nam en registreerde. De rechten verbonden aan een aandeel 
aan toonder konden alleen nog worden uitgeoefend wanneer de aandelen waren geregistreerd. 
Aandelen die niet binnen 18 maanden na inwerkingtreding van de wet waren geregistreerd, 
vervielen. Het bedrag corresponderend met de waarde van deze vervallen aandelen moest door de 
vennootschap worden gestort in een consignatiekas.   
                                                           
9
 Artikel 84, Small Business, Enterprise and Employment Act 2015. 
10
 Artikel 1, Gesetz zu änderung des Aktiengesetz, Bundesgesetzblatt 2015, nr. 55. 
7 
 

 
van deze identificatie van aandeelhouders wordt voorgesteld om de uitgifte van certificaten van 
aandelen aan toonder te verbieden.  
Daarnaast bevat het wetsvoorstel een regeling voor bestaande aandelen aan toonder die niet 
giraal worden verhandeld. De vennootschap moet deze aandelen via een statutenwijziging voor 1 
januari 2020 hebben omgezet in aandelen op naam. Wanneer de statuten op deze datum niet 
gewijzigd zijn, vindt een  omzetting van rechtswege plaats. Vervolgens kunnen houders van 
aandelen aan toonder hun toonderstukken tot 1 januari 2021 inleveren bij de vennootschap.  
Voor de BES wordt voorgesteld om de aandelen aan toonder af te schaffen, vanwege het 
ontbreken van een regeling voor girale levering. Voor het overige is aangesloten bij de regelgeving 
voor Europees Nederland. 
2.8 Maatregelen voor niet-inbewaargeving 
Het wetvoorstel bevat maatregelen voor houders van aandelen aan toonder die hun stukken niet 
binnen twee jaar na de inwerkingtreding van de wet bij de vennootschap inleveren. Dit zorgt 
ervoor dat thuisbewaarders worden aangemoedigd hun toonderstukken in te leveren. Het 
wetsvoorstel schort de uitoefening van alle rechten verbonden aan het aandeel op, zolang de 
houders van aandelen aan toonder na de omzetting van hun aandelen hun stukken niet hebben 
ingeleverd bij de vennootschap. Dit zijn bijvoorbeeld het stemrecht, het recht op uitkeringen, en 
het recht op deelname aan de algemene vergadering. Hetzelfde geldt wanneer de aandeelhouder 
nog certificaten aan toonder heeft uitstaan. Het gewijzigde artikel 2:82 BW en het nieuwe artikel 
2:92b bevatten daarvoor een wettelijke regeling.  
Aandeelbewijzen die niet voor 1 januari 2021 zijn aangeboden aan de vennootschap worden van 
rechtswege om niet verkregen door de vennootschap. De vennootschap zal zich vervolgens als 
aandeelhouder moeten registreren. De vennootschap kan, gelet op het bepaalde in artikel 2:64 
BW, niet alle aandelen in de vennootschap verkrijgen. Daarom voorziet het wetsvoorstel in de 
mogelijkheid om één aandeel op naam toe te kennen aan de gezamenlijke bestuurders.  
Aandeelhouders die hun aandelen niet tijdig inleveren kunnen zich binnen vijf jaar na de 
verkrijging door de vennootschap alsnog bij de vennootschap melden. In dat geval heeft de 
aandeelhouder recht op een vervangend aandeel op naam van de vennootschap. Voor de BES-
eilanden is een soortgelijke regeling voorgesteld. Deze regeling vervalt op 1 januari 2026. 
De voorgestelde regeling bevat daarmee een evenwicht tussen het verval van het vermogensrecht 
en het individuele recht van een aandeelhouder op een onbeperkt genot van dit recht. Het verval 
van dit vermogensrecht is een ultimum remedium dat slechts onder strikte voorwaarden kan 
plaatsvinden. Er staat weliswaar geen geldelijke compensatie tegenover het verval, maar er is 
sprake van een overgangstermijn. Bovendien heeft de aandeelhouder  gedurende een 
overgangsperiode nog recht op een vervangende aandeel. Ten slotte is het verval vanwege de 
aangekondigde termijn waarop dit gaat plaatsvinden voldoende voorzienbaar. Aldus voldoet de 
9 
 

 
beursgenoteerde naamloze vennootschappen betekent dat in Nederland circa 720 naamloze 
vennootschappen aandelen aan toonder kunnen uitgeven aan individuele aandeelhouders. Naast 
de niet-beursgenoteerde vennootschappen kent een aantal beursvennootschappen mogelijk nog 
aandelen aan toonder die niet-beursgenoteerd zijn. Daarom is de verwachting dat maximaal circa 
750 naamloze vennootschappen aandelen aan toonder moeten omzetten in aandelen op naam. Het 
merendeel van deze vennootschappen zal een beperkt aantal aandeelhouders hebben. Een deel 
van de vennootschappen dient als gevolg van dit voorstel de statuten te wijzigen omdat de 
statuten nog niet de mogelijkheid bieden om bestaande aandelen aan toonder om te zetten in 
aandelen op naam. De akte voor de statutenwijziging zal bij de notaris moeten worden gepasseerd 
en de notaris zal de akte moeten opstellen. De kosten worden hiervoor geschat op circa 450 euro 
per vennootschap. Aangezien niet duidelijk is bij hoeveel vennootschappen een statutenwijziging 
noodzakelijk is, kan geen inschatting worden gemaakt van de totale kosten. Indien ervan uit wordt 
gegaan dat de statutenwijziging noodzakelijk is voor alle vennootschappen die beschikken over 
aandelen aan toonder, komen de totale nalevingskosten als gevolg van de statutenwijziging neer 
op 337.500  (450 x 750 ) euro. Naar verwachting is het waarschijnlijker dat statutenwijziging 
slechts noodzakelijk is voor een deel van de vennootschappen die beschikken over aandelen aan 
toonder. Daarnaast zullen sommige vennootschappen niet tijdig hun statuten gewijzigd hebben. In 
dat geval luiden de aandelen aan toonder van rechtswege op naam en zullen de statuten moeten 
worden aangepast bij de eerstvolgende wijziging van de statuten na inwerkingtreding van de wet. 
Een omzetting zal enige voorbereiding vragen voor de jurist van de onderneming. Daarnaast zal de 
vennootschap de toonderstukken moeten innemen en de houder als eigenaar op naam moeten 
registreren. Veelal zal het om een beperkt aantal toonderstukken gaan, omdat de meeste 
vennootschappen een beperkt aantal aandeelhouders hebben. Voor het organiseren van de 
aandeelhoudersvergadering in verband met de voorgestelde statutenwijziging worden geen kosten 
berekend, omdat de statutenwijziging kan meelopen met de jaarlijkse algemene vergadering van 
de vennootschap. 
Afhankelijk van het aantal aandelen aan toonder dat door een vennootschap is uitgegeven zal het 
voorbereiden, innemen en registreren van de aandelen aan toonder een (jurist van een) 
vennootschap naar verwachting een uur tot enkele  dagdelen kosten. Ervan uitgaande dat de helft 
van de vennootschappen maximaal vier dagdelen nodig heeft en de rest van de vennootschappen 
slechts een uur nodig heeft voor het voorbereiden, innemen en registreren van de aandelen zullen 
de totale kosten neerkomen op 222.750 euro (33x750/2 + 8x33x750/2) en gemiddeld 297 euro 
17
per vennootschap. Ook zal een vennootschap gedurende 7 jaar een passage over de inwisseling 
van de toonderstukken in het jaarverslag moeten opnemen. De kosten daarvan zijn te 
verwaarlozen. 
Houders van de aandelen aan toonder (burgers) zullen ook kosten moeten maken om hun 
toonderstukken bij de vennootschap te kunnen inleveren. De totale kosten voor burgers kunnen 
niet worden ingeschat, omdat onbekend is hoeveel aandelen aan toonder er in circulatie zijn. De 
                                                           
17
 Bijlage 5,Tabel uurtarieven bedrijven en professionals, Handboek meting regeldruk, 2014.  
11 
 

 
de omzetting van aandelen aan toonder in aandelen op naam. Deze verplichte wettelijke omzetting 
kan in de praktijk niet door vennootschappen worden doorgevoerd vanwege het ontbreken van 
instemming van aandeelhouders of doordat het bestuur van de vennootschap zelf inactief is 
gebleven. Aanvankelijk was voorzien in een procedure waarbij het bestuur van de vennootschap 
een statutenwijziging tot stand kon brengen door indiening van een verzoekschrift bij de 
Ondernemingskamer. De Commissie vennootschapsrecht heeft er op gewezen dat dit geen 
oplossing biedt voor de gevallen waarin het bestuur inactief blijft. De Commissie adviseert dat zou 
moeten worden overwogen om een omzetting van rechtswege van aandelen aan toonder in 
aandelen op naam te bewerkstelligen. Dit advies is overgenomen. De regeling bij de 
Ondernemingskamer geschrapt. Er is voorzien in een omzetting van rechtswege. Ook de overige 
adviezen van de Commissie vennootschapsrecht zijn overgenomen. In de artikelsgewijze 
toelichting is toegelicht op welke onderdelen dit tot wijzigingen van het voorstel heeft geleid. 
Daarnaast is een ontwerpregeling voor de BES aldaar geconsulteerd bij de Orde van Advocaten en 
het plaatselijke notariaat. De reactie is meegenomen bij het opstellen van het wetsvoorstel voor 
de BES. 
 
5. Overgangsrecht en inwerkingtreding 
 
De vennootschap die geconfronteerd wordt met een omzetting van rechtswege van aandelen aan 
toonder in aandelen op naam is op basis van het overgangsrecht verplicht deze omzetting in de 
statuten te verwerken bij de eerstvolgende statutenwijziging na inwerkingtreding van het 
wetsvoorstel.  
Ten aanzien van de inwerkingtreding vervalt de verplichting van de vennootschap om een 
vermelding in het bestuursverslag op te nemen zeven jaar na inwerkingtreding van deze wet, 
omdat de procedure voor identificatie van aandeelhouders aan toonder dan is afgerond.  
Daarnaast vervalt zeven jaar na inwerkingtreding van de wet artikel 86d. Dit artikel is niet meer 
noodzakelijk, na het verval van papieren aandelen aan toonder. Hetzelfde geldt voor artikel 105 
leden 6 en 7 BW BES.  
II. Artikelsgewijs 
Artikel I 
A 
Artikel 2:82 
Lid 1 
Dit artikellid regelt dat naamloze vennootschappen na inwerkingtreding van dit wetsvoorstel geen 
individuele aandelen aan toonder meer kunnen uitgeven. De uitgifte van deze stukken kan alleen 
nog plaatsvinden door middel van een verzamelbewijs dat ter bewaargeving wordt aangeboden bij 
13 
 

 
Dit lid regelt dat aandelen aan toonder van rechtswege worden omgezet in aandelen op naam. Dit 
is noodzakelijk wanneer de aandeelhoudersvergadering niet voor 1 januari 2020 een goedkeurend 
besluit neemt over een voorgestelde statutenwijziging. Dit kan omdat het bestuur van de 
vennootschap niet tijdig een statutenwijziging heeft voorgelegd of dat aandeelhouders niet tijdig 
met een voorgestelde statutenwijziging hebben ingestemd.  
Daarmee is opvolging gegeven aan het advies van de Commissie vennootschapsrecht om te 
onderzoeken of een omzetting van rechtswege mogelijk is. Het uitgangspunt blijft dat 
vennootschappen zelf hun statuten wijzigen, omdat een statutenwijziging primair een zaak is van 
de vennootschap en de aandeelhouders. Daarnaast vergroot een wijziging voorgesteld door de 
vennootschap ook de kenbaarheid voor aandeelhouders van de omzetting. Tijdige wijziging van de 
statuten door de vennootschap is in het belang van aandeelhouders aan toonder. Zij kunnen op 
deze manier hun aandeelbewijzen tijdig inleveren en hun rechten blijven uitoefenen. Voor die 
gevallen waarin geen statutenwijziging plaatsvindt, is nu voorzien in een omzetting in aandelen op 
naam van rechtswege. Dit neemt het zorgpunt van de Commissie weg dat juist in gevallen van 
misbruik van toonderaandelen de vennootschap geen actie zal ondernemen om de statuten te 
wijzigen.  
Lid 5 
Dit artikellid bevat het bestaande artikel 2:82 lid 4 BW dat een regeling bevat voor de uitoefening 
van rechten van aandelen aan toonder die door middel van een statutenwijziging zijn omgezet in 
aandelen op naam. Het artikellid regelt dat de rechten verbonden aan een aandelen op naam niet 
kunnen worden uitgeoefend totdat de houder van een aandeel aan toonder zijn aandeelbewijs bij 
de vennootschap inlevert. Bij de totstandkoming van deze bepaling is destijds voor een volledige 
opschorting van rechten gekozen in plaats van een opschorting van het stemrecht, het recht op 
uitkeringen of deelname aan de algemene vergadering (Kamerstukken II, 1999/2000, 26 277, nr. 
6). Een dergelijke algehele opschorting van de rechten van de aandeelhouder werd op zijn plaats 
geacht in de gevallen waar de vennootschap niet bekend was met haar aandeelhouders terwijl de 
aandelen op naam luiden. Een opschorting van rechten kan soms resulteren in verval. Dit is 
bijvoorbeeld het geval voor het recht om een algemene vergadering bij te wonen dat zal moeten 
wijken voor het belang dat anderen hebben bij het tijdig houden van een algemene vergadering en 
een correcte besluitvormingsprocedure. In dat geval zal de mogelijkheid om de vergadering bij te 
wonen niet later alsnog kunnen worden uitgeoefend. In andere gevallen van opschorting zoals bij 
het recht op winstuitkering kan de uitoefening van dit recht op een later moment relatief 
eenvoudig herleven doordat opgeschorte winstuitkeringen alsnog worden uitbetaald 
(Kamerstukken II, 1999/2000, 26 277, nr. 5). Nieuw in het voorgestelde lid is dat deze regeling 
ook van toepassing is wanneer er geen sprake is van een statutenwijziging, maar van een 
omzetting in aandelen op naam van rechtswege. 
Voorts is het bestuur van de vennootschap verplicht het omgewisselde aandeel te registreren in 
het register van de naamloze vennootschap op basis van artikel 2:85 BW. Dit zorgt ervoor dat de 
aandeelhouder geïdentificeerd kan worden. 
15 
 

 
aandeel in het vennootschapsregister worden geregistreerd op de datum dat de vennootschap de 
overige aandelen om niet verkrijgt. Dit voorkomt dat de vennootschap in strijd handelt met het 
bepaalde in artikel 2:64 BW. De Commissie vennootschapsrecht adviseert om in de toelichting 
nader in te gaan op de wijze waarop misbruik van de deze overgang kan worden tegengegaan en 
op de vraag hoe de aanspraken van bestuurders op de aandelen geduid moeten worden. Naar 
aanleiding hiervan is in dit lid opgenomen dat bestuurders na de verkrijging tegenover de 
vennootschap hoofdelijk aansprakelijk zijn voor vergoeding van de verkrijgingsprijs vermeerderd 
met de wettelijke rente vanaf het tijdstip van de verkrijging. Het aandeelhouderschap van de 
bestuurders hangt samen met hun functie en dient bij terugtreden van een bestuurder te worden 
overgedragen op een opvolgend bestuurder volgens de reguliere wijze van overdracht van 
aandelen. De Commissie vennootschapsrecht vraag daarnaast in haar advies om in de toelichting 
nader in te gaan op de jaarrekeningrechtelijke en fiscaalrechtelijke aspecten van de verkrijging 
door de gezamenlijke bestuurders. De verkrijging van de gezamenlijke bestuurders heeft verder 
geen gevolgen voor de jaarrekening van de vennootschap omdat deze aandelen om niet zijn 
verkregen en ook weer om niet worden overgedragen aan de gezamenlijke bestuurders. Ook zijn 
er geen bijzondere fiscaalrechtelijke consequenties.  
Lid 9 
Lid 9 bevat een regeling voor de houder van een voormalig toonderaandeel dat is omgezet in een 
aandeel op naam, die zich binnen vijf jaar na de verkrijging door de vennootschap alsnog meldt 
met een toonderbewijs. Een aandeelhouder die zich uiterlijk op 1 januari 2025 alsnog meldt bij de 
vennootschap met een aandeelbewijs heeft recht op een vervangend aandeel op naam van de 
vennootschap. De termijn van vijf jaar komt overeen met de verjaringstermijn die thans 
gebruikelijk is vorderingen (artikel 3:307 BW). Deze regeling zorgt er enerzijds voor dat wordt 
voorzien dat een aandeelhouder gedurende een overgangsperiode alsnog zijn eigendomsrecht kan 
uitoefenen. De regeling is een alternatief voor de regeling in het voorontwerp waarbij de 
vennootschap de prijs van de aandelen na het verval in één keer in de consignatiekas moest 
storten. Deze regeling had als nadeel dat vermogen de vennootschap verlaat en dat de 
vennootschap daardoor mogelijk niet meer aan de minimumkapitaaleisen uit de Tweede 
kapitaalbeschermingsrichtlijn voldoet. Het vervangend recht op een aandeel is een vorderingsrecht 
waardoor de vennootschap ermee kan volstaan een soortgelijk aandeel te verschaffen als het 
aandeel van de aandeelhouder. De Commissie vennootschapsrecht adviseert nader in te gaan op 
de vraag of verkregen aandelen aan toonder moeten worden ingetrokken of van rechtswege 
vervallen en of het recht op een vervangend aandeel uitgifte van een nieuw aandeel vergt, of aan 
die intrekking en uitgifte een besluit van een orgaan van de vennootschap ten grondslag moet 
liggen, en zo ja, welk orgaan daartoe dan bevoegd is, alsmede hoe storting op nieuw uit te geven 
aandelen dient plaats te vinden. De vennootschap is verplicht de verkregen stukken om niet te 
behouden totdat de termijn is verlopen waarin een aandeelhouder een vervangend aandeel kan 
vorderen. Intrekking of vervreemding is in deze periode niet mogelijk, omdat in lid 6 is bepaald 
dat de vennootschap om niet verkregen aandelen houdt totdat de vijfjaarstermijn is verstreken. 
De vennootschap is niet verplicht de aandeelhouder die een beroep doet op zijn vorderingsrecht 
17 
 

 
effectenverkeer is niet van toepassing op de BES. Het is niet noodzakelijk de mogelijkheid tot 
afgifte van een verzamelbewijs in stand te laten met het oog op de girale levering van aandelen. 
Aandelen aan toonder kunnen zodoende op de BES in het geheel worden afgeschaft.  
 
A 
Artikel 104 
Lid 2 
De tweede zin van dit artikellid komt te vervallen. Deze zin regelde dat in de akte van oprichting 
van een naamloze vennootschap wordt voorzien in de mogelijkheid om aandelen op naam op 
verzoek van de aandeelhouder om te zetten in aandelen aan toonder door afgifte van een 
aandeelbewijs wordt geschrapt. Het gevolg is dat in de toekomst alleen nog aandelen op naam in 
een naamloze vennootschap kunnen worden gehouden.   
Lid 3 
Dit lid is niet meer nodig, omdat er geen aandelen aan toonder meer kunnen worden uitgegeven. 
 
B 
Dit artikel stelt een nieuw artikel 105 voor.   
Lid 1 
Het bestaande lid 2 van artikel 105 is vernummerd in lid 1 en de eerste zin van het artikellid is 
aangepast. De gewijzigde eerste zin regelt dat de vennootschap door een statutenwijziging 
aandelen aan toonder omzet in aandelen op naam. De omzetting dient uiterlijk op 31 december 
2019 plaats te vinden. De verplichting wordt bekendgemaakt via een oproep in de Staatscourant 
(artikel 2:130 BW BES). Een verplichting om deze omwisseling, net als in Europees Nederland, in 
de toelichting bij de jaarrekening op te nemen, is daarom niet meer noodzakelijk. Na de omzetting 
kunnen aandeelhouders hun rechten niet uitoefenen totdat het aandeelbewijs is ingeleverd bij de 
vennootschap en de aandeelhouder is ingeschreven in het aandeelhoudersregister (artikel 2:301 
lid 5 BW BES). 
Lid 2 
Dit lid geeft de vennootschap de mogelijkheid om een statutenwijziging die voorziet in de 
omwisseling van aandelen aan toonder in aandelen op naam alsnog door te voeren, wanneer de 
aandeelhoudersvergadering geen goedkeurend besluit neemt voor 1 september 2019. In dat geval 
kan zij de rechtbank verzoeken de statuten vaststellen. De griffier van de rechtbank deponeert een 
afschrift van de statuten ten kantore van het Handelsregister. 
19 
 

 
Lid 6 
Lid 6 bevat een regeling voor het verval van een voormalig toonderaandeel dat is omgezet in een 
aandeel op naam, maar waarvoor zich binnen vijf jaar na verval alsnog een aandeelhouder meldt 
met een aandeelhoudersbewijs. Een aandeelhouder die zich na het verval van zijn aandeel maar 
uiterlijk voor 1 januari 2026 alsnog meldt bij de vennootschap met een aandeelbewijs ontvangt 
een vervangend aandeel op naam. Deze vordering vervalt na vijf jaar. Dit komt overeen met de 
verjaringstermijn die thans gebruikelijk is voor vorderingen (artikel 3:307 BW BES). Deze regeling 
zorgt ervoor dat een aandeelhouder ook na verval van zijn aandeel gedurende een 
overgangsperiode nog zijn aandeelhoudersrechten kan uitoefenen. De aandeelhouder kan alleen 
aanspraak maken op opgeschorte rechten, zoals winstuitkeringen, tot het moment waarop de 
aandelen om niet door de vennootschap zijn verkregen. 
Lid 7 
Dit artikellid vervalt, omdat het niet noodzakelijk meer is na de afschaffing van de aandelen aan 
toonder. Tot die tijd kunnen aandeelhouders zich nog beroepen op het verlies van een 
aandeelbewijs. Dit is de reden dat dit lid niet vervalt bij de inwerkingtreding van de wet, maar pas 
op het moment dat de aandelen aan toonder vervallen. In artikel IV is hiervoor een regeling 
opgenomen.     
Lid 8  
Lid 8 bevat de tekst van het huidige lid 1 van artikel 105 BW BES. Dit artikellid is niet meer nodig, 
omdat er geen aandelen aan toonder meer kunnen worden uitgegeven. Bestaande aandelen aan 
toonder moeten worden ingeleverd. Niet ingeleverde aandelen vervallen. Tot die tijd kunnen 
aandeelhouders zich nog beroepen op de goede trouw bij de verkrijging van een toonderstuk. Dit 
is de reden dat dit lid niet vervalt bij de inwerkingtreding van de wet, maar pas op het moment dat 
de aandelen aan toonder vervallen. In artikel IV is hiervoor een regeling opgenomen. Vanwege het 
beoogde verval van dit artikellid is er voor gekozen dit lid te verplaatsen naar het laatste lid van 
artikel 105. De bestaande leden van dit artikel hoeven zodoende bij het verval van dit lid niet 
vernummerd te worden.   
 
C 
Dit artikel zorgt ervoor dat certificaten aan toonder van aandelen in een naamloze vennootschap 
na de inwerkingtreding van de wet niet meer in omloop mogen zijn.  Voor de toelichting wordt 
naar de soortgelijke regeling in het BW verwezen. 
 
Artikel III 
Dit artikel regelt dat artikel 391, lid 2, derde zin van Boek 2 van het Burgerlijk Wetboek, die 
krachtens artikel I onderdeel C is toegevoegd, vervalt. Artikel V regelt dat dit zeven jaar na 
21 
 

