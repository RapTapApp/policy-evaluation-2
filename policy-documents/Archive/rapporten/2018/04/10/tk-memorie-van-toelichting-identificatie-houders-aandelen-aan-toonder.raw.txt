 
Wijziging van het Burgerlijk Wetboek en het Burgerlijk Wetboek BES houdende de 
omzetting van aandelen aan toonder in aandelen op naam ten behoeve van de 
vaststelling van de identiteit van houders van deze aandelen (Wet omzetting aandelen 
aan toonder) 
Memorie van Toelichting 
I. Algemeen deel  
1. Inleiding  
Dit wetsvoorstel maakt de identificatie van alle houders van aandelen aan toonder mogelijk in 
Europees Nederland en in Bonaire, Eustatius en Saba (“BES”). Fysieke toonderstukken die 
aandeelhouders zelf bewaren, worden afgeschaft. Aandelen aan toonder kunnen na 
inwerkingtreding van dit wetsvoorstel alleen nog worden verhandeld via een effectenrekening 
aangehouden bij een intermediair, zoals een bank of een beleggingsonderneming. De 
effectenrekening staat op naam waardoor anonieme overdracht van toonderstukken niet meer 
mogelijk is. Vanwege het ontbreken van de mogelijkheid tot het giraal houden van een 
verzamelbewijs worden voor de BES aandelen aan toonder in het geheel afgeschaft.  
Aandelen aan toonder die (nog) niet giraal worden verhandeld worden door de vennootschap 
omgezet in aandelen op naam. Opsporingsinstanties en toezichthouders kunnen bij intermediairs 
gegevens vorderen van de houders van effectenrekeningen voor de bestrijding van 
belastingontduiking, witwassen, de financiering van terrorisme of andere vormen van financieel-
economische criminaliteit. Aandeelhouders op naam zijn via het register van de vennootschap te 
identificeren. 
Dit wetsvoorstel geeft daarmee opvolging aan de aanbevelingen van het Global Forum on 
1
Transparency and Exchange of Information for Tax Purposes (hierna: Global Forum) en van de 
Financial Action Task Force (hierna: FATF), die zich richten op de bestrijding van 
2
belastingontduiking, witwassen en de financiering van terrorisme. Deze organisaties hebben 
(Caribisch) Nederland herhaaldelijk aanbevolen houders van aandelen aan toonder te identificeren 
of tot afschaffing van dit soort aandelen over te gaan. 
In de eerste plaats wordt voor Europees Nederland voorgesteld dat aandelen aan toonder alleen 
nog kunnen worden uitgegeven door middel van een verzamelbewijs. Een verzamelbewijs is een 
document waarin alle aandelen aan toonder van één soort zijn belichaamd. Fysieke 
toonderstukken die individuele aandelen belichamen, worden afgeschaft. Het verzamelbewijs 
                                                           
1
 Het Global Forum is een multilateraal samenwerkingsverband van meer dan 100 jurisdicties dat toeziet op de 
implementatie van de door de G-20 voorgeschreven internationale standaard op het gebied van transparantie 
en informatie-uitwisseling voor belastingdoeleinden. 
2
De FATF is een internationaal orgaan dat samen met de zusterorganisaties van de FATF ruim 190 jurisdicties 
bestrijkt. Doel van de FATF is om op mondiaal niveau het witwassen van geld, de financiering van terrorisme 
en andere hieraan verwante bedreigingen voor de integriteit van het internationale financiële stelsel te 
voorkomen en te bestrijden. De FATF heeft hiertoe 40 aanbevelingen ontwikkeld waarin internationale 
standaarden zijn vastgelegd die landen geacht worden te implementeren in hun nationale wet- en regelgeving 
en beleid – beter bekend als de FATF-aanbevelingen. Het FATF evalueert regelmatig of landen in hun wet- en 
regelgeving opvolging hebben gegeven aan de aanbevelingen.  
1 
 

 
Nadien heeft de aandeelhouder nog wel het recht op een vervangend aandeel op naam van de 
vennootschap, wanneer hij zich binnen vijf jaar na de verkrijging door de vennootschap alsnog 
meldt met zijn toonderstuk. De niet uitgeoefende rechten die verbonden zijn aan zijn eerdere 
aandeel zijn dan wel vervallen. Op  1 januari 2026 vervalt het recht om een vervangend aandeel 
op naam te krijgen. 
 
Wie Actie Datum 
Vennootschap  Statutaire omzetting aandelen Voor 1 januari 2020 
op naam. 
Rechtswege Omzetting niet-omgezette Op 1 januari 2020 
aandelen aan toonder in 
aandelen op naam 
Aandeelhouder Inleveren aandelen aan Voor 1 januari 2021 
toonder 
Vennootschap Verkrijging aandelen op naam Op 1 januari 2021 
om niet, waarvan het 
toonderbewijs niet is 
ingeleverd. 
Aandeelhouder Verkrijging vervangend Voor 2 januari 2026 
aandeel op naam na het 
toonderstuk alsnog in te 
leveren.  
 
2. Achtergrond en hoofdlijnen van het wetsvoorstel 
2.1 Aandelen aan toonder  
Aandelen in een naamloze vennootschap kennen twee verschijningsvormen. Aandelen op naam en 
aandelen aan toonder (artikel 2:82 van het Burgerlijk Wetboek (hierna: BW). Kenmerkend voor 
aandelen aan toonder is dat het recht van het aandeel belichaamd is in een toonderpapier. 
Levering van een aandeel aan toonder vindt plaats door terhandstelling van dit papier (artikel 3:93 
BW).   
Klassieke aandelen aan toonder (“K-stukken”) bestonden uit een mantel en een serie 
dividendbewijzen. Een mantel is het eigenlijke aandeel, terwijl de genummerde dividendbewijzen 
kunnen worden ingeleverd om het recht op dividend uit te oefenen. Later zijn “CF”-stukken 
geïntroduceerd, die slechts bestaan uit een mantel en één dividendblad. Het doel van deze stukken 
was de dividendbetaling te vergemakkelijken zonder dat aandeelhouders hiervoor dividend-
bewijzen moeten knippen en inleveren. Het dividendblad van een CF-stuk werd bewaard bij een 
professionele bewaarder en centraal geadministreerd bij het, inmiddels opgeheven, Centrum voor 
Fondsenadministratie (“CF”). Dit centrum administreerde ook de uitbetaling van de dividenden.  
3 
 

 
Toonderaandelen kunnen worden gebruikt voor witwassen, omkoping, het financieren van 
terroristische activiteiten en het ontwijken van belasting. Daarom is het volgens de FATF 
noodzakelijk dat landen maatregelen nemen om misbruik van dit soort aandelen te voorkomen 
4
(aanbeveling 24).  
2.2 Onvoldoende mogelijkheden tot identificatie van aandeelhouders aan toonder in 
Nederland 
De wetswijziging van de Wge uit 2011 heeft geleid tot verplichte dematerialisatie  van giraal 
verhandelde effecten aan toonder in Nederland. Dit zijn in de regel beursgenoteerde effecten, 
omdat Euronext de afwikkeling van aandelentransacties (settlement) via Euroclear verplicht heeft 
gesteld (Euronext Rule book I- 4601). Euronext heeft deze bevoegdheid op basis van artikel 5:32 
Wet financieel toezicht. Deze dematerialisatie heeft ervoor gezorgd dat houders van giraal 
verhandelde effecten aan toonder via de effectenrekening kunnen worden geïdentificeerd. 
Houders van effecten aan toonder in naamloze vennootschappen die niet beursgenoteerd zijn, zijn 
evenwel niet verplicht hun stukken giraal te verhandelen. De wetswijziging uit 2011 laat daarmee 
de mogelijkheid in stand voor houders van aandelen aan toonder om individuele stukken thuis te 
bewaren. Deze aandeelhouders kunnen daardoor niet eenvoudig geïdentificeerd worden. De 
wetswijziging uit 2011 heeft wel ertoe geleid dat de toonderstukken die niet door middel van een 
verzamelbewijs in bewaring zijn gegeven, niet via het girale systeem aan het centraal instituut of 
aan een andere intermediair kunnen worden geleverd. Evenmin maken ze deel uit van het 
verzameldepot (artikel 8 Wge). Daardoor vallen ze niet onder de bescherming die de Wge tegen 
faillissement biedt, tenzij het individuele toonderstukken betreft die ten name van een intermediair 
in het buitenland worden bewaard om te voldoen aan de daar geldende regelgeving. 
 
Ook verhindert de wetswijziging uit 2011 niet dat individuele stukken die thuis worden bewaard, 
worden geleverd buiten het girale systeem om. Levering van aandelen aan toonder kan nog steeds 
plaatsvinden via de terhandstelling van toonderstukken (artikel 3:93 BW). Dit kan bijvoorbeeld 
doordat de ene thuisbewaarder zijn stukken aan de andere thuisbewaarder ter hand stelt of 
doordat een intermediair een toonderstuk aan een andere intermediair ter hand stelt.  
In de peer review rapporten over Nederland van 2013 concludeerde het Global Forum daarom dat 
(Caribisch) Nederland nog onvoldoende wettelijke mechanismen heeft om de identiteit te 
5
achterhalen van de houders van aandelen aan toonder. De FATF heeft de Nederlandse wetgeving 
geëvalueerd op mogelijke misbruikrisico’s. Daarbij heeft zij ook getoetst of de verdergaande 
dematerialisatie van aandelen aan toonder, zoals bij de wetswijziging in 2011 geïntroduceerd, 
                                                           
4
 Tot 2012 aanbeveling 33,  thans aanbeveling 24, The Financial Action Task Force, International Standards on 
Combatting Money Laundering and the Financing of Terrorism & Proliferation, The FATF Recommendations, 
2012,  http://www.fatf-gafi.org/media/fatf/documents/recommendations/pdfs/FATF_Recommendations.pdf 
5
 OESO, Global Forum on Transparency and Exchange of Information for Tax Purposes, Peer Review Report, 
2011, The Netherlands, p. 119 en OESO Global Forum on Transparency and Exchange of Information for Tax 
Purposes, Peer Review Report, 2013, The Netherlands, p. 121. 
5 
 

 
dematerialisatie. Vanaf 1 januari 2008 zijn ook alle effecten aan toonder van beursgenoteerde 
vennootschappen die zich reeds op een effectenrekening bevonden, omgezet in 
8
gedematerialiseerde effecten of effecten op naam. Houders van effecten aan toonder in niet-
beursgenoteerde vennootschappen kregen tot 1 januari 2013 de tijd om hun effecten te 
dematerialiseren of op naam te stellen. Vanaf 1 januari 2014 zijn deze effecten aan toonder van 
rechtswege omgezet in aandelen op naam. Wanneer een rechthebbende zich niet had gemeld voor 
30 november 2015 zijn de effecten in het openbaar te koop aangeboden. De opbrengst is gestort 
in een consignatiekas, waarvan de effectenhouder de opbrengst kan opeisen, onder betaling van 
een met de tijd oplopende boete.  
Verenigd Koninkrijk: afschaffing aandelen aan toonder 
9
In 2015 heeft het Verenigd Koninkrijk de aandelen aan toonder afgeschaft. Houders van aandelen 
aan toonder van zowel beurs- als niet-beursgenoteerde vennootschappen waren verplicht om hun 
aandelen te laten omzetten in aandelen op naam, binnen een termijn van één maand na 
inwerkingtreding van de wet op 26 mei 2015. De vennootschap moest deze omruil publiekelijk 
aankondigen. Zeven maanden na inwerkingtreding van de wet konden aandelen aan toonder niet 
langer worden verhandeld en werden de daaraan verbonden rechten opgeschort. Vennootschappen 
konden vervolgens aandelen aan toonder waarvoor zich geen aandeelhouder had gemeld, laten 
vernietigen bij de rechtbank op voorwaarde dat een bedrag gelijk aan de nominale waarde van een 
aandeel bij de rechtbank werd betaald. De vennootschap diende vervolgens het maatschappelijk 
kapitaal te verminderen met de waarde van de vernietigde aandelen. Wanneer het 
maatschappelijk kapitaal daarmee onder de minimumkapitaaleisen voor naamloze 
vennootschappen was gezakt, had de vennootschap daarvoor toestemming nodig van de rechter of 
moest zich omzetten in een besloten vennootschap. 
Duitsland: dematerialisatie van aandelen aan toonder 
In Duitsland is eind 2015 de Aktienrechtnovelle 2016 aangenomen. Deze wet verplicht Duitse niet-
beursgenoteerde ondernemingen om alleen nog aandelen aan toonder uit te geven als de 
uitlevering van individuele stukken wordt verboden en gebruik wordt gemaakt van een 
verzamelbewijs dat bij een centraal instituut of een intermediair is ondergebracht. Anders mogen 
10
niet-beursgenoteerde vennootschappen alleen nog aandelen op naam houden. 
Luxemburg: verplichte inbewaargeving en registratie aandelen aan toonder  
In Luxemburg is op 28 juli 2014 een wet in werking getreden die houders van aandelen aan 
toonder verplicht hun toonderstukken in bewaring te geven. Dit kon onder andere bij een 
financiële instelling, accountant, advocaat of notaris. Deze partijen zijn verplicht om een register 
bij te houden waarin de namen van de aandeelhouders zijn geregistreerd. Voor houders van 
bestaande aandelen aan toonder werd de vennootschap verplicht om een intermediair aan te 
                                                           
8
 Art. 5, Wet afschaffing van de effecten aan toonder.  
9
 Artikel 84, Small Business, Enterprise and Employment Act 2015. 
10
 Artikel 1, Gesetz zu änderung des Aktiengesetz, Bundesgesetzblatt 2015, nr. 55. 
7 
 

 
Ten tweede maakt de verhoogde prioriteit voor de aanpak van terrorisme  dat de verdergaande 
dematerialisatie op zijn plaats is nu het risico op misbruik van aandelen aan toonder voor de 
financiering van dit soort activiteiten hoger is bij niet-beursgenoteerde naamloze 
13
vennootschappen. 
Dit laatste is eveneens de reden dat in het wetsvoorstel maatregelen worden voorgesteld voor 
Bonaire, Sint Eustatius en Saba die tot doel hebben misbruik van aandelen aan toonder te 
14
voorkomen.  
2.6 Voorgestelde maatregelen  
Het wetsvoorstel introduceert maatregelen die zich richten op de identificatie van houders van 
aandelen aan toonder bij niet-beursgenoteerde vennootschappen.  
Het is niet noodzakelijk om houders van andere effecten dan aandelen door middel van het verval 
van hun stukken te bewegen hun stukken in te leveren, omdat alleen aandeelhouders de 
mogelijkheid hebben om stemrecht uit te oefenen in de algemene vergadering van een naamloze 
15
vennootschap. Daarmee zijn deze stukken het meest gevoelig voor witwassen en misbruik. Ook 
de aanbevelingen van het Global Forum en de FATF beperken zich tot aandelen.   
Het wetsvoorstel regelt dat alle aandelen aan toonder die worden uitgegeven na inwerkingtreding 
van deze wet alleen nog via een verzamelbewijs in bewaring kunnen worden gegeven. Dit 
verzamelbewijs moet aan een intermediair in bewaring worden gegeven. Dit betekent dat houders 
van effecten na inwerkingtreding van de wet altijd identificeerbaar zullen zijn via hun 
effectenrekening. Daarom wordt een wijziging van artikel 2:82 BW voorgesteld. In het verlengde 
van deze identificatie van aandeelhouders wordt voorgesteld om de uitgifte van certificaten van 
aandelen aan toonder te verbieden.  
Daarnaast bevat het wetsvoorstel een regeling voor bestaande aandelen aan toonder die niet 
giraal worden verhandeld. De vennootschap moet deze aandelen via een statutenwijziging voor 1 
januari 2020 hebben omgezet in aandelen op naam. Wanneer de statuten op deze datum niet 
gewijzigd zijn, vindt een  omzetting van rechtswege plaats. Vervolgens kunnen houders van 
aandelen aan toonder hun toonderstukken tot 1 januari 2021 inleveren bij de vennootschap.  
Voor de BES wordt voorgesteld om de aandelen aan toonder af te schaffen, vanwege het 
ontbreken van een regeling voor girale levering. Voor het overige is aangesloten bij de regelgeving 
voor Europees Nederland. 
2.7 Maatregelen voor niet-inbewaargeving 
                                                           
13
 Ernst & Young Forensic Services B.V., Misbruik van Toondereffecten, September 2001, p. 40. 
14
 De aanbevelingen van de FATF en van het Global Forum hebben ook betrekking op de andere landen in het 
Koninkrijk der Nederlanden, te weten Curaçao, Sint Maarten en Aruba. Het wetsvoorstel heeft geen betrekking 
op de regelgeving van deze landen.   
15
 Ernst & Young Forensic Services B.V., Misbruik van Toondereffecten, September 2001, p. 40. 
9 
 

 
opschorting van zijn rechten zoveel mogelijk te beperken door zijn aandelenbewijs direct na 
omzetting van de statuten bij de vennootschap in te leveren en zich te laten registreren als 
aandeelhouder. Ook wanneer hij zijn stukken op een later moment inlevert, kan hij de beperking 
van zijn rechten grotendeels ongedaan maken. Dit is slechts anders voor het stemrecht, dat 
vanwege zijn aard zal vervallen. 
De opschorting van rechten is minder verstrekkend dan het verval van een recht op een 
vervangend aandeel. Daarom is het proportioneel dat het voorstel op dit punt voorziet in een korte 
overgangsperiode van een jaar vanaf inwerkingtreding van de wet.  Deze regeling is in 
overeenstemming met de bestaande bepaling uit artikel 2:82 lid 4 BW. Dit lid bevat thans al een 
regeling waarbij de naamloze vennootschap vrijwillig tot omzetting van aandelen aan toonder in 
aandelen op naam kan overgaan.  
De vennootschap die de aandelen aan toonder heeft uitgegeven, wordt gedurende zeven jaar na 
inwerkingtreding van deze wet verplicht om in het bestuursverslag aandeelhouders erop te wijzen 
dat hun verplichtingen zijn of worden opgeschort dan wel dat de aandelen zijn vervallen. Voor de 
BES is aansluiting gezocht bij de bestaande systematiek van bekendmaking in de Staatscourant. 
Ten slotte kan een aandeelhouder na het verval van het aandeel geen beroep meer doen op de 
duplicaatsregeling uit artikel 2:86d BW om de vennootschap hem alsnog een nieuw stuk te laten 
verschaffen.  
3. Effecten van het voorstel 
3.1 Effecten van het voorstel 
Het voorstel heeft tot gevolg dat burgers en bedrijven die houders van aandelen aan toonder hun 
aandelen aan toonder moeten inwisselen om de rechten verbonden aan de aandelen te kunnen 
blijven uitoefenen. De aandeelhouder kan alleen aanspraak maken op opgeschorte rechten, zoals 
winstuitkeringen, tot het moment waarop de aandelen om niet door de vennootschap zijn 
verkregen.  Bedrijven (NV’s) die aandelen aan toonder hebben uitgegeven zullen toonderstukken 
moeten innemen en omzetten naar aandelen op naam. Daarvoor zullen de statuten in een 
voorkomend geval gewijzigd moeten worden. De meeste vennootschappen zullen zelf hun statuten 
wijzigen en aandeelhouders zullen met de wijziging van de statuten instemmen, omdat zij de 
rechten verbonden aan hun aandeel willen blijven uitoefenen. Daarom is de verwachting dat 
omzetting van rechtswege zich slechts in een beperkt aantal gevallen zal gaan voordoen. Dit geldt 
te meer, omdat de vennootschap er geen geldelijk voordeel mee kan behalen, omdat zij op basis 
van het overgangsrecht bij de eerstvolgende wijziging van de statuten na inwerkingtreding van de 
wet alsnog deze wijziging alsnog zal moeten doorvoeren. Voor opsporingsdiensten heeft het 
voorstel als voordeel dat inzichtelijker is wie de eigenaar is van een aandeel, wanneer dit is 
ingezet voor witwassen, de financiering van terrorisme of andere vormen van criminaliteit.  
3.2 Regeldruk 
11 
 

 
aandeelhoudersvergadering in verband met de voorgestelde statutenwijziging worden geen kosten 
berekend, omdat de statutenwijziging kan meelopen met de jaarlijkse algemene vergadering van 
de vennootschap. 
Afhankelijk van het aantal aandelen aan toonder dat door een vennootschap is uitgegeven zal het 
voorbereiden, innemen en registreren van de aandelen aan toonder een (jurist van een) 
vennootschap naar verwachting een uur tot enkele  dagdelen kosten. Ervan uitgaande dat de helft 
van de vennootschappen maximaal vier dagdelen nodig heeft en de rest van de vennootschappen 
slechts een uur nodig heeft voor het voorbereiden, innemen en registreren van de aandelen zullen 
de totale kosten neerkomen op  168.300 euro (33x600/2 + 16x33x600/2) en gemiddeld 281 euro 
19
per vennootschap. Ook zal een vennootschap gedurende 7 jaar een passage over de inwisseling 
van de toonderstukken in het jaarverslag moeten opnemen. De kosten daarvan zijn te 
verwaarlozen. 
Houders van de aandelen aan toonder (burgers) zullen ook kosten moeten maken om hun 
toonderstukken bij de vennootschap te kunnen inleveren. De totale kosten voor burgers kunnen 
niet worden ingeschat, omdat onbekend is hoeveel aandelen aan toonder er in circulatie zijn. De 
verwachting is dat dit aantal tamelijk gering zal zijn, gelet op de eerdere dematerialisatie van het 
overgrote deel van de aandelen aan toonder. Ook is niet in te schatten welke kosten de burger 
moet maken om de aandelen aan toonder voor omzetting fysiek aan te bieden aan de 
vennootschap.  
Voor de BES zijn er geen specifieke gegevens bekend, maar wordt eveneens ingeschat dat de 
administratieve lasten beperkt zullen zijn. 
4. Advies en consultatie 
Op 3 oktober 2016 hebben twee stakeholdersbijeenkomsten plaatsgevonden waarin een aantal 
mogelijkheden voor wetgeving zijn besproken ten behoeve van de identificatie van alle 
aandeelhouders aan toonder. Op deze stakeholdersbijeenkomsten waren onder andere 
vertegenwoordigers aanwezig van opsporingsdiensten, toezichthouders, ondernemers, non-
gouvernementele organisaties en vertegenwoordigers uit de advocatuur en het notariaat.  
Naar aanleiding van de stakeholdersbijeenkomst is niet gekozen voor een volledige afschaffing van 
toonderaandelen. Dit zou tot gevolg hebben dat het verzamelbewijs niet meer in stand kan worden 
gehouden en dit heeft mogelijk negatieve consequenties voor de girale verhandeling van aandelen 
die op een dergelijk bewijs zijn geregistreerd. Daarom is in het voorontwerp gekozen voor een 
systeem waarbij de houder van een aandeel aan toonder zijn aandelen bij een intermediair 
inlevert. Niet-ingeleverde aandelen zouden vervallen. De vennootschap was verplicht om de prijs 
van de niet-ingeleverde aandelen te consigneren aan de consignatiekas of de aandelen om te 
zetten in aandelen op naam.  Vervolgens is een eerste versie van het voorontwerp besproken met 
de Commissie vennootschapsrecht. Naar aanleiding hiervan is het voorontwerp aangepast en is de 
memorie van toelichting gewijzigd. Van 11 april tot 11 mei 2017 is een voorontwerp geconsulteerd 
                                                           
19
 Bijlage 5,Tabel uurtarieven bedrijven en professionals, Handboek meting regeldruk, 2014.  
13 
 

 
vervalt zeven jaar na inwerkingtreding van de wet artikel 86d. Dit artikel is niet meer noodzakelijk, 
na het verval van papieren aandelen aan toonder. Hetzelfde geldt voor artikel 105 leden 6 en 7 
BW BES. 
 
 
 
 
 
 
 
 
 
II. Artikelsgewijs 
Artikel I 
A 
Artikel 2:82 
Lid 1 
Dit artikellid regelt dat naamloze vennootschappen na inwerkingtreding van dit wetsvoorstel geen 
individuele aandelen aan toonder meer kunnen uitgeven. De uitgifte van deze stukken kan alleen 
nog plaatsvinden door middel van een verzamelbewijs dat ter bewaargeving wordt aangeboden bij 
een intermediair of het centraal instituut als bedoeld in de Wge. De intermediair wordt 
aangewezen door de uitgevende instelling. Introductie van de voorgestelde wettelijke bepaling 
leidt ertoe dat regelingen in de statuten die hiermee in strijd zijn, vanaf de inwerkingtreding van 
deze wet ongeldig zijn. De beperking van de uitgifte van aandelen aan toonder heeft eveneens 
consequenties voor de bestaande leden 2 en 3 van artikel 82 van Boek 2 BW. De mogelijkheid die 
lid 2 van dit artikel geeft om een aandeel op naam om te zetten in een aandeel aan toonder is na 
de inwerkingtreding van dit wetsvoorstel beperkt tot de bijschrijving op een verzamelbewijs. De 
tekst van het artikellid zelf hoeft daarvoor niet gewijzigd te worden. Het bestaande lid 3 van artikel 
2:82 BW regelt dat individuele bewijzen van aandelen aan toonder alleen mogen worden 
afgegeven als ze zijn volgestort, kan vervallen. Aandelen aan toonder worden na inwerkingtreding 
van deze wet niet meer aan een aandeelhouder afgegeven.   
Lid 3 (nieuw) 
15 
 

 
misbruik van toonderaandelen de vennootschap geen actie zal ondernemen om de statuten te 
wijzigen.  
Lid 5 
Dit artikellid bevat het bestaande artikel 2:82 lid 4 BW dat een regeling bevat voor de uitoefening 
van rechten van aandelen aan toonder die door middel van een statutenwijziging zijn omgezet in 
aandelen op naam. Het artikellid regelt dat de rechten verbonden aan een aandelen op naam niet 
kunnen worden uitgeoefend totdat de houder van een aandeel aan toonder zijn aandeelbewijs bij 
de vennootschap inlevert. Bij de totstandkoming van deze bepaling is destijds voor een volledige 
opschorting van rechten gekozen in plaats van een opschorting van het stemrecht, het recht op 
uitkeringen of deelname aan de algemene vergadering (Kamerstukken II, 1999/2000, 26 277, nr. 
6). Een dergelijke algehele opschorting van de rechten van de aandeelhouder werd op zijn plaats 
geacht in de gevallen waar de vennootschap niet bekend was met haar aandeelhouders terwijl de 
aandelen op naam luiden. Een opschorting van rechten kan soms resulteren in verval. Dit is 
bijvoorbeeld het geval voor het recht om een algemene vergadering bij te wonen dat zal moeten 
wijken voor het belang dat anderen hebben bij het tijdig houden van een algemene vergadering en 
een correcte besluitvormingsprocedure. In dat geval zal de mogelijkheid om de vergadering bij te 
wonen niet later alsnog kunnen worden uitgeoefend. In andere gevallen van opschorting zoals bij 
het recht op winstuitkering kan de uitoefening van dit recht op een later moment relatief 
eenvoudig herleven doordat opgeschorte winstuitkeringen alsnog worden uitbetaald 
(Kamerstukken II, 1999/2000, 26 277, nr. 5). Nieuw in het voorgestelde lid is dat deze regeling 
ook van toepassing is wanneer er geen sprake is van een statutenwijziging, maar van een 
omzetting in aandelen op naam van rechtswege. 
Voorts is het bestuur van de vennootschap verplicht het omgewisselde aandeel te registreren in 
het register van de naamloze vennootschap op basis van artikel 2:85 BW. Dit zorgt ervoor dat de 
aandeelhouder geïdentificeerd kan worden. 
Lid 6 
Het voorgestelde lid 6 regelt dat de aandelen aan toonder waarvan de aandelenbewijzen niet 
uiterlijk op 31 december 2020 zijn ingeleverd bij de vennootschap of in bewaring zijn gegeven bij 
een intermediair om niet worden verkregen door de vennootschap. De vennootschap is verplicht 
de verkregen stukken om niet te behouden totdat de termijn is verlopen waarin een 
aandeelhouder een vervangend aandeel kan vorderen. Deze regeling geldt ongeacht of de statuten 
een dergelijke verkrijging uitsluiten of beperken. Dit kan bijvoorbeeld het geval zijn wanneer de 
statuten de overdraagbaarheid van aandelen op naam beperken (artikel 2:87 BW) of wanneer de 
vennootschap de mogelijkheid tot verkrijging van aandelen statutair heeft beperkt of uitgesloten. 
Eerder opgeschorte rechten gaan door de verkrijging om niet eveneens over op de vennootschap. 
De Commissie vennootschapsrecht adviseert om in de toelichting nader in te gaan op de 
jaarrekeningrechtelijke en fiscaalrechtelijke aspecten van de verkrijging om niet door de 
vennootschap. 
17 
 

 
De Afdeling advisering van de Raad van State vroeg of de afzonderlijke bestuurders ook in privé 
een aanspraak hebben op het gezamenlijk te houden aandeel. Ook vroeg de Afdeling of de 
aandelen en de bedoelde rechten vatbaar zijn voor beslag en of die in voorkomende gevallen tot 
een failliete boedel kunnen gaan behoren indien één van de bestuurders failliet wordt verklaard (of 
ingeval van surséance van betaling). Daarnaast vroeg de Afdeling van welke waarde van de 
aandelen moet worden uitgegaan; nominaal of intrinsiek.  
De waarde van het aandeel is de intrinsieke waarde van het aandeel op het moment van 
verkrijging. Het aandeel is gemeenschappelijk eigendom van de bestuurders; ieder voor een gelijk 
deel (artikel 3:166 BW). Er is sprake van een algemene gemeenschap. Bestuurders kunnen 
onderling een beheersregeling afspreken met bijzondere afspraken over het genot, gebruik en 
beheer. De verkrijging van het gezamenlijk aandeel vanuit de hoedanigheid van bestuurder zorgt 
ervoor dat een bestuurder niet zonder instemming van de andere bestuurders over zijn deel kan 
beschikken (Kamerstukken II, 1970-1971, 3770, nr. 5, p. 206-207). Het ligt voor de hand dat de 
vennootschap vastlegt of de bestuurders onderling vastleggen hoe  met de situatie moet worden 
omgegaan dat een bestuurder bijvoorbeeld vertrekt of overlijdt. In dat soort gevallen kan worden 
bepaald dat het aandeel in het gemeenschappelijke aandeel van de defungerende bestuurder moet 
worden aangeboden aan de opvolgende of achterblijvende bestuurders. Dit voorkomt enerzijds dat 
een derde (die geen band heeft met de vennootschap) toetreedt tot de gemeenschap en 
anderzijds dat aftredende bestuurder (of diens erfgenamen) niet met zijn deel van het gezamenlijk 
te houden aandeel blijft zitten. Datzelfde geldt voor het bijzondere geval dat een derde beslag legt 
op het aandeel in de gemeenschap vanwege de schulden van een individuele bestuurder of dat die 
bestuurder zelfs failliet gaat. Ook dan is het wenselijk dat het aandeel in de gemeenschap wordt 
aangeboden aan de zittende bestuurders. 
Hoewel schuldeisers het aandeel van de bestuurder in de gemeenschap kunnen uitwinnen (artikel 
3:175 lid 3 BW), geeft de Parlementaire Geschiedenis van boek 3 BW aan dat de overige 
bestuurders ter gelegenheid van de executie zelf een bod op het uit te winnen aandeel kunnen 
doen (Kamerstukken II, 1970-1971, 3770, nr. 5, p. 207-208). Daarmee kan worden voorkomen 
dat een deelgenoot toetreedt tot de gemeenschap, die geen hoedanigheid van bestuurder heeft. 
Overigens merk ik op dat mijn verwachting is dat een van de laatstgenoemde situaties zich in de 
praktijk niet of hoogst zelden zal voordoen. Er zijn slechts enkele vennootschappen die nog over 
papieren aandelen aan toonder beschikken. Een dergelijke situatie kan vervolgens alleen ontstaan 
wanneer er uitsluitend papieren aandelen aan toonder zijn en geen enkele aandeelhouder zich 
meldt voor omwisseling van zijn stukken. Slechts in dat geval wordt de vennootschap eigenaar van 
alle aandelen en zou één aandeel op de gemeenschappelijke bestuurders overgaan. 
Lid 9 
Lid 9 bevat een regeling voor de houder van een voormalig toonderaandeel dat is omgezet in een 
aandeel op naam, die zich binnen vijf jaar na de verkrijging door de vennootschap alsnog meldt 
met een toonderbewijs. Een aandeelhouder die zich uiterlijk op 1 januari 2026 alsnog meldt bij de 
vennootschap met een aandeelbewijs heeft recht op een vervangend aandeel op naam van de 
19 
 

 
om te voorkomen dat de identificatie van aandeelhouders aan toonder er in resulteert dat 
personen die niet identificeerbaar willen zijn voor opsporingsautoriteiten in de toekomst hun 
toevlucht gaan zoeken in de handel in certificaten aan toonder. Daarmee is opvolging gegeven aan 
het advies van de Commissie vennootschapsrecht.  
D 
Artikel 2:391 lid 2 BW 
De toevoeging van deze zin in lid 2 van artikel 391 BW regelt dat een naamloze vennootschap in 
het bestuursverslag mededeling doet van de opschorting van de rechten van houders van 
aandelen aan toonder en het verval van hun aandelen. Dit zorgt ervoor dat aandeelhouders kennis 
kunnen nemen van de mogelijkheid dat hun aandelen vervallen. Naast deze mededeling kan de 
vennootschap eveneens ervoor kiezen om haar aandeelhouders via andere kanalen te informeren, 
zoals via een website, indien beschikbaar, of agendering op de algemene vergadering.  
Artikel II 
Dit artikel wijzigt Boek 2 BW van Bonaire, Eustatius en Saba (“BES”), zodat houders van aandelen 
aan toonder ook daar geïdentificeerd kunnen worden. Dit is noodzakelijk, omdat de aanbevelingen 
van het Global Forum zich mede op het Caraïbisch deel van Nederland richten. De Wet giraal 
effectenverkeer is niet van toepassing op de BES. Het is niet noodzakelijk de mogelijkheid tot 
afgifte van een verzamelbewijs in stand te laten met het oog op de girale levering van aandelen. 
Aandelen aan toonder kunnen zodoende op de BES in het geheel worden afgeschaft.  
A 
Artikel 104 
Lid 2 
De tweede zin van dit artikellid komt te vervallen. Deze zin regelde dat in de akte van oprichting 
van een naamloze vennootschap wordt voorzien in de mogelijkheid om aandelen op naam op 
verzoek van de aandeelhouder om te zetten in aandelen aan toonder door afgifte van een 
aandeelbewijs wordt geschrapt. Het gevolg is dat in de toekomst alleen nog aandelen op naam in 
een naamloze vennootschap kunnen worden gehouden.   
Lid 3 
Dit lid is niet meer nodig, omdat er geen aandelen aan toonder meer kunnen worden uitgegeven. 
B 
Dit artikel stelt een nieuw artikel 105 voor.   
Lid 1 
21 
 

 
Bestuurders zijn na de verkrijging tegenover de vennootschap hoofdelijk aansprakelijk voor de 
vergoeding van de verkrijgingsprijs vermeerderd met de wettelijke rente vanaf het tijdstip van 
verkrijging. Het aandeelhouderschap van de bestuurders hangt samen met hun functie en dient bij 
terugtreden te worden overgedragen op een opvolgend bestuurder volgens de reguliere wijze van 
overdracht van aandelen. 
Lid 5 
Lid 5 bevat een regeling voor het verval van een voormalig toonderaandeel dat is omgezet in een 
aandeel op naam, maar waarvoor zich binnen vijf jaar na verval alsnog een aandeelhouder meldt 
met een aandeelhoudersbewijs. Een aandeelhouder die zich na het verval van zijn aandeel maar 
uiterlijk voor 2 januari 2026 alsnog meldt bij de vennootschap met een aandeelbewijs ontvangt 
een vervangend aandeel op naam. Deze vordering vervalt na vijf jaar. Dit komt overeen met de 
verjaringstermijn die thans gebruikelijk is voor vorderingen (artikel 3:307 BW BES). Deze regeling 
zorgt ervoor dat een aandeelhouder ook na verval van zijn aandeel gedurende een 
overgangsperiode nog zijn aandeelhoudersrechten kan uitoefenen. De aandeelhouder kan alleen 
aanspraak maken op opgeschorte rechten, zoals winstuitkeringen, tot het moment waarop de 
aandelen om niet door de vennootschap zijn verkregen. 
Lid 6 
Dit artikellid vervalt, omdat het niet noodzakelijk meer is na de afschaffing van de aandelen aan 
toonder. Tot die tijd kunnen aandeelhouders zich nog beroepen op het verlies van een 
aandeelbewijs. Dit is de reden dat dit lid niet vervalt bij de inwerkingtreding van de wet, maar pas 
op het moment dat de aandelen aan toonder vervallen. In artikel IV is hiervoor een regeling 
opgenomen.     
Lid 7  
Lid 7 bevat de tekst van het huidige lid 1 van artikel 105 BW BES. Dit artikellid is niet meer nodig, 
omdat er geen aandelen aan toonder meer kunnen worden uitgegeven. Bestaande aandelen aan 
toonder moeten worden ingeleverd. Niet ingeleverde aandelen vervallen. Tot die tijd kunnen 
aandeelhouders zich nog beroepen op de goede trouw bij de verkrijging van een toonderstuk. Dit 
is de reden dat dit lid niet vervalt bij de inwerkingtreding van de wet, maar pas op het moment dat 
de aandelen aan toonder vervallen. In artikel IV is hiervoor een regeling opgenomen. Vanwege het 
beoogde verval van dit artikellid is er voor gekozen dit lid te verplaatsen naar het laatste lid van 
artikel 105. De bestaande leden van dit artikel hoeven zodoende bij het verval van dit lid niet 
vernummerd te worden.   
Lid 8 
Dit artikellid regelt dat vennootschappen waarvan de aandelen aan toonder van rechtswege in 
aandelen op naam worden omgezet, bij de eerstvolgende wijziging van de statuten  na de 
inwerkingtreding van deze wet deze wijziging ook doorvoeren in de statuten. 
C 
23 
 

