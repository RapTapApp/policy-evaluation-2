Jaarbeeld 2017

INSPECTIE VAN HET ONDERWIJS | JAARBEELD 2017
Inhoudsopgave 
1. Ontwikkelingen
Ter inleiding 5
Invoering van vernieuwd toezicht per 1 augustus 2017 5
Vernieuwing in het stelseltoezicht 6
2. Dialoog
Waardering van bezoeken 8
Digitale communicatie en persoonlijk contact 8
Bereikbaarheid voor vragen en signalen  9
Inzet juridische expertise 10
Samenwerking met rijksinspecties 10
Internationale samenwerking 11
Academische samenwerking 11
Draagvlak voor verandering 11
Raad van Advies 12
3. Activiteiten 
Toezicht op het primair onderwijs 14
Toezicht het op voortgezet onderwijs 15
Niet bekostigd onderwijs (primair en voortgezet onderwijs) 16
Nederlands onderwijs in het buitenland  
(primair en voortgezet onderwijs) 16
Toezicht op het (voortgezet) speciaal onderwijs 17
Toezicht op het middelbaar beroepsonderwijs 18
Toezicht op het hoger onderwijs 19
Financieel toezicht 19
Peil.onderwijs 20
(Programmatische) handhaving 22
Aangrenzende terreinen van toezicht 23
Overige toezichtactiviteiten 24
4. Organisatie
Leiding en management 27
Sturingsmodel 27
Personeelsbeleid 28
Personeelsgegevens 28
Veiligheid en integriteit van ons personeel 28
Certificering ISO 9001 norm 29
Informatiebeleid 29
Begroting en realisatie 29
3

INSPECTIE VAN HET ONDERWIJS | JAARBEELD 2017
Met de Staat van het Onderwijs die in april 2016 is uitgekomen, hebben we het thema kansen(on)gelijkheid 
nadrukkelijk op de agenda gezet. In de Staat van het Onderwijs die we in april 2017 hebben gepresenteerd, 
werken we dit thema verder uit. De Nederlandse samenleving raakt talent kwijt, doordat leerlingen met 
laagopgeleide ouders onvoldoende kansen krijgen om zich te ontwikkelen en ook omdat er te grote 
kwaliteitsverschillen zijn tussen scholen. Verschillen die spelen in alle sectoren en bij alle schooltypen.  
Het gaat om verschillen zonder direct in het oog springende gevolgen. Maar kijken we wat breder en wat 
beter, dan valt op dat we veel talent laten liggen. Aan de gesprekken over kansenongelijkheid en  
schoolverschillen hebben we in 2017 op tal van manieren en plekken een bijdrage geleverd. Ook zijn we 
verder onderzoek gaan doen. 
Invoering van vernieuwd toezicht per 1 augustus 2017
2017 is ook het jaar waarin het vernieuwde toezicht officieel van start is gegaan. Dat gebeurde midden in de 
zomervakantie, op 1 augustus 2017. Na een periode van enkele jaren van pilots, internetconsultaties, 
veldconsultaties, formeel overleg met het onderwijsveld en behandeling van de wijziging van de Wet op het 
onderwijstoezicht in het parlement.
Het vernieuwde toezicht heeft betrekking op het funderend onderwijs en het middelbaar beroepsonderwijs, 
niet op het hoger onderwijs. Het is gebaseerd op twee belangrijke pijlers: waarborgen en stimuleren. 
We blijven er onverminderd op toezien dat leerlingen en studenten onderwijs van voldoende kwaliteit 
ontvangen. Als er risico’s zijn, dan voeren we een onderzoek uit. Daarnaast stimuleren we besturen, scholen 
en opleidingen te werken aan verbetering van hun onderwijs. Waar mogelijk sluiten we aan op de ambities 
die de besturen, scholen en opleidingen zelf hebben. 
Onderdeel van onze stimulerende functie is differentiatie in wat we over besturen en scholen zeggen in 
onze rapporten. In het Regeerakkoord van het kabinet Rutte III is dit nog eens expliciet bevestigd. 
Het Regeerakkoord bevat de volgende passage: Het toezicht is vernieuwd. De inspectie toetst in de toekomst niet alleen 
op de deugdelijkheidseisen, maar stimuleert ook dat scholen zich continu verbeteren. Dit komt tot uitdrukking in de waardering 
‘goed’ of het toekennen van het predicaat ‘excellent’. 
Het vernieuwde toezicht begint bij de besturen. Bij elk bestuur komen we elke vier jaar. Daarbij hoort dan 
verifi catieonderzoek bij een aantal van de scholen of opleidingen die onder een bestuur vallen, en uiteraard 
ook onderzoek bij scholen waar we risico’s zien. Besturen of scholen kunnen ons ook vragen te onderzoe-
ken of een school de waardering ‘goed’ kan krijgen. De waardering ‘goed’ is vanaf 2017 voorwaarde voor 
deelname aan het traject ‘Excellente School’.
Natuurlijk doen we ook tussentijds onderzoek bij scholen waar we risico’s zien. We maken elk jaar een 
risicoanalyse van alle besturen en scholen. Op basis daarvan kunnen we besluiten niet te wachten op het 
vierjaarlijkse onderzoek. Verder is het zo dat we op elke school in het funderend onderwijs minimaal 
eenmaal in de vier jaar langskomen. 
In het schooljaar 2016/2017 hebben we onderzoeken bij besturen en scholen uitgevoerd volgens het 
vernieuwde toezicht. Om zelf verdere praktijkervaring op te doen, en ook om het veld te laten wennen aan 
de nieuwe manier van toezicht. 
5

INSPECTIE VAN HET ONDERWIJS | JAARBEELD 2017
2. Dialoog
Draagvlak voor ons toezicht vinden we belangrijk. Daarom hebben we het 
onderwijs nauw betrokken bij de vernieuwing van ons toezicht en benutten  
we de feedback die we krijgen van besturen, instellingen, scholen en samen­
werkingsverbanden. We overleggen geregeld met het georganiseerde onder­
wijsveld en vragen besturen en scholen hoe zij ons toezicht ervaren. Via het 
Loket Onderwijsinspectie zijn we bereikbaar voor vragen en signalen van 
scholen, besturen, ouders en andere belangstellenden over bijvoorbeeld ons 
toezicht, onze website of het Internet Schooldossier (ISD). We besteden veel 
aandacht aan de communicatie via social media, de belangstelling voor onze 
uitingen wordt elk jaar groter. Verder werken we actief samen met andere 
inspecties in binnen­ en buitenland. In een aantal academische werkplaatsen 
werken we samen met de wetenschap.
7

INSPECTIE VAN HET ONDERWIJS | JAARBEELD 2017
In 2017 hebben we weer veel aandacht besteed aan de communicatie via social media. De belangstelling 
voor onze uitingen wordt elk jaar groter. Het aantal volgers van het Twitteraccount @onderwijsinsp groeide 
in 2017 naar 25.000, een groei van 10 procent ten opzichte van 2016. We hebben 526 berichten geplaatst, 
ongeveer 10 procent meer dan in 2015. Het aantal LinkedIn-connecties is in twee jaar tijd bijna verdubbeld: 
in 2017 is het gegroeid naar 11.637. 
Bereikbaarheid voor vragen en signalen 
Het Loket Onderwijsinspectie beantwoordt vragen en signalen van scholen, besturen, ouders en andere 
belangstellenden over bijvoorbeeld ons toezicht, onze website of het Internet Schooldossier (ISD). In 2017 
hebben we ongeveer 7.800 e-mails beantwoord. In 2016 waren dat er bijna 8.900. 
Ook op het gebied van telefonie was er in 2017 sprake van een daling. In 2016 handelde het Loket  
11.125 telefoongesprekken af, in 2017 waren dat er 9.730; een daling van 14 procent. Tegelijkertijd zijn de 
wachttijden aan de telefoon licht opgelopen, van gemiddeld 25 naar 27 seconden; nog altijd binnen de 
norm van 35 seconden die we onszelf gesteld hebben. 
De doorlooptijd bij vragen en signalen is toegenomen. In 2017 duurde het gemiddeld 11 dagen voor de 
vraagsteller een antwoord kreeg. In 2016 duurde dit gemiddeld 9 dagen. De norm die we onszelf hebben 
gesteld is 7 dagen. In december 2017 is ons Loket gestart met een nieuwe werkwijze waarmee we  
verwachten in 2018 een kortere doorlooptijd te realiseren.
Nemen we de contacten via telefoon en e-mail samen (17.050), dan gaat het in 68 procent van de gevallen 
om een vraag (11.600) en in 25 procent van de gevallen (4.200) om een melding (kan een klacht of signaal 
zijn) over een bestuur een school, een samenwerkingsverband of het onderwijs in het algemeen. Van deze 
meldingen waren 875 bestemd waren voor onze vertrouwensinspecteurs. Ongeveer 38 procent van de 
meldingen komt van scholen, zo’n 42 procent komt van ouders, scholieren of studenten. De verdeling 
tussen vragen en meldingen (kunnen dus ook klachten zijn) is ongeveer 50/50 bij de meldingen van ouders. 
Bij klachten gaat het vaak om besluiten waar ouders het niet mee eens zijn. 
In 2017 hebben we de klanttevredenheid over de website gemeten. Dit heeft veel reacties opgeleverd.  
Deze dragen bij aan de verbetering van onze website. We willen ook de kwaliteit van onze antwoorden 
verbeteren. Op dit moment hebben we nog niet in beeld hoe goed we dit doen. Hiervoor willen de 
klantcontactmonitor gaan inzetten.
Top 5 meldingen
Onderwerp Aantal meldingen in 2017
1 Beleid school (po) 1.062
2 Internet schooldossier (po) 810
3 Veiligheid (po) 739
1
4 Examinering en toetsing (vo) 474 (via werkgroep examens nog 649)
5 Opbrengsten (po) 412
1 
Betreft team binnen inspectie dat gespecialiseerd is in vragen rond examens.
9

INSPECTIE VAN HET ONDERWIJS | JAARBEELD 2017
Toezicht Sociaal Domein
De decentralisaties in het sociaal domein vragen een sectoroverstijgende aanpak van de betrokken 
2
rijksinspecties . Vanaf 2016 wordt hieraan gewerkt onder de naam Toezicht Sociaal Domein. Centraal staat 
de vraag of kwetsbare burgers c.q. kinderen in de praktijk tijdig de zorg en ondersteuning krijgen die zij 
nodig hebben. Het gaat vooral ook om de vraag of de zorg passend is en waar nodig in samenhang wordt 
aangeboden. De rijksinspecties bouwen hierbij voort op de ervaring die zij de afgelopen jaren hebben 
opgedaan binnen het Samenwerkend Toezicht Jeugd. Het Toezicht Sociaal Domein hecht aan een goede 
samenwerking met gemeenten en lokale toezichthouders. In 2016 en 2017 hebben we hier de eerste 
ervaringen mee opgedaan, bijvoorbeeld in het onderzoek ‘Perspectief en participatie’, een onderzoek naar 
jongeren die vanuit een justitiële jeugdinrichting of gesloten jeugdzorg terugkomen in de maatschappij.
Voor de uitvoering van het toezicht maken de betrokken inspecties gebruik van twee toezichtkaders: het 
toezichtkader Stelseltoezicht Jeugd en het toezichtkader Stelseltoezicht Volwassenen in het Sociaal Domein. 
Het Toezicht Sociaal Domein werkt op basis van een meerjarenprogramma. De bevindingen en rapporten 
zijn openbaar (www.toezichtsociaaldomein.nl). 
Internationale samenwerking
Kennisdeling voor toezichtinnovatie
Onze inspectie werkt samen met andere Europese onderwijsinspecties. Via internationale contacten delen 
we kennis over onderwerpen die voor onze eigen toezichtinnovatie relevant zijn. In 2017 hebben we vooral 
met onze Angelsaksische collega’s ervaringen uitgewisseld over de manier waarop we de stimulerende 
functie van het toezicht kunnen uitbouwen. Daarnaast hebben we ons een beeld gevormd over de wijze 
waarop inspecties in andere landen werken met toegevoegde inspecteurs en hoe ze binnen het toezicht 
gebruik maken van zelfevaluaties door scholen. In 2017 namen we ook weer deel aan enkele internationale 
workshops. Deze workshops gingen over de thema’s ‘interne evaluatie (zelfevaluatie) en externe evaluatie 
(toezicht)’ en ‘impact van toezicht op beleid’. Op managementniveau vindt er jaarlijks een uitwisseling 
plaats met de leiding van de Vlaamse onderwijsinspectie. Hierbij stond in 2017 de implementatie van 
vernieuwing van het toezicht in Nederland en Vlaanderen centraal. 
Academische samenwerking
De inspectie participeert in wetenschappelijk onderzoek via zogeheten Academische Werkplaatsen (AWP’s). 
In deze werkplaatsen doen inspecteurs, leraren/schoolleiders en wetenschappers samen onderzoek naar 
bepaalde thema’s, bijvoorbeeld de kwaliteit en effectiviteit van het onderwijsstelsel en de vraag wat 
bepalend is voor de kwaliteit van sociale opbrengsten. De inspectie gebruikt de onderzoeksresultaten voor 
het jaarlijkse verslag over de Staat van het Onderwijs, de vernieuwing en verbetering van het toezicht en 
voor thematische toezichtactiviteiten. 
Draagvlak voor verandering
We voerden in 2017 tweemaal overleg met de zogenoemde Ringen. Dit is het overleg met het 
‘ georganiseerde onderwijsveld’; met vertegenwoordigers van organisaties uit het onderwijsveld en andere 
betrokkenen. Het Ringenoverleg gaat over wijzigingen in het toezicht en bepaalt mede het draagvlak 
daarvoor. De werkwijze van de Ringen is in 2015 vastgelegd in een protocol. Dat heeft vanaf 2016 geleid tot 
grotere openheid over wat er in de gesprekken met de Ringen aan de orde komt en wat er met de uit-
komsten gebeurt. De agenda’s, verslagen en andere stukken van het overleg met de Ringen zijn te vinden op 
onze website.
2 
Inspectie Jeugdzorg, Inspectie voor de Gezondheidszorg, Inspectie Veiligheid en Justitie, Inspectie Sociale Zaken en 
Werkgelegenheid en Inspectie voor het Onderwijs
11

INSPECTIE VAN HET ONDERWIJS | JAARBEELD 2017
3. Activiteiten
Vanaf 1 augustus 2017 is het vernieuwde toezicht formeel van start gegaan.  
In de eerste helft van 2017 hebben we, behalve de reguliere toezicht­
activiteiten, onderzoeken uitgevoerd bij besturen en scholen volgens het 
vernieuwde toezicht. Dit hebben we gedaan om zelf verdere praktijkervaring 
op te doen, en ook om het veld te laten wennen aan de nieuwe manier van 
toezicht. Naast dit instellingstoezicht hebben we ook thematisch onderzoek 
gedaan en hebben we de jaarlijkse Staat van het Onderwijs uitgebracht.
13

INSPECTIE VAN HET ONDERWIJS | JAARBEELD 2017
Toezicht op het voortgezet onderwijs
In 2017 hebben we in het voorgezet onderwijs 487 onderzoeken uitgevoerd. 
Typen onderzoek en aantallen, voortgezet onderwijs 2017
Type onderzoek/bezoek Aantal
Vierjaarlijks onderzoek van een bestuur (afgerond) 26
Vierjaarlijks onderzoek van een bestuur (lopend) 52
Bestuursgesprekken 12
Verificatieonderzoek op een school Niet beschikbaar 
Risico­ onderzoek op een school 154
Follow­ up onderzoek op een school 151
Eerste Opvang Anderstaligen (EOA) 23
Praktijkonderwijs, Internationaal georiënteerd voortgezet onderwijs (IGVO) en niet 
bekostigd onderwijs (NBO; B2 en B3­ scholen) 20
Vierjaarlijks bezoek (waarderingskader 2013) 19
Onderzoek in kader stelsel­ en themaonderzoek op een school
(Staat van het Onderwijs) 130
Totaal 587
Eind 2017 was er in het voortgezet onderwijs sprake van 2.885 oordelen (voorheen arrangementen).
Oordelen/arrangementen voortgezet onderwijs per 1 januari 2018
Arrangement Aantal Percentage
Goed 40 1,4%
Voldoende 2.814 96,3%
Onvoldoende of zwak 62 2,1%
Zeer zwak 7 0,2%
Totaal 2.885 100%
Specifiek in het voortgezet onderwijs hebben we in 2017 de volgende themaonderzoeken uitgebracht: 
• De kwaliteit van de afname van het centraal schriftelijk en praktisch examen 2016 (maart 2017);
• Risicoscholen onbevoegd lesgeven; de knelpunten van scholen met veel onbevoegd gegeven lessen 
schooljaar 2015/2016 - 2016/2017 (november 2017).
Het voortgezet onderwijs is daarnaast in 2017 in een aantal sectoroverstijgende themaonderzoeken 
betrokken. Deze onderzoeken zijn opgenomen in de overzichtstabellen ‘Themaonderzoek’ op 
pagina 21.
15

INSPECTIE VAN HET ONDERWIJS | JAARBEELD 2017
Toezicht op het (voortgezet) speciaal onderwijs
In het (voortgezet) speciaal onderwijs hebben we in 2017 de volgende onderzoeken uitgevoerd. 
Typen onderzoek en aantallen, (voortgezet) speciaal onderwijs 2017
Type onderzoek bij (v)so scholen Aantal
Vierjaarlijks onderzoek van een bestuur 28
Verificatieonderzoek op een school 36
Onderzoek naar waardering ‘goed’ van een school 7
Risico­ onderzoek op een school 10
Follow­ up onderzoek op een school 21
Onderzoek nieuwe scholen 2
Onderzoek in kader stelsel­ en themaonderzoek en Staat van het Onderwijs 58
Specifiek onderzoek 16
Totaal 178
Wat samenwerkingsverbanden betreft, hebben we in 2017 65 onderzoeken gedaan.
Typen onderzoek toezicht op samenwerkingsverbanden po en vo
Type onderzoek toezicht op samenwerkingsverbanden Aantal
Vierjaarlijks onderzoek bestuur en samenwerkingsverband 43
Thema thuiszittersregistratie 8
Voortgangsgesprekken (=follow­ up) 14
Totaal 65
Eind 2017 was er in het (voortgezet) speciaal onderwijs sprake van 655 oordelen (voorheen arrangementen).
Oordelen per 1 januari 2018
Arrangement Aantal Percentage
10
Goed 1,52%
614
Voldoende 93,74%
15
Onvoldoende 2,29%
2
Zeer zwak 0,31%
14
Nog geen arrangement (nieuwe scholen) 2,14%
655
100%
17

INSPECTIE VAN HET ONDERWIJS | JAARBEELD 2017
Toezicht op het hoger onderwijs
De inspectie doet in het hoger onderwijs onderzoek naar de naleving van wet- en regelgeving door de 
instellingen voor hoger onderwijs en kan bij ernstige signalen of incidenten een onderzoek instellen.  
De inspectie doet geen onderzoek naar de kwaliteit van het onderwijs op instellingsniveau. Dit is de taak 
van de Nederlands Vlaamse Accreditatieorganisatie (NVAO), waar wij nauw mee samenwerken. In 2017 
hebben we op basis van signalen en ook op basis van onze meerjarige planning gesprekken gevoerd met 
instellingsbesturen. We behandelen ook toetredingsverzoeken. In 2017 zijn er echter geen toetredings-
verzoeken ingediend. 
In 2017 hebben we de volgende themaonderzoeken gepubliceerd: 
• Selectie: meer dan cijfers alleen (juli 2017);
• De opleidingsaccreditatie in het hoger onderwijs – tussenbericht (december 2017).
Daarnaast hebben we het sectorbeeld Techniek gepubliceerd (maart 2017). Het sectorbeeld Lerarenopleidingen 
hebben we van een update voorzien en we hebben 10 sectorprofielen gepubliceerd (juli 2017). Ook hebben 
we diverse aanvullende stelseltaken uitgevoerd. Een daarvan is het beoordelen en het bevorderen van de 
kwaliteit van het Nederlandse accreditatiestelsel. We hebben verder OCW van advies voorzien op de 
ontvangen aanvragen in het kader van Leven Lang Leren en we hebben een webpagina ingericht voor het 
thema Docentkwaliteit in het hoger onderwijs. 
Financieel toezicht
Verdere afname aangepast financieel toezicht funderend onderwijs 
Eind 2017 stonden 18 instellingen in het funderend onderwijs onder aangepast financieel continuïteit s -
toezicht: 7 instellingen voor basisonderwijs, 2 expertisecentra en 9 instellingen voor voortgezet onderwijs, 
waaronder 3 instellingen in Caribisch Nederland. Vorig jaar stonden nog 23 instellingen onder aangepast 
financieel continuïteitstoezicht. De verbetering is mede te danken aan intensiever toezicht van de inspectie 
op realisatie van de verbeterplannen van instellingen. In het mbo stonden begin 2017 3 instellingen onder 
aangepast continuïteitstoezicht. 
Gedurende 2017 is bij vijf besturen het aangepast financieel continuïteitstoezicht beëindigd en hebben we 
drie nieuwe besturen onder aangepast toezicht geplaatst. Het gaat hier om een basisschool, een instelling 
voor voortgezet onderwijs en een mbo-instelling. Voor een andere mbo-instelling hebben we het voor-
nemen uitgesproken om het aangepaste toezicht terug te brengen naar basistoezicht. Aan weer een andere 
mbo-instelling hebben we eind 2017 het voornemen kenbaar gemaakt om het toezicht te verscherpen.  
In 2017 waren er in het hoger onderwijs geen instellingen die onder aangepast financieel continuïteit -
stoezicht stonden. 
In het funderend onderwijs hebben we in 2017 circa 97 jaarverslagen (2016) onderzocht op mogelijke 
continuïteitsrisico’s. Bij 11 instellingen zagen we aanleiding voor nader onderzoek ter plaatse. In het mbo 
en hoger onderwijs deden we 66 analyses en was er bij 30 instellingen (16 mbo en 14 ho) aanleiding om de 
financiële positie nader te onderzoeken. In een aantal gevallen voerden we ook een bestuursgesprek.  
Het aantal mbo-instellingen was dit jaar relatief groot, omdat we alle aoc’s geanalyseerd hebben.
Vierjaarlijks bezoek bij besturen en scholen
In de eerste helft van 2017 hebben we deelgenomen aan de pilot-onderzoeken voor het vierjaarlijks 
onderzoek bij besturen en scholen dat per 1 augustus 2017 is ingevoerd. In het kader van deze pilot-onder-
zoeken hebben we het financieel beheer (continuïteit, rechtmatigheid en doelmatigheid) onderzocht bij 
119 instellingen. Vanaf 1 augustus 2017 is het financieel toezicht een vast onderdeel van de vierjaarlijkse 
onderzoeken. Met het oog hierop hebben we 269 analyses uitgevoerd en deelgenomen aan 70 onder -
zoeken: 60 in het funderend onderwijs en 10 in het mbo.
19

INSPECTIE VAN HET ONDERWIJS | JAARBEELD 2017
Naast deze publicaties hebben we in 2017 werkzaamheden verricht ter voorbereiding op toekomstige 
publicaties. We hebben analyses verricht op de gegevens van de Centrale Eindtoets 2017 voor de jaarlijkse 
meting taal en rekenen 2016/2017. Deze rapportage brengen we tegelijk met de Staat van Het Onderwijs 
2016/2017 uit. Daarnaast hebben we de data-analyse voor de peiling Bewegingsonderwijs einde (speciaal) 
basisonderwijs afgerond. In het voorjaar van 2018 verschijnt de rapportage over deze peiling. Ook zijn in 2017 
de data voor het peilingsonderzoek Mondelinge taalvaardigheid einde basisonderwijs verzameld. De inspectie zal 
begin 2019 over deze peiling rapporteren.
In 2017 zijn ook twee nieuwe peilingen van start gegaan: de peiling Engels einde basisonderwijs en de peiling 
Mondelinge taalvaardigheid (spreken, gesprekken en luisteren) einde speciaal basisonderwijs en speciaal onderwijs  
(voormalig cluster 4). Tevens hebben we in het kader van Peil.onderwijs in 2017 in samenwerking met het 
Nationaal Regieorgaan Onderwijsonderzoek (NRO) opdrachten voor twee nieuwe peilingsonderzoeken 
(Rekenen­ Wiskunde einde (speciaal) basisonderwijs en Schrijfvaardigheid einde (speciaal) basisonderwijs) uitgezet. In het 
voorjaar van 2018 wordt bekend welke consortia het onderzoek gaan doen. 
Ten slotte is in opdracht van Peil.onderwijs gestart met het opstellen van een domeinbeschrijving en 
reviewstudie voor de peiling Burgerschap einde basisonderwijs. De opdracht voor het uitvoeren van dit peilings-
onderzoek zal in 2018 worden uitgezet.  
Themaonderzoek
In 2017 heeft de inspectie behalve de jaarlijkse Staat van het Onderwijs, een aantal thematische 
rapporten uitgebracht. In een aantal gevallen ging de onderzoeksrapportage gepaard met bijvoorbeeld 
een congres of een rondetafel. 
Maand Rapport Sector
Burgerschap op school; Een beschrijving van burgerschapsonderwijs po, vo, so en mbo
Februari 2017
en de maatschappelijke stage
Februari 2017 Investeren loont! Eindrapportage monitor kwaliteit voor­ en vve
vroegschoolse educatie in de 37 grote steden in 2015/2016
Maart 2017 De ontwikkeling van het onderwijs in Caribisch Nederland 2014­ 2016 po, vo, so en mbo
Maart 2017 Peil.Kunstzinnige oriëntatie 2015­ 2016 po
Maart 2017 De kwaliteit van de afname van het centraal schriftelijk en praktisch vo
examen 2016
April 2017 Peil.onderwijs: Taal en rekenen po
Mei 2017 Peil.Natuur & techniek 2015­ 2016 po
Juli 2017 Selectie: meer dan cijfers alleen; decentrale selectie bij bachelor­ en ho
masteropleidingen in het bekostigd hoger onderwijs; monitor selectie 
en toegankelijkheid
September 2017 De gevolgen van het nieuwe budgettaire kader Nederlands onderwijs po en vo
buitenland
November 2017 Toezicht en handhaving kinderopvang landelijke rapportage 2016 ko
November 2017 Risicoscholen onbevoegd lesgeven; de knelpunten van scholen met vo
veel onbevoegd gegeven lessen schooljaar 2015/2016 ­ 2016/2017
November 2017 Verantwoording over goed bestuur in het funderend onderwijs; funderend onderwijs
Verkennend onderzoek naar verantwoording over wettelijke vereisten 
voor goed bestuur in jaarverslagen in het funderend onderwijs
November 2017 Financiële Staat van het Onderwijs alle sectoren
December 2017 De opleidingsaccreditatie in het hoger onderwijs tussenbericht over ho
de kwaliteit van het Nederlandse accreditatiestelsel
21

INSPECTIE VAN HET ONDERWIJS | JAARBEELD 2017
Aangrenzende terreinen van toezicht
De inspectie houdt ook toezicht op een aantal aangrenzende terreinen.
Kinderopvang en peuterspeelzalen
In opdracht van het ministerie van Sociale Zaken en Werkgelegenheid (SZW) heeft de inspectie 
interbestuurlijk toezicht op de uitvoering van het gemeentelijk toezicht op de kinderopvang en de 
peuterspeelzalen. In 2017 heeft de inspectie hierover haar jaarlijks Landelijk Rapport uitgebracht over 2016. 
Het Landelijk Rapport ontwikkelt zich steeds meer tot een rapportage over het stelsel. Voor twee hoofdstuk-
ken hebben we samengewerkt met de Vereniging Nederlandse Gemeenten (VNG) en met GGD GHOR 
3
Nederland, de koepelorganisatie van de GGD’en en GHOR-bureaus. 
Naast het Landelijk Rapport heeft de inspectie in 2017 het rapport ‘Verschillen in GGD-toezicht in kaart 
gebracht’ aan de staatssecretaris van SZW aangeboden. We hebben dit onderzoek gedaan in samenwerking 
met GGD GHOR Nederland (in opdracht van SZW). 
In 2017 hebben we tien onderzoekwaardige signalen over kinderopvang in behandeling genomen.  
Waar nodig hebben we gemeenten aangesproken op hun verantwoordelijkheden en gestimuleerd om een 
effectieve aanpak te kiezen. Waar dat opportuun is leggen we signalen neer bij het ministerie van SZW die 
bijvoorbeeld bij de beleidsvorming benut kunnen worden.
Er waren in 2017 acht gemeenten met een B-status. Het gaat hier om gemeenten die de uitvoering van het 
gemeentelijk toezicht niet op orde hebben en een verbetertraject zijn gestart. Bij deze gemeenten volgen we 
de voortgang van het verbetertraject.
Medio 2017 zijn we een onderzoek gestart naar herhaalde handhavingsadviezen. Hiermee willen we 
aangrijpingspunten vinden voor effectiever(e) toezicht en handhaving en dus het verminderen van het 
aantal houders van voorzieningen dat herhaaldelijk (zwaardere) overtredingen begaat. We doen dit 
onderzoek in samenwerking met VNG en GGD GHOR Nederland. Ook zijn we in 2017 gestart met een 
onderzoek naar de vraag in hoeverre de geboden kwaliteit van kinderopvangorganisaties een relatie heeft 
met het inkomen van de ouders. 
In het traject Innovatie en Kwaliteit in de kinderopvang (IKK) van SZW draagt de inspectie waar mogelijk bij 
aan verbeteringen in de kwaliteit kinderopvang en het uit te voeren toezicht.
We werken toe naar het uitbrengen van één rapport aan de gemeente over zowel kinderopvang als voor-en 
vroegschoolse educatie (vve). In combinatie daarmee geven we in afstemming met de ministeries van OCW 
en SZW het locatietoezicht effectiever en efficiënter vorm. In 2017 zijn we gestart met het voorbereiden van 
onderzoeken waarin we het toezicht op beide terreinen integreren. 
Voor- en vroegschoolse educatie (vve)
Rond januari 2017 hebben we een vragenlijst uitgezet onder alle gemeenten die een budget hebben voor 
het onderwijsachterstandenbeleid (OAB). Bij een steekproef van 32 gemeenten hebben we in 2017 nader 
onderzoek gedaan. Het steekproefonderzoek op de locaties en in de gemeenten leidt tot een rapportage in 
het verslag over de staat van het onderwijs van 2018.
Naast het steekproefonderzoek hebben we in 2017 signaalgestuurd toezicht uitgevoerd bij gemeenten die 
niet aan hun wettelijke verplichtingen voor de voor- en vroegschoolse educatie (vve) voldeden en geen 
verbetering hebben laten zien. Ook deden we nader onderzoek naar de vve-locaties met een ernstig risico in 
de kwaliteit van vve volgens de oordelen van de GGD. 
3 
GGD staat voor Gemeentelijke of Gemeenschappelijke Gezondheidsdienst. GHOR voor de Geneeskundige 
Hulpverleningsorganisatie in de Regio.
23

INSPECTIE VAN HET ONDERWIJS | JAARBEELD 2017
Meldingen Kinderopvang per kalenderjaar
2014 2015 2016 2017
Seksueel misbruik 11 16 23 24
Seksuele intimidatie 21 20 6 24
Psychisch geweld 15 7 24 17
Fysiek geweld 41 30 52 54
Overig 11 5 2 9
Totaal 99 78 107 128
14 
ca. 3000 
Themarapporten 
Onderzoeken en 
gepubliceerd
bezoeken
2.202 
163 
Meldingen bij 
Jaarverslagen onderzocht 
vertrouwensinspecteurs
op continuïteitsrisico’s
402
Jaarrekeningen 
geanalyseerd
25

INSPECTIE VAN HET ONDERWIJS | JAARBEELD 2017
Leiding en management
De organisatie kent een tweehoofdige inspectieleiding en twee managementlagen:  
directeuren en afdelingshoofden. 
De inspectieleiding bestond in 2017 uit:
• drs. Monique Vogelzang, inspecteur-generaal
• dr. Arnold Jonk, plaatsvervangend inspecteur-generaal 
Het managementteam van de inspectie bestond in 2017 uit de inspectieleiding en de volgende directeuren:
• drs. Rutger Meijer, directeur toezicht primair onderwijs
• drs. Hariët Pinkster, directeur toezicht voortgezet onderwijs
• drs. Christa Broeren, directeur toezicht speciaal onderwijs
• mr. drs. Gerard Bukkems, directeur toezicht middelbaar beroepsonderwijs
• drs. Erik Martijnse, directeur toezicht hoger onderwijs
• dr. Bert Bulder, directeur kennis
• drs. Jeroen van Wingerde RA, directeur rekenschap & juridische zaken
• drs. Cas Teijssen, directeur bestuursondersteuning
De directies primair onderwijs, speciaal onderwijs en kennis maakten deel uit van de portefeuille van de 
plaatsvervangend inspecteur-generaal. De directies voortgezet onderwijs, middelbaar beroepsonderwijs, 
hoger onderwijs, bestuursondersteuning en rekenschap & juridische zaken maakten deel uit van de 
portefeuille van de inspecteur-generaal.
Sturingsmodel
In 2017 hebben we ons sturingsmodel verder uitgewerkt en een nieuwe overlegstructuur ingevoerd. 
Het sturingsmodel is gericht op het lager in de organisatie leggen van verantwoordelijkheden en op de 
bevordering van de professionele ruimte van de medewerkers. Om dit te kunnen realiseren en om het 
vernieuwd toezicht goed uit te kunnen voeren hebben we medewerkers in 2017 verder geschoold in het 
teamgericht werken. Op basis van de kernwaarden van de inspectie (onafhankelijk, transparant,  
professioneel, selectief, slagvaardig en samenwerkend) werken we aan de professionalisering en het 
persoonlijk leiderschap van ons personeel en onze leidinggevenden.
In de nieuwe overlegstructuur is er naast het wekelijks overleg van het managementteam (inspectieleiding 
en directeuren) een maandelijks directeurenoverleg en een tweewekelijks overleg van het zogenoemde 
platform toezicht. In het platform toezicht bespreken afdelingshoofden van alle directies de 
implementatie van verbeteringen op tactisch- en operationeel niveau. In het directeurenoverleg komt 
inspectiebreed beleid aan de orde, bijvoorbeeld op het terrein van mobiliteit. Het managementteam van 
inspectieleiding en directeuren (Het MT-inspectie) kan zo meer op strategisch niveau opereren en zich op 
de langere termijn richten.
Personeelsbeleid
Zoals aangegeven zijn in de eerste helft van 2017 alle medewerkers geschoold ter voorbereiding op de 
veranderingen in onze werkwijze per 1 augustus 2017. Dit werd georganiseerd door onze Inspectie 
Academie. Daarnaast hebben we onze staffunctie opnieuw vormgegeven, vanuit de gedachte ‘optimale 
ondersteuning voor effectief toezicht’. Er zijn 4 afdelingen gevormd: Advies, Beleidsondersteuning en 
Innovatie (deze afdeling adviseert en ondersteunt het management op het gebied van de strategische 
beleidsontwikkeling voor het toezicht en adviseert op het gebied van personeel, organisatie, communicatie 
en opleiding), Klantcontact, ICT en contracten, en Control en kwaliteit.
27

INSPECTIE VAN HET ONDERWIJS | JAARBEELD 2017
Informatiebeleid
In 2017 hebben we ons informatiebeleid geactualiseerd en een roadmap opgesteld voor het doorvoeren van 
verbeteringen. De komende jaren werken we (verder) aan een verbetering van het informatievoorzienings-
landschap, dat wil zeggen de ondersteuning van ons werk in de breedste zin van het woord. Daarbij zoeken 
we aansluiting bij het ministerie van OCW, andere inspecties en rijksbrede informatievoorzieningen. 
In 2017 hebben we de zogenoemde rapporten-editor gerealiseerd. Deze maakt het mogelijk onze toezicht-
bevindingen volgens de nieuwe werkwijze te registreren en de betreffende gegevens te tonen op onze 
website en in het Internet Schooldossier (ISD). Ook is de kwaliteit van de data verder verbeterd en maken we 
onze data steeds meer als open data openbaar via de pagina 
www.onderwijsinspectie.nl/trends-en-ontwikkelingen. 
Begroting en realisatie
Voor 2017 hebben we aanvankelijk een begroting vastgesteld van € 64 miljoen. Door mutaties in het 
boekjaar bedroeg het beschikbare budget voor 2017 uiteindelijk € 62,1 miljoen. We hebben het jaar 
afgesloten met een onder-uitputting van € 0,6 miljoen. De grootste mutaties in 2017 betroffen de loon- en 
prijsbijstelling van € 0,6 miljoen en een kasschuif naar 2018 van € 2,4 miljoen. De kasschuif vond vooral 
plaats vanwege vertraging van de realisering van ICT-werkplekken en ICT- projecten. 
In onderstaande tabel staat een overzicht van de verschillende kostensoorten. 
Kostensoort Begroting 2017 Realisatie Percentage budget
2017
Personeel 48,7 47,9 78
Huisvesting 3,5 3,2 6
Automatisering 6,1 6,8 10
Overig materieel 3,8 3,6 6
Totaal 62,1 61.5  
544 499 
Werknemers Bezetting in fte
62% 
38% 
Vrouw
Man
29

