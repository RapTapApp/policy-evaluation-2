Bijlage III
bij het toezichtsrapport over  
de wegingsnotities van de AIVD en de MIVD voor 
de internationale samenwerking met  
de Counter Terrorism Group- en sigint-partners
CTIVD nr. 60
[vastgesteld op 21 december 2018]

Commissie van Toezicht
op de Inlichtingen- en 
Veiligheidsdiensten 
CTIVD nr. 60
BIJLAGE III
bij het toezichtsrapport over  
de wegingsnotities van de AIVD en de MIVD voor  
de internationale samenwerking met  
de Counter Terrorism Group- en sigint-partners
Totstandkoming van de wegingsnotities
1. De totstandkoming van de wegingsnotities  
van de AIVD
De wegingsnotities van de CTG-samenwerkingspartners zijn in de loop van 2017 opgesteld binnen de 
AIVD. Hiervoor was intern een deadline gesteld van 1 december 2017 voor het gereedmaken van de 
concepten. Daarna is het interne goedkeuringstraject doorlopen, met uiteindelijk de vaststelling door 
de DG-AIVD in batches vanaf eind december. 
De AIVD heeft het merendeel van de wegingsnotities voor de sigint-partners overgenomen van de 
MIVD en in een eigen format omgezet. Dit is op de betreffende wgeingsnotities vermeld met de 
toevoeging dat op een later moment zal worden bezien of het opportuun is aanpassingen te doen aan 
1
 Een klein aantal van de wegingsnotities voor de 
de wegingsnotitie specifiek ten behoeve van de AIVD.
sigint-partners heeft de AIVD zelf vervaardigd. Alle wegingsnotities voor deze diensten zijn op 30 april 
2018 vastgesteld door DG-AIVD. 
De afdeling Buitenlandse Relaties (BR), die binnen de AIVD verantwoordelijk is voor het opstellen 
van wegingsnotities, maakt hiervoor gebruik van een pool analisten die de concepten schrijven. De 
basis voor de wegingsnotities van de CTG-diensten was een sjabloon, waarin alleen nog bepaalde 
delen hoefden te worden ingevuld. Dit heeft ertoe geleid dat deze wegingsnotities veel standaard 
passages bevatten. Op zichzelf is het begrijpelijk dat voor diensten met veel overeenkomsten wordt 
bekeken wat de gemene delers zijn om zo de werkdruk te verminderen en de consistentie te vergroten. 
Hier moet echter wel terughoudend mee worden omgegaan. De CTIVD constateert dat het sjabloon 
dat voor de CTG-diensten is gebruikt niet een open en doordachte beoordeling bevordert, door de 
grote hoeveelheid standaard teksten. Zo zijn de uitkomsten van de beoordeling aan de hand van de 
samenwerkingscriteria vooraf ingevuld als voldoende en wordt er al van uitgegaan dat alle vormen 
van samenwerking zijn toegestaan. 
Voor de invulling van de samenwerkingscriteria hanteert de AIVD een matrix met vragen die per 
criterium beantwoord moeten worden en (in generieke termen) de bronnen die daarbij kunnen worden 
gebruikt. Deze matrix lijkt overigens niet (geheel) te zijn toegepast bij de CTG-wegingsnotities. Er is 
1 Het onderwerp samenwerking tussen de AIVD en de MIVD op het gebied van wegingsnotities komt aan de orde in 
paragraaf 3 van deze bijlage. 
1

2. D e totstandkoming van de wegingsnotities van de 
MIVD
Eind 2017 en het eerste kwartaal van 2018 heeft de MIVD gewerkt aan het opstellen van wegings-
notities voor de partnerdiensten waarmee wordt samengewerkt ibnnen de betreffende sigint-samen-
werkingsverbanden. Voor vier wegingsnotities, zijn concepten van de AIVD tot uitgangspunt genomen. 
De rest heeft de MIVD geheel zelf vervaardigd. 
Binnen de MIVD houdt het Bureau Externe Relaties (BER) zich bezig met het opstellen van 
wegingsnotities. De informatie die hiervoor wordt gebruikt komt vanuit verschillende hoeken binnen; 
analisten vergaren informatie over het betreffende land en d e buitenlandse dienst, de teams van de 
MIVD die samenwerken met internationale partners leveren informatie aan en het komt ook voor 
dat de MIVD informatie opvraagt bij de buitenlandse dienst zelf. Dat gebeurt door middel van een 
brief, waarin wordt ingegaan op de recente wetswijziging in Nederland en de verplichting die dit met 
zich brengt om meer informatie te verschaffen over samenwerkingsp artners. Bij de brief wordt een 
vragenlijst gevoegd met vragen over het wettelijk kader, taken en bevoegdheden, toezicht, inzage en 
2
notificatie en gegevensbescherming. Bij de sigint-samenwerkingspartners, is slechts in een enkel 
3
geval een dergelijk verzoek tot een buitenlandse dienst gericht. 
Het project wegingsnotities wordt aangestuurd door een medewerker van het BER die zelf de brokken 
informatie bijeenbrengt in een wegingsnotitie, controleert of de informatie compleet is en de initiële 
weging uitvoert en opschrijft. Deze medewerker begeleidt ook de wegingsnotities gedurende de 
rest van hun traject binnen de MIVD. Zij worden achtereenvolgens voorgelegd aan het hoofd van 
het BER, de Stafafdeling Juridische Zaken (SJZ), de afdelingen binnen de MIVD die samenwerken met 
buitenlandse diensten en tot slot het management team van de MIVD. Zo wordt het concept getoetst 
op juridische aspecten, conformiteit met beleid en werkbaarheid. Aan het einde van het traject wordt 
de wegingsnotitie vastgesteld door de directeur van de MIVD. 
Voor de beoordeling aan de hand van de samenwerkingscriteria maakt de MIVD gebruik van richtlijnen 
die door het BER zijn opgesteld. In deze richtlijnen wordt per criterium een lijst gegeven van elementen 
die aanwezig moeten zijn, wil voldaan zijn aan dat criterium. Deze richtlijnen worden gebruikt bij het 
schrijven van het concept en ook voor de beoordeling daarvan door de SJZ. De CTIVD constateert dat 
de richtlijnen in het algemeen een goede houvast bieden, maar dat een aantal van de elementen die 
worden opgesomd te weinig specifiek is. Er zou meer uitsluits el moeten worden gegeven over het type 
mensenrechtenschendingen dat relevant is voor de weging en ook over de waarborgen die op het 
gebied van gegevensbescherming relevant zijn. Omdat het bij het niveau van gegevensbescherming 
gaat om een nieuw criterium, is het van belang dat er beleidsmatig een duidelijke invulling aan wordt 
gegeven. Zo zou nader moeten worden uitgewerkt om welke (type) waarborgen het gaat en wanneer 
deze als effectief kunnen worden beschouwd. 
De MIVD kent drie resultaten waar het gaat om de beoordeling van de samenwerkingscriteria: 
“voldoende”, “matig” en “onvoldoende”. De bovengenoemde richtlijnen benoemen de elementen die 
aanwezig moeten zijn voor een score van voldoende op een bepaald criterium. Zij geven echter geen 
antwoord op de vraag wanneer gekozen moet worden voor de score matig of onvoldoende. Ook al 
heeft dit niet tot inconsistenties geleid bij het kleine aantal wegingsnotities van de MIVD dat de CTIVD 
in dit onderzoek heeft bestudeerd, het is nodig dat hier beleidsmatig een invulling aan wordt gegeven, 
met behoud van de nodige beoordelingsruimte.
2 De vragenlijst ziet overigens alleen op niet-staatsgeheime informatie. Het betreft dus niet navraag naar de geheime 
werkwijze van de partnerdienst.
3 Dit is inmiddels anders. De huidige lijn is dat de partnerdienst altijd wordt benaderd, tenzij de inschatting wordt 
gemaakt dat dit de relatie (ernstig) nadelig zou beïnvloeden.
3

3. De samenwerking tussen de AIVD en de MIVD
4
De Wiv 2017 draagt de AIVD en de MIVD op zoveel mogelijk met elkaar samen te werken. Dit is zeker 
van belang bij het onderwerp internationale samenwerking, voor een uniform optreden naar buiten 
toe. In dit onderzoek is dan ook aandacht besteed aan de manier waarop de AIVD en de MIVD op het 
gebied van de wegingsnotities met elkaar samenwerken. 
De CTIVD constateert dat de diensten in enige mate met elkaar samenwerken op het onderwerp 
wegingsnotities. Het gaat dan met name om een periodiek overleg tussen de coördinatoren van de 
projecten, over zaken die het proces van totstandkoming beterffen en bepaalde inhoudelijke kwesties. 
Een voorbeeld van dit laatste is de manier waarop het onderwerp targeting wordt geadresseerd in 
de wegingsnotities. Indien beide diensten samenwerken met een bepaalde buitenlandse dienst, 
dan wordt ook het concept van die wegingsnotitie uitgewisseld. Dit gebeurt ter informatie en niet 
ter beoordeling. Bij de sigint-samenwerkingspartners heeft de AIVD acht wegingsnotities integraal 
overgenomen van de MIVD, met daarbij de caveat dat op een later moment bezien zal worden of het 
opportuun is aanpassingen te doen aan de wegingsnotitie specifiek ten behoeve van de AIVD. Dit lijkt 
dus met name door de werkdruk te zijn ingegeven. De acht samenwerkingspartners waar het om gaat 
zijn diensten waarmee uitsluitend door de Joint Sigint Cybe r Unit (JSCU), een gezamenlijke eenheid van 
de beide diensten, wordt samengewerkt. 
Ten aanzien van een aantal buitenlandse diensten, waar zowel de AIVD als de MIVD mee samen-
werkt in sigint-samenwerkingsverbanden, gebruiken de diensten verschillende wegingsnotities. Deze 
notities vertonen verschillen op het gebied van de onderliggende feitelijke informatie en in een enkel 
geval is er ook sprake van andere conclusies. In het genoemde geval beoordeelt de MIVD de criteria 
mensenrechten en niveau van gegevensbescherming als matig. Dit leidt ertoe dat samenwerking met 
de betreffende partnerdienst mogelijk wordt geacht, mits bepaal de voorwaarden en aandachtspunten 
5
in acht worden genomen. De AIVD beoordeelt alle samenwerkingscriteria als voldoende. In de 
wegingsnotitie worden weliswaar enkele aandachtspunten benoemd, maar die leiden niet tot enige 
beperking van de samenwerking of aanvullende randvoorwaarden. De CTIVD vindt dat de genoemde 
verschillen tussen de wegingsnotities niet zouden mogen bestaan. 
Als het gaat om de beoordeling van risico’s die de samenwerking met een bepaalde dienst oplevert, 
zou op het gebied van de onderliggende informatie en de beoordeling aan de hand van de wettelijke 
samenwerkingscriteria in feite geen licht mogen zitten tussen de wegingsnotities van de beide diensten. 
Het gaat tenslotte om de mate waarin bij de samenwerking met een bepaalde buitenlandse dienst, 
het risico bestaat dat een ongeoorloofde inbreuk wordt gemaakt op grondrechten. Dit is niet een 
onderwerp waar binnen dezelfde overheid verschillende visies op zouden moeten bestaan. Volgens 
de CTIVD zou alle informatie die voor het in kaart brengen van die risico’s relevant is, in beginsel 
tussen de diensten moeten worden uitgewisseld en de uitkomst op de verschillende criteria zou gelijk 
moeten zijn. Dit geldt niet voor de beoordeling van de professionaliteit en betrouwbaarheid van de 
buitenlandse dienst en voor de weging van het belang van de samenwerking. Deze aspecten kunnen 
voor de AIVD en de MIVD anders zijn, omdat ieder een eigen samenwerkingsrelatie heeft met de 
betreffende buitenlandse dienst. Dit betekent dat de uitkomst van de algehele weging (waarin risico’s 
worden afgewogen tegen het belang van de samenwerking) ook niet gelijkluidend behoeft te zijn. 
Los van het belang dat binnen de Nederlandse overheid dezelfde lijn wordt gehanteerd, is er bij de 
wegingsnotities ook een extern aspect. De AIVD en de MIVD werken gedeeltelijk samen met dezelfde 
4 Artikel 86 lid 1 Wiv 2017.
5 Hier moet bij worden opgemerkt dat de AIVD de beoordeling “matig” niet kent. In de wegingsnotities van de AIVD 
wordt gewerkt met “voldoende” of “onvoldoende”.
5

Oranjestraat 15 I 2514 JB Den Haag
T 070 315 58 20
E info@ctivd.nl I www.ctivd.nl

