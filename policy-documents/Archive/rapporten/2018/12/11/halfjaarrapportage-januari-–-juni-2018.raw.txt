  
 
 
 
 
 
 
Halfjaarrapportage  
College financieel toezicht Bonaire, Sint Eustatius en Saba 
 
Januari  – Juni 2018 
 
 
 
  

Onderhoudskosten 
In de kabinetsreactie op het rapport Spies (d.d. 12 mei 2016) werd het Cft verzocht om bij de beoordeling en 
advisering over de begrotingen expliciet aandacht te besteden aan voldoende reservering voor onderhoud en 
vervanging van investeringen. Hieraan is invulling gegeven bij de adviezen op de ontwerpbegrotingen 2018. 
Het Cft heeft vastgesteld dat de drie openbare lichamen onvoldoende reserveren. Zij geven al geruime tijd aan 
dat structurele onderhoudskosten van materiële vaste activa, zoals gebouwen en infrastructuur, niet of niet 
volledig gedragen kunnen worden. Vaak is er sprake van een eenmalige investeringsbijdrage vanuit het Rijk 
voor materiële vaste activa, maar wordt geen of onvoldoende rekening gehouden met een structurele bijdrage 
voor bijbehorende onderhoudskosten.  
Het regeerakkoord van de regering in Europees Nederland voor de periode 2017 – 2021, geeft aan dat “waar 
Nederland investeringen door de eilanden ondersteunt moet meer dan nu in een reëel instandhoudingsbudget 
worden voorzien”. Hiervoor is onder meer “structureel EUR 5 miljoen exploitatie infrastructuur BES” begroot 
door Europees Nederland. Om tot een voldoende reservering voor onderhoud te komen is een meerjarig traject 
noodzakelijk. Het Cft heeft zijn advies herhaald dat het door BZK gestarte initiatief om in gezamenlijkheid met 
de openbare lichamen en de departementen te komen tot een meerjarig stappenplan prioriteit dient te krijgen. 
 
Tijdigheid van indienen jaarrekeningen van deelnemingen 
Artikel 9, lid 9 van de Wet FinBES bepaalt dat het bestuurscollege jaarlijks uiterlijk zes maanden na afloop van 
het boekjaar de jaarrekeningen van de privaatrechtelijke rechtspersonen, waarin het openbaar lichaam 
deelneemt, aan het Cft ter beschikking stelt. Saba is in staat geweest de (concept) jaarcijfers 2017 van drie 
van de vier deelnemingen bij het Cft in te dienen; Bonaire slechts twee van de twaalf deelnemingen. Ondanks 
meerdere verzoeken daartoe mist het Cft ook nog de jaarrekening 2016 van zeven deelnemingen. Bij de 
goedkeuring van de begroting 2018 van Bonaire heeft BZK, conform het Cft advies op de begroting, gesteld 
dat Bonaire nog de nodige stappen moet nemen om de jaarrekeningen van overheidsentiteiten tijdig in te 
dienen. Ook moet de controletaak ten aanzien van de overheidsentiteiten worden geïntensiveerd. Het Cft moet 
helaas vaststellen dat tot op heden op dit vlak nog geen zichtbare resultaten zijn bereikt. 
 
Collectieve sector 
Gelijktijdig met het doorzenden van de jaarrekening van Bonaire en Saba aan BZK, rapporteert het Cft in 
samenwerking met het Centraal Bureau voor de Statistiek (CBS), over de voorlopige uitgaven-, inkomsten-, 
tekort- en schuldcijfers van de collectieve sector van het betreffende openbaar lichaam. Ook beoordeelt het Cft 
dan de rentelastnorm van de collectieve sector, die volgens artikel 11 lid 2 van de Wet FinBES gemiddeld 
maximaal 0% mag bedragen. De collectieve sector is door het CBS vastgesteld op basis van de gegevens voor 
het jaar 2012. In tegenstelling tot de Rijkswet Financieel Toezicht is in de Wet FinBES geen vaste termijn 
opgenomen wanneer de collectieve sector opnieuw vastgesteld moet worden. Het Cft heeft met het CBS 
gesproken over het opnieuw vaststellen van de collectieve sector in 2018. 
De omvang van de collectieve sector van Bonaire is in 2013 vastgesteld en bestaat volgens de jaarrekening 
2016 naast het openbaar lichaam zelf, uit negen entiteiten. Een deel van deze entiteiten is al jaren niet meer 
actief. Het Cft heeft herhaaldelijk geadviseerd om zorg te dragen dat deze entiteiten worden geliquideerd. Ook 
heeft het Cft meermaals aandacht gevraagd voor een tijdige indiening van de jaarrekeningen van de entiteiten 
die tot de collectieve sector behoren. Tot nu toe heeft het Cft maar van twee entiteiten de voorlopige cijfers 
2017 ontvangen. Van zeven entiteiten is zelfs de jaarrekening 2016 nog niet eens opgesteld. Als gevolg 
hiervan kan het Cft de rentelast niet bepalen, noch de rentelastnorm toetsen. 
De collectieve sector van Saba bestaat momenteel slechts uit het openbaar lichaam zelf aangezien Saba 
Enhancement Foundation (SEF), voorheen onderdeel van de collectieve sector op Saba, sinds 24 januari 2017 
niet meer actief is. 
 
 
  
2 
 

• De relatie tussen het openbaar lichaam en de BCN. 
• De collectieve sector en overheidsdeelnemingen. 
 
Naast de Financieel Beheerdag heeft het Cft tijdens meerdere gelegenheden met het bestuurscollege van 
Bonaire uitgebreid gesproken over de benodigde bestuurskracht om verbeteringen door te voeren op het 
gebied van de begrotings- en verantwoordingscyclus en het financieel beheer. Ook de invulling van de nog 
openstaande cruciale vacatures is regelmatig onderwerp van gesprek geweest. Mede vanwege diverse 
openstaande vacatures op de afdeling financiën is er onvoldoende capaciteit beschikbaar om de begrotings- en 
verantwoordingscyclus naar behoren te laten functioneren. 
 
Bonaire heeft in de eerste helft van 2018 over de voortgang van het verbeterplan financieel beheer, bestaande 
uit zes projecten en drie beleidsplannen, gerapporteerd. Zowel bij de vierde uitvoeringsrapportage 2017 als de 
eerste uitvoeringsrapportage 2018 heeft Bonaire een plan van aanpak inclusief tijdsplanning aangeleverd. De 
voortgang en daarmee de haalbaarheid van de nu opgenomen planning zijn punten van zorg voor het Cft. Het 
Cft heeft daarom ook geadviseerd hier extra aandacht aan te besteden zodat de aangeleverde planning wordt 
gerealiseerd.  
 
Geïntegreerd middelen beheer (GMB) en liquiditeiten 
De liquiditeitspositie van Bonaire conform het GMB is in de eerste helft van 2018 met circa USD 1,0 miljoen 
toegenomen tot USD 15,6 miljoen.  
  
4 
 

