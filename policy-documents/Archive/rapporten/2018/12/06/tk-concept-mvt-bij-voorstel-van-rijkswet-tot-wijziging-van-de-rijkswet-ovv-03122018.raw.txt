Wijziging van de Rijkswet Onderzoeksraad voor veiligheid in verband met 
enkele aanpassingen 
 
 
MEMORIE VAN TOELICHTING 
I. Algemeen 
 
Conform artikel 83 van de Rijkswet Onderzoeksraad voor veiligheid (hierna: de Rijkswet) 
heeft in het jaar 2013 een evaluatie van de Onderzoeksraad voor veiligheid (hierna: de 
Onderzoeksraad) plaatsgevonden. De evaluatie was gericht op de doeltreffendheid en 
doelmatigheid van het functioneren van de Onderzoeksraad. Dit heeft geleid tot de 
totstandkoming van een evaluatierapport, dat is uitgebracht in januari 2014. 
 
De evaluatiecommissie heeft geconcludeerd dat de Onderzoeksraad zich sinds de vorige 
evaluatie in 2009 verder heeft geprofessionaliseerd. De Onderzoeksraad functioneert 
goed en het is aannemelijk dat de onderzoeken van de Onderzoeksraad bijdragen aan 
veiligheidswinst. Zodoende is de doeltreffendheid van de Onderzoeksraad gewaarborgd. 
Wat betreft de doelmatigheid stelt de evaluatiecommissie dat het overgrote deel van de 
capaciteit van de Onderzoeksraad wordt ingezet voor onderzoeken en dat de 
Onderzoeksraad daarmee op hoofdlijnen doelmatig opereert. 
 
De evaluatiecommissie heeft ook enkele aanbevelingen aan de Onderzoeksraad gedaan. 
Deze aanbevelingen zien onder meer op het versterken van de transparantie van het 
onderzoeksproces door de Raad en het bevorderen van de doelmatigheid. 
Daarnaast is aan de evaluatiecommissie verzocht om een aantal vragen te betrekken bij 
1
de evaluatie. De vragen hadden betrekking op een verscheidenheid aan onderwerpen, 
zoals het inzagerecht, de toezending van het onderzoeksrapport en de reactietermijnen 
op aanbevelingen. De beantwoording van deze vragen door de evaluatiecommissie is 
eveneens opgenomen in het evaluatierapport. 
 
Bij brief van 29 juni 2015 heb ik de Tweede Kamer het evaluatierapport alsmede mijn 
2
 
reactie daarop doen toekomen. Ten aanzien van de vier aanbevelingen van de 
evaluatiecommissie is in de brief de reactie van de Onderzoeksraad weergegeven. Het is 
immers aan de Onderzoeksraad, zijnde een onafhankelijke instantie, om te bepalen hoe 
aan deze aanbevelingen gevolg wordt gegeven. Blijkens deze reactie had de 
Onderzoeksraad al stappen ondernomen om de aanbevelingen van de 
evaluatiecommissie op te volgen. 
 
Tevens heb ik laten weten de Rijkswet op enkele onderdelen te willen wijzigen. Deze 
wijzigingen vloeien voort uit de beantwoording van de vragen door de 
evaluatiecommissie en behelzen onder andere de verduidelijking dat alle buitengewone 
leden (ook ongevraagd) aan alle vergaderingen van de Onderzoeksraad kunnen 
deelnemen, en het in lijn brengen van de reactietermijnen op aanbevelingen met 
Europese regelgeving. Het onderhavige wijzigingsvoorstel geeft gestalte aan deze 
wijzigingen. In het artikelsgewijze deel van de toelichting worden deze wijzigingen nader 
toegelicht. 
 
Een van de vragen die behandeld is door de evaluatiecommissie behoefde nadere 
bespreking, te weten de vraag naar de noodzaak van de onderzoeksbeperking naar 
openbare-orde-voorvallen. De Onderzoeksraad is momenteel niet bevoegd om 
                                                           
1
 Deze vragen zijn opgenomen in de bijlage bij het Besluit instelling Evaluatiecommissie Onderzoeksraad voor 
veiligheid 2013, zie Stcrt. 2013, nr. 3945. 
2
 Kamerstukken II 2014/15, 32008 (R1883), nr. 2. 
 
1 
 

rechterlijke procedure, zijn geen kosten verbonden. Voorts wordt het extern 
ingehuurde personeel in de praktijk momenteel al aan dezelfde plichten onderworpen 
als de medewerkers van het bureau, zoals de verplichting om een 
veiligheidsonderzoek in de zin van de Wet veiligheidsonderzoeken (hierna: Wvo) te 
ondergaan. De wijziging die deze werkwijze wettelijk verankert, brengt daarom geen 
extra kosten met zich mee ten opzichte van de staande praktijk. Ook de overige 
aanpassingen in de Rijkswet - de verduidelijking dat alle buitengewone leden aan alle 
vergaderingen van de Onderzoeksraad kunnen deelnemen, en het aanpassen conform 
Europese regelgeving van de reactietermijn op aanbevelingen - hebben geen 
financiële gevolgen. Tot slot bevat dit voorstel geen wijzigingen die resulteren in 
nieuwe verplichtingen voor bedrijven of burgers: daarom worden er eveneens geen 
consequenties voor de administratieve lasten voorzien. 
 
II. Artikelsgewijze toelichting 
 
Artikel I 
 
A 
 
De voorgestelde wijzigingen A.1 en A.2 komen voort uit de wens om in de wet tot 
uitdrukking te laten komen dat de verantwoordelijkheid voor de Onderzoeksraad 
inmiddels is overgegaan van de Minister van Binnenlandse Zaken en Koninkrijksrelaties 
naar de Minister van Justitie en Veiligheid als gevolg van de departementale herindeling 
met betrekking tot veiligheid. Daarom is in het eerste lid, onderdeel a, van dit artikel de 
Minister van Binnenlandse Zaken en Koninkrijksrelaties vervangen door de Minister van 
Justitie en Veiligheid van Nederland. Het zinsdeel ‘van Nederland’ is ter verduidelijking 
toegevoegd, zodat er geen misverstand ontstaat over het feit dat hiermee de 
Nederlandse Minister van Justitie en Veiligheid bedoeld wordt. 
De Minister van Binnenlandse Zaken en Koninkrijksrelaties vervult nog steeds een rol in 
de Rijkswet, ondanks de overgang van verantwoordelijkheid voor de Onderzoeksraad 
naar de Minister van Justitie en Veiligheid. Deze rol is in het bijzonder gestoeld op zijn 
verantwoordelijkheid voor zowel de inlichtingen- en veiligheidsdiensten als de 
betrekkingen met de andere landen van het Koninkrijk, te weten Aruba, Curaçao en Sint 
Maarten. De Minister van Binnenlandse Zaken en Koninkrijksrelaties wordt op 
verschillende plekken in de Rijkswet volledig bij naam genoemd: het is daarom niet 
4
noodzakelijk om hier een aparte definitie van op te nemen in artikel 1. 
 
B 
 
1. Op grond van de huidige Rijkswet heeft de Onderzoeksraad vijf leden. Uit het 
evaluatierapport blijkt dat een aantal wisselingen in de raad heeft geleid tot een 
samenstelling van drie leden, waarvan tot op heden sprake is. In aanvulling op deze 
drie leden zijn in 2013 vier buitengewone raadsleden benoemd. Laatstgenoemden 
beschikken over een specifieke en sectorgerichte deskundigheid: daarmee kunnen ze 
een belangrijke rol vervullen in de sturing op onderzoeken, en wordt tevens voorkomen 
dat er een gebrek aan kennis en kunde zou ontstaan in de raad vanwege het 
verminderde aantal gewone leden. Nu, zoals in de brief aan de Kamer is gemeld, de 
5
Onderzoeksraad in de praktijk naar tevredenheid functioneert met drie leden , wordt 
voorgesteld om de bestaande situatie te formaliseren door het wettelijk voorgeschreven 
aantal van vijf leden te wijzigen in minimaal drie en maximaal vijf leden. 
 
2. Het bestaande derde lid van artikel 6 bepaalt dat de Onderzoeksraad ten aanzien van 
individuele of categorieën voorvallen daarvoor in aanmerking komende buitengewone 
                                                           
4
 Rapport evaluatie Onderzoeksraad voor Veiligheid, januari 2014, p. 9. 
5
 Kamerstukken II 2014/15, 32 008 (R1883), nr. 2. 
3 
 

 
3. De leden van de Onderzoeksraad worden momenteel voor een vaste termijn van vier 
jaar benoemd. In de praktijk blijkt de behoefte te bestaan om deze termijn te verlengen. 
Dit biedt de leden de mogelijkheid om meer ervaring en expertise op te bouwen met het 
verrichten van onderzoek naar voorvallen. Daarom wordt middels deze wijziging 
voorgesteld de benoemingstermijn te verlengen van vier naar zes jaar. 
 
D 
 
Het voorgestelde artikel biedt een grondslag om de rechtspositie van de voorzitter en de 
leden van de Onderzoeksraad bij algemene maatregel van rijksbestuur (amvrb) te 
regelen. Op grond van de Kaderwet zelfstandige bestuursorganen (artikel 5a Rijkswet 
jo. artikel 14, tweede lid, Kaderwet, jo. artikel 4 Rijksbesluit Onderzoeksraad voor 
Veiligheid) zijn weliswaar regels gesteld over een aantal onderwerpen met betrekking 
tot de rechtspositie (de bezoldiging en schadeloosstelling), maar met betrekking tot een 
groot aantal onderwerpen is nog niets bepaald, zoals het aantal vakantiedagen en de 
voorzieningen bij arbeidsongeschiktheid. In de praktijk blijkt dat leden behoefte hebben 
aan nadere regelgeving inzake hun rechtspositie. Het voornemen is om bij amvrb in 
ieder geval regels te stellen met betrekking tot aanspraak op verlof en vakantiedagen. 
Wellicht ten overvloede zij hier vermeld dat de rechtspositie van de leden niet gelijk is 
aan de rechtspositie van de secretaris en de medewerkers van het bureau, wiens 
rechtspositie op grond van artikel 13 van de Rijkswet gelijk is gesteld aan die van 
ambtenaren die zijn aangesteld bij ministeries. 
 
E 
 
1. Zie de toelichting onder C.1 
 
2. Deze bepaling regelt dat onder medewerkers van het bureau tevens wordt verstaan 
personen die anders dan krachtens een aanstelling (tijdelijk) werkzaamheden verrichten 
ten behoeve van een onderzoek van de Onderzoeksraad. Uit de parlementaire 
geschiedenis bij de totstandkoming van de Rijkswet blijkt dat de Onderzoeksraad 
bevoegd is om extern personeel aan te trekken ten behoeve van een onderzoek, wanneer 
7
 
de raad zelf niet de vereiste deskundigheid in huis heeft. De Onderzoeksraad heeft de 
afgelopen jaren goede ervaring opgedaan met de inhuur van extern personeel ten 
behoeve van onderzoeken. In de praktijk draaien extern ingehuurde experts of 
ondersteuners mee met onderzoeken als ware zij medewerker van het bureau. Middels 
voorgestelde wijziging wordt daarom wettelijk verankerd dat in de toekomst onder 
‘medewerker van het bureau’ tevens het extern ingehuurde personeel van de 
Onderzoeksraad wordt begrepen. Hiermee wordt verduidelijkt dat deze groep 
personen, die in tegenstelling tot de interne medewerkers van het bureau niet 
krachtens een aanstelling werkzaam is bij de Onderzoeksraad, onder de reikwijdte van 
artikel 11 van de Rijkswet valt en de daaruit voortvloeiende rechten en plichten ook op 
hen van toepassing zijn. Hierbij valt te denken aan onder meer artikel 16 van de 
Rijkswet waarin de incompatibiliteiten voor medewerkers van het bureau zijn 
vastgelegd en artikel 70 van de Rijkswet dat bepaalt dat medewerkers van het bureau, 
behoudens enkele uitzonderingen, geen aangifte doen van strafbare feiten waarvan zij 
tijdens de uitoefening van hun werkzaamheden bij de raad kennis hebben gekregen. 
 
F 
 
De voorgestelde wijziging vloeit automatisch voort uit de toevoeging van een zesde lid 
aan artikel 11 in dit wetsvoorstel. Nu onder ‘medewerker van het bureau’ ook diegene 
                                                           
7
 Zie Kamerstukken II, 2002-2003, 28634 (R1727), nr. 3, p. 8. 
 
5 
 

secretariaatswerkzaamheden, anderzijds degenen die onderzoek verrichten en daartoe 
onderzoeksbevoegdheden nodig hebben (ook wel onderzoekers of deskundigen 
8
 
genoemd). Beide groepen medewerkers verrichten aldus werkzaamheden ten behoeve 
van een onderzoek, maar enkel de laatstgenoemde groep is ook daadwerkelijk belast 
met het verrichten van onderzoek. Bij secretariaatswerkzaamheden valt te denken aan 
het bewerken van stukken waarin getuigenverklaringen zijn opgenomen of het 
archiveren van documenten inhoudende onderzoeksinformatie. Voor de uitoefening van 
dit soort werkzaamheden is het niet nodig dat een medewerker beschikt over 
onderzoeksbevoegdheden, zoals de bevoegdheid om inlichtingen te vorderen. Dit in 
tegenstelling tot een onderzoeker of een deskundige, die als medewerker van het bureau 
de specifieke taak heeft gekregen om onderzoek uit te voeren. 
 
Als gevolg van de voorgestelde wijziging van artikel 11 uit dit wetsvoorstel, volstaat de 
huidige formulering van de beperking voor de categorie medewerkers van het bureau 
uit artikel 32 niet langer. Immers, ook personen die anders dan krachtens een 
aanstelling werkzaamheden verrichten ten behoeve van een onderzoek als bedoeld in 
artikel 4 van de Rijkswet, zullen in de toekomst worden beschouwd als medewerker 
van het bureau. Omdat dit extern ingehuurde personeel per definitie niet op basis van 
een aanstelling werkzaamheden verricht, zou deze gehele groep buiten de reikwijdte 
van artikel 32 komen te vallen. Dit is niet wenselijk; de extern ingehuurde onderzoeker 
of deskundige moet onderzoeksbevoegdheden hebben om de aan hem opgedragen 
werkzaamheden uit te oefenen. De voorgestelde wijziging strekt daartoe, terwijl de 
hierboven besproken beperking ten aanzien van de categorie medewerkers van het 
bureau in stand wordt gehouden. Te dien einde is bepaald dat enkel medewerkers die 
belast zijn met het verrichten van een onderzoek onderzoeksbevoegdheden krijgen. 
Wat betreft de medewerkers van het bureau kunnen dit personen zijn die hetzij zijn 
aangesteld (lid 2), hetzij als militair bij het bureau zijn gevoegd (lid 5), of als externe 
anders dan krachtens een aanstelling werkzaam zijn (lid 6). 
 
J 
 
Vanwege de departementale herindeling met betrekking tot veiligheid is het nodig om de 
Minister van Binnenlandse Zaken en Koninkrijkheidsrelaties expliciet op te nemen in 
artikel 40, tweede lid, gelet op zijn verantwoordelijkheid voor de inlichtingen- en 
veiligheidsdiensten. Dit maakt het mogelijk dat de hiervoor genoemde minister en de 
onder hem ressorterende personen de mogelijkheid behouden om van te voren aan te 
geven dat bepaalde informatie niet openbaar mag worden gemaakt en dat 
dientengevolge deze informatie vertrouwelijk aan de Onderzoeksraad moet worden 
verstrekt. Bij de afweging om informatie wel of niet vertrouwelijk te verstrekken dient 
rekening te worden gehouden met de gronden uit artikel 57 van de Rijkswet. 
Blijkens de vierde nota van wijziging bij het oorspronkelijke voorstel van Rijkswet, 
(Kamerstukken II, 2003/04, 28634 (R1727), nr. 33, p. 6) laat artikel 40, derde lid, 
van de Rijkswet evenwel de mogelijkheid open voor inlichtingen- en 
veiligheidsdiensten om een beroep te doen op hun geheimhoudingsplicht, zoals is 
vastgelegd in de Wet op de inlichtingen- en veiligheidsdiensten 2002. Het feit dat de 
Minister van Binnenlandse Zaken en Koninkrijkheidsrelaties in het voorgestelde tweede 
lid weer wordt opgenomen, leidt er dus niet toe dat staatsgeheime informatie van de 
diensten vertrouwelijk aan de Onderzoeksraad kan worden verstrekt. 
 
K 
 
In verband met de departementale herindeling met betrekking tot veiligheid wordt 
voorgesteld om de Minister van Binnenlandse Zaken en Koninkrijksrelaties in artikel 48, 
                                                           
8
 Kamerstukken II, 2002/03, 28634 (R1727), nr. 3, p. 24. 
 
7 
 

huidige artikel 69, vierde lid, echter wel opgeroepen worden als getuige of deskundige in 
een rechterlijke procedure. Bovenstaande heeft tot gevolg dat het op grond van de 
huidige Rijkswet mogelijk is dat een medewerker van het bureau of de algemeen 
secretaris geen aangifte mag doen van een strafbaar feit waarvan hij bij de uitoefening 
van zijn functie bij de raad kennis van heeft gekregen, terwijl hij wel opgeroepen kan 
worden als getuige of deskundige in een rechtelijke procedure en ter zitting vervolgens 
een verklaring af dient te leggen over datzelfde strafbare feit. Dit strookt niet met het 
uitgangspunt in de Rijkswet dat er geen enkele belemmering aanwezig mag zijn voor 
getuigen om tegenover de Onderzoekraad vrijelijk te verklaren, ten einde de raad in 
staat te stellen over zoveel mogelijk complete informatie te beschikken om zo een goed 
beeld te kunnen vormen van de toedracht van een voorval. Om ten volle recht te doen 
aan dit uitgangspunt, is het noodzakelijk om alle categorieën personen uit artikel 70 
voortaan onder de reikwijdte van artikel 69, vierde lid, te brengen. 
 
Nu de categorieën functionarissen uit artikel 70 geheel wordt overgenomen in artikel 69, 
vierde lid, is de schakelbepaling uit artikel 32 dat artikel 69, vierde lid, van toepassing 
verklaart overbodig geworden. Voorgesteld wordt om dit zinsdeel te schrappen. 
 
N 
 
Het huidige artikel 70 heeft betrekking op ‘overige onderzoekers’. Dit begrip komt niet 
op een andere plek in de Rijkswet voor. Met dit begrip wordt gedoeld op de op grond van 
artikel 14, eerste lid, aangewezen deskundigen: dit is de enige categorie functionarissen 
uit de Rijkswet die immers in de huidige opsomming van artikel 70 ontbreekt, terwijl ook 
zij geen aangifte behoren te doen van strafbare feiten waar ze tijdens de uitoefening van 
hun werkzaamheden voor de Onderzoeksraad mee in aanraking komen. Om iedere 
onduidelijkheid te voorkomen over de betekenis van het begrip ‘overige onderzoekers’, 
wordt voorgesteld om dit te verduidelijken middels de voorgestelde wijziging. Voorts 
worden in het tweede lid de verwijzingen naar het Wetboek van Strafrecht van Aruba, 
het Wetboek van Strafrecht van Curaçao en het Wetboek van Strafrecht van Sint 
Maarten geactualiseerd.   
 
O en P 
 
In de artikelen 73 en 74 van de Rijkswet is vastgelegd dat de ontvangende partij (een 
bestuursorgaan respectievelijk een ander dan een bestuursorgaan) binnen zes tot 
twaalf maanden een reactie moet hebben gegeven op de aanbevelingen die de 
Onderzoeksraad de partij heeft doen toekomen. Deze reactietermijnen voldoen aan de 
eis van doeltreffendheid, zo heeft tevens de evaluatiecommissie geconcludeerd, en 
kunnen daarom ongewijzigd blijven. Wel is het van belang om de termijnen in 
overeenstemming te brengen met artikel 18, eerste lid, van de Verordening (EU) Nr. 
996/2010 van het Europees Parlement van de Raad van 20 oktober 2010 inzake 
onderzoek en preventie van ongevallen en incidenten in de burgerluchtvaart. Uit dit 
artikel vloeit voort dat er een uitzondering gemaakt moet worden op de termijnen uit 
de huidige Rijkswet indien het onderzoek van de raad zich richt op ongevallen en 
incidenten in de burgerluchtvaart. Indien de Onderzoeksraad een rapport uitbrengt 
over een onderwerp dat binnen de reikwijdte van dit artikel valt, dient de ontvanger, 
conform de huidige EU- verordening, binnen 90 dagen te reageren. De ontvanger 
heeft in dat geval geen mogelijkheid om deze termijn gemotiveerd te verlengen. Het 
toegevoegde lid in de artikelen 73 en 74 van de Rijkswet brengt zodoende de Rijkswet 
in overeenstemming met Europese regelgeving. 
 
Q 
 
Middels voorgestelde wijziging wordt geëxpliciteerd dat de Onderzoeksraad, ook in geval 
zij niet zelf een onderzoek heeft ingesteld maar deelneemt of bijstand verleent aan het 
9 
 

de (enige) verantwoordelijke minister. De Minister van Binnenlandse Zaken en 
Koninkrijksrelaties heeft dientengevolge geen verantwoordelijkheid meer ten opzichte 
van de politie. Dit geldt eveneens voor de politie in Caribisch Nederland, die thans ook 
onder verantwoordelijkheid van de Minister van Justitie en Veiligheid valt. Daarom wordt 
voorgesteld om de Minister van Binnenlandse en Koninkrijksrelaties niet langer in artikel 
82 op te nemen. Voorts worden in het derde lid de verwijzingen naar het Wetboek van 
Strafrecht van Aruba, het Wetboek van Strafrecht van Curaçao en het Wetboek van 
Strafrecht van Sint Maarten  geactualiseerd. 
 
S 
 
De artikelen 85 tot en met 95 en 97 bevatten overgangs- en 
inwerkingtredingsbepalingen die inmiddels zijn uitgewerkt. Middels voorgestelde 
wijziging wordt conform artikel 6.13 van de Aanwijzingen voor de regelgeving van de 
gelegenheid gebruik gemaakt om deze artikelen te laten vervallen. 
 
Artikel II 
 
Artikel I, onderdeel C, van dit wetsvoorstel bepaalt dat de zittingsperiode van de leden 
van de raad wordt gewijzigd van vier naar zes jaar. Middels onderhavige wijziging wordt 
voorgesteld om deze termijn van zes jaar ook te doen gelden voor het lid dat op het 
moment van inwerkingtreding van deze wet deel uitmaakt van de raad. De 
zittingsperiode van laatstgenoemde wordt aldus met twee jaar verlengd, ongeacht of het 
diens eerste of de tweede zittingsperiode betreft. Op diegene die na inwerkingtreding 
van deze wet wordt (her)benoemd als raadslid, is vanwege de directe werking van deze 
wet automatisch de benoemingstermijn van zes jaar van toepassing. 
Deze overgangsrechtelijke bepaling laat onverlet dat ingevolge artikel 7, vierde lid, 
(nieuw) een lid maximaal eenmaal mag worden herbenoemd. 
 
 
 
 
De Minister van Justitie en Veiligheid, 
 
 
Ferd Grapperhaus 
11 
 

