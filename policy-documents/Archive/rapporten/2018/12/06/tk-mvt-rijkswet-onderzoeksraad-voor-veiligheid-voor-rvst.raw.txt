Wijziging van de Rijkswet Onderzoeksraad voor veiligheid in verband met de 
opheffing van de onderzoeksbeperking inzake openbare orde en enkele andere 
aanpassingen 
 
MEMORIE VAN TOELICHTING 
I. Algemeen 
 
Conform artikel 83 van de Rijkswet Onderzoeksraad voor veiligheid (hierna: de Rijkswet) 
heeft in het jaar 2013 een evaluatie van de Onderzoeksraad voor veiligheid (hierna: de 
Onderzoeksraad) plaatsgevonden. De evaluatie was gericht op de doeltreffendheid en 
doelmatigheid van het functioneren van de Onderzoeksraad. 
Dit heeft geleid tot de totstandkoming van een evaluatierapport, dat is uitgebracht in 
januari 2014. 
 
De evaluatiecommissie heeft geconcludeerd dat de Onderzoeksraad zich sinds de vorige 
evaluatie in 2009 verder heeft geprofessionaliseerd. De Onderzoeksraad functioneert 
goed en het is aannemelijk dat de onderzoeken van de Onderzoeksraad bijdragen aan 
veiligheidswinst. Zodoende is de doeltreffendheid van de Onderzoeksraad gewaarborgd. 
Wat betreft de doelmatigheid stelt de evaluatiecommissie dat het overgrote deel van de 
capaciteit van de Onderzoeksraad wordt ingezet voor onderzoeken en dat de 
Onderzoeksraad daarmee op hoofdlijnen doelmatig opereert. 
 
De evaluatiecommissie heeft ook enkele aanbevelingen aan de Onderzoeksraad gedaan. 
Deze aanbevelingen zien onder meer op het versterken van de transparantie van het 
onderzoeksproces door de Raad en het bevorderen van de doelmatigheid. 
Daarnaast is aan de evaluatiecommissie verzocht om een aantal vragen te betrekken bij 
1 
de evaluatie. De vragen hadden betrekking op een verscheidenheid aan onderwerpen, 
zoals het inzagerecht, de toezending van het onderzoeksrapport en de reactietermijnen 
op aanbevelingen. De beantwoording van deze vragen door de evaluatiecommissie is 
eveneens opgenomen in het evaluatierapport. 
 
Bij brief van 29 juni 2015 heb ik de Tweede Kamer het evaluatierapport alsmede mijn 
2 
reactie daarop doen toekomen. Ten aanzien van de vier aanbevelingen van de 
evaluatiecommissie is in de brief de reactie van de Onderzoeksraad weergegeven. Het is 
immers aan de Onderzoeksraad, zijnde een onafhankelijke instantie, om te bepalen hoe 
aan deze aanbevelingen gevolg wordt gegeven. Blijkens deze reactie had de 
Onderzoeksraad al stappen ondernomen om de aanbevelingen van de 
evaluatiecommissie op te volgen. 
Tevens heb ik laten weten de Rijkswet op enkele onderdelen te willen wijzigen. Deze 
wijzigingen vloeien voort uit de beantwoording van de vragen door de evaluatiecommissie 
en behelzen onder andere de verduidelijking dat alle buitengewone leden (ook 
ongevraagd) aan alle vergaderingen van de Onderzoeksraad kunnen deelnemen, en het 
in lijn brengen van de reactietermijnen op aanbevelingen met Europese regelgeving. Het 
onderhavige wijzigingsvoorstel geeft gestalte aan deze wijzigingen. In het artikelsgewijze 
deel van de toelichting worden deze wijzigingen nader toegelicht. 
 
 
1 
Deze vragen zijn opgenomen in de bijlage bij het Besluit instelling Evaluatiecommissie Onderzoeksraad voor 
Veiligheid 2013, zie Stcr. 2013, nr. 3945. 
2 
Kamerstukken II 2014/15, 32 008 (R1883), nr. 2. 
 1 

5
gemeenteraad voor de wijze waarop hij gebruik heeft gemaakt van zijn bevoegdheden. 
Hieruit kan worden opgemaakt dat het kabinet indertijd meende dat er geen rol kon zijn 
voor de Onderzoeksraad gelet op de verantwoordingssystematiek op lokaal niveau in 
geval van openbare-orde-verstoringen. Dit bezwaar kan wat mij betreft niet langer een 
doorslaggevende factor vormen. Ook wat betreft rampen en crises, die nu reeds door de 
Onderzoeksraad kunnen worden onderzocht, dient de burgemeester immers conform het 
huidige wettelijke kader verantwoording af te leggen aan de gemeenteraad. In de 
onderzoeken die de Onderzoeksraad tot dusver heeft verricht naar rampen en crises, is 
niet gebleken dat dit onverenigbaar zou zijn met de bovengenoemde 
verantwoordingssystematiek. De verwachting is derhalve dat dit ook geen probleem 
oplevert in geval van voorvallen in de openbare orde sfeer. 
 
Het voorgaande leidt tot de conclusie dat de oorspronkelijke argumenten die pleitten voor 
de onderzoeksbeperking niet langer gelding vinden. De onderzoeksbeperking kan daarom 
afgeschaft worden. Dit leidt tot het volgende. Ten eerste zij opgemerkt dat het niet de 
bedoeling is dat de Onderzoeksraad in de toekomst onderzoek gaat verrichten naar elk 
openbare-orde-voorval. Dit zou in de praktijk niet haalbaar zijn, maar te meer nog zou dit 
onwenselijk zijn. De Onderzoeksraad is opgericht om voorvallen te onderzoeken ‘teneinde 
na te gaan welke lering daaruit kan worden getrokken voor het treffen van maatregelen 
6 
ten behoeve van de veiligheid’. Dit leidt automatisch tot een selectie in het aantal 
onderzoeken: enkel de voorvallen waaruit aanbevelingen kunnen volgen die ter lering 
kunnen dienen zullen door de Onderzoeksraad onderzocht worden. Ten tweede betekent 
dit dat bij de uitvoering van de voorgestelde wijziging moet worden voorkomen dat 
meerdere onderzoeken van verschillende instanties door elkaar gaan lopen. Op alle 
terreinen waarbinnen de Onderzoeksraad onderzoek verricht, geldt het principe dat de 
rijksinspecties niet naar datzelfde voorval een identiek 
oorzakenonderzoek instellen dat louter ter lering dient, zo blijkt uit de oorspronkelijke 
7 
Memorie van Toelichting bij de Rijkswet. Dit neemt niet weg dat het evenwel mogelijk is 
dat rijksinspecties bijvoorbeeld met het oog op het eventueel opleggen van een 
strafrechtelijke of bestuursrechtelijke sanctie een onderzoek in kunnen stellen naar een 
voorval, waarnaar de Onderzoeksraad reeds een onderzoek heeft ingesteld. 
Deze samenloop van verschillende onderzoeken door verschillende organisaties 
naar één en hetzelfde incident kan ingevolge dit voorstel ook voorkomen bij het 
onderzoek naar openbare-orde-voorvallen. Zo is het denkbaar dat het uitvoeren van 
onderzoek ter lering naar aanleiding van openbare-orde-verstoringen door de 
Onderzoeksraad leidt tot een gedeeltelijke overlap met de wettelijke taak van de 
Inspectie Justitie en Veiligheid (hierna: Inspectie JenV). Ingevolge artikel 65 van de 
Politiewet 2012 is de Inspectie JenV immers, met het oog op een goede taakuitoefening 
van de politie, in bijzondere gevallen belast met het verrichten van onderzoek naar 
ingrijpende gebeurtenissen waarbij de politie betrokken is. Gelet op deze mogelijke 
overlap en de wens om onderzoeksdrukte ten aanzien van openbare-orde-voorvallen 
zoveel mogelijk te beperken, is het van belang dat de Onderzoeksraad en andere 
betrokken instanties (zoals de Inspectie JenV en het Openbaar Ministerie) tot 
overeenstemming komen over de te volgen werkwijze in geval zij – apart van elkaar- 
besluiten tot het instellen van een onderzoek naar aanleiding van hetzelfde voorval. In 
de toekomst zullen de betrokken partijen daarom (nadere) werkafspraken dienen te 
maken om hun samenwerking vast te leggen. 
 
De Rijkswet geldt ook voor Caribisch Nederland, de eilanden Bonaire, Sint Eustatius en 
Saba (hierna: BES-eilanden). Gelet op de kabinetsreactie op de evaluatie van Caribisch 
Nederland (Kamerstukken II, 34300-IV-59), houdt de regering bij het treffen van 
(wettelijke) maatregelen rekening met het absorptievermogen van de eilanden. 
 
 
5 
Kamerstukken II, 2002-2003, 28634 (R1727), nr. 5, p. 5. 
6 
Kamerstukken II, 2002-2003, 28634 (R1727), nr. 3, p. 5. 
7 
Kamerstukken II, 2002-2003, 28634 (R1727), nr. 3, p. 19. Dit is ook vastgelegd in het afstemmingsprotocol 
Onderzoeksraad voor Veiligheid en Rijksinspecties 2010, p. 3. 
 3 

Middels deze verduidelijking kent de wet  het extern ingehuurd personeel voortaan 
dezelfde rechten en plichten toe als die van een medewerker van het bureau. Aan het 
toekennen van deze rechten, zoals het recht om ter zake van een onderzoek waarbij de 
medewerker betrokken is geweest niet opgeroepen te worden als getuige of deskundige 
in een rechterlijke procedure, zijn geen kosten verbonden. Voorts wordt het extern 
ingehuurde personeel in de praktijk momenteel al aan dezelfde plichten onderworpen 
als de medewerkers van het bureau, zoals de verplichting om een veiligheidsonderzoek 
in de zin van de Wvo te ondergaan. De wijziging die deze werkwijze wettelijk verankerd 
brengt daarom geen extra kosten met zich mee ten opzichte van de staande praktijk. 
Ook de overige aanpassingen in de Rijkswet - de verduidelijking dat alle buitengewone 
leden aan alle vergaderingen van de Onderzoeksraad kunnen deelnemen, en het 
aanpassen conform Europese regelgeving van de reactietermijn op aanbevelingen- 
hebben geen financiële gevolgen. 
Tot slot bevat dit voorstel geen wijzigingen die resulteren in nieuwe verplichtingen voor 
bedrijven of burgers: daarom worden er eveneens geen consequenties voor de 
administratieve lasten voorzien. 
 
 
II. Artikelsgewijze toelichting 
 
 
Artikel I 
 
 
A 
 
De voorgestelde wijzigingen A.1 en A.2 komen voort uit de wens om in de wet tot 
uitdrukking te laten komen dat de verantwoordelijkheid voor de Onderzoeksraad 
inmiddels is overgegaan van de Minister van Binnenlandse Zaken en Koninkrijksrelaties 
naar de Minister van Justitie en Veiligheid als gevolg van de departementale herindeling 
met betrekking tot veiligheid. Daarom is in het eerste lid, onderdeel a, van dit artikel de 
Minister van Binnenlandse Zaken en Koninkrijksrelaties vervangen door de Minister van 
Justitie en Veiligheid van Nederland. Het zinsdeel ‘van Nederland’ is ter verduidelijking 
toegevoegd, zodat er geen misverstand ontstaat over het feit dat hiermee de 
Nederlandse Minister van Justitie en Veiligheid bedoeld wordt. 
De Minister van Binnenlandse Zaken en Koninkrijksrelaties vervult nog steeds een rol in 
de Rijkswet, ondanks de overgang van verantwoordelijkheid voor de Onderzoeksraad 
naar de Minister van Justitie en Veiligheid. Deze rol is in het bijzonder gestoeld op zijn 
verantwoordelijkheid voor zowel de inlichtingen- en veiligheidsdiensten als de 
betrekkingen met de andere landen van het Koninkrijk, te weten Aruba, Curaçao en Sint 
Maarten. De Minister van Binnenlandse Zaken en Koninkrijksrelaties wordt op 
verschillende plekken in de Rijkswet volledig bij naam genoemd: het is daarom niet 
noodzakelijk om hier een aparte definitie van op te nemen in artikel 1. 
 
Voor de toelichting met betrekking tot voorgestelde wijziging A.3, het opheffen van de 
onderzoeksbeperking naar openbare-orde-voorvallen, wordt verwezen naar paragraaf 2 
van het algemeen deel van de toelichting. 
 
 
B 
 
1. Op grond van de huidige Rijkswet heeft de Onderzoeksraad vijf leden. Uit het 
evaluatierapport blijkt dat een aantal wisselingen in de raad heeft geleid tot een 
samenstelling van drie leden, waarvan tot op heden sprake is. In aanvulling op deze drie 
8 
leden zijn in 2013 vier buitengewone raadsleden benoemd. Laatstgenoemden 
 
 
8 
Rapport evaluatie Onderzoeksraad voor Veiligheid, januari 2014, p. 9 
 5 

de aanwijzing van vertrouwensfuncties voortaan onder de systematiek van de Wvo. Dit 
betekent dat de Minister van Justitie en Veiligheid bevoegd is om vertrouwensfuncties 
van de Onderzoeksraad aan te wijzen, in overeenstemming met de minister van 
Binnenlandse Zaken en Koninkrijksrelaties. Aldus kan laatstgenoemde zijn 
verantwoordelijkheid bij de aanwijzing van vertrouwensfuncties waarmaken. Vanwege de 
rechtstreekse aanwijzing van vertrouwensfuncties in de huidige Rijkswet wordt hij daar 
momenteel niet toe in de gelegenheid gesteld. 
 
Het voornemen is om na de inwerkingtreding van deze wet dezelfde functies als 
vertrouwensfuncties aan te wijzen als nu op grond van de huidige wet het geval is. 
Zowel de leden van de raad als de medewerkers van het bureau en de algemeen 
secretaris zullen immers in het kader van onderzoek door de raad kennis blijven nemen 
van kwetsbare informatie. 
 
 
3. De leden van de Onderzoeksraad worden momenteel voor een vaste termijn van vier 
jaar benoemd. In de praktijk blijkt de behoefte te bestaan om deze termijn te verlengen. 
Dit biedt de leden de mogelijkheid om meer ervaring en expertise op te bouwen met het 
verrichten van onderzoek naar voorvallen. Daarom wordt middels deze wijziging 
voorgesteld de benoemingstermijn te verlengen van vier naar zes jaar. 
 
 
D 
 
Het voorgestelde artikel biedt een grondslag om de rechtspositie van de voorzitter en de 
leden van de Onderzoeksraad bij algemene maatregel van rijksbestuur (amvrb) te 
regelen. 
Op grond van de Kaderwet zelfstandige bestuursorganen (artikel 5a Rijkswet jo. artikel 
14, tweede lid, Kaderwet, jo. artikel 4 Rijksbesluit Onderzoeksraad voor Veiligheid) zijn 
weliswaar regels gesteld over een aantal onderwerpen met betrekking tot de 
rechtspositie (de bezoldiging en schadeloosstelling), maar met betrekking tot een groot 
aantal onderwerpen is nog niets bepaald, zoals het aantal vakantiedagen en de 
voorzieningen bij arbeidsongeschiktheid. In de praktijk blijkt dat leden behoefte hebben 
aan nadere regelgeving inzake hun rechtspositie. Het voornemen is om bij amvrb in 
ieder geval regels te stellen met betrekking tot aanspraak op verlof en vakantiedagen. 
Wellicht ten overvloede zij hier vermeld dat de rechtspositie van de leden niet gelijk is 
aan de rechtspositie van de secretaris en de medewerkers van het bureau, wiens 
rechtspositie op grond van artikel 13 van Rijkswet gelijk is gesteld aan die van 
ambtenaren die zijn aangesteld bij ministeries. 
 
 
E 
 
1. Zie de toelichting onder C.1 
 
2. Deze bepaling regelt dat onder medewerkers van het bureau tevens wordt verstaan 
personen die anders dan krachtens een aanstelling (tijdelijk) werkzaamheden verrichten 
ten behoeve van een onderzoek van de Onderzoeksraad. Uit de parlementaire 
geschiedenis bij de totstandkoming van de Rijkswet blijkt dat de Onderzoeksraad 
bevoegd is om extern personeel aan te trekken ten behoeve van een onderzoek, wanneer 
11 
de raad zelf niet de vereiste deskundigheid in huis heeft. De Onderzoeksraad heeft de 
afgelopen jaren goede ervaring opgedaan met de inhuur van extern personeel ten 
behoeve van onderzoeken. In de praktijk draaien extern ingehuurde experts of 
ondersteuners mee met onderzoeken als ware zij medewerker van het bureau. Middels 
 
 
11 
. Zie Kamerstukken II, 2002-2003, 28634 (R1727), nr. 3, p. 8. 
 7 

verricht als ware hij een medewerker van het bureau, zoals de vervulling van taken van 
een onderzoeksmanager. Dit is noodzakelijk gebleken bij onderzoek naar grote rampen, 
zoals het ongeval met de Boeing van Turkish Airlines in 2009. De Onderzoeksraad zet in 
een dergelijk geval alle beschikbare capaciteit in voor het onderzoek. Ook kan het nodig 
zijn dat de algemeen secretaris bijspringt in een lopend onderzoek, door bijvoorbeeld 
mee te gaan naar een interview, wanneer een onderzoeksmanager hier niet toe in de 
gelegenheid is. Om recht te doen aan de inhoudelijke rol van de algemeen secretaris bij 
onderzoeken, wordt voorgesteld om de onderzoeksbevoegdheden uit de Rijkswet ook 
aan deze functie toe te kennen door de algemeen secretaris op te nemen in artikel 32. 
 
Ten tweede wordt de formulering van artikel 32 aangepast zodat deze in lijn wordt 
gebracht met de beoogde wijziging van artikel 11 van dit wetsvoorstel. Thans kent 
artikel 32 onderzoeksbevoegdheden toe aan de medewerkers van het bureau, voor zover 
zij bij hun aanstelling als onderzoeker zijn aangewezen. De bijzin ‘voor zover bij hun 
aanstelling als onderzoeker aangewezen’ brengt aldus een beperking aan in de categorie 
‘medewerker van het bureau’. Deze beperking is noodzakelijk daar deze categorie is op 
te delen in twee groepen: enerzijds degenen die belast zijn met 
secretariaatswerkzaamheden, anderzijds degenen die onderzoek verrichten en daartoe 
onderzoeksbevoegdheden nodig hebben (ook wel onderzoekers of deskundigen 
12 
genoemd). Beide groepen medewerkers verrichten aldus werkzaamheden ten behoeve 
van een onderzoek, maar enkel de laatstgenoemde groep is ook daadwerkelijk belast 
met het verrichten van onderzoek. Bij secretariaatswerkzaamheden valt te denken aan 
het bewerken van stukken waarin getuigenverklaringen zijn opgenomen of het 
archiveren van documenten inhoudende onderzoeksinformatie. Voor de uitoefening van 
dit soort werkzaamheden is het niet nodig dat een medewerker beschikt over 
onderzoeksbevoegdheden, zoals de bevoegdheid om inlichtingen te vorderen. Dit in 
tegenstelling tot een onderzoeker of een deskundige, die als medewerker van het bureau 
de specifieke taak heeft gekregen om onderzoek uit te voeren. 
Als gevolg van de voorgestelde wijziging van artikel 11 uit dit wetsvoorstel, 
volstaat de huidige formulering van de beperking voor de categorie medewerkers van 
het bureau uit artikel 32 niet langer. Immers, ook personen die anders dan krachtens 
een aanstelling werkzaamheden verrichten ten behoeve van een onderzoek als bedoeld 
in artikel 4 van de Rijkswet, zullen in de toekomst worden beschouwd als medewerker 
van het bureau. Omdat dit extern ingehuurde personeel per definitie niet op basis van 
een aanstelling werkzaamheden verricht, zou deze gehele groep buiten de reikwijdte van 
artikel 32 komen te vallen. Dit is niet wenselijk; de externe ingehuurde onderzoeker of 
deskundige moet onderzoeksbevoegdheden hebben om de aan hem opgedragen 
werkzaamheden uit te oefenen. De voorgestelde wijziging strekt daartoe, terwijl de 
hierboven besproken beperking ten aanzien van de categorie medewerkers van het 
bureau in stand wordt gehouden. Te dien einde is bepaald dat enkel medewerkers die 
belast zijn met het verrichten van een onderzoek onderzoeksbevoegdheden krijgen. Wat 
betreft de medewerkers van het bureau kunnen dit personen zijn die hetzij zijn 
aangesteld (lid 2), hetzij als militair bij het bureau zijn gevoegd (lid 5), of als externe 
krachtens een aanstelling werkzaam zijn (lid 6). 
 
 
J 
 
Vanwege de departementale herindeling met betrekking tot veiligheid is het nodig om de 
Minister van Binnenlandse Zaken en Koninkrijkheidsrelaties expliciet op te nemen in 
artikel 40, tweede lid, gelet op zijn verantwoordelijkheid voor de inlichtingen- en 
veiligheidsdiensten. Dit maakt het mogelijk dat de hiervoor genoemde minister en de 
onder hem ressorterende personen de mogelijkheid behouden om van te voren aan te 
geven dat bepaalde informatie niet openbaar mag worden gemaakt en dat dientengevolge 
deze informatie vertrouwelijk aan de Onderzoeksraad moet worden 
 
12 
Kamerstukken II, 2002-2003, 28634 (R1727), nr. 3, p. 24. 
 9 

 
 
M 
 
1. Blijkens de nota naar aanleiding van het verslag (Kamerstukken II, 2002/03, 28634 
(R1727), nr. 5, p. 15) heeft de regering zich op het standpunt gesteld dat documenten 
die het resultaat zijn van door de Onderzoeksraad verstrekte opdracht tot het doen van 
(deel)onderzoek vallen onder de reikwijdte van artikel 69, eerste lid, onderdeel f. Ter 
voorkoming van ieder misverstand, wordt voorgesteld dit in artikel 69 te expliciteren. 
 
2. De voorgestelde toevoeging van categorieën personen aan artikel 69, vierde lid, is 
gebaseerd op de categorieën personen die reeds genoemd zijn in artikel 70 van de 
Rijkswet. Uit het huidige artikel 70 blijkt dat de raad, medewerkers van het bureau, de 
algemeen secretaris en overige onderzoekers vanwege de vervulling van hun 
werkzaamheden bij de raad in aanraking kunnen komen met informatie met betrekking 
tot strafbare feiten. Hier doen zij, behoudens enkele uitzonderingen, geen aangifte van. 
De medewerkers van het bureau, die niet conform het huidige artikel 32 als onderzoeker 
bij hun aanstelling zijn aangewezen, en de algemeen secretaris kunnen conform het 
huidige artikel 69, vierde lid, echter wel opgeroepen worden als getuige of deskundige in 
een rechterlijke procedure. Bovenstaande heeft tot gevolg dat het op grond van de 
huidige Rijkswet mogelijk is dat een medewerker van het bureau of de algemeen 
secretaris geen aangifte mag doen van een strafbaar feit waarvan hij bij de uitoefening 
van zijn functie bij de raad kennis van heeft gekregen, terwijl hij wel opgeroepen kan 
worden als getuige of deskundige in een rechtelijke procedure en ter zitting vervolgens 
een verklaring af dient te leggen over datzelfde strafbare feit. Dit strookt niet met het 
uitgangspunt in de Rijkswet dat er geen enkele belemmering aanwezig mag zijn voor 
getuigen om tegenover de Onderzoekraad vrijelijk te verklaren, ten einde de raad in staat 
te stellen over zoveel mogelijk complete informatie te beschikken om zo een goed beeld 
te kunnen vormen van de toedracht van een voorval. Om ten volle recht te doen aan dit 
uitgangspunt, is het noodzakelijk om alle categorieën personen uit artikel 70 voortaan 
onder de reikwijdte van artikel 69, vierde lid, te brengen. 
 
Nu de categorieën functionarissen uit artikel 70 geheel wordt overgenomen in artikel 69, 
vierde lid, is de schakelbepaling uit artikel 32 dat artikel 69, vierde lid, van toepassing 
verklaart overbodig geworden. Voorgesteld wordt om dit zinsdeel te schrappen. 
 
 
N 
 
Het huidige artikel 70 heeft betrekking op ‘overige onderzoekers’. Dit begrip komt niet 
op een andere plek in de Rijkswet voor. Met dit begrip wordt gedoeld op de op grond van 
artikel 14, eerste lid, aangewezen deskundigen: dit is de enige categorie functionarissen 
uit de Rijkswet die immers in de huidige opsomming van artikel 70 ontbreekt, terwijl ook 
zij geen aangifte behoren te doen van strafbare feiten waar ze tijdens de uitoefening van 
hun werkzaamheden voor de Onderzoeksraad mee in aanraking komen. Om iedere 
onduidelijkheid te voorkomen over de betekenis van het begrip ‘overige onderzoekers’, 
wordt voorgesteld om dit te verduidelijken middels de voorgestelde wijziging. 
 
 
O en P 
 
In de artikelen 73 en 74 van de Rijkswet is vastgelegd dat de ontvangende partij (een 
bestuursorgaan respectievelijk een ander dan een bestuursorgaan) binnen zes tot twaalf 
maanden een reactie moet hebben gegeven op de aanbevelingen die de Onderzoeksraad 
de partij heeft doen toekomen. Deze reactietermijnen voldoen aan de eis van 
doeltreffendheid, zo heeft tevens de evaluatiecommissie geconcludeerd, en kunnen 
daarom ongewijzigd blijven. Wel is het van belang om de termijnen in overeenstemming 
 11 

Artikel 82 behelst regels omtrent de opsporing van feiten die strafbaar zijn gesteld in de 
Rijkswet. In de huidige Rijkswet worden de ambtenaren die met de opsporing van deze 
feiten zijn belast aangewezen door de Minister van Binnenlandse Zaken en 
Koninkrijksrelaties en de Minister van Justitie. Na de departementale herindeling met 
betrekking tot veiligheid is de Minister van Justitie en Veiligheid op het terrein van politie 
de (enige) verantwoordelijke minister. De Minister van Binnenlandse Zaken en 
Koninkrijksrelaties heeft dientengevolge geen verantwoordelijkheid meer ten opzichte van 
de politie. Dit geldt eveneens voor de politie in Caribisch Nederland, die thans ook onder 
verantwoordelijkheid van de Minister van Justitie en Veiligheid valt. Daarom wordt 
voorgesteld om de Minister van Binnenlandse en Koninkrijksrelaties niet langer in artikel 
82 op te nemen. 
 
 
S 
 
De artikel 85 tot en met 95 en 97 bevatten overgangs- en inwerkingtredingsbepalingen 
die inmiddels zijn uitgewerkt. Middels voorgestelde wijziging wordt conform aanwijzing 
228 van de Aanwijzingen voor de regelgeving van de gelegenheid gebruik gemaakt om 
deze artikelen te laten vervallen. 
 
 
Artikel II 
 
Artikel I, onderdeel C, van dit wetsvoorstel bepaalt dat de zittingsperiode van de leden 
van de raad wordt gewijzigd van vier naar zes jaar. Middels onderhavige wijziging wordt 
voorgesteld om deze termijn van zes jaar ook te doen gelden voor het lid dat op het 
moment van inwerkingtreding van deze wet deel uitmaakt van de raad. De zittingsperiode 
van laatstgenoemde wordt aldus met twee jaar verlengd, ongeacht of het diens eerste of 
de tweede zittingsperiode betreft. Op diegene die na inwerkingtreding 
van deze wet wordt (her)benoemd als raadslid, is vanwege de directe werking van deze 
wet automatisch de benoemingstermijn van zes jaar van toepassing. 
Deze overgangsrechtelijke bepaling laat onverlet dat ingevolge artikel 7, vierde lid, 
(nieuw) een lid maximaal eenmaal mag worden herbenoemd. 
 
 
 
 
 
 
 
 
 
De Minister van Justitie en Veiligheid, 
 13 

