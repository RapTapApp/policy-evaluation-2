 
 
Buitengewone agenten van politie in Caribisch Nederland 
Onderzoek naar de bijdrage aan de rechtshandhaving door buitengewone 
agenten van politie  
 
 
 
 
 
 
 
 
 
 
 
 
november 2017
1 
 

 
Colofon 
 
Afzendgegevens  Raad voor de rechtshandhaving 
 
Contactpersoon  P.P. Schets 
    p.p.f.schets@inspectievenj.nl 
 
 
 
 
 
 
 
 
 
 
 
 
 
De Raad voor de rechtshandhaving is belast met de algemene inspectie van de organisaties van de justitiële keten 
op Bonaire, Sint Eustatius en Saba (hierna: BES-eilanden), in Curaçao en in Sint Maarten. De Raad kijkt daarbij naar 
de effectiviteit, de kwaliteit van de taakuitoefening en het beheer. Daarnaast is de Raad belast met de algemene 
inspectie van de kwaliteit en effectiviteit van de justitiële samenwerking tussen de BES-eilanden, Curaçao en Sint 
1
Maarten.  
  
                                                           
1
 Rijkswet Raad voor de rechtshandhaving.  
3 
 

Inhoudsopgave  
Afkortingenlijst         6 
Voorwoord          7 
Samenvatting          9 
1 Inleiding         9 
2 Aanpak         9 
3 Algemeen beeld        9 
4 Verschillende aspecten belicht      10 
5 Aanbevelingen        13 
1 Inleiding         15 
1.1  Aanleiding en doelstelling       15 
1.2 Vraagstelling         15 
1.3 Reikwijdte en afbakening       16 
1.4 Toetsingskader        17 
1.5 Aanpak onderzoek        17 
1.6 Leeswijzer         17 
2 Achtergrondinformatie       18 
3 Onderzoeksresultaten       19 
3.1 BavPol-organisaties        19 
3.2 Opleiding         28 
3.3 Gebruik bevoegdheden en resultaten     38 
3.4 Samenwerking        42 
3.5 Toezicht         46 
4 Beschouwing: de bijdrage van BavPol’ers aan de rechtshandhaving 51 
5 Bijlagen         53 
5.1 Wettelijk kader        53 
5.2 Geïnterviewde personen       59 
  
5 
 

Voorwoord 
Rechtshandhaving is niet een zaak van de politie alleen. Bij de handhaving van lokale verordeningen en 
bijzondere wetten in Caribisch Nederland kunnen buitengewone agenten van politie, de zogenoemde 
BavPol’ers, een belangrijke rol spelen. Maar die moeten er dan wel zijn. En het effect van hun bijdrage is 
afhankelijk van kaders en afspraken. Het moet duidelijk zijn wat van hen wordt verwacht en tussen 
instanties die BavPol’ers in dienst hebben en het openbaar ministerie moeten heldere afspraken 
bestaan over de aansluiting tussen handhaving en vervolging. 
Vanaf oktober 2016 beschikten de openbare lichamen van Bonaire, Sint Eustatius en Saba niet meer 
over BavPol’ers. In dit rapport brengt de Raad voor de rechtshandhaving de oorzaken daarvan in beeld. 
Het goede nieuws is dat zeven medewerkers van het openbaar lichaam Bonaire eind augustus 2017 zijn 
beëdigd. Het is nu zaak dat zij daadwerkelijk, binnen duidelijke kaders, aan de slag gaan. 
De Raad heeft voor dit onderzoek gesproken met tientallen mensen die werken bij de betrokken 
organisaties. Van het ministerie van Veiligheid en Justitie in Den Haag tot en met de drie 
natuurbeschermingsorganisaties in Caribisch Nederland. De Raad wil hen graag danken voor de prettige 
gesprekken en voor hun constructieve bijdrage aan het onderzoek. 
 
DE RAAD VOOR DE  RECHTSHANDHAVING 
 
Mr. G.H.E. Camelia, voorzitter 
Mr. Th.P. Bot 
Mr. F.E. Richards 
  
7 
 

Samenvatting 
1 Inleiding 
Buitengewone agenten van politie (‘BavPol’ers) beschikken over opsporingsbevoegdheid en 
kunnen een belangrijke bijdrage leveren aan de handhaving van – met name – lokale 
verordeningen en bijzondere wetten. De Raad voor de rechtshandhaving heeft de bijdrage aan 
de rechtshandhaving door BavPol’ers in Caribisch Nederland onderzocht. Deze samenvatting 
bevat de belangrijkste uitkomsten van dat onderzoek alsmede de aanbevelingen van de Raad.      
2 Aanpak 
Voor dit onderzoek heeft de Raad eerst documentstudie verricht en oriënterende gesprekken 
gevoerd met vertegenwoordigers van verschillende organisaties. Op basis daarvan heeft de 
Raad de onderzoeksvragen geformuleerd. In de maanden juni en juli 2017 hebben inspecteurs 
van de Raad interviews afgenomen van medewerkers van alle betrokken organisaties.   
Alvorens het rapport vast te stellen, heeft de Raad het concept daarvan voorgelegd aan alle 
2
betrokken organisaties en aan de minister van Veiligheid en Justitie. 
3 Algemeen beeld 
Rechtshandhaving is niet een taak van de politie alleen. De Koninklijke Marechaussee (KMar), 
de Douane en de Arbeidsinspectie (AI) hebben in Caribisch Nederland (CN) handhavingstaken 
die voortvloeien uit de Veiligheidswet BES respectievelijk de Douanewetgeving en de 
arbeidswetgeving. De openbare lichamen Bonaire, Sint Eustatius en Saba zijn primair aan zet bij 
de handhaving van de eigen verordeningen en de natuurbeschermingsorganisaties komen in 
beeld bij de handhaving van bijzondere wetgeving op het terrein van de natuur in de gebieden 
die zij beheren. Om het deze organisaties mogelijk te maken strafrechtelijk op te treden, heeft 
de wetgever de mogelijkheid gecreëerd van de aanstelling van BavPol’ers. Onder de 
verantwoordelijkheid van het openbaar ministerie kunnen zij bijdragen aan de 
rechtshandhaving.  
Dit onderzoek heeft een wisselend beeld opgeleverd van de bijdrage van BavPol’ers aan de 
rechtshandhaving in Caribisch Nederland. De KMar, de Douane en de AI beschikken over 
BavPol’ers en hebben hun zaken met betrekking tot hun inzet over het algemeen op orde. Het 
Korps Politie Caribisch Nederland beschikt over vijf medewerkers die als BavPol’er zijn belast 
met het opnemen van aangiftes. De Raad heeft echter vastgesteld dat aan hun BavPol-schap 
diverse formele tekortkomingen kleven. Naar aanleiding van deze vaststelling heeft het KPCN, 
                                                           
2
 Inmiddels is de benaming gewijzigd in ‘Justitie en Veiligheid’. In dit rapport wordt de benaming gehanteerd zoals 
die tot november 2017 luidde (Veiligheid en Justitie). 
9 
 

 
De discrepantie tussen het huidige en het gewenste aantal BavPol’ers heeft verschillende 
oorzaken. Zo is de BavPol-opleiding voor medewerkers van de openbare lichamen, de AI-CN en 
de natuurbeschermingsorganisaties pas in 2014 gestart, ligt er vaak lange tijd tussen de 
examinering en de beëdiging, en heeft het langdurig ontbroken aan aandacht voor het BavPol-
schap op de bovenwindse eilanden Sint Eustatius en Saba. 
Afgezien hiervan is het de Raad gebleken dat ten aanzien van een aantal BavPol’ers niet aan alle 
formele vereisten is voldaan. Dit betreft aspecten van de beëdiging en de legitimatiebewijzen.   
4.2 Opleiding 
Medewerkers van het KPCN, de KMar en de Douane-CN kunnen interne opleidingen volgen om 
in aanmerking te komen voor de BavPol-status. Medewerkers van andere organisaties op 
Bonaire zijn tot dusverre aangewezen op de BavPol-opleiding van de Scholengemeenschap 
Bonaire (SGB). 
 
Rond de BavPol-opleiding van de SGB is sprake van verschillende knelpunten. Die betreffen 
onder meer de organisatie van de opleiding, de voorbereiding op het examen, het grote aantal 
cursisten dat voortijdig afhaakt, het lage slagingspercentage, het lang moeten wachten op het 
diploma en de sterke stijging van de opleidingskosten. Al deze punten zijn besproken in de 
Stuurgroep BavPol waarin de betrokken organisaties zijn vertegenwoordigd, maar dat heeft 
(nog) niet tot een oplossing van die knelpunten geleid.  
De examinering van de BavPol-opleiding van de SGB vindt plaats onder verantwoordelijkheid 
van de Exameninstelling Toezicht en Handhaving (ExTH) in Amersfoort. De Raad vindt het 
waardevol dat op die manier een onafhankelijke examinering is gewaarborgd. 
Op Sint Eustatius en op Saba bestond ten tijde van het onderzoek nog geen BavPol-opleiding. 
Het openbaar lichaam Saba heeft wel concrete plannen voor het opzetten van zo’n opleiding. 
De Raad constateert dat de aandacht en de acties ten aanzien van het BavPol-schap in Caribisch 
Nederland de afgelopen jaren vrijwel uitsluitend op Bonaire waren gericht.  
Een BavPol’er is na beëdiging gedurende maximaal vijf jaren bevoegd. Van een aantal 
BavPol’ers in Caribisch Nederland loopt de bevoegdheid in 2018 af. Medio 2017 was nog niet 
bekend of betrokkenen opnieuw een opleiding moeten volgen en examen moeten doen. De 
Raad vindt het van belang dat op korte termijn duidelijk wordt wat er nodig is om de 
bevoegdheid van betrokken te kunnen verlengen.  
11 
 

Inmiddels heeft het openbaar lichaam Saba, in afstemming met het KPCN en het OM BES, een 
handhavingsarrangement opgesteld waarin het onder meer heeft beschreven welke organisatie 
primair aan zet is wanneer strafrechtelijke handhaving van verschillende verordeningen aan de 
orde is en op welke wijze zal worden gehandhaafd. Daarbij is ook aandacht voor de rol van de 
natuurbeschermingsorganisatie op Saba. De Raad beschouwt dit initiatief van het openbaar 
lichaam Saba als een ‘good practice’ en hoopt dat dit op Bonaire en op Sint Eustatius navolging 
krijgt. 
4.5 Toezicht 
In het Besluit buitengewone agenten van politie BES (Besluit bavpol BES) zijn de commandant 
van de KMar en de korpschef van het KPCN aangewezen als direct toezichthouder voor 
6
BavPol’ers die werkzaam zijn bij de KMar respectievelijk de overige BavPol’ers. 
Daarnaast noemt het Besluit bavpol BES een ‘algemeen’ toezichthouder, te weten de 
hoofdofficier van justitie (HOvJ).  
De Raad heeft vastgesteld dat de leiding van de KMar voldoende zicht heeft op het 
functioneren van haar medewerkers met BavPol-status en het toezicht op hen adequaat heeft 
georganiseerd. De korpschef van het KPCN echter heeft onvoldoende zicht op de groep 
BavPol’ers die onder zijn toezicht vallen. Uit het overzicht waarmee het korps werkt, wordt niet 
duidelijk wie er precies over actuele BavPol-bevoegdheden beschikken. Daarom is het de 
korpschef niet mogelijk adequaat toezicht uit te oefenen op de BavPol’ers die onder zijn 
toezicht vallen. 
Voor de HOvJ geldt hetzelfde, ook hij beschikt niet over een actueel en betrouwbaar overzicht. 
5 Aanbevelingen 
Op basis van de resultaten van dit onderzoek doet de Raad de minister van Veiligheid en Justitie 
de volgende aanbevelingen. Deze aanbevelingen zijn, overeenkomstig artikel 30, derde lid, van 
7
de Rijkswet Raad voor de rechtshandhaving, gericht aan de minister van Veiligheid en Justitie.  
De aanbevelingen van de Raad luiden als volgt: 
A Algemeen 
                                                           
6
 Met uitzondering van de BavPol’ers die werken bij de Kustwacht, voor wie de directeur van de Kustwacht als direct 
toezichthouder is aangewezen. Omdat de Raad voor de rechtshandhaving in 2016-2017 afzonderlijk onderzoek heeft verricht 
naar de Kustwacht, heeft hij in dit onderzoek de BavPol’ers van de Kustwacht buiten beschouwing gelaten.  
7
 Voor een aantal van deze aanbevelingen geldt dat de uitvoering daarvan op het terrein van verschillende organisaties van de 
justitiële keten ligt. Afgezien daarvan zijn de ministers van Defensie, van Sociale Zaken en Werkgelegenheid en van Financiën bij 
deze aanbevelingen betrokken vanwege hun verantwoordelijkheid voor respectievelijk de KMar, de AI-CN en de Douane-CN. 
Daarnaast betreffen de aanbevelingen ook de openbare lichamen Bonaire, Sint Eustatius en Saba alsmede drie 
natuurbeschermingsorganisaties. In verband heeft de Raad dit rapport niet alleen naar de minister van Veiligheid en Justitie 
gestuurd maar ook naar de andere drie betrokken ministers, de drie openbare lichamen en de drie betrokken 
natuurbeschermingsorganisaties. 
13 
 

1 Inleiding 
1.1 Aanleiding en doelstelling 
De Rijkswet politie van Curaçao, van Sint Maarten en van Bonaire, Sint Eustatius en Saba 
(Rijkswet politie) voorziet in de mogelijkheid van aanstelling van buitengewone agenten van 
politie. Een buitengewoon agent van politie wordt in de wandelgangen aangeduid als 
‘BavPol’er’. Buitengewone agenten van politie als bedoeld in de Rijkswet politie zijn te 
vergelijken met buitengewone opsporingsambtenaren (boa’s) in Europees Nederland. Hun 
bevoegdheden zijn, in verschillende opzichten, doorgaans beperkter dan die van algemene 
opsporingsambtenaren.  
Verschillende organisaties in Caribisch Nederland hebben gebruik gemaakt van de mogelijkheid 
medewerkers te laten beëdigen als BavPol of de wens uitgesproken daartoe te willen overgaan. 
Er bestaat tot dusverre echter geen duidelijk beeld van de stand van zaken. Daarom heeft de 
Raad besloten daarnaar een onderzoek in te stellen. In zijn Jaarplan 2017 heeft de Raad dit 
onderzoek aangekondigd. 
Met dit onderzoek wil de Raad een beeld geven van de wijze waarop en de mate waarin 
BavPol’ers een bijdrage leveren aan de rechtshandhaving in Caribisch Nederland en eventuele 
knelpunten daarbij in kaart brengen. Op die manier wil de Raad bijdragen aan de effectiviteit en 
de kwaliteit van de rechtshandhaving in Caribisch Nederland. 
  
1.2 Vraagstelling 
De centrale vraagstelling van dit onderzoek luidt als volgt: 
Op welke wijze leveren buitengewone agenten van politie een bijdrage aan de 
rechtshandhaving in Caribisch Nederland? 
De Raad heeft deze centrale vraag uitgewerkt in de volgende deelvragen: 
1. In hoeverre hebben organisaties in Caribisch Nederland medewerkers in dienst met een 
BavPol-aanstelling?  
2. Hoe ziet de opleiding van de buitengewone agenten van politie eruit? 
3. Op welke wijze maken buitengewone agenten van politie in de praktijk gebruik van de 
bevoegdheden die voortvloeien uit hun BavPol-aanstelling? 
4. Hoe verhoudt de inzet van buitengewone agenten van politie zich tot die van de ambtenaren 
van het Korps Politie Caribisch Nederland (KPCN) met algemene opsporingsbevoegdheid?   
5. In hoeverre is er bij de inzet van buitengewone agenten van politie sprake van afstemming en 
samenwerking tussen de verschillende organisaties die onderdeel uitmaken van de justitiële 
keten?  
15 
 

 
1.4 Toetsingskader 
Met betrekking tot de buitengewone agenten van politie gelden er tal van wettelijke 
bepalingen. In bijlage 1 van dit rapport beschrijft de Raad het wettelijk kader. Die wettelijke 
bepalingen vormen het juridisch toetsingskader voor dit onderzoek.  
1.5 Aanpak onderzoek 
De Raad heeft zich in april 2017 door middel van documentstudie en gesprekken met 
stakeholders op het terrein van buitengewone agenten van politie in Caribisch Nederland 
georiënteerd op dit thema. Op basis van die gesprekken heeft de Raad de reikwijdte van het 
onderzoek bepaald en het plan van aanpak opgesteld. De feitelijke uitvoering van het 
onderzoek vond plaats in juni en juli 2017. In die periode hebben twee inspecteurs van de Raad 
interviews afgenomen van medewerkers van alle betrokken organisaties. Zij spraken zowel met 
leidinggevenden als met uitvoerenden.  
In augustus 2017 heeft de Raad het concept-rapport in het kader van wederhoor voorgelegd 
aan de betrokken organisaties en aan de minister van Veiligheid en Justitie (VenJ). De reacties 
die de Raad daarop ontving, zijn verwerkt in dit eindrapport.     
 
1.6 Leeswijzer 
Hoofdstuk 2 van dit rapport bevat achtergrondinformatie die van belang is voor een goed 
begrip van de actuele situatie rond de BavPol’ers. 
In hoofdstuk 3 volgen de onderzoeksresultaten. De Raad behandelt daarin de verschillende 
deelvragen. 
In de Beschouwing (hoofdstuk 4) gaat de Raad in meer algemene zin in op de bijdrage van 
BavPol’ers aan de rechtshandhaving in Caribisch Nederland. 
Het rapport bevat als bijlagen een overzicht van de relevante wettelijke bepalingen en een 
overzicht van de personen die de Raad voor dit onderzoek heeft geïnterviewd. 
  
17 
 

3 Onderzoeksresultaten  
Inleiding 
In dit hoofdstuk behandelt de Raad de verschillende deelvragen. Om praktische redenen 
bespreekt hij de vraag over de gebruikmaking van BavPol-bevoegdheden en die over de 
resultaten daarvan in één paragraaf. Hetzelfde geldt voor de vraag over de verhouding tussen 
BavPol-inzet en politie-inzet en die over de samenwerking tussen de verschillende organisaties. 
Daarmee telt dit hoofdstuk vijf paragrafen; die beginnen elk met een weergave van de 
bevindingen, gevolgd door een analyse daarvan door de Raad. 
3.1 BavPol-organisaties 
A Bevindingen 
1 Inleiding 
In Caribisch Nederland beschikken verschillende organisaties over medewerkers met de BavPol-
status. Voor een deel zijn dat medewerkers die vóór 10 oktober 2010 al die status hadden en 
die door middel van een hernieuwd examen en herbeëdiging hebben behouden, voor een 
ander deel gaat het om medewerkers die die status later hebben verkregen. Hieronder geeft de 
Raad een beeld van de organisaties met medewerkers met de BavPol-status of waarvan 
medewerkers de BavPol-opleiding hebben gevolgd. Tevens besteedt de Raad aandacht aan de 
organisaties die te kennen hebben gegeven in de toekomst over BavPol’ers te willen 
beschikken. 
In deze paragraaf gaat de Raad ook kort in op enkele formele vereisten rond het BavPol-schap.  
2 Beeld per organisatie 
a. Korps Politie Caribisch Nederland (KPCN) 
De afdeling Intake, Informatie en Operationele Ondersteuning (IIOO) van het KPCN telt vijf 
BavPol’ers die werken bij Intake en Service. Zij hebben de module Intake van de 
basispolitieopleiding gevolgd en kwamen op basis daarvan in aanmerking voor de BavPol-
status. Die status hebben zij met name nodig voor het op ambtseed kunnen opmaken van pv’s 
van aangifte. Verschillende van hen hebben die opleiding in 2011 gevolgd, anderen later. Een 
zesde medewerker van deze afdeling heeft de opleiding in 2017 gevolgd en doet eind oktober 
2017 examen.  
Voor de drie BavPol’ers van het KPCN met wie de Raad sprak, was het niet duidelijk of ze wel 
formeel als BavPol’er zijn beëdigd of – in het geval van degenen die in 2011 de opleiding 
19 
 

genoemd als bevoegde instantie, achtte de Douane het wenselijk een aantal medewerkers in 
dienst te hebben met algemene opsporingsbevoegdheid en met de bevoegdheid een 
vuurwapen te dragen. De BavPol-status biedt daarvoor uitkomst. 
Begin 2017 beschikte de Douane-CN over 26 beëdigde BavPol’ers. Van hen zijn er 21 bevoegd 
een vuurwapen te gebruiken. Zij verrichten werkzaamheden in het kader van het fysiek 
toezicht. De vijf BavPol’ers die niet bevoegd zijn een vuurwapen te gebruiken, houden zich met 
name bezig met controles.   
 
De drie Douane-BavPol’ers met wie de Raad sprak, zijn pas geruime tijd na het slagen voor het 
examen beëdigd als BavPol. Tussen het moment van slagen en beëdiging lag een periode van 
drie á vier maanden tot bijna een jaar. Dat lag volgens betrokkenen deels aan het langdurig 
moeten wachten op een verklaring omtrent het gedrag (VOG) en deels aan de lange tijd tussen 
de formele aanvraag aan de korpschef en de feitelijke beëdiging. Een adviseur van de Douane 
merkte op dat er ook vertraging is ontstaan door misverstanden tussen de betrokken 
organisaties en doordat de Douane onvoldoende op de hoogte was van de eisen waaraan een 
15
verzoek om beëdiging dient te voldoen.  
De drie bedoelde BavPol’ers beschikken over een legitimatiebewijs waarop achter ‘Bavpol nr.’ 
geen nummer staat vermeld.  
d. Arbeidsinspectie Caribisch Nederland (AI-CN) 
Begin 2017 beschikte de AI-CN over één inspecteur die is beëdigd als BavPol. De Raad sprak met 
16
hem. In zijn geval heeft het na de examinering in 2014 ongeveer driekwart jaar geduurd 
voordat hij – in juli 2015 – van de Scholengemeenschap Bonaire (SGB) zijn diploma ontving. Hij 
had begin juli 2017 een BavPol-legitimatiebewijs met vervaldatum 30 juni 2017. Het was, toen 
zijn aanstelling bij de AI-CN na 30 juni 2017 werd verlengd, niet mogelijk direct een nieuw 
legitimatiebewijs te maken omdat de betreffende machine van het KPCN op dat moment niet 
functioneerde. 
Twee andere inspecteurs van de AI-CN hebben deelgenomen aan de BavPol-opleiding van 2017 
en zijn geslaagd voor het examen van 31 mei 2017. Tijdens de uitvoering van het onderzoek van 
de Raad ontvingen zij hun diploma (op 15 augustus 2017); op 30 augustus 2017 waren zij nog in 
afwachting van een VOG die ze op 20 juli 2017 hadden aangevraagd. Pas na verkrijging daarvan 
kan de korpschef worden verzocht hen te beëdigen. Beëdiging heeft van deze twee inspecteurs 
plaatsgevonden op 12 oktober 2017.   
e. Openbaar lichaam Bonaire (OLB) 
De ongeveer vijftig leden van de voormalige SSV traden per 10 oktober 2010 in dienst bij het 
                                                           
15
 In hoofdstuk 4 van de Circulaire bavpol BES staat gedetailleerd omschreven waaraan verzoeken om akten van 
opsporingsbevoegd en om beëdiging dienen te voldoen (zie in dit verband bijlage 1, onder 7).  
16
 Interview d.d. 4 juli 2017. 
21 
 

19
andere BavPol’ers op 10 oktober 2010 waarschijnlijk al verlopen.  
Ten tijde van het onderzoek van de Raad beschikte het OLSE niet over medewerkers met 
BavPol-status. Het OLSE zou graag over dertien BavPol’ers beschikken. 
g. Openbaar lichaam Saba (OLS) 
Het openbaar lichaam Saba beschikt (nog) niet over medewerkers met BavPol-status maar is er 
wel mee bezig daar verandering te brengen. Het OLS streeft naar veertien medewerkers met 
BavPol-status. In verband daarmee is het OLS vier jaar geleden begonnen met een opzet voor 
een eigen BavPol-cursus. In de aanloop daarnaartoe heeft men verschillende ‘hobbels’ ervaren, 
waaronder de bepaling in de Circulaire bavpol BES dat de BavPol-opleiding wordt verzorgd door 
de SGB. Inmiddels zijn de voorbereidingen voor een op Saba te geven cursus vergevorderd en 
leeft de verwachting dat de cursus nog in 2017 zal starten.  
Het OLS heeft het initiatief genomen tot een handhavingsarrangement waarin onder meer 
afspraken staan over de taakverdeling tussen het KPCN en het OLS waar het gaat om het 
toezicht op de naleving en de handhaving van bepalingen van de Algemene Plaatselijke 
Verordening (APV) en de Wegenverkeersverordening die op Saba van kracht zijn. Dit 
20
handhavingsarrangement is tot stand gekomen in overleg met het OM BES en het KPCN.  
h. Stinapa 
De natuurbeschermingsorganisatie Stinapa (Stichting Nationale Parken Bonaire) had medio 
2017 drie medewerkers in dienst met BavPol-status. Deze medewerkers zijn rangers die in het 
Bonaire Marine Park en het Washington-Slagbaai National Park toezicht houden. Zij zijn niet 
bevoegd een vuurwapen te dragen. Op 14 september 2017 heeft de korpschef een vierde 
ranger van Stinapa beëdigd. Daarnaast waren in 2017 twee medewerkers van de Stinapa in 
afwachting van de mogelijkheid het BavPol-examen af te leggen en waren twee medewerkers 
in afwachting van een nieuwe BavPol-cursus. 
Binnen Stinapa loopt een discussie over de wenselijkheid voor de BavPol’ers ook 
vuurwapenbevoegdheid aan te vragen. Verschillende rangers vinden dat vanwege de 
verharding van de samenleving en de toegenomen agressie bij overtreders van natuurwetten 
noodzakelijk voor hun eigen veiligheid. Het bestuur van Stinapa kiest vooralsnog niet voor die 
weg en ziet liever dat er zodanige afspraken met de Kustwacht en met het KPCN worden 
gemaakt dat de rangers kunnen rekenen op hun hulp wanneer zij daar om vragen.  
 
i. Stenapa 
De natuurbeschermingsorganisatie Stenapa (Stichting Nationale Parken Sint Eustatius) 
beschikte op 10 oktober 2010 over vier BavPol’ers die in het kader van handhaving pv’s 
                                                           
19
 Interviews met wnd. gezaghebber, chef kabinet gezaghebber en coördinator Brandweerzorg Sint Eustatius d.d. 26 en 27 juni 
2017. 
20
 Tijdens het interview met de gezaghebber van Saba op 28 juni 2017 sprak deze de verwachting uit dat het 
handhavingsarrangement zou worden vastgesteld door het openbaar lichaam Saba, het OM BES en het KPCN. 
23 
 

21
bijlagen, ontvangen. Wanneer betrokkene voldoet aan de voorwaarden voor beëdiging, dient 
22
beëdiging binnen twaalf weken na ontvangst van de aanvraag plaats te vinden. 
B Analyse 
1 BavPol’ers per organisatie 
Uit het onderzoek is gebleken dat er bij diverse organisaties een fors verschil bestaat tussen het 
aantal BavPol’ers waarnaar die organisaties zelf streven en het daadwerkelijke aantal 
(beëdigde) BavPol’ers. KPCN, KMar en Douane-CN zijn min of meer op sterkte. De 
Arbeidsinspectie-CN beschikte medio 2017 over één BavPol’er, terwijl nog  twee andere 
23
inspecteurs kort daarvoor waren geslaagd voor het BavPol-examen. Stinapa beschikte over 
24
drie BavPol’ers en over een medewerker die in afwachting was van zijn beëdiging. 
De drie openbare lichamen en de natuurbeschermingsorganisaties Stenapa en SCF hadden 
medio 2017 geen enkele medewerker met BavPol-status in dienst, alhoewel zij daar wel 
25
behoefte aan hebben.  
Voor de gesignaleerde discrepantie zijn verschillende oorzaken aan te wijzen.  
a. Late start opleiding 
Pas in 2014, een jaar na de overgangsperiode van drie jaar waarin de BavPol-bevoegdheid nog 
26
bleef voortduren, heeft de SGB op Bonaire een aparte BavPol-opleiding ontwikkeld. In 
tegenstelling tot medewerkers van het KPCN, van de Douane-CN en van de KMar konden 
medewerkers van de openbare lichamen, van de natuurbeschermingsorganisaties en van de 
Arbeidsinspectie-CN niet al eerder een andere (interne) opleiding volgen die aanspraak gaf op 
de BavPol-status. Zij waren – en zijn – dus aangewezen op de opleiding van de SGB.  
b. Hoog uitval- en laag slagingspercentage 
Relatief veel deelnemers aan de BavPol-opleiding van de SGB zijn voortijdig afgehaakt of zijn 
niet geslaagd voor het examen. In paragraaf 3.2. van dit rapport gaat de Raad daar nader op in.  
c. Lange tijd tussen examinering en beëdiging 
Eind juli 2017 waren pas tien van de 43 personen die sinds 2015 zijn geslaagd voor het examen 
van de BavPol-opleiding van de SGB daadwerkelijk beëdigd. In deze gevallen duurde het na het 
examen gemiddeld negen maanden voordat de beëdiging plaatsvond.  
                                                           
21
 In het kader van wederhoor liet de AI-CN weten dat de betrokken inspecteurs van de AI-CN eind augustus 2017 nog in 
afwachting waren van een VOG. 
22
 Artikel 17, vijfde lid, van het Besluit bavpol BES. 
23
 Zij zijn medio oktober 2017 beëdigd. 
24
 Deze ranger is op 14 september 2017 beëdigd. 
25
 Eind augustus 2017 zijn zeven medewerkers van het openbaar lichaam Bonaire beëdigd. 
26
 In paragraaf 3.2 gaat de Raad nader in op de BavPol-opleiding.  
25 
 

 
De Raad vindt het van belang dat aan alle formele vereisten wordt voldaan. Het ligt volgens 
hem primair op de weg van het korps daarvoor te zorgen; de korpschef is immers belast met de 
beëdiging van de BavPol’ers en met het uitgeven van BavPol-legitimatiebewijzen. 
  
27 
 

De KMar ontwikkelde een op de situatie in Caribisch Nederland toegesneden 
opleidingsprogramma, dat is geënt op de reguliere KMar-opleiding tot algemeen 
opsporingsambtenaar. De opleiding ‘Algemeen opsporingsambtenaar KMar Caribisch 
Nederland’ kent een duaal karakter en heeft een duur (netto) van 34 weken. In 2012 volgde 
een eerste groep van vijftien personen deze opleiding; zij deden in 2013 examen. Nadien 
startten nog drie groepen cursisten. Alle vier de cursussen zijn inmiddels afgesloten. Naast de 
‘eigen’ immigratieambtenaren volgden werknemers van de Douane-CN en van de RCN/KMar 
deze opleiding. Een van deze cursussen werd gegeven op Sint Eustatius. Daaraan namen ook 
(immigratie)ambtenaren van Sint Maarten deel.  
De examinering geschiedt door het Bureau Examinering (BEX) van het Opleidings- en 
trainingscentrum van de KMar in Apeldoorn. Dat bureau is ook in Europees Nederland 
verantwoordelijk voor en belast met de examinering van opleidingen van de KMar. Het bureau 
is niet betrokken bij het opleidingsproces. 
c. Douane-CN 
De Douane-CN kent een interne opleiding (de C-opleiding Douane Caribisch Nederland) met 
een doorlooptijd van achttien maanden. Tijdens de lessen komen de vakken die ook tijdens de 
BavPol-opleiding (SGB) worden gegeven ruimschoots aan bod. Deze vakken worden gegeven 
door docenten die ook voor de BavPol-opleiding van de SGB (zie hierna) voor de klas staan. 
In de jaren na 10 oktober 2010 diende personeel van de Douane-CN, om de BavPol-status te 
kunnen verkrijgen naast de interne opleiding een afzonderlijke BavPol-opleiding te volgen en 
het daaraan verbonden examen te behalen. Personeel van de Douane-CN volgde daartoe de 
KMar- of de SGB-opleiding.  
Inmiddels is de interne opleiding van de Douane beoordeeld als voldoende voor het kunnen 
verkrijgen van de BavPol-status. Sindsdien wordt aan Douane-ambtenaren die deze opleiding 
met goed gevolg hebben afgesloten, ontheffing verleend van het vereiste de BavPol-opleiding 
30
met goed gevolg te hebben afgesloten. 
d. Scholengemeenschap Bonaire (SGB) 
Na 10 oktober 2010, en vooral toen het einde naderde van de ‘gedoogperiode’ waarvoor de 
vóór genoemde datum toegekende BavPol-bevoegdheden werden verlengd, ontstond een 
behoefte aan een BavPol-opleiding. Dat was aanvankelijk met name op Bonaire het geval. In de 
Circulaire bavpol BES heeft de minister van Veiligheid en Justitie de SGB aangewezen als 
organisatie die de BavPol-opleiding verzorgt. De keuze voor de SGB was mede ingegeven door 
het voornemen van de SGB om te komen tot reguliere opleidingen op het terrein van toezicht 
en handhaving binnen het eigen onderwijsaanbod.  
                                                           
30
 Artikel 12, lid 3, van het Besluit bavpol BES. 
29 
 

Voor wat de BavPol-opleiding van de SGB betreft, wijzen geïnterviewden op het belang van de 
examinering zoals deze nu onder auspiciën van ExTH geschiedt. Zij vinden de strikte scheiding 
tussen (de organisatie van) de opleiding en de examinering van grote waarde. Daarnaast  
waarderen zij de wijze waarop de examens worden afgenomen en de waarborgen waarmee de 
examinering is omgeven. 
5 Continuïteit 
Een akte van opsporingsbevoegdheid geldt voor de duur van maximaal vijf jaar met ingang van 
32
de dag waarop de akte van beëdiging is uitgereikt. Voor een verlenging dient (uitzonderingen 
33
daargelaten) opnieuw een examen met goed gevolg te worden afgelegd. 
Voor de hiervoor genoemde opleidingen van de KMar, het KPCN en de SGB geldt dat de 
vijfjaarstermijn van de eerste lichting cursisten inmiddels is verstreken of binnen afzienbare tijd 
zal verstrijken. De Raad sprak onder meer met een aantal BavPol’ers werkzaam bij het KPCN, de 
Douane-CN en de KMar van wie de bevoegdheid binnen een jaar vervalt, of in een beperkt 
aantal gevallen zelfs al is vervallen. Noch bij deze BavPol’ers noch bij de organisaties waar zij in 
dienst zijn, is duidelijk op welke wijze zal worden voorzien in onderwijs en examinering 
waarmee betrokkenen hun BavPol-status kunnen behouden. 
De Douane-CN Nederland heeft in de stuurgroep BavPol gepleit voor het in Europees Nederland 
gehanteerde model. Daarin dienen buitengewone opsporingsambtenaren in een periode van 
vijf jaren vier opleidingsmodules te volgen en met goed resultaat af te ronden om hun 
bevoegdheid te kunnen behouden. De Douane-CN wijst op het belang om niet eens per vijf jaar 
maar jaarlijks kennis op te doen en te onderhouden. 
6 Sint Eustatius  
Volgens het OLSE heeft dat al jaren geleden aangedrongen op het belang van BavPol-capaciteit 
en een BavPol-opleiding, maar is het ministerie niet in actie gekomen. 
In het kader van het onderzoek van de Raad gaf het OLSE aan graag aan te sluiten bij de 
ontwikkelingen op Saba. Het OLSE vindt het ook de moeite waard om de mogelijkheid te 
onderzoeken van samenwerking met Sint Maarten op het gebied van een BavPol-opleiding. 
De natuurbeschermingsorganisaties Stenapa op Sint Eustatius zou vanwege de 
opleidingskosten graag aanhaken bij de cursus die naar verwachting in de loop van 2017 op 
Saba wordt georganiseerd, of liever nog bij een op Sint Eustatius te organiseren cursus. 
  
                                                           
32
 Artikel 6, tweede lid, van het Besluit bavpol BES. 
33
 Artikelen 42 en 43 van het Besluit bavpol BES. 
31 
 

34
Stuurgroep BavPol. Volgens hen zijn die knelpunten nog niet opgelost. 
Het gaat met name om de volgende zaken: 
a. Rol SGB 
Vanaf 2013 bleek met name op Bonaire sprake van een opleidingsbehoefte. Overleg hierover 
tussen lokale en rijksdiensten leidde tot het besluit om te komen tot een BavPol-opleiding en 
de SGB aan te wijzen als opleidingsinstituut. Dat werd in 2014 vastgelegd in de Circulaire bavpol 
BES. Een vertegenwoordiger van het ministerie van Veiligheid en Justitie en de liaison van dat 
ministerie op Bonaire lichten de toen gemaakte keuze toe: de SGB was voornemens om 
opleidingen op het gebied van toezicht en handhaving te ontwikkelen en deze op te nemen in 
het reguliere onderwijsaanbod. De BavPol-opleiding sloot daar goed bij aan.  
Leden van de stuurgroep, een docent en een vertegenwoordiger van ExTH merkten op dat de 
wijze waarop de SGB invulling geeft aan haar rol als aanbieder van de BavPol-opleiding sinds 
2014 sterk is gewijzigd. Aanvankelijk was er volgens hen een grote betrokkenheid en inzet. 
Nadat de medewerker van de SGB die bij de opzet van de opleiding was betrokken de SGB 
verliet, is de portefeuille ‘BavPol-opleiding’ binnen de SGB tweemaal bij een andere 
medewerker belegd. Ten tijde van het onderzoek door de Raad was de (inmiddels vertrokken) 
interim-directeur MBO verantwoordelijk voor de BavPol-opleiding. Hij verklaart dat bij zijn 
aantreden in 2016 geen overdracht heeft plaatsgevonden. Toen hij met het bestaan van de 
BavPol-opleiding werd geconfronteerd, constateerde hij dat van deugdelijke dossiervorming 
geen sprake was. De Circulaire bavpol BES was hem onbekend. Hij acht de SGB 
verantwoordelijk voor de logistieke organisatie van de opleiding en de communicatie daarover, 
het aantrekken van goede docenten, voor goede afstemming tussen de docenten en voor het 
financieel beleid.  
Verschillende leden van de stuurgroep met wie de Raad sprak, zoals de directeur Toezicht en 
Handhaving van het OLB, de liaison VenJ en een docent, vinden dat de SGB nu een onjuiste 
opvatting van haar taak heeft. Zij verwachten een meer inhoudelijke betrokkenheid, 
bijvoorbeeld als het gaat om afstemming van het lesprogramma, sturing van docenten, het 
volgen en evalueren van de opleiding en het entameren van onderzoek naar oorzaken van 
tegenvallende examenresultaten. Zij geven aan dat de SGB volstaat met ‘het regelen van 
lokalen en koffie’. 
Van het ontwikkelen van een onderwijsaanbod op het terrein van toezicht en handhaving en 
het opnemen daarvan in het reguliere aanbod van de SGB is het overigens niet gekomen.  
                                                           
34
 De Raad ontving van de verslagen van enkele vergaderingen van de Stuurgroep bavpol. Daaruit komt naar voren dat de 
bedoelde knelpunten onderwerp van bespreking zijn geweest.   
33 
 

waarvan de diploma’s zoek waren. Door een foutieve opgave door de SGB van de personalia 
van betrokkene aan ExTH duurde het daarna nog eens een jaar voordat hij zijn diploma in 
ontvangst kon nemen. 
c. Rol werkgevers 
Zowel de SGB als docenten met wie de Raad sprak, zijn van oordeel dat werkgevers 
onvoldoende kritisch zijn bij de selectie van werknemers die de BavPol-opleiding mogen volgen. 
Volgens de SGB en een docent geldt dit met name voor het OLB. Na de tegenvallende 
resultaten van de eerste cursus hebben de SGB en docenten werkgevers gewezen op het 
belang van selectie. Na de eerste cursus is overgegaan tot intakegesprekken tussen docenten 
en potentiële cursisten. De SGB en docenten verklaren dat ook daarna cursisten zijn begonnen 
bij wie het ontbrak aan voldoende voorkennis, niveau of motivatie. Het ging daarbij om 
cursisten ten aanzien van wie de docenten op basis van intakegesprekken een negatief advies 
aan de werkgever hadden gegeven.  
De SGB en een docent met wie de Raad sprak, vinden de betrokkenheid van de werkgever 
gedurende de cursus te gering. Zij oordelen dat cursisten door de werkgevers vaak ‘aan hun lot 
worden overgelaten’. Zij missen zowel stimulerende als corrigerende betrokkenheid. 
Werkgevers ontvangen van de SGB opgaves van aan- en afwezigheden bij de 
cursusbijeenkomsten. Met name het OLB komt volgens de docent en de SGB niet in actie 
wanneer blijkt van langdurige of frequente absentie van een cursist.  
d. Kosten 
De laatst gegeven SGB-opleiding (eerste helft 2017), waaraan twaalf personen startten, kostte 
US$ 2603,-- per persoon. Het OLB constateert dat dat bedrag ongeveer drie maal zo hoog is als 
het cursusgeld voor de eerste cursus, en het mist inzicht in de opbouw van deze kosten. Zeker 
de laatstgenoemde prijs betekent een grote aanslag op het beperkte (opleidings)budget van 
het OLB. Het bedrag dat voor de laatst aangeboden cursus werd betaald, is ruim US$ 31.000 
(twaalf maal US$ 2603). Daarvoor zijn twintig cursusavonden (van 16.00 tot 20.00 uur) en 
examinering aangeboden. Een docent met wie de Raad sprak, veronderstelt dat instanties 
relatief veel werknemers opgeven voor de SGB-opleiding, omdat de prijs per cursist daalt 
wanneer het aantal cursisten toeneemt. 
B Analyse 
1 Verschillende opleidingen 
Na 10 oktober 2010 zijn door verschillende organisaties op Bonaire BavPol-cursussen verzorgd. 
De KMar bood een BavPol-cursus aan voor de ‘eigen’ voormalige KPNA-immigratieambtenaren 
en Douaneambtenaren volgden op Bonaire de interne initiële opleiding. Potentiële BavPol’ers 
in dienst van het KPCN volgden een door de Politieacademie en de KMar aangeboden opleiding. 
35 
 

kunnen leveren aan de rechtshandhaving en concrete voornemens heeft ten aanzien van een 
opleiding BavPol en de inzet van BavPol’ers in de rechtshandhaving, dient het OLS erop te 
kunnen rekenen dat het ministerie van Veiligheid en Justitie waar nodig adviseert en faciliteert. 
Het ligt voor de hand dat Sint Eustatius, dat nog minder ver is dan Saba als het gaat om zo’n 
visie en concrete plannen, bij verdere ontwikkelingen wordt betrokken. 
In de Circulaire bavpol BES is bepaald dat het onderwijs wordt verzorgd door de SGB. Deze 
circulaire kwam tot stand nadat vooral op Bonaire was gebleken van een opleidingsbehoefte en 
is sterk gericht op de situatie op Bonaire. Dat de SGB als verzorger van het onderwijs in de 
circulaire is genoemd, mag de ontwikkeling van een adequate opleiding op de bovenwinden 
niet in de weg staan. Daarbij is nog van betekenis dat bedoelde rol van de SGB ‘slechts’ is 
neergelegd in een circulaire en niet in een algemeen verbindend voorschrift. 
7 Continuïteit 
Ten slotte vraagt de Raad aandacht voor de noodzakelijke continuïteit. Na beëdiging is een 
BavPol’er gedurende maximaal vijf jaren bevoegd. Ten aanzien van degenen die in 2013 zijn 
beëdigd, loopt de bevoegdheid in 2018 af. Medio 2017 was nog niet duidelijk of en hoe in 
opleiding en examinering zal worden voorzien. Volgens de Raad gaat de tijd onderhand dringen 
en dient daarover op korte termijn duidelijkheid te komen.  
 
  
 
  
37 
 

handhaving van wetten waarin de Douane niet is aangewezen. Voorbeelden daarvan zijn de 
wetgeving met betrekking tot de invoer en het voorhanden hebben van geneesmiddelen. 
Daarnaast werkt de Douane-CN regelmatig samen met andere opsporingsdiensten, met name 
met het KPCN en de Kustwacht. Het gaat dan bijvoorbeeld om gezamenlijke surveillances of 
bijstand bij acties als huiszoekingen. Bij dergelijke inzet zijn de Douane-ambtenaren bevoegd 
door hun BavPol-status.  
De Douane-CN onderscheidt ‘processen-verbaal met een aangehouden verdachte’ en 
‘processen-verbaal van bevindingen’. Van een proces-verbaal van bevindingen is sprake, 
wanneer in een opsporingsonderzoek geen verdachte is gevonden. Bijvoorbeeld nadat in in- of 
uitgaande post of vracht verdovende middelen zijn aangetroffen. 
In 2015 diende de Douane-CN vijftien maal een proces-verbaal met een aangehouden 
verdachte in bij het OM, in 2016 gebeurde dat zeven maal. In 2015 werd 47 maal een proces-
verbaal van bevindingen opgemaakt, in 2016 gebeurde dat 34 maal. Het gaat hierbij om zowel 
zaken waarin de Douane bevoegd is op grond van fiscale wetgeving, als zaken waarin de 
Douane bevoegd is op grond van de BavPol-status. 
d. Arbeidsinspectie-CN 
De Arbeidsinspectie-CN beschikte tijdens de uitvoering van het onderzoek van de Raad over 
één inspecteur met BavPol-bevoegdheid. Deze inspecteur is in oktober 2016 als BavPol 
beëdigd. In de periode van oktober 2016 tot en met juni 2017 maakte deze naar zijn eigen 
schatting vier of vijf maal een proces-verbaal op dat werd ingediend bij het OM. Het opmaken 
van een proces-verbaal is voor de AI-CN een laatste stap. Na geconstateerde onvolkomenheden 
volgen eerst voorlichting en waarschuwingen, pas bij herhaling wordt geverbaliseerd. De 
verwachting is dat het aantal hercontroles na geconstateerde overtredingen in de tweede helft 
van 2017 en daarna zal toenemen. Daardoor, en doordat meer inspecteurs de BavPol-
bevoegdheid zullen verkrijgen, zal naar verwachting ook het aantal processen-verbaal stijgen.  
e. Openbare lichamen 
Geen van de drie openbare lichamen beschikte ten tijde van het onderzoek van de Raad over 
BavPol-capaciteit. Wel rapporteert een van de leerplichtambtenaren van het OLB aan het OM 
36
BES. Tot 10 oktober 2016 beschikte het OLB wel over BavPol’ers. Vooral op verkeersgebied 
maakten zij processen-verbaal op.   
f. Natuurbeschermingsorganisaties 
Van de drie natuurbeschermingsorganisaties beschikt alleen Stinapa over medewerkers met de 
BavPol-status. Het gaat om drie personen. Met enige regelmaat maken zij een proces-verbaal 
op dat aan het OM wordt aangeboden. Het gaat daarbij om zaken als speervissen, het 
                                                           
36
 Zie par. 3.1, onder A.2.e. 
39 
 

3 Stinapa 
Stinapa beschikte medio 2017 over drie BavPol’ers die hun bevoegdheid gebruiken wanneer zij 
verbaliserend optreden bij overtredingen van regelgeving. Omdat dat optreden in de praktijk 
niet leidde tot gedragsverandering aan de kant van de wetsovertreders heeft Stinapa medio 
2017 gesproken met de HOvJ. In vervolg daarop heeft het OM BES een parketsecretaris als 
contactpersoon aangewezen. Mede vanwege het grote belang van de handhaving op Bonaire 
van de natuurwetgeving vindt de Raad dit een goede stap. 
  
41 
 

‘De KMar zit niet in de stuurgroep omdat die zich richt op de opleiding en de KMar maakt geen 
gebruik van de opleidingen vanuit SGB.’ 
‘De stuurgroep heeft in haar bestaan niet of nauwelijks gesproken over andere onderwerpen 
dan de opleiding. Items als de meting van behoefte aan BavPol-capaciteit zijn niet aan de orde 
geweest. Nu wel (na gesprek met de Raad) ingebracht door de korpschef in Stuurgroep van 23 
juni 2017.’ 
‘Omdat de afgelopen periode de BavPol-opleiding een belangrijk issue was, is er in de 
stuurgroep vooral over dat onderwerp gesproken. Het doel van de stuurgroep is evenwel breder. 
Andere onderwerpen, zoals bijvoorbeeld nut en noodzaak en het functioneren van BavPol’ers die 
in dienst zijn van de instanties die in de stuurgroep zijn vertegenwoordigd, en de behoefte van 
instanties als het gaat om BavPol-capaciteit, kwamen daardoor tot nu toe minder aan de orde 
dan de opleidingen.’ 
De Raad ontving de agenda’s en de verslagen van verschillende vergaderingen van de 
stuurgroep. Blijkens de verslagen is in de vergaderingen vrijwel uitsluitend is gesproken over 
aangelegenheden die de BavPol-opleiding betreffen.  
Andere zaken die blijkens die verslagen aan de orde zijn geweest, betreffen onder meer de 
geldigheidsduur van de beëdigingen en perikelen rond de beëdigingen nadat cursisten zijn 
geslaagd voor de BavPol-opleiding. 
 
Als agendapunt 7. van de vergadering van 15 april 2016 staat genoemd ‘Stand van zaken Bavpol 
Bovenwinden’. De openbare lichamen Sint Eustatius en Saba hebben, voor zover de Raad 
38
bekend, niet deelgenomen aan die vergadering.  
Uit de verslagen van de vergaderingen van de stuurgroep blijkt voorts van afzeggingen door 
verschillende organisaties voor een vergadering.  
De openbare lichamen Sint Eustatius en Saba hebben op 23 juni 2017, via een video-verbinding, 
voor het eerst deelgenomen aan een vergadering van de stuurgroep. 
3 Handhavingsarrangement Saba 
Het openbaar lichaam Saba (OLS) stelde enkele jaren geleden vast dat op Saba op verschillende 
terreinen weinig aan handhaving wordt gedaan. Als voorbeelden noemde de gezaghebber in 
een gesprek met de Raad de lokale verordeningen, parkeren, bouwverordeningen en 
aangelegenheden in het Marine Park. Het OLS beschikt (nog) niet over BavPol’ers die invulling 
kunnen geven aan handhavingstaken. Om die reden heeft het OLS het initiatief genomen voor 
een BavPol-opleiding op Saba én heeft het OLS in kaart gebracht op welke terreinen 
                                                           
38
 Van deze vergadering heeft de Raad geen verslag ontvangen.  
43 
 

onderwerp samenwerking en behoeftebepaling. Want voordat er over opleiden kan worden 
gesproken, dient toch eerst vast te staan welke behoefte er precies bestaat. 
Blijkens het format voor de agenda’s en de verslagen was het bij de start van de stuurgroep de 
bedoeling dat het aspect ‘Samenwerking (beleid en planvorming)’ een vast agendapunt zou zijn. 
Uit het onderzoek is echter naar voren gekomen dat in de vergaderingen van de stuurgroep tot 
nu toe vrijwel uitsluitend over opleidingsaspecten is gesproken. Doordat het thema 
samenwerking nauwelijks aan bod is gekomen, heeft er tot op heden ook weinig afstemming 
plaatsgevonden tussen de ketenpartners over de wijze waarop en de mate waarin zij bij de 
rechtshandhaving kunnen samenwerken en elkaar kunnen aanvullen.  
Afgezien daarvan zijn belangrijke partners niet aangesloten. Zo heeft de KMar een fors aantal 
BavPol’ers in dienst maar neemt niet deel aan de vergaderingen van de stuurgroep. De 
openbare lichamen Sint Eustatius en Saba zijn eind juni 2017 pas voor de eerste keer 
uitgenodigd en de natuurbeschermingsorganisaties op die eilanden nog nooit. Het in dat 
verband genoemde argument ‘dat alleen op Bonaire sprake was een roep om BavPol’ers’ vindt 
de Raad niet overtuigend.  
De Raad stelt vast dat de aspecten samenwerking en afstemming in relatie tot het BavPol-schap 
tot nu toe nauwelijks aan de orde zijn geweest in de vergaderingen van de stuurgroep. Elke 
organisatie heeft wel een beeld van het aantal BavPol’ers waarover zij zelf zou willen 
beschikken en van de terreinen waarop zij die wil inzetten, maar een en ander is niet het 
resultaat van een zorgvuldige afstemming met de handhavingspartners. 
De Raad vindt het van groot belang dat de organisaties die over BavPol-capaciteit beschikken 
en het OM BES concrete afspraken maken. Het strafrechtelijk optreden van de BavPol’ers en 
het vervolgingsbeleid van het OM BES dienen op elkaar aan te sluiten. Zoals in de vorige 
paragraaf is aangegeven, is er inmiddels goede samenwerking tot stand gekomen tussen het 
OM BES en Stinapa.  
2 Handhavingsarrangement Saba 
Het openbaar lichaam Saba heeft in afstemming met het KPCN en het OM BES een 
handhavingsarrangement opgesteld waarin staat beschreven welke instantie primair aan zet is 
wanneer handhaving van verschillende verordeningen aan de orde is en op welke wijze zal 
worden gehandhaafd. Het betreffende document is overzichtelijk en geeft de betrokken 
organisaties houvast. Ook is er aandacht voor de rol van de natuurbeschermingsorganisatie 
SCF. Door de afstemming met het OM BES is geborgd dat het OM een passend vervolg zal geven 
aan acties van de handhavingspartners. De Raad heeft veel waardering voor genoemd initiatief 
en beschouwt dit als een ‘good practice’.  
 
 
45 
 

2.2 De commandant van de KMar als direct toezichthouder 
Voor BavPol’ers die werkzaam zijn bij de KMar is de commandant van de KMar aangewezen als 
direct toezichthouder. In de praktijk vindt het toezicht op deze BavPol’ers plaats ‘in de lijn’. Het 
gaat daarbij om de – in totaal enkele tientallen – voormalige immigratieambtenaren van de 
Nederlandse Antillen die per 10 oktober 2010 in dienst zijn gekomen bij de RCN. Collega’s van 
de KMar die vanuit Europees Nederland zijn uitgezonden naar Caribisch Nederland sturen hen 
in het dagelijkse werk aan. De teamleiders houden toezicht op het functioneren van de 
medewerkers in hun team, onder wie de BavPol’ers, en het hoofd Operatiën staat daar weer 
boven. Dit hoofd Operatiën rapporteert aan de brigadecommandant KMar van de brigade 
Caribisch Gebied, en die rapporteert op zijn beurt aan zijn chef in Den Haag. Uiteindelijk is de 
(algemeen) commandant van de KMar formeel verantwoordelijk. 
Afgezien van het toezicht in de lijn vindt binnen de KMar altijd een kwaliteitstoets plaats op de 
pv’s die BavPol’ers opmaken. De KMar beschouwt ook deze toets als een vorm van toezicht.  
Bovendien voert de leiding van de KMar met al haar medewerkers, dus ook de BavPol’ers, 
periodieke functionerings- en beoordelingsgesprekken. 
 
De KMar bewaakt de kwaliteit van de haar BavPol’ers ook door het interne stelsel van 
trainingen en toetsen. De Ambtsinstructie politie BES is in dat verband een belangrijk 
44
instrument. 
 
De brigadecommandant en de HOvJ BES hebben in hun overleggen tot nu toe niet gesproken 
over het functioneren van de BavPol’ers die bij de KMar werkzaam zijn. Het OM BES merkte in 
het kader van wederhoor op dat dit onderwerp in de toekomst wel aan de orde zal worden 
gesteld binnen de bestaande overlegstructuren. 
2.2 De korpschef als direct toezichthouder  
De korpschef van het KPCN is aangewezen als direct toezichthouder voor alle BavPol’ers in 
Caribisch Nederland met uitzondering van degenen die werkzaam zijn bij de Kustwacht of bij de 
KMar. De korpschef deelde in het kader van het onderzoek van de Raad mee dat hij een 
beperkt zicht heeft op het functioneren van de BavPol’ers bij verschillende organisaties. Met 
het oog op zijn toezichtstaak noemt hij het wenselijk dat hij een beter zicht krijgt op dat 
functioneren.  
De coördinator Opleidingen van het KPCN verstrekte de Raad een overzicht van de 
geregistreerde BavPol’ers. Dit overzicht riep echter een aantal vragen op bij de Raad. Zo blijkt 
daaruit onvoldoende welke personen actueel buitengewoon agent van politie zijn. In het 
                                                           
44
 In deze ambtsinstructie staat dat het gebruik van een geweldmiddel uitsluitend is toegestaan aan een ambtenaar die in het 
gebruik van dat geweldmiddel is geoefend. 
47 
 

daarom heeft de HOvJ BES begin 2017 zelf de verschillende organisaties bevraagd. De 
belangrijkste directe toezichthouder, de korpschef van het KPCN, kan volgens de HOvJ nog geen 
betrouwbaar overzicht leveren. 
De HOvJ BES ziet dat de BavPol’ers van het KPCN (Intake en Service) pv’s van aangifte opmaken, 
daarnaast ziet hij pv’s die zijn opgemaakt door BavPol’ers van de AI-CN en van Stinapa. Maar 
het OM BES kan geen overzicht genereren van de door BavPol’ers opgemaakte pv’s. 
 
B Analyse 
1 Inleiding 
Om goed toezicht te kunnen uitoefenen op BavPol’ers dient de betrokken toezichthouder een 
goed overzicht te hebben van de BavPol’ers die onder zijn toezicht vallen en voldoende zicht te 
hebben op hun functioneren. 
 
2 Commandant KMar 
 
Binnen de KMar bestaat een goed overzicht van de medewerkers met BavPol-status. Het 
toezicht op hen vindt op verschillende niveaus plaats via de reguliere aansturing ‘in de lijn’, 
door middel van de interne toets op de pv’s die BavPol’ers opmaken, via de functionerings- en 
beoordelingsgesprekken en door middel van de periodieke toetsen die het Besluit bavpol BES 
voorschrijft voor bepaalde bevoegdheden. Uiteindelijk is de commandant van de KMar 
verantwoordelijk. 
De Raad stelt vast dat de leiding van de KMar, waarvan de commandant is aangewezen als 
direct toezichthouder voor BavPol’ers die bij de KMar werken, voldoende zicht heeft op het 
functioneren van haar medewerkers met BavPol-status en het toezicht op hen adequaat heeft 
georganiseerd. 
 
3 Korpschef KPCN 
De andere directe toezichthouder, de korpschef van het KPCN, is niet alleen belast met het 
toezicht op de eigen medewerkers met BavPol-status, maar ook met het toezicht op BavPol’ers 
die werken bij andere organisaties dan de KMar of de Kustwacht.  
Uit het onderzoek is gebleken dat de korpschef onvoldoende zicht heeft op de groep BavPol’ers 
die onder zijn toezicht vallen. Het overzicht dat het korps heeft opgesteld, roept verschillende 
vragen op bij de Raad en maakt niet helder wie er precies over actuele BavPol-bevoegdheden 
beschikken. Alleen al daarom is het de korpschef volgens de Raad niet mogelijk adequaat 
toezicht uit te oefenen op het functioneren van de BavPol’ers die onder zijn toezicht vallen. 
49 
 

4 Beschouwing 
De bijdrage van BavPol’ers aan de rechtshandhaving in Caribisch Nederland 
1 Inleiding 
 
De politie heeft een algemene taak op het punt van de handhaving van een breed scala aan 
wetten. Maar rechtshandhaving is niet een zaak van de politie alleen. Verschillende partners 
van de justitiële keten hebben meer specifieke handhavingstaken. Voorbeelden zijn de taken 
die voor de KMar-CN, de Douane-CN en de Arbeidsinspectie-CN voortvloeien uit de 
Veiligheidswet BES respectievelijk de Douanewetgeving en de arbeidswetgeving. Maar ook 
andere organisaties dragen verantwoordelijkheid voor de rechtshandhaving. De openbare 
lichamen zijn primair aan zet waar het gaat om de handhaving van de eigen verordeningen, en 
natuurbeschermingsorganisaties komen in beeld wanneer het gaat om de handhaving van 
bijzondere wettelijke bepalingen op het terrein van de natuur in gebieden die zij beheren. Om 
het deze organisaties mogelijk te maken daadwerkelijk op te treden, heeft de wetgever de 
mogelijkheid gecreëerd van de aanstelling van buitengewone agenten van politie. Met hun 
BavPol-bevoegdheden kunnen zij, onder de eindverantwoordelijkheid van het openbaar 
ministerie, een effectieve bijdrage leveren aan de rechtshandhaving.  
2 Strafrechtelijke handhaving als ultimum remedium 
Strafrechtelijke handhaving moet worden gezien als ‘ultimum remedium’. Wanneer ongewenst 
gedrag kan worden beëindigd met andere middelen, zoals voorlichting, waarschuwen of met 
bestuursrechtelijke middelen, verdient dat in het algemeen de voorkeur. Het is daarom van 
belang dat de ketenpartners voor zichzelf én gezamenlijk nagaan in welke situaties 
strafrechtelijk optreden eventueel aan de orde is en wat er voor nodig is om in die gevallen 
daadwerkelijk strafrechtelijk te kunnen optreden. Daarbij past ook dat zij niet alleen goed 
nadenken over het benodigde aantal medewerkers met BavPol-status maar ook over de 
bevoegdheden die zij nodig hebben om adequaat invulling te kunnen geven aan hun BavPol-
schap. Zeker waar het gaat om de bevoegdheid gebruik te maken van geweldmiddelen, in het 
bijzonder een vuurwapen, dient eerst een zorgvuldige afweging plaats te vinden; de noodzaak 
daartoe dient vast te staan.    
3 Balans 
 
Dit onderzoek van de Raad voor de rechtshandhaving gaat over de bijdrage aan de 
rechtshandhaving in Caribisch Nederland door buitengewone agenten van politie. Het beeld dat 
uit dit onderzoek naar voren komt, is niet eenduidig. De Raad ziet mogelijkheden voor 
verbetering rond de inzet van de BavPol’ers die werken bij de KMar, de Douane en de 
51 
 

Bijlage 1 
Wettelijk kader  
1 Rijkswet politie 
 
Op grond van artikel 10, eerste lid, van de Rijkswet politie van Curaçao, van Sint Maarten en 
van Bonaire, Sint Eustatius en Saba (Rijkswet politie) kan de minister van Veiligheid en Justitie 
buitengewone agenten van politie (BavPol’ers) aanstellen, bevorderen, schorsen en ontslaan. 
Op grond van het tweede lid van genoemd artikel beschikt de buitengewoon agent van politie 
over de bevoegdheden zoals bedoeld in artikel 13 van de Rijkswet politie, voor zover dat in zijn 
aanstellingsbesluit is bepaald, en is de ambtsinstructie van toepassing. Bij de bevoegdheden 
van artikel 13 gaat het in het bijzonder om het gebruik van geweld en van vrijheid beperkende 
middelen tegen personen, om toegang tot elke plaats, om het binnentreden van woningen, om 
onderzoek aan de kleding van personen, en om tot het vorderen van inzage van 
identiteitsbewijzen. De bedoelde ambtsinstructie bevat onder meer regels ter uitvoering van 
artikel 13.   
Op grond van het vierde lid van artikel 10 worden bij of krachten algemene maatregel van 
bestuur (AMvB) regels gesteld over de aanstelling, bevordering, schorsing en het ontslag als 
buitengewone agenten van politie, alsmede over de eisen van bekwaamheid, geschiktheid en 
betrouwbaarheid waaraan zij moeten voldoen. 
Op grond van het vijfde lid van artikel 10 kunnen bij of krachten AMvB de taken van 
buitengewone agenten van politie worden geregeld.   
2 Wetboek van Strafvordering BES 
 
Ingevolge artikel 184, eerste lid, onder c, van het Wetboek van Strafvordering BES zijn – onder 
anderen – de buitengewone agenten van politie aan wie door de minister een akte van 
opsporingsbevoegdheid is verleend dan wel die behoren tot een van de door deze aangewezen 
categorieën of eenheden belast met de opsporing van strafbare feiten. Op grond van het zesde 
lid van dit artikel worden bij of krachtens AMvB regels gegeven over onder meer de beëdiging 
en de instructie van buitengewone agenten van politie en het toezicht waaraan zij zijn 
onderworpen.   
3 Besluit buitengewone agenten van politie BES 
 
46
In het Besluit buitengewone agenten van politie BES (hierna: Besluit bavpol BES) heeft de 
minister van Veiligheid en Justitie (VenJ) regels gesteld zoals bedoeld in artikel 10, vierde lid, 
                                                           
46
 AMvB van 13 december 2010, Stb. 2010, nr. 820. 
53 
 

dan wel geweldmiddelen te gebruiken, wordt daarvan aantekening gemaakt in de akte van 
beëdiging (artikel 18, tweede en derde lid).  
 
Bij de beëdiging ontvangt de buitengewoon agent van politie onder andere de akte van 
beëdiging en een legitimatiebewijs (artikel 19, tweede lid). Bij de uitoefening van zijn taak dient 
hij dit legitimatiebewijs bij zich te dragen (artikel 26, eerste lid). Zodra de op de akte van 
aanstelling vermelde tijd is verstreken, wordt de buitengewoon agent van politie geacht eervol 
ontslag te zijn verleend, tenzij het tegendeel blijkt (artikel 39).  
 
Opleidings- en trainingsvereisten 
Indien de uitoefening van politiebevoegdheden mede het gebruik van een geweldmiddel 
omvat, dient de buitengewoon agent van politie daartoe bekwaam te zijn. Die bekwaamheid 
moet jaarlijks blijken uit de toets geweldsbeheersing en de toets aanhoudings- en 
zelfverdedigingsvaardigheden. Voor het gebruik van een vuurwapen dient hij daarnaast ieder 
half jaar de toets schietvaardigheid met voldoende resultaat af te leggen (artikel 31).  
 
Toezicht 
Hoofdstuk 8 van het Besluit bavpol BES gaat over het toezicht. De minister is belast met het 
toezicht op de buitengewoon agent van politie voor wat betreft diens titel van 
opsporingsbevoegdheid en diens bekwaamheid en betrouwbaarheid voor de uitoefening van 
opsporingsbevoegdheden en eventueel politiebevoegdheden. Ten minste iedere vijf jaar stelt 
de minister vast of die titel, bekwaamheid en betrouwbaarheid nog aanwezig zijn (artikel 42, 
eerste en tweede lid). De minister wijst bij de verlening van een titel van 
opsporingsbevoegdheid of bij de beëdiging een toezichthouder en direct toezichthouder aan. 
De hoofdofficier van justitie (HOvJ) wordt aangewezen als toezichthouder. Hij ziet er op toe dat 
de buitengewoon agent van politie zijn taak bij de opsporing naar behoren vervult en de 
opsporingsbevoegdheden alsmede de politiebevoegdheden op juiste wijze uitoefent (artikel 
47). 
Daarnaast zijn er drie directe toezichthouders. Als direct toezichthouder wordt aangewezen de 
47
directeur van de Kustwacht indien de buitengewoon agent van politie werkzaam is bij de 
Kustwacht, de commandant van de Koninklijke Marechaussee (KMar) indien de buitengewoon 
agent van politie werkzaam is bij de KMar, en in de overige gevallen de korpschef (artikel 46). 
De direct toezichthouder ziet er op toe dat de buitengewoon agent van politie de instructies 
van het Besluit bavpol BES naleeft en voldoet aan de opleidings- en trainingsvereisten. Hij 
oefent tevens het dagelijks toezicht uit op de juiste uitoefening van bevoegdheden en een 
goede samenwerking met de politie (artikel 48, eerste lid).  
De direct toezichthouder ziet er ook op toe dat de werkgever zorg draagt voor het onderwijs 
                                                           
47
 Voluit: de Kustwacht voor Aruba, Curaçao en Sint Maarten alsmede de openbare lichamen Bonaire, Sint Eustatius en Saba. 
55 
 

gebied jaarlijks verslag uitbrengt aan de toezichthouder (HOvJ) over onder andere het aantal 
buitengewone agenten van politie, de door hen verrichte activiteiten en de stand van zaken 
met betrekking tot de opleiding van die buitengewone agenten van politie. 
Bij besluit van 21 september 2015 heeft de korpschef, namens de minister, bepaald dat 
maximaal tien personen werkzaam bij SZW/Arbeidsinspectie in de functie van inspecteur zijn 
aangewezen als buitengewoon agent van politie. In deze categoriale aanwijzingen is bepaald 
dat het hoofd van de Unit SZW/Arbeidsinspectie, namens de minister van SZW, jaarlijks verslag 
uitbrengt aan de toezichthouder (de HOvJ) en aan de toezichthouder (de korpschef van het 
KPCN). 
De Directeur van de Belastingdienst-CN heeft de korpschef verzocht om een categoriale 
aanwijzing voor maximaal veertig Douane-medewerkers. Ten tijde van de uitvoering van dit 
onderzoek (medio 2017) lag dit verzoek voor advies bij de HOvJ BES. 
7 Circulaire Buitengewone agenten van politie BES 
 
Door middel van de Circulaire Buitengewone agenten van politie BES (hierna: de Circulaire 
49
bavpol BES) van 1 december 2014 heeft het Directoraat-Generaal Rechtspleging en 
Rechtshandhaving van het ministerie van VenJ de regels en uitgangspunten zoals die zijn 
neergelegd in het Besluit bavpol BES nader uitgewerkt.  
De Circulaire bavpol BES maakt onderscheid tussen opsporingsbevoegdheid, 
politiebevoegdheid en gebruik van geweldmiddelen: 
• opsporingsbevoegdheid: de bevoegdheid om onderzoek te doen naar strafbare feiten 
en in het kader daarvan personen naar hun identiteit te vragen en ambtsedig proces-
verbaal op te maken; 
• politiebevoegdheid: de bevoegdheid om geweld te gebruiken tegen personen, om 
personen te onderwerpen aan een veiligheidsfouillering en om inzage van een 
identiteitsbewijs te vorderen; 
• gebruik geweldmiddelen: de bevoegdheid om gebruik te maken van handboeien, 
wapenstok, pepperspray, surveillancehond of vuurwapen. 
In de Circulaire bavpol BES wordt uitgegaan van een indeling van buitengewone agenten van 
politie in de volgende drie categorieën: 
• BavPol met beperkte opsporingsbevoegdheid zonder politiebevoegdheden; de 
betrokkene heeft een toezichts- en handhavingstaak op een specifiek terrein (zoals de 
natuurwetgeving) en beschikt niet over politiebevoegdheden en geweldsmiddelen. 
                                                           
49
 Stcrt. 2014, nr. 36483 van 18 december 2014. 
57 
 

Bijlage 2 
50
Overzicht geïnterviewde personen 
Ministerie van Veiligheid en Justitie 
- senior beleidsmedewerker Directoraat-Generaal Rechtspleging en Rechtshandhaving 
- senior beleidsmedewerker/adviseur Directoraat-Generaal Politie 
- liaison-ambtenaar   
Koninklijke Marechaussee 
- brigadecommandant Caraïbisch Gebied 
- hoofd Operatiën BES  
- hoofd Bureau Opleidingsontwikkeling 
- drie medewerkers grensbewaking   
Korps Politie Caribisch Nederland 
- korpschef 
- politiechef Sint Eustatius 
- politiechef Saba  
- coördinator Opleidingen 
- praktijkdocent BavPol-opleiding   
- drie medewerkers Intake en Service 
Openbaar ministerie BES 
- hoofdofficier van justitie 
- beleidsmedewerker 
Openbaar lichaam Bonaire 
- gezaghebber 
- secretaris kabinet gezaghebber 
- directeur Toezicht en Handhaving 
- hoofd Projecten en Taskforces van de directie Toezicht en Handhaving 
- hoofd afdeling Ruimtelijke Ordening van de directie Toezicht en Handhaving 
- hoofd Warenkeuring en Openbare Hygiëne van de directie Toezicht en Handhaving 
- twee inspecteurs Projecten en Taskforces van de directie Toezicht en Handhaving 
- twee leerplichtambtenaren 
Openbaar lichaam Sint Eustatius 
- waarnemend gezaghebber 
- adviseur waarnemend gezaghebber 
                                                           
50
 In een aantal gevallen ging het om groepsgesprekken. 
59 
 

