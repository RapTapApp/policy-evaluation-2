34851  Regels ter uitvoering van Verordening (EU) 2016/679 van het Europees 
Parlement en de Raad van 27 april 2016 betreffende de bescherming van 
natuurlijke personen in verband met de verwerking van persoonsgegevens 
en betreffende het vrije verkeer van die gegevens en tot intrekking van 
Richtlijn 95/46/EG (algemene verordening gegevensbescherming) (PbEU 
2016, L 119) (Uitvoeringswet Algemene verordening 
gegevensbescherming) 
 
 
Nr.  NOTA NAAR AANLEIDING VAN HET VERSLAG 
   
 
Algemeen 
 
1. Inleiding 
 
De leden van de VVD-fractie hebben met belangstelling kennisgenomen van de regels ter 
uitvoering van Verordening (EU) 2016/679 van het Europees Parlement en de Raad van 27 april 
2016 betreffende de bescherming van natuurlijke personen in verband met de verwerking van 
persoonsgegevens en betreffende het vrije verkeer van die gegevens en tot intrekking van Richtlijn 
95/46/EG (algemene verordening gegevensbescherming, hierna: AVG) (PbEU 2016, L 119) 
(hierna: het wetsvoorstel). Zij vinden het jammer dat het wetsvoorstel zo lang op zich heeft laten 
wachten, zeker omdat de AVG reeds op 25 mei 2018 in werking zal treden. De voornoemde leden 
begrijpen de wens van de regering om het wetsvoorstel zo snel mogelijk te behandelen maar willen 
niet dat de gewenste snelheid een zorgvuldige parlementaire behandeling in de weg staat. De aan 
het woord zijnde leden hebben diverse vragen over de AVG en het wetsvoorstel die zij graag 
voorleggen. Afhankelijk van de beantwoording overwegen deze leden amendementen in te dienen. 
 
De leden van de CDA-fractie hebben met belangstelling kennisgenomen van onderhavig 
wetsvoorstel. 
 
De leden van de D66-fractie hebben met belangstelling kennisgenomen van het wetsvoorstel. Deze 
leden zien de implementatie van de AVG als een belangrijke stap in het verbeteren van de 
bescherming van privacy, een fundamenteel recht van mensen. Met name in de huidige digitale 
wereld is dat een grote uitdaging. De voornoemde leden zijn van mening dat mensen meer 
controle moeten hebben over hun persoonsgegevens en deze verordening is daarbij van groot 
belang. Toch hebben zij enkele vragen en opmerkingen. 
 
De leden van de GroenLinks-fractie hebben met grote belangstelling kennisgenomen van het 
wetsvoorstel. Het belang van privacy raakt alle facetten van het bestaan en neemt door de 
voortschrijdende technologie verder aan belang toe. Deze leden onderschrijven het in de AVG 
omschreven beginsel dat bij de verwerking van persoonsgegevens rechtmatigheid, behoorlijkheid 
en transparantie leidend zijn. 
 
De leden van de SP-fractie beseffen dat de belangen van overheden en ondernemingen vaak op 
gespannen voet staan met de privacy van burgers. Om al die belangen zo goed mogelijk te 
behartigen kent Nederland de Wet bescherming persoonsgegevens (hierna: Wbp). Per 25 mei 2018 
treedt de AVG in werking en vervalt de Wbp. Over het voorliggende wetsvoorstel hebben deze 
leden in het licht van het bovenstaande dan ook nog enkele vragen. 
 
De leden van de PvdA-fractie hebben met belangstelling kennisgenomen van het voorliggend 
wetsvoorstel, waarmee de AVG in de Nederlandse wetgeving wordt geïmplementeerd. Hoewel de 
AVG dwingend oplegt waar die wetgeving aan moet voldoen, kunnen er in de uitvoering daarvan in 
de Nederlandse wet nog wel keuzes voorliggen waar anders over gedacht kan worden. Aangezien 
de AVG voor waarschijnlijk een lange periode het niveau van de bescherming van de privacy in 
1 
 

2
aanpassingen van het voorstel heeft geleid. Op 15 juni 2017 is het wetsvoorstel vervolgens ter 
advisering aangeboden aan de Afdeling advisering van de Raad van State die op 10 oktober 2017 
haar advies uitbracht. Op 12 december 2017 zijn het aangepaste wetsvoorstel met de (aanzienlijk 
uitgebreide) memorie van toelichting en het nader rapport vervolgens ingediend in uw Kamer.  
 
Gedurende voornoemd traject is mij steeds duidelijker geworden dat het van groot belang is om 
strak de hand te houden aan het uitgangspunt van beleidsneutrale implementatie. Niet alleen 
maakt dit de overgang van de huidige situatie onder de Wbp naar het nieuwe stelsel op 25 mei 
2018 onder de AVG en UAVG voor organisaties en bedrijven zo makkelijk mogelijk: de nieuwe 
eisen die aan hen worden gesteld vloeien immers zodoende alleen voort uit de AVG zelf en voor het 
overige gelden dezelfde regels als onder het huidige regime van de Wbp. Ook maakt de noodzaak 
om op 25 mei 2018 in ieder geval het voorliggende wetsvoorstel in werking te laten treden, 
waarover in het navolgende meer, dat beleidsneutraliteit de enige haalbare optie lijkt.  
 
Ik ben me ervan bewust dat het gegevensbeschermingsrecht met de inwerkingtreding van 
onderhavig wetsvoorstel echter geenszins ‘af’ is en ik sta open voor verbeteringen en wensen, voor 
3
zover die mogelijk, nodig of op zijn minst het onderzoeken aard zijn. Ik zeg toe daarover met uw 
Kamer in overleg te zullen treden direct na afronding van het huidige wetstraject. 
 
Als de UAVG niet op 25 mei 2018 in werking treedt, dreigt er immers grote rechtsonzekerheid te 
ontstaan voor bedrijven, overheidsinstanties en burgers. Ten eerste zal de Wbp in dat geval 
formeel van kracht blijven. Dat de Wbp formele rechtskracht behoudt, betekent echter geenszins 
dat de Wbp nog volledig van toepassing zal zijn. Onderdelen die ofwel in strijd zijn met de AVG 
ofwel zaken regelen waarin de AVG zelf voorziet, zullen met ingang van 25 mei 2018 van 
rechtswege buiten werking zijn gesteld en kunnen dan niet meer worden toegepast. De nog van 
toepassing zijnde onderdelen van de Wbp zullen dan zoveel mogelijk AVG-conform moeten worden 
uitgelegd. Het zal echter zeker niet altijd op voorhand duidelijk zijn wat niet langer van toepassing 
is en wat AVG-conform uitgelegd kan worden. Dat is zeer onwenselijk met het oog op de 
rechtszekerheid. 
Ook zal er bijvoorbeeld geen grondslag zijn voor de bevoegdheid om een last onder bestuursdwang 
op te leggen (artikel 16 UAVG), de bevoegdheid een bestuurlijke boete op te leggen bij 
onrechtmatige verwerking van strafrechtelijke gegevens (artikel 17 UAVG) en de bevoegdheid een 
bestuurlijke boete op te leggen aan overheidsinstanties (artikel 18 UAVG). 
Nog problematischer is dat er lacunes in de regelgeving ontstaan. De AVG vergt immers op 
belangrijke onderdelen nationale uitvoeringsregelgeving. De UAVG voorziet daarin. De volgende 
casus kan dienen als voorbeeld van wat er dan mis zou gaan. Krachtens artikel 22 AVG heeft de 
betrokkene het recht niet te worden onderworpen aan een uitsluitend op geautomatiseerde 
verwerking gebaseerd besluit. Artikel 40 UAVG voorziet in een uitzondering. Als de UAVG niet op 
25 mei 2018 in werking treedt, zal louter geautomatiseerde besluitvorming zonder menselijke 
tussenkomst vanaf die datum in beginsel niet meer zijn toegestaan. Concreet zou dat bijvoorbeeld 
betekenen dat bij de Belastingdienst geen geautomatiseerde besluitvorming meer kan plaatsvinden 
en uitkeringsinstanties geen uitkeringen meer zouden kunnen verstrekken. 
 
Gelet op het bovenstaande herhaal ik mijn verzoek om ook na het uitbrengen van deze nota naar 
het verslag het wetsvoorstel een hoge prioriteit te blijven geven. Dit uitdrukkelijk onder de 
toezegging dat er, aansluitend aan onderhavig wetstraject, een bredere verkenning wordt gestart 
met het doel het gegevensbeschermingsrecht, daar waar de AVG ruimte laat voor 
nationaalrechtelijke keuzes, verder te verbeteren en te moderniseren. 
 
 
 
                                                
2 https://autoriteitpersoonsgegevens.nl/sites/default/files/atoms/files/advies_uitvoeringswet_avg.pdf 
3
 Zo heb ik tijdens de behandeling van de begroting van het ministerie van Justitie en Veiligheid ook al 
toegezegd dat ik uw Kamer dit voorjaar een visiedocument over horizontale privacy zal toezenden (Handelingen 
II 2017/18, nr. 29, item 3). 
 
3 
 

Het is onmiskenbaar zo dat de instrumentkeuze (verordening versus richtlijn) van invloed is op de 
mogelijkheden voor de nationale wetgevers om regels vast te stellen. Bij een richtlijn bestaat 
doorgaans immers de verplichting om deze om te zetten in nationaal recht, bij een verordening, die 
rechtstreeks toepasselijk is, dient de nationale wetgever zich juist van het opstellen van 
regelgeving te onthouden.  
In dit geval heeft de Commissie zich bij de instrumentkeuze laten leiden door de ervaring dat 
richtlijn 95/46/EG van het Europees Parlement en de Raad van 24 oktober 1995 betreffende de 
bescherming van natuurlijke personen in verband met de verwerking van persoonsgegevens en 
betreffende het vrije verkeer van die gegevens (hierna: richtlijn 95/46/EG) heeft geleid tot sterk 
uiteenlopende implementatiewetten van de lidstaten en dat de bestaande interpretatie- en 
implementatieverschillen hebben geleid tot een onvoldoende integratie.  
 
Nederland heeft die keuze destijds onderschreven. Beide Kamers hebben zich daarmee akkoord 
verklaard. Dat was niet voor niets: zoals nader toegelicht in de inleiding heeft de AVG grote 
voordelen voor burgers, bedrijven en overheden.  
 
Het maakt voor de invulling van de grondwettelijke verplichtingen tot het garanderen van de 
bescherming van de persoonlijke levenssfeer overigens geen principieel verschil of die garantie 
primair geboden wordt door een voorschrift van nationaal recht, dan wel of dit een zaak van de EU-
wetgever of een zaak van internationaal recht is. Nederland geeft aan zijn grondwettelijke 
verplichting vorm door middel van het EU-recht. Daarbij is het parlement tijdens de 
onderhandelingen van EU-recht, in dit geval de verordening, steeds meegenomen. De algemene 
overleggen van de JBZ-Raad en de kwartaalrapportages zijn consequent aan de Kamers 
voorgelegd. Dat wil niet zeggen dat de taak van de Nederlandse wetgever, zoals artikel 10 
Grondwet die formuleert, daarmee beëindigd is. De Nederlandse wetgever heeft de mogelijkheid 
tot het vaststellen van aanvullende wettelijke regelingen indien de AVG daartoe ruimte laat. 
Bovendien kan de Nederlandse wetgever op de terreinen die buiten de reikwijdte van het EU-recht 
vallen, zoals het verwerken van persoonsgegevens in het kader van de nationale veiligheid, zelf 
regels blijven vaststellen. 
 
 
Vraag 3 (50PLUS) 
De leden van de 50PLUS-fractie hechten eraan te melden dat de bescherming van 
persoonsgegevens een groot goed is, en dat juist daarom de manier waarop die bescherming wordt 
geboden, niet buiten het nationale parlement om moet worden bepaald. Met de komst van de AVG 
wordt het gegevensbeschermingsrecht bijna volledig ver-europeaniseerd. De datum van 
inwerkingtreding staat al zwart op wit: 25 mei 2018. 
De directe werking van de AVG, waardoor de Wet bescherming persoonsgegevens automatisch 
komt te vervallen, geeft een beeld van een EU-trein die doordendert en alles op zijn weg platwalst. 
Ook de Afdeling staat bij dit vraagstuk stil. Zij noemt dat er sprake is van een verschuiving in de 
bevoegdheidsverdeling tussen lidstaten en de EU en dat de bewegingsvrijheid van de lidstaten 
geleidelijk is beperkt. De Afdeling merkt tevens op dat deze beperking in dit geval zelfs 
constitutionele implicaties heeft. De regering erkent dit, maar meent dat dit vraagstuk te breed is 
om bij dit wetsvoorstel aan de orde te stellen. De regering beschouwt het als een zelfstandig 
vraagstuk, waaraan, los van de AVG, aandacht moet worden besteed. De voornoemde leden zien 
hierin een bevestiging dat de EU-trein zelfs fundamentele vraagstukken platwalst. Deze leden 
menen dat de discussie andersom gevoerd moet worden.  
De AVG positioneert de AP onafhankelijker van Nederland. De toezichthouder wordt onderdeel van 
een Europese structuur van andere nationale toezichthouders, en valt onder het Europees Comité 
voor gegevensbescherming. Daar worden straks besluiten genomen. Die nieuwe positionering roept 
des te meer vragen op omdat de taken van de toezichthouder worden uitgebreid, bijvoorbeeld met 
het opleggen van boetes. Het is op dit moment absoluut niet te overzien welke implicaties dat 
allemaal heeft. Straks wordt elders bepaald hoe onder andere het beleid van toezichthouden op de 
bescherming van persoonsgegevens wordt vormgegeven, welke prioriteiten worden gesteld en 
bijvoorbeeld hoe mild of hoe streng er gehandhaafd wordt. De voornoemde leden hebben eigenlijk 
5 
 

 
 
3. De verordening 
 
3.1 Materiële toepassingsbereik van de verordening 
 
Vraag 4 (VVD) 
De leden van de VVD-fractie constateren dat artikel 2 van de AVG het materiële toepassingsbereik 
aangeeft. Verwerking van persoonsgegevens door een natuurlijke persoon bij de uitoefening van 
een zuiver persoonlijke of huishoudelijke activiteit valt buiten de toepassing van de AVG (en dus 
ook van het onderhavige wetsvoorstel). Het valt deze leden op dat in de AVG en het wetsvoorstel 
nauwelijks wordt ingegaan op de vraag wat precies onder zuiver persoonlijke of huishoudelijke 
activiteiten valt. In de memorie van toelichting bij het wetsvoorstel staat alleen dat het begrip door 
het Hof van Justitie van de Europese Unie (hierna: Hvj EU) nader is ingevuld, met een verwijzing 
naar het Lindqvist-arrest uit 2003 (HvJ EG 6 november 2003, C-101/01, ECLI:EU:C:2003:596). 
Dat arrest gaat over een Zweedse mevrouw die als vrijwilligster werkte voor een kerk in Zweden. 
Zij heeft een website gemaakt met informatie over haar kerkgemeente. Het HvJ EU overweegt in 
het arrest als volgt (rechtsoverweging 13): “De bedoelde pagina’s bevatten informatie over 
Lindqvist en 18 van haar collega’s in de kerkgemeente, waaronder hun volledige naam of soms 
alleen hun voornaam. Bovendien beschreef Lindqvist in licht humoristische bewoordingen de 
werkzaamheden van haar collega’s en hun liefhebberijen. In een aantal gevallen werden hun 
gezinssituatie, hun telefoonnummer en andere gegevens vermeld. Verder heeft zij verteld dat een 
van haar collega’s haar voet had bezeerd en met gedeeltelijk ziekteverlof was.” De rechtsvraag was 
of dit nu wel of niet onder de werkingssfeer van de destijds geldende privacyrichtlijn (95/46) valt. 
De voornoemde leden begrijpen dat het HvJ EU destijds heeft bepaald dat deze 
gegevensverwerking wel onder het bereik van de richtlijn valt en dus niet onder de uitzondering 
van zuiver persoonlijke of huishoudelijke activiteiten. 
Dit arrest is alweer vijftien jaar oud. Inmiddels hebben digitalisering en sociale media de wereld 
ingrijpend veranderd. Kan de regering aangeven of de uitzondering voor zuiver persoonlijke of 
huishoudelijke activiteiten in de afgelopen vijftien jaar nader is ingevuld? Zo ja, hoe?  
 
Artikel 2, tweede lid, onderdeel c, AVG bepaalt dat de AVG niet van toepassing is op een 
verwerking van persoonsgegevens ‘door een natuurlijke persoon bij de uitoefening van een zuiver 
persoonlijke of huishoudelijk activiteit’. Overweging 18 voegt daaraan toe dat dit een ‘een louter 
persoonlijke of huishoudelijke activiteit die als zodanig geen enkel verband houdt met een beroeps- 
of handelsactiviteit’ moet betreffen. Ook de richtlijn 95/46/EG kent eenzelfde bepaling ter 
6
afbakening van het materieel toepassingsbereik.  
 
Wat dat betreft is er dan ook geen breuk beoogd met het reeds bestaande regime onder de richtlijn 
95/46/EG en de Wbp. De leden van de VVD-fractie merken echter zeer terecht op dat de 
maatschappij enorm is veranderd sinds 2003 toen het Lindqvist–arrest werd gewezen. Het 
toegenomen belang van digitale verwerkingen in het kader van persoonlijke of huishoudelijke 
activiteiten blijkt ook uit overweging 18 bij de AVG, waarin onder meer staat dat tot persoonlijke of 
huishoudelijke activiteiten kunnen behoren het voeren van correspondentie, het houden van 
adressenbestanden, het sociaal netwerken en online-activiteiten in de context van dergelijke 
activiteiten. Dat met name de opkomst en grote vlucht van het fenomeen sociale media 
onvermijdelijk hun weerslag zullen hebben op de wijze waarop in concrete situaties deze 
bepalingen ter afbakening van het materiële toepassingsbereik moeten worden uitgelegd en 
toegepast, is dus evident. Het is dan ook niet mogelijk om hier precieze grenzen aan te geven, 
                                                
6
 De Nederlandse vertaling wijkt enigszins af, maar de Engelse tekst van de AVG en de Richtlijn is gelijkluidend 
(“by a natural person in the course of a purely personal or household activity”). In de Wbp is deze tekst 
geïmplementeerd in artikel 2, tweede lid, onderdeel a, luidende: “Deze wet is niet van toepassing op 
verwerking van persoonsgegevens: a. ten behoeve van activiteiten met uitsluitend persoonlijke of 
huishoudelijke doeleinden”. 
 
 
7 
 

 
De AP legt de uitzondering huishoudelijke activiteit eng uit en maakt daarbij een duidelijk 
onderscheid tussen de situatie waarin de gegevens toegankelijk zijn voor iedereen dan wel slechts 
9
voor beperkte kring. Is informatie toegankelijk voor iedereen, dan staat op de site van de AP dat 
de Wbp van toepassing is en dat dit inhoudt: “dat u als particulier niet zomaar foto’s en gegevens 
van anderen mag publiceren. U heeft toestemming nodig van iedereen over wie u wilt publiceren. 
Let op: mensen hebben het recht om hun toestemming op een later moment in te trekken. Ook 
kunnen zij u vragen om hun foto’s en gegevens te verwijderen of te wijzigen.” Ook is te lezen: “de 
Wbp (is) niet van toepassing als de informatie toegankelijk is voor een beperkte kring mensen en 
het profiel, de weblog of de website niet wordt gebruikt voor commerciële doeleinden. Dat betekent 
dat foto’s en gegevens van anderen mogen worden gepubliceerd zonder eerst toestemming te 
vragen.” Dit zal onder de AVG niet anders zijn. 
 
Tot slot is uit de bestaande jurisprudentie af te leiden dat cameratoezicht door particulieren onder 
de noemer ‘zuiver huishoudelijke activiteit’ valt, maar alleen voor zover er niet (ook) beelden 
10
gemaakt worden van openbare ruimtes en de beelden niet worden verspreid. 
 
 
Vraag 7 (VVD) 
De voornoemde leden geven graag enkele concrete voorbeelden. Een persoon staat in Amsterdam 
op de Dam en maakt een foto van het paleis op de Dam. Op de foto zijn ook andere personen 
herkenbaar afgebeeld. Vervolgens wordt de foto online gezet. Is dit een verwerking van 
persoonsgegevens in de zin van de AVG? Zo ja, is het nodig toestemming te krijgen van de 
personen die op de foto zijn afgebeeld om de foto te verwerken? Zo nee, waarom is dit geen 
verwerking van persoonsgegevens? Is dit anders als de foto niet buiten op straat is gemaakt, maar 
in een verenigingsgebouw? Of in het stadhuis? Of een stationshal van de Nationale Spoorwegen? Of 
als de betrokkene zonder toestemming in zijn eigen huis is gefotografeerd door een uitgenodigde 
buurman? Of door een huisgenoot?  
 
Voor wat betreft de vraag of het publiceren van foto’s als omschreven door de leden van de VVD-
fractie al dan niet onder het materiële toepassingsbereik valt van de AVG, is - als gezegd - de 
vraag relevant of er sprake is van zuiver huishoudelijk gebruik. Hierop is in het antwoord op vragen 
4 en 6 nader ingegaan. In onderhavig antwoord wordt ervan uitgegaan dat er geen sprake is van 
zuiver huishoudelijk gebruik omdat de foto’s ‘online’ worden gezet en het geen besloten 
gebruikersgroep betreft. 
 
Vervolgens is voor de vraag of de AVG van toepassing is, vanzelfsprekend ook relevant of er 
überhaupt sprake is van persoonsgegevens. Daarvoor moeten de personen die op een dergelijke 
foto op de achtergrond te zien zijn (de bijvangst) ‘direct of indirect kunnen worden geïdentificeerd’ 
(artikel 4, eerste lid, AVG). Hierbij is het uitgangspunt dat een persoon identificeerbaar is als zijn 
identiteit redelijkerwijs, zonder onevenredige inspanning vastgesteld kan worden. Dat lijkt bij 
11
willekeurige voorbijgangers op de Dam zeer de vraag.  
 
Als er wel sprake zou zijn van huishoudelijk gebruik en de AVG dus niet van toepassing is, wil dit 
overigens niet zeggen dat het plaatsen van foto’s van herkenbare personen op het internet altijd 
mag. In vrijwel alle genoemde voorbeelden gaat het om niet in opdracht gemaakte portretten maar 
                                                                                                                                                   
- Is there the potential adverse impact on individuals, including intrusion into their privacy? 
 (zie http://ec.europa.eu/justice/data-protection/article-29/documentation/other-
document/files/2013/20130227_statement_dp_annex2_en.pdf) 
9
 Op de website van de AP staat een toelichting op hoe de AP omgaat met publicatie van persoonsgegevens op 
internet door particulieren (https://www.autoriteitpersoonsgegevens.nl/nl/onderwerpen/internet-telefoon-tv-
en-post/persoonsgegevens-op-internet 
10
 HvJ EU C-212/13, Reynes. 
11
 Technieken van gezichtsherkenning waarmee bijvoorbeeld camera’s op smartphones tegenwoordig kunnen 
zijn uitgerust, dragen er mogelijk wel aan bij dat personen sneller identificeerbaar worden.  
9 
 

sportverenigingen altijd expliciet om toestemming te vragen voor het nemen van foto’s en het 
14
plaatsen van deze foto’s op het internet, ook als dat een afgeschermde omgeving is. 
 
 
Vraag 8 (VVD) 
Kan de regering hierbij ook ingaan op het wettelijke vereiste in Zweden om toestemming te vragen 
voor het fotograferen of filmen van andere mensen? Hoe werkt deze wettelijke bepaling in Zweden 
uit in de praktijk, en wordt dit ook bestreken door de harmoniserende werking van de verordening 
en de (Zweedse) uitvoeringswet? 
 
Sinds 1 juli 2013 is het in Zweden in de privésfeer in beginsel verboden te filmen of fotograferen 
15
als dat in het geheim gebeurt. Artikel 139f uit het Nederlandse Wetboek van Strafrecht is zeer 
vergelijkbaar, waardoor de Nederlandse wet op dit punt vergelijkbare bescherming biedt als de 
Zweedse wet. Het betreft ook in Zweden overigens een artikel uit het (Zweedse) Wetboek van 
16
Strafrecht, dat niet wordt bestreken door de harmoniserende werking van de AVG. 
 
 
Vraag 9 (VVD) 
De leden van de VVD-fractie hebben vragen over de beperkingen die de AVG lijkt op te leggen aan 
werkgevers om voor het werk belangrijke gegevens van werknemers te verwerken. 
Gezondheidsgegevens zijn bijzondere persoonsgegevens. Betekent dit dat een werkgever niet mag 
bijhouden hoe vaak een werknemer ziek is? Is het mogelijk om bij te houden welke eventuele 
lichamelijke beperkingen een werknemer heeft, zodat de werkgever hier rekening mee kan houden 
op de werkplek?  
 
Een werkgever mag bij ziekmelding van de werknemer de volgende gegevens over gezondheid van 
de zieke werknemer vragen en registreren:  
- het telefoonnummer en (verpleeg)adres;  
- de vermoedelijke duur van het verzuim;  
- de lopende afspraken en werkzaamheden;  
- of de werknemer onder een van de zogenaamde ‘vangnetbepalingen’ van de Ziektewet 
17
valt (maar niet onder welke vangnetbepaling hij valt); 
- of de ziekte verband houdt met een arbeidsongeval;  
- of er sprake is van een verkeersongeval waarbij een eventueel aansprakelijke derde 
18
betrokken is (regresmogelijkheid). 
Ook mag een werkgever bijhouden hoe vaak een werknemer ziek is. De werkgever mag bij 
ziekmelding door de werknemer deze ziekmelding registeren, omdat deze registratie noodzakelijk 
19
is in het kader van de vaststelling van de loondoorbetalingsverplichting.  
                                                
14
 De AP heeft hier in augustus vorig jaar nog aandacht voor gevraagd met een brief aan de onderwijskoepels, 
een persbericht en een speciale pagina op de website over dit onderwerp 
https://autoriteitpersoonsgegevens.nl/nl/onderwerpen/avg-nieuwe-europese-privacywetgeving/scholen-de-
avg#mag-u-als-school-onder-de-avg-beeldmateriaal-van-leerlingen-publiceren-6262 
15
 Kernbepaling is artikel 6 a uit hoofdstuk 4 van het Zweedse Wetboek van Strafrecht (“Brottsbalk”): “6 a § 
Degene die onrechtmatig met technische middelen in het geheim een foto neemt van iemand die zich bevindt 
binnen in een huis of op een toilet, in een kleedkamer of een andere soortgelijke ruimte, zal worden 
veroordeeld voor krenkende fotografie tot een boete of een gevangenisstraf van maximaal twee jaar. Geen 
straf zal worden opgelegd als de handelingen gezien het doel en andere omstandigheden gerechtvaardigd zijn. 
De eerste alinea is niet van toepassing op iemand die, met behulp van technische middelen, een foto van 
iemand neemt als onderdeel van de activiteit van een autoriteit.” (https://www.riksdagen.se/sv/dokument-
lagar/dokument/svensk-forfattningssamling/brottsbalk-1962700_sfs-1962-700). 
16
 Meer over dit onderwerp is te vinden in de beantwoording op de vragen van het lid Kuiken (PvdA) aan de 
Minister van Justitie en Veiligheid over naming and shaming op internet (deelvraag 4 uit Aanhangsel 
Handelingen II 2017/18, nr. 828).  
17
 Als een werknemer ziek wordt, doet in bepaalde gevallen de Ziektewet dienst als ‘vangnet’ en hoeft de 
werkgever niet het (hele) loon door te betalen. Denk hierbij aan een werknemer die ziek wordt door 
orgaandonatie of als een werknemer ziek wordt door zwangerschap of bevalling.  
18
 Hoofdstuk 4 uit: De zieke werknemer. Beleidsregels voor de verwerking van persoonsgegevens over de 
gezondheid van zieke werknemers, Stcrt. 2016, 21703.  
19
 als bedoeld in artikel 30, eerste lid, onder a, UAVG/artikel 21, eerste lid, onder f, sub 1, Wbp.  
11 
 

verwerking in de zin van artikel 6 AVG aanwezig is, aan de andere eisen voor het rechtmatig 
verwerken van persoonsgegevens is voldaan én een beroep kan worden gedaan op een van de 
uitzonderingsgronden (zoals genoemd in artikel 9, tweede lid, AVG of in artikel 30 UAVG) op het 
verbod om bijzondere categorieën persoonsgegevens te mogen verwerken (artikel 9, eerste lid, 
AVG).  
 
Werkgevers zijn wettelijk verplicht, onder meer in het kader van de loondoorbetalingsverplichting 
bij ziekte, een ziekmelding op te nemen in de administratie. Deze gegevens over het ziekteverzuim 
mogen door de werkgever ook voor een redelijke termijn bewaard worden. Artikel 30, eerste lid, 
onder a, van het wetsvoorstel bevat bovendien de benodigde uitzondering op het verbod om 
gezondheidsgegevens te verwerken.  
De beleidsregel “De zieke werknemer” van de AP geeft echter aan dat er slechts met tussenkomt 
van een bedrijfsarts of arbodienst gegevens over functionele beperkingen (zoals de vraag of een 
werknemer in staat is te zitten of te tillen en de implicaties voor het soort werk dat de werknemer 
23
nog kan doen) verwerkt mogen worden. Artikel 30, eerste lid, onder b, van het wetsvoorstel 
(voorheen artikel 21 Wbp) bevat de benodigde uitzondering op het verbod om 
gezondheidsgegevens te verwerken. Artikel 14, zevende lid, van de Arbeidsomstandighedenwet 
bevat bovendien de benodigde uitzondering op het medisch beroepsgeheim van de bedrijfsarts. In 
de memorie van toelichting werd verduidelijkt: “Artikel 21 WBP beperkt de informatie over de 
gezondheid van de werknemer tot hetgeen noodzakelijk is voor verzuimbegeleiding en re-
integratie. De werkgever heeft de precieze medische achtergrond van de beperkingen niet nodig 
voor zijn verantwoordelijkheden, te weten loondoorbetaling en re-integratie. De werkgever heeft 
daarvoor voldoende aan de informatie over het bestaan van arbeidsongeschiktheid, de beperkingen 
24
van de werknemer en de mogelijkheden om werkhervatting te bevorderen.”  
Wel mogen de werkgever en werknemer het gesprek aangaan over de invulling van de terugkeer 
naar werk. Daarbij kan de werknemer zelf aangeven welke taken, functies of werkzaamheden hij 
nog denkt te kunnen verrichten. Goed werknemerschap (artikel 611 van boek 7 van het Burgerlijk 
Wetboek) brengt immers ook met zich mee dat een werknemer zelf mede verantwoordelijkheid 
draagt voor zijn herstel en de terugkeer naar werk.  
 
Daarbij is het uitgangspunt in de Nederlandse wetgeving, dat de werknemer de 
gezondheidsgegevens niet deelt met de werkgever maar alleen met de bedrijfsarts. Dat deze 
gezondheidsgegevens voor het doel verzuimbeleid en in verband met ziekte alleen verwerkt 
worden door een arts of deskundige van een arbodienst, die onder een beroepsgeheim valt, is ook 
in de AVG een voorwaarde. De AVG en UAVG gaan ook op dit punt niet uit van een andere 
benadering dan in de Wbp.  
Regelgeving betreffende de bescherming van persoonsgegevens streeft naar een balans tussen het 
grondrecht van gegevensbescherming en andere grondrechten, waarden en belangen, waarbij in 
de arbeidsverhouding bovendien meespeelt dat werknemers en werkgevers zich in een ongelijke 
positie bevinden. Aangezien het niet bij voorbaat kan worden uitgesloten dat een werknemer zich 
onder druk gezet voelt door zijn werkgever om gevoelige informatie te delen, prevaleert het belang 
van de bescherming van de persoonsgegevens van de werknemer. Zoals hiervoor reeds is uitgezet, 
doet dit niet af aan de eigen verantwoordelijkheid van de werknemer om mee te werken aan zijn 
herstel en de terugkeer naar werk. 
 
De leden van de VVD-fractie suggereren om de verwerking van bijzondere gegevens te 
vergemakkelijken als dit op het verzoek van/en of in het belang van de werknemer is. Voor de 
verwerking van bijzondere gegevens gelden striktere voorwaarden dan voor de verwerking van 
niet-bijzondere persoonsgegevens. Omdat er in de relatie tussen werknemer en werkgever sprake 
is van een gezagsrelatie, zal er niet snel kunnen worden aangenomen dat er voldaan is aan de 
vereisten van toestemming zoals deze zijn neergelegd in artikel 7 AVG. In de gezagsrelatie tussen 
werknemer en werkgever valt immers niet uit te sluiten dat een werknemer zich onder druk gezet 
                                                
23
 De zieke werknemer. Beleidsregels voor de verwerking van persoonsgegevens over de gezondheid van zieke 
werknemers, Stcrt. 2016, 21703. 
24
 Kamerstukken II 2004/05, 30 118, nr. 3, p. 141. 
13 
 

implementatie van richtlijn 95/46/EG het geval is geweest, onderling sterk afwijkende wettelijke 
voorschriften vaststellen. Het gevolg van de keuze van een verordening is dat op die terreinen die 
door de AVG uitputtend worden geregeld de nationale wetgevers geen rol meer hebben. Tijdens de 
onderhandelingen over de AVG is duidelijk geworden dat de gevolgen hiervan in sommige lidstaten 
aanzienlijk zijn. Dat hangt samen met de constitutionele eisen die worden gesteld aan de 
wetgeving, de positie van constitutionele hoven en het detailniveau van de regelgeving in een 
lidstaat. Voor Nederland vallen de gevolgen mee. Zo wordt in Nederland niet steeds voor elke 
gegevensverzameling in het publieke domein een expliciete wettelijke grondslag opgenomen. De 
AVG vereist dat echter ook niet. De grenzen van de publieke taak zijn niet altijd op voorhand 
scherp te trekken. Zolang echter de gegevensverwerking noodzakelijk is (en daarmee voorzienbaar 
voor betrokkenen) voor de uitoefening van een voldoende specifiek omschreven wettelijke taak is, 
25
in beginsel, geen aparte expliciete de grondslag voor deze gegevensverwerking noodzakelijk. Een 
erkenning van het feit dat de AVG vooral op sectoraal niveau grote gevolgen heeft voor de 
wetgeving van de lidstaten kan men zien in artikel 6, tweede lid, AVG. Laatstbedoelde bepaling 
wijst erop dat lidstaten als het nodig is in aanvulling op de AVG specifieke regels mogen handhaven 
of invoeren. Langs die weg kan rekening worden gehouden met de behoeften per lidstaat. 
Toch biedt de AVG op een aantal gebieden eigen beleidsruimte voor de lidstaten. Hoofdstuk IX AVG 
geeft daarvan een aantal voorbeelden. Op beleidsterreinen als openbaarheid van bestuur, nationale 
identificatienummers, gegevensbescherming in de arbeidsverhouding, medisch-wetenschappelijk 
onderzoek en gegevensbescherming door kerkelijke instellingen is sprake van sterk van elkaar 
verschillende tradities in de lidstaten. Die verschillen zijn zo groot dat die niet overbrugd kunnen 
worden met eenvormige regels zonder de positie van de lidstaten wezenlijk aan te tasten. Dat men 
ervan heeft afgezien die beleidsterreinen via gegevensbescherming verder te harmoniseren is 
verstandig geweest. Had men dit niet gedaan, dan zouden de onderhandelingen veel langer hebben 
geduurd of mogelijk zijn gestrand. Dit alles heeft tot een voldoende uitgebalanceerd geheel geleid, 
als het gaat om de verhouding tussen de wetgevingsbevoegdheden van Unie en lidstaten. 
Wat de invulling van discretionaire ruimte betreft is er in de AVG geen principieel verschil met 
richtlijn 95/46/EG. Ook richtlijn 95/46/EG kent veel open normen die door de nationale wetgever 
zijn overgenomen. Die normen worden ook nu al door de toezichthouder en de rechter ingevuld. 
Het verschil dat de AVG maakt is dat de noodzaak groter is geworden om die normen 
gecoördineerd en op onderling coherente wijze aan te vullen. De regels zijn nu immers grotendeels 
rechtstreeks toepasselijk in alle lidstaten. Niet voor niets beslaat de organisatie van dit proces een 
substantieel deel van de AVG. Dat proces voorziet erin dat enerzijds door deelname van de 
toezichthouders verzekerd is dat een zekere invloed uit nationale bron behouden blijft, maar 
anderzijds geregeld is dat nationale belangen niet gemakkelijk kunnen leiden tot frustratie van 
noodzakelijke besluitvorming. Het systeem voorziet er dus in dat praktische gevolgen voor de 
grensoverschrijdende handhaving in dit opzicht zullen meevallen. Op de beleidsterreinen waar nog 
relatief veel bevoegdheden voor de lidstaten behouden blijven, zoals onderzoek voor de 
volksgezondheid of gegevensverwerking in het kader van de arbeidsrelatie, zal ook het toezicht 
een zwaardere nationale component blijven hebben. Op grond van artikel 70, eerste lid, onder u, 
AVG plegen de toezichthouders ook over deze ervaringen onderling overleg en zijn zij in staat van 
elkaar te leren. Ook in dit opzicht is de regeling een voldoende uitgebalanceerd geheel. Voorts 
wordt verwezen naar het antwoord op vraag 3. 
 
 
Vraag 12 (GroenLinks) 
Daarnaast achten de aan het woord zijnde leden het gewenst een precies inzicht te krijgen hoe de 
overige EU-lidstaten gebruik maken van de toegekende discretionaire ruimte in de AVG. Dit 
manifesteert zich eens te meer in de invulling van de open normen.  
 
Ten tijde van het schrijven van onderhavige nota naar aanleiding van het verslag is slechts een 
zeer beperkt aantal lidstaten gereed met de nationale uitvoeringswetgeving. Het is dan ook niet 
mogelijk om het gevraagde inzicht te geven van de invulling die de verschillende lidstaten zullen 
                                                
25
 Zie nader punt 6b van het nader rapport.  
15 
 

gegevens over hem te verwerken. Daarbij denken de voornoemde leden onder andere aan 
medische informatie die kan worden gevraagd, opgeslagen of gedeeld.  
 
In een arbeidsrelatie zal er, vanwege de gezagsverhouding tussen werkgever en werknemer, niet 
snel voldaan zijn aan de vereisten die aan toestemming als bedoeld in artikel 7 AVG worden 
gesteld. Blijkens overweging 42 van de AVG mag een toestemming immers niet worden geacht 
vrijelijk te zijn verleend, indien de betrokkene geen echte of vrije keuze heeft of zijn toestemming 
niet kan weigeren of intrekken zonder nadelige gevolgen. In de arbeidsverhouding is er daarom, 
uitzonderlijke situaties daargelaten, een andere uitzondering op het verwerkingsverbod dan 
(uitdrukkelijke) toestemming benodigd voor de rechtmatige verwerking van (bijzondere) 
persoonsgegevens (dat wil zeggen een andere uitzondering in artikel 9 AVG dan wel artikel 30 
26
UAVG). De werknemer is hiermee voldoende beschermd. Dat neemt niet weg dat in de wetgeving 
die betrekking heeft op de rechten en plichten van werkgevers en werknemers op onderdelen zal 
worden bezien of nadere verduidelijking noodzakelijk of gewenst is. Voor de verhouding 
werkgever/werknemer zij ook verwezen naar de antwoorden op de vragen 9, 10 en 15. 
  
 
Vraag 15 (PvdA) 
Een werkgever mag in geval van ziekte van de werknemer nu geen medische gegevens registreren 
of een lijst laten invullen waarin medische informatie wordt gevraagd, zoals over de 
ziektegeschiedenis of medicijngebruik. Evenmin mag een werkgever - zo bepaalde de AP eerder - 
vragen welke handelingen een zieke medewerker wel of niet meer kan uitvoeren. Om te 
voorkomen dat enkel de toestemming van een werknemer ertoe kan gaan leiden dat bijzondere 
persoonsgegevens (zoals gegevens over gezondheid, ras of etnische afkomst) wel gedeeld mogen 
worden, vragen de voornoemde leden om de ruimte voor extra bescherming die artikel 88 AVG 
biedt te benutten. Kan de regering hier nader op ingaan?  
 
Voor de beantwoording van deze vraag wordt verwezen naar de antwoorden op de vragen 9, 10 en 
14. 
 
 
Vraag 16 (PvdA) 
Deelt de regering de mening van deze leden dat als artikel 88 AVG geïmplementeerd zou moeten 
worden in Nederlandse wetgeving, het voorliggende wetsvoorstel zich daar het beste voor leent? 
Zo nee, waarom niet en bij welke wetgeving zou deze implementatie dan wel kunnen plaatsvinden? 
 
De regering is niet van mening dat áls er nationaalrechtelijke regels gesteld zouden worden ter 
uitvoering van artikel 88 AVG, de UAVG zich het beste voor die uitvoeringswetgeving zou lenen. Als 
er gebruik gemaakt zou worden van de door artikel 88 geboden ruimte ter bescherming van de 
persoonsgegevens van werknemers, zou regeling in sectorale wetgeving waarin de overige rechten 
en plichten voor werkgevers en werknemers neergelegd zijn, zoals bijvoorbeeld Boek 7 van het 
Burgerlijk Wetboek, de Arbeidsomstandighedenwet en sociale zekerheidswetgeving, daartoe de 
geëigende plaats zijn.  
 
 
Vraag 17 (ChristenUnie) 
De leden van de ChristenUnie-fractie constateren dat de regering schrijft dat, hoewel er in 
materieel opzicht geen sprake is van substantiële wijzigingen, de verantwoordings- en 
transparantieverplichtingen voor een verwerkingsverantwoordelijke nopen tot aanpassing van 
werkprocessen in organisaties. Niet alle verwerkingsverantwoordelijken hebben goed zicht op de 
vereiste aanpassingen. In hoeverre is het reëel te verwachten dat bijvoorbeeld het midden- en 
                                                
26
 Toestemming kan bijvoorbeeld wel als grondslag dienen als er louter positieve gevolgen aan zijn verbonden 
voor de werknemer en er tegelijkertijd geen (groot) belang voor de werkgever is (gratificatie bijvoorbeeld). 
 
17 
 

rechten en plichten uit de nieuwe wet overzichtelijk op een rij. Omdat kinderen al op jonge leeftijd 
online actief zijn, heeft de AP speciaal voor hen een lespakket laten ontwikkelen.  
Vanuit de gezamenlijke toezichthouders verenigd in de Artikel 29-werkgroep worden richtsnoeren 
opgesteld die de toepassing van de AVG ondersteunen (er zijn onder meer richtsnoeren over de 
functionaris voor gegevensbescherming en over de gegevensbeschermingseffectbeoordeling 
gepubliceerd en er zijn richtsnoeren in voorbereiding, bijvoorbeeld over transparantie). De 
Europese Commissie heeft aangekondigd vanaf januari 2018 een budget beschikbaar te stellen 
voor voorlichting voor het MKB. Verder heeft de Europese Commissie op 25 januari jongstleden ook 
een website gelanceerd met richtsnoeren, handreikingen en stroomschema’s om 
27
verwerkingsverantwoordelijken nader te informeren.  
Bovendien zijn veel partijen, zoals de VNG, VNO-NCW en MKB-Nederland en andere 
brancheorganisaties al aan de slag gegaan om in beeld te krijgen wat zij concreet moeten doen om 
hun achterban te mobiliseren en te ondersteunen om de omgang met persoonsgegevens binnen de 
organisatie in lijn te brengen met de AVG. Zo organiseren VNO-NCW en MKB-Nederland voor hun 
achterban op diverse plaatsen in Nederland bijeenkomsten rondom de AVG. Doelgroep zijn 
brancheverenigingen en individuele ondernemers. Doel is om awareness te genereren rondom de 
AVG en handvatten aan te reiken om in beweging te komen. Ondernemers krijgen zo 
handelingsperspectief om te kunnen beginnen met het proces van implementeren. 
 
 
4. De oprichting en inrichting van de toezichthoudende autoriteit 
 
Vraag 18 (VVD) 
De leden van de VVD-fractie lezen dat per 25 mei 2018 de AP de bevoegdheid heeft op grond van 
de AVG handhavend op te treden. De vrees is echter dat veel bedrijven, zeker kleinere 
ondernemingen, op het moment van inwerkingtreding nog niet geheel zullen voldoen aan alle 
vereisten van de nieuwe AVG. Kunnen de voornoemde leden ervan uitgaan dat de AP zich in eerste 
instantie vooral zal richten op ernstige en opzettelijke schendingen en in het begin niet zozeer op 
kleine schendingen die vooral het gevolg zijn van onbekendheid met de nieuwe regels? Treedt de 
AP anders op bij bewuste overtredingen in vergelijking met onbewuste overtredingen? Deze leden 
zouden graag zien dat de AP zich vooral richt op het adviseren van betrokkenen om tot 
conformiteit met de nieuwe wet- en regelgeving te komen. Hoe ziet de regering dit? Heeft zij 
hierover contact met de AP?  
 
De AP is een onafhankelijke toezichthouder en is verantwoordelijk voor de inrichting en uitvoering 
van haar eigen toezicht en handhaving. De AP richt zich primair op de bevordering van de 
normnaleving. Daartoe kan zij een mix van instrumenten inzetten, van normuitleg en 
voorlichtingsactiviteiten, contact met functionarissen voor de gegevensbescherming (FG’s), het 
stimuleren van gedragscodes en certificering tot onderzoek en handhaving. Belangrijk om te 
vermelden is dat de Europese wetgever de toezichthoudende autoriteit een expliciete taak tot 
uitleg en voorlichting heeft gegeven. Met name waar het gaat om nieuwe normen ligt het voor de 
hand dat de toezichthouder investeert in bewustwording. 
Voor bestaande en duidelijke regels ligt dat anders. Bij het besluit of een bestuursrechtelijke 
maatregel wordt opgelegd, wordt voor elk concreet geval naar behoren rekening gehouden met 
omstandigheden als de aard, de ernst en de duur van de overtreding en het al dan niet opzettelijke 
of nalatige karakter daarvan. 
 
 
Vraag 19 (VVD) 
Is de regering bereid de wettelijke mogelijkheid in het onderhavige wetsvoorstel te introduceren 
dat in relevante gevallen de AP eerst een waarschuwing oplegt voordat wordt overgegaan op 
handhaving met boetes? 
 
                                                
27
 https://ec.europa.eu/commission/priorities/justice-and-fundamental-rights/data-protection/2018-reform-eu-
data-protection-rules_en 
19 
 

interpretatie van de AVG zonder enige tussenkomst van een democratisch orgaan? Hoe komt de 
Nederlandse inbreng in het Comité tot stand? Is dat een volkomen eigenstandige activiteit van de 
Nederlandse AP, of komt die inbreng tot stand in nauw overleg met en onder verantwoordelijkheid 
van de minister voor Rechtsbescherming? In welke mate en op welke wijze wordt de Tweede 
Kamer betrokken bij deze standpuntbepaling en/of is er sprake van adequaat parlementair toezicht 
en controle door het Europees Parlement? 
 
Het Europees Comité (Comité) bestaat uit een vertegenwoordiger van één toezichthoudende 
autoriteit per lidstaat. De Europese toezichthouder treedt onafhankelijk op. Het Comité mag bij de 
uitvoering van zijn taken of bevoegdheden geen instructies vragen of aanvaarden van wie dan ook 
(artikelen 68 en 69 AVG). Deze verplichte onafhankelijkheid van toezichthouders is met de gelding 
van artikel 8, derde lid, van het Handvest belangrijker geworden. De onafhankelijke positie van 
deze toezichthouder is noodzakelijk, omdat ook de nationale overheid verplicht is de regels na te 
leven en onder hetzelfde toezicht moet worden gesteld als de private sector. Ook richtlijn 95/46/EG 
verplichtte al om onafhankelijke toezichthouders in het leven te roepen. De AP is daarom nu al – 
net als veel andere toezichthouders – onafhankelijk gepositioneerd.  
Overigens stelt het Comité een jaarverslag op dat openbaar wordt gemaakt en toegezonden aan 
het Europees Parlement, de Raad en de Commissie (artikel 71 AVG). Deze verplichting is 
vergelijkbaar met het jaarverslag dat de AP aan de minister en het parlement zendt (artikel 18 van 
de Kaderwet zelfstandige bestuursorganen). 
De taken van dit Comité zijn niet onbegrensd. Het Comité kan op grond van artikel 70 AVG met 
betrekking tot de toepassing van de AVG richtsnoeren, aanbevelingen en best practices vaststellen, 
maar deze zijn niet bindend. Van dergelijke richtsnoeren zal in de praktijk echter zeker gezag uit 
gaan. Dat is vergelijkbaar met de gezaghebbende opinies van de huidige Artikel 29-werkgroep. Dit 
betekent echter niet dat het Comité de bevoegdheid heeft om de AVG te wijzigen. Daartoe is alleen 
de Europese wetgever bevoegd. 
Het vaststellen van richtsnoeren, aanbevelingen en best practices door het Comité dient een 
expliciet doel. Zoals in overwegingen 9 en 10 is aangeven, is een van de doelstellingen van de AVG 
immers om verschillen in de uitvoering en toepassing te voorkomen en zorg te dragen dat er in de 
gehele Unie coherente en homogene toepassing plaatsvindt van de regels inzake bescherming van 
de grondrechten en de fundamentele vrijheden van natuurlijke personen in verband met de 
verwerking van persoonsgegevens. Waar het gaat om het nader uitwerken en verfijnen van 
normen van de AVG in de vorm van onder meer richtsnoeren en aanbevelingen zijn de betrokken 
toezichthouders en het Comité dan ook in eerste instantie aan zet. Onvermijdelijk is daarmee ook 
sprake van het invullen en de concretisering van open normen door deze instanties.  
Dit neemt echter niet weg dat de nationale rechter en uiteindelijk het Hof van Justitie van de EU 
het laatste oordeel hebben over de vraag of de uitleg en toepassing van de norm in een concreet 
geval juist was. 
 
 
Vraag 22 (CDA) 
De leden van de CDA-fractie constateren dat bij gegevensverwerking, in het bijzonder 
gegevensverwerking bij grote bedrijven, er al gauw sprake is van grensoverschrijdende effecten. 
Deze grensoverschrijding leidt snel tot samenwerking tussen de leidende toezichthouder en de 
andere betrokken toezichthouders. De voornoemde leden zien dat in artikel 56 van de AVG 
geregeld wordt hoe er met klachten rondom gegevensverwerking dient te worden omgegaan. De 
klager heeft de keuze om de klacht rechtstreeks bij de leidende toezichthouder in te dienen, maar 
mag dit ook doen in de lidstaat waar hij woont of verblijft. In dat laatste geval dient de betrokken 
toezichthouder de klacht door te geleiden naar de leidende toezichthouder, waarna de leidende 
toezichthouder verplicht is de klacht te bezien. Indien de effecten volledig lokaal zijn kan de 
leidende toezichthouder aan wie de melding is doorgezonden de zaak weer verwijzen voor verdere 
behandeling en afdoening door de autoriteit die op basis van artikel 56, tweede lid, AVG bevoegd 
is. Indien de effecten niet lokaal zijn kan de leidende toezichthouder besluiten de zaak al dan niet 
inhoudelijk te behandelen. De voornoemde leden achten het van belang deze procedure volledig op 
te schrijven omdat het laat zien of het proces binnen de gestelde termijnen wordt afgerond. Ook 
21 
 

bestuursrechtelijke rechtsbescherming open tegen het uitblijven van een besluit óf de mededeling 
31
over de voortgang van de behandeling van een klacht. Daarnaast kent de AVG nog een 
‘noodventiel’ in de vorm van de spoedprocedure van artikel 66 AVG. Dat houdt in dat in 
buitengewone omstandigheden een betrokken toezichthouder in het belang van bescherming van 
de belangen van betrokkenen alvast een voorlopige maatregel kan nemen, als de voorgeschreven 
afstemming in EU-verband niet kan worden afgewacht. De toezichthouders hebben, gelet op het 
ingrijpende karakter van deze bevoegdheid, afgesproken van deze mogelijkheid spaarzaam gebruik 
te maken. 
Over de toepassing van de samenwerking- en coherentieprocedures zijn op dit moment 
werkprocessen in de maak tussen de Europese toezichthouders. Ook wordt gewerkt aan het 
bestuursreglement van het Comité. Hierover zal zowel het Comité zelf als de AP informatie 
beschikbaar stellen. 
 
 
Vraag 23 (CDA) 
De voornoemde leden lezen dat geschillenbeslechting tussen toezichthouders afgehandeld worden 
door het Comité op basis van artikel 65 AVG. Door activatie van het coherentiemechanisme wordt 
de zaak door het Comité behandeld en dient tweederdemeerderheid een bindend besluit te nemen. 
Nu vragen de voornoemde leden welke rol er nog is weggelegd voor de Nederlandse rechter inzake 
privacy-schendingen. Hoe verhouden de Europese en Nederlandse procedures zich ten opzichte van 
elkaar? Hoe is dat in andere landen geregeld? Kunnen een aantal andere landen als voorbeeld 
genomen worden?  
 
Het beschreven coherentiemechanisme ziet, voor zover in het licht van de vraag relevant, op de 
bijzondere situatie dat er discussie blijft bestaan tussen toezichthouders uit verschillende lidstaten 
over de inhoud van een te nemen primair besluit bij grensoverschrijdende verwerkingen (artikel 
65, eerste lid, onder a, AVG). Op grond van artikel 65 AVG heeft het Comité in dat geval de 
bevoegdheid om een bindend besluit vast te stellen, bijvoorbeeld over de vraag of sprake is van 
een overtreding en of, bij een eventueel voorgestelde boete, naar behoren rekening is gehouden 
met de criteria voor het bepalen van de hoogte genoemd in artikel 83, tweede lid, AVG. Dergelijke 
besluiten richten zich tot de betrokken toezichthoudende autoriteiten. De leidende toezichthouder 
of, in voorkomend geval, de toezichthouder waarbij de klacht is ingediend, moet vervolgens een 
definitief handhavingsbesluit vaststellen met inachtneming van de bindende uitspraak van het 
Comité. Dat laatste besluit is gericht tot de verwerkingsverantwoordelijke en/of in voorkomend 
geval, de klager.  
 
Hoewel de beroepsmogelijkheden voor particulieren bij de Europese rechter beperkt zijn, zal na het 
van toepassing worden van de AVG soms zowel voornoemde nationaalrechtelijke procedure 
aanhangig moeten worden gemaakt als een procedure op Europees niveau tegen een besluit van 
het Comité. Dit zal nodig zijn om geen formele rechtskracht tegengeworpen te krijgen. Dit is het 
geval als er sprake is van grensoverschrijdende gegevensverwerking waarover tussen twee 
nationale toezichthoudende autoriteiten geen overeenstemming kon worden bereikt en waarin 
uiteindelijk het Comité de doorslag heeft moeten geven. In een dergelijke situatie is de nationale 
rechter vervolgens alleen gebonden aan de definitief geworden Europese handeling (formele 
rechtskracht) en dient deze rechter uit te gaan van de rechtmatigheid ervan indien de particulier 
tegen deze Europese handeling zonder twijfel een ontvankelijk beroep had kunnen indienen bij de 
32
Europese rechter maar dat niet heeft gedaan. Bestaat er echter over de mogelijke 
ontvankelijkheid van het beroep bij de Europese rechter enige twijfel, dan kan de geldigheid van de 
                                                
31
 Dit volgt uit de systematiek van artikel 78, tweede lid, van de AVG en artikel 6:2, in samenhang gelezen met 
hoofdstuk 8 respectievelijk artikel 4:13, eerste lid, in samenhang gelezen met artikel 6:12 en afdeling 8.2.4a 
(beroep bij niet tijdig handelen) Awb. Zie hiervoor uitgebreider paragraaf 3.3.2 van de memorie van toelichting 
bij onderhavig wetsvoorstel.  
32
 O.a. HvJ EG 9 maart 1994, zaak C-188/92, ECLI:EU:C:1994:90 (TWD Textilwerke Deggendorf), HvJ EG 30 
januari 1997, zaak C-178/95, ECLI:EU:C:1997:46 (Wiljo) en HvJ EG 15 februari 2001, zaak C-239/99, 
ECLI:EU:C:2001:101 (Nachi Europe). 
23 
 

het adviseren van de regering of het parlement over voorgenomen wetgeving die betrekking heeft 
op de rechten van de mens. 
 
Mede om te voorkomen dat bedrijven geen advies meer durven te vragen uit vrees voor een 
bestuurlijke boete, heeft de AP in haar organisatie een scheiding aangebracht tussen de 
verschillende taken en bevoegdheden, waarbij - uitgaande van het onderscheid tussen 
systeemtoezicht en controlerende onderzoeken - sprake is van twee toezichtskolommen. De 
afdeling Klantcontact (telefonisch aanspreekpunt voor burgers en bedrijven, klachtbemiddeling en 
afhandeling van klachten en kortlopend onderzoek) is met controlerende onderzoeken in één kolom 
geplaatst. Systeemtoezicht (uitvoeren van ‘surveillance’ binnen organisaties, accountmanagersrol) 
is in de andere toezichtskolom opgenomen. Tot systeemtoezicht behoren ook de instrumenten voor 
het horizontaal toezicht, zoals gedragscodes, (het toezicht op) certificering en voorafgaande 
raadpleging. Aan deze kolom is ook de afdeling Beveiliging toegevoegd. 
 
Systeemtoezicht en controlerende onderzoeken zijn aldus gescheiden trajecten, waardoor sprake is 
van checks and balances. Dit betekent wel dat de afdeling Controlerende onderzoeken in voldoende 
mate zelf zicht moet hebben op mogelijke misstanden in het toezichtsveld. Dit kan door middel van 
een analyse van ontvangen klachten en signalen, datalekken en voldoende inzicht in het deel van 
het toezichtsveld waar een hoog risico voor geldt. Belangrijker nog is dat medewerkers die 
accountmanager zijn op juiste wijze worden opgeleid om hun onafhankelijkheid ten opzichte van de 
sector te bewaren. Het opzetten van een gedegen integriteitsbeleid zal hierbij helpen, evenals 
jaarlijkse trainingen en coaching op dit vlak door de leidinggevenden. 
 
Tot slot is in dit kader van belang om op te merken dat de mogelijkheid voor een lidstaat om 
meerdere toezichthouders aan te wijzen, niet is bedoeld om te voorkomen dat er teveel taken en 
bevoegdheden in één hand komen. Deze mogelijkheid is in de eerste plaats bedoeld voor lidstaten 
met een federale structuur, zoals Duitsland, waar de verantwoordelijkheid voor de bescherming 
van persoonsgegevens is verdeeld tussen het federale niveau en het deelstaatniveau, en voor niet-
federale lidstaten die het toezicht territoriaal gedeconcentreerd hebben georganiseerd, zoals 
Spanje. In overweging 117 staat dat de lidstaten de mogelijkheid moeten hebben om in 
overeenstemming met hun constitutionele, organisatorische en bestuurlijke structuur meer dan één 
toezichthoudende autoriteit in te stellen. Ook uit de artikelen 57, 58 en 83 AVG, waarin is bepaald 
dat elke toezichthoudende autoriteit alle daar genoemde taken en bevoegdheden toekomen, kan 
worden afgeleid dat de AVG niet uitgaat van functionele scheiding tussen verschillende 
toezichthouders. 
 
 
Vraag 25 (CDA) 
Kent de regering enige ander Nederlands overheidsorgaan dat deze diversiteit van taken in zichzelf 
verenigd heeft, zeker waar het gaat om advisering en (harde) handhaving?  
 
Graag wordt verwezen naar het antwoord op vraag 24. 
 
 
Vraag 26 (CDA) 
De voornoemde leden lezen dat op basis van artikel 57, eerste lid, sub b en d van de AVG dat de 
AP adviserende taken krijgt en tevens op basis van artikel 57, eerste lid, sub f, artikel 58 en artikel 
83 AVG een onderzoeks- en beboetingsrol. Deze leden vragen de regering waarom specifiek deze 
twee taken, dus advies enerzijds en onderzoek en beboeting anderzijds, bij dezelfde toezichthouder 
zijn belegd. Ziet de regering dat dit tot onwenselijke situaties kan leiden waarbij men geen advies 
meer durft te vragen uit angst voor een mogelijke boete? Is met dit scenario rekening gehouden bij 
het aanwijzen van een enkele toezichthouder?  
 
Over het algemeen is het zeer gebruikelijk dat toezichthouders ook voorlichting en advies geven, 
omdat ondertoezichtgestelden graag voorafgaand aan het ondernemen van een bepaalde activiteit 
25 
 

overgenomen. Deze voorafgaande bindende aanwijzing dient thans verplicht te worden opgelegd 
aan de verantwoordelijke alvorens er een bestuurlijke boete kan worden opgelegd. Dit omdat de 
verantwoordelijken niet altijd zullen en hoeven te weten dat zij in overtreding zijn. Acht de regering 
dit bij de AVG niet meer nodig? Wat is de reden dat enige vorm van voorafgaande bindende 
aanwijzing niet is opgenomen in het onderhavige wetsvoorstel? Deelt de regering de mening van 
de aan het woord zijnde leden dat artikel 83 lid acht van de AVG ruimte biedt voor het opnemen 
van de voorafgaande bindende aanwijzing?  
Kunnen de voornoemde leden concluderen dat door afwezigheid van een voorafgaande bindende 
aanwijzing de AP alleen rauwelijks bestuurlijke boetes kan opleggen? Zo nee, waarom niet? Zo ja, 
wat betekent dit voor het lex-certabeginsel dat punitief optreden in de weg staat als het voor een 
verwerkingsverantwoordelijke in redelijkheid niet helder is wat van hem concreet verwacht wordt? 
Is het opleggen van een boete dan nog toegestaan?  
 
Op grond van de huidige Wbp is de AP in beginsel inderdaad verplicht om voorafgaand aan de 
oplegging van een bestuurlijke boete de verantwoordelijke een bindende aanwijzing te geven. Op 
deze plicht tot het afgeven van een degelijke voorafgaande waarschuwing is echter tevens meteen 
een belangrijke uitzondering gemaakt in de Wbp, namelijk als er sprake is van opzet of van ernstig 
verwijtbare nalatigheid. In dat geval kan de AP wel meteen een boete opleggen. Deze verplichting 
keert niet terug in het wetsvoorstel omdat hiervoor binnen de systematiek van de AVG geen ruimte 
is. De AP zal echter in de praktijk toch vaak gehouden blijven om voorafgaand aan het opleggen 
van een bestuurlijke boete een waarschuwing te geven. Het antwoord zal eerst ingaan op de 
systematiek van de AVG en daarna op de gevolgen voor het opleggen van bestuurlijke boetes door 
de AP. 
 
Toezichthouders beschikken op grond van de AVG over een scala aan bevoegdheden om toezicht te 
houden op de naleving van de AVG en om zo nodig handhavend op te treden. Deze bevoegdheden 
zijn opgenomen in de artikelen 58 en 83 AVG. Deze artikelen laten geen ruimte om de 
toezichthouder op grond van lidstatelijk recht te verplichten tot het geven van een voorafgaande 
bindende aanwijzing voor het opleggen van een bestuurlijke boete. Artikel 58, zesde lid, maakt het 
weliswaar mogelijk dat lidstaten bij wet bepalen dat hun toezichthoudende autoriteit bijkomende 
bevoegdheden krijgt, maar niet dat deze aan bijkomende verplichtingen gebonden wordt. Voorts is 
in artikel 58, tweede lid, onderdeel d, AVG een bevoegdheid opgenomen die inhoudelijk zeer 
overeen komt met de bindende aanwijzing. De AP mag op grond van dat artikel “de 
verwerkingsverantwoordelijke of de verwerker te gelasten, waar passend, op een nader bepaalde 
manier en binnen een nader bepaalde termijn, verwerkingen in overeenstemming te brengen met 
de bepalingen van deze verordening”. Weliswaar laat artikel 83, achtste lid, AVG ruimte om 
procedurele waarborgen uit het nationale recht van toepassing te verklaren op de uitoefening van 
de toezichthoudende bevoegdheden door de AP, maar dat gaat niet zo ver dat een bevoegdheid die 
de AP op grond van de AVG toekomt in een nationaalrechtelijke bepaling kan worden omgezet in 
een verplichting voor de AP tot het geven van een bindende aanwijzing voordat een boete mag 
38
worden opgelegd. Kortom, de systematiek van de AVG laat geen ruimte om de huidige 
systematiek van de Wbp op dit punt over te nemen in de UAVG. Daarenboven zou bij 
grensoverschrijdende gegevensverwerkingen een dergelijke nationale extra voorwaarde voor het 
kunnen opleggen van een bestuurlijke boete, onder omstandigheden de samenwerking tussen de 
verschillende nationale toezichthoudende autoriteiten bemoeilijken. 
 
Dit alles neemt echter niet weg dat ook als de AVG van kracht is, het rauwelijks opleggen van een 
bestuurlijke boete door de toezichthouder in strijd kan zijn met de beginselen van behoorlijk 
39
bestuur. Zodra er sprake is van open normen zal er van een toezichthoudend bestuursorgaan in 
                                                
38
 “De uitoefening door de toezichthoudende autoriteit van haar bevoegdheden uit hoofde van dit artikel is 
onderworpen aan passende procedurele waarborgen overeenkomstig het Unierecht en het lidstatelijke recht, 
waaronder een doeltreffende voorziening in rechte en eerlijke rechtsbedeling.” 
39
 Zie ook de Guidelines on the application and setting of administrative fines for the purposes of the Regulation 
2016/679 van de Artikel 29-werkgroep (WP 253, 3 oktober 2017) over de factoren genoemd in artikel 83, 
tweede lid, van de AVG die (samen met de regels van nationaal bestuursrecht) een rol spelen bij de keuze om 
al dan niet over te gaan tot het opleggen van een boete. 
27 
 

De precieze gevolgen voor de benodigde capaciteit van de verschillende werkprocessen en taken 
op grond van de AVG voor de AP laten zich lastig voorspellen. Om daar beter zicht op te krijgen 
wordt er gemonitord. Deze monitor wordt momenteel in samenspraak met de AP tot stand 
gebracht en zal door de Auditdienst Rijk (ADR) worden getoetst. Wanneer op basis van deze 
monitoring uitbreiding geïndiceerd is, dan is dit onderwerp van bespreking met de AP en maakt dit 
vervolgens deel uit van het reguliere begrotingsproces. 
 
 
Vraag 33 (CDA) 
Deze leden vragen de regering welk beoordelingskader de AP hanteert bij het nemen van 
beslissingen over klachten. Wordt hierbij ook rekening gehouden met het belang van innovatie? 
 
Wanneer een klacht tevens een handhavingsverzoek is (een verzoek om op te treden) en 
klachtbemiddeling en alternatieve interventies niet afdoende blijken, dan zal de AP een formeel 
besluit moeten nemen. Het beoordelingskader (de ‘beginselplicht tot handhaving’) is ten aanzien 
van herstelsancties volgens vaste jurisprudentie het volgende. 
Het opleggen van bijvoorbeeld de herstelsanctie last onder dwangsom (artikel 5:32 Awb) is 
weliswaar een discretionaire bevoegdheid, geen ‘gebonden’ verplichting voor de AP. Dat betekent 
dat het bevoegde bestuursorgaan - wanneer een overtreding is geconstateerd - de betrokken 
belangen die voor én tegen handhaving pleiten tegen elkaar moet afwegen (artikel 3:4, eerste lid, 
Awb). Voor handhavend optreden pleit: het algemene belang van de naleving van wettelijke 
voorschriften (dat weegt zwaar) en het voorkomen van eventuele precedentwerking. Tegen 
handhaving zou in een concreet geval kunnen pleiten: het (financiële) belang van de overtreder 
(daaraan komt geen groot gewicht toe) of het belang van innovatie. Volgens vaste jurisprudentie 
van de Afdeling bestuursrechtspraak van de Raad van State komt het bestuursorgaan bij deze 
afweging echter slechts beperkte beleidsvrijheid toe: slechts onder bijzondere omstandigheden 
mag het bestuursorgaan afzien van handhaving als er sprake is van een overtreding. Dit is 
bijvoorbeeld mogelijk bij concreet zicht op legalisatie of als handhavend optreden zodanig 
onevenredig is in verhouding tot de daarmee te dienen belangen dat van optreden in die concrete 
44
situatie behoort te worden afgezien. Het gaat echter dus ook niet zo ver dat er sprake zou zijn 
van een algemene ‘beginselplicht tot beboeting’.  
 
 
Vraag 34 (CDA) 
Daarnaast vragen de aan het woord zijnde leden over de toezichthoudende autoriteit hoe de 
samenwerking met andere autoriteiten wordt vormgegeven. De Autoriteit Financiële Markten, de 
Autoriteit Consument en Markt, de Nederlandse Bank, de Kansspelautoriteit en de Nederlandse 
zorgautoriteit zullen allen ook te maken krijgen met de inwerkingtreding van de AVG en het 
onderhavige wetsvoorstel. Kan de regering aangeven welke rol zij hebben wat betreft de 
gegevensverwerking? Bevat het onderhavige wetsvoorstel voldoende handvatten voor een 
effectieve samenwerking tussen deze toezichthouders? Verandert de AVG en het wetsvoorstel niets 
aan de nationale samenwerking? 
 
De AP is aangewezen als de toezichthouder op de verwerking van persoonsgegevens 
45
overeenkomstig het bij of krachtens de AVG of de wet bepaalde. Op internationaal niveau is de 
 
voorzitter van de AP namens de nationale toezichthoudende autoriteit lid van het Comité. Op deze 
manier wordt geborgd dat de geldende normen uniform worden uitgelegd, in overeenstemming 
met de afspraken die de verschillende toezichthouders uit de Europese lidstaten met elkaar maken. 
Voorts leidt dit tot rechtszekerheid bij betrokkenen, verwerkingsverantwoordelijken en verwerkers. 
Zie voor de achtergronden van deze keuze tevens de antwoorden op vraag 24. 
                                                
44
 Zie o.a. ABRvS 30 juni 2004, JB 2004/293, m.nt. C.L.G.F.H. A. en ABRvS 18 maart 2009, AB 2010/63, m.nt. 
L.J.A. Damen. 
45
 Bij nota van wijziging is de inhoud van het huidige artikel 51 Wbp aan artikel 6 van het wetsvoorstel 
toegevoegd om daarmee de toezichtstaak die op de AP rust zo volledig mogelijk en beleidsneutraal te 
omschrijven. 
29 
 

bevoegdheden die haar overeenkomstig de AVG zijn toegewezen. In dat kader wordt tevens 
bepaald dat de leden van elke toezichthoudende autoriteit bij de uitvoering van hun taken en de 
uitoefening van hun bevoegdheden overeenkomstig de AVG vrij blijven van al dan niet 
rechtstreekse externe invloed en dat zij geen instructies vragen of aanvaarden van wie dan ook. In 
deze kernbepalingen is de onafhankelijkheid van de AP verankerd: een derde mag geen enkele 
bemoeienis hebben - direct of indirect - met de uitvoering van de taken en de uitoefening van de 
bevoegdheden van de AP overeenkomstig de AVG en de UAVG. Dit geldt ook voor de minister. Ter 
onderstreping van die onafhankelijkheid zijn in het onderhavige wetsvoorstel, net als in de Wbp, 
enkele bepalingen van de Kaderwet zelfstandige bestuursorganen geheel of gedeeltelijk buiten 
toepassing verklaard. Het betreft de artikelen 12 (benoeming, schorsing, ontslag van leden van 
een ZBO door de minister), 20 (inzage in gegevens), 21 (stellen beleidsregels), 22 (vernietiging 
van besluiten) en 23 (taakverwaarlozing) van de Kaderwet zelfstandige bestuursorganen. De in 
artikel 23 van de Kaderwet geregelde verwaarlozingsregeling is slechts van toepassing ten aanzien 
van het door de AP gevoerde financiële beheer en de administratieve organisatie. Ten opzichte van 
de Wbp wordt de wettelijke borging van de onafhankelijkheid met het wetsvoorstel zelfs verder 
verstevigd: de ambtenaren van het secretariaat worden voortaan door de AP zelf aangesteld, 
47
geschorst en ontslagen. Ook komt met het wetsvoorstel de plicht tot het hebben van een door de 
minister goed te keuren bestuursreglement te vervallen. 
Het voorgaande betekent echter niet dat de minister geen enkele bemoeienis met het beheer of de 
begroting van de AP zou mogen hebben. Volgens de AVG dient elke lidstaat ervoor te zorgen dat 
elke toezichthoudende autoriteit beschikt over de personele, technische en financiële middelen, en 
de bedrijfsruimten en infrastructuur die nodig zijn voor het effectief uitvoeren van haar taken en 
uitoefenen van haar bevoegdheden. Ook dient elke lidstaat ervoor te zorgen dat op elke 
toezichthoudende autoriteit financieel toezicht wordt uitgeoefend, uiteraard zonder dat daarbij de 
onafhankelijkheid van de toezichthoudende autoriteit in het gedrang komt. Ten aanzien van het 
beheer en de begroting heeft de minister derhalve een uitdrukkelijke verantwoordelijkheid, die hij 
wel waar moet kunnen maken.  
Tot slot bepaalt de AVG dat elke toezichthoudende autoriteit een afzonderlijke, publieke 
jaarbegroting heeft, die een onderdeel kan zijn van de algehele staatsbegroting of nationale 
begroting. 
 
Wat betreft de begroting van de AP is dan ook niet gekozen voor een wijziging van de huidige 
situatie. Doordat het budget van de AP onderdeel uitmaakt van de departementale begroting van 
het ministerie van Justitie en Veiligheid, komt de integrale ministeriële verantwoordelijkheid met 
betrekking tot de begroting het beste tot uitdrukking en worden de daarin gemaakte budgettaire 
afwegingen in samenhang gepresenteerd en kunnen deze worden beoordeeld door het parlement. 
Dit systeem van begroten is in overeenstemming met artikel 52, zesde lid, AVG. Het oordeel van 
de AP dat het op gespannen voet zou staan met de AVG wanneer de begroting van de AP 
onderdeel vormt van de departementale begroting van Justitie en Veiligheid wordt derhalve niet 
gedeeld. Bovendien zou een afzonderlijke niet-departementale begroting voor de AP slechts een 
symbolische betekenis hebben. De verantwoordelijkheid van de minister voor een afzonderlijke 
begroting is niet anders dan die voor de departementale begroting. De minister is ook in die 
situatie belast met de indiening van de begroting en blijft als stelselverantwoordelijke politiek 
aanspreekbaar op het functioneren van de AP. In het kader van de begrotingsbehandeling van 
Justitie en Veiligheid kan het parlement desgewenst een discussie voeren over het onderdeel van 
de begroting dat ziet op de AP. 
 
 
Vraag 37 (SP) 
In het rapport van Andersson Elffers Felix zijn drie scenario’s uitgewerkt voor het verwachte extra 
budget dat de AP nodig zou hebben, te weten: scenario laag á 12 miljoen euro, scenario midden á 
16 miljoen euro en scenario hoog á 22 miljoen euro. Toch wordt er nu door de regering voor 
gekozen om slechts 7 miljoen euro extra ter beschikking te stellen. Dit terwijl de AP in haar brief 
                                                
47
 Bij nota van wijziging worden alle bevoegdheden van de AP wat dit betreft op wettelijk niveau geregeld 
waardoor er geen algemene maatregel van bestuur nodig is.  
31 
 

Vraag 40 (ChristenUnie) 
De aan het woord zijnde leden verzoeken de regering nader toe te lichten waarom, ondanks de 
opmerkingen van de Afdeling hierover, in het onderhavige wetsvoorstel de verplichting voor de AP 
ontbreekt om voorafgaand aan de oplegging van een sanctie de verantwoordelijke een bindende 
aanwijzing te geven. Een verplichting die de huidige Wbp wel kent.  
 
Voor een antwoord op deze vraag wordt verwezen naar het antwoord op vraag 30 en punt 10a. 
van het nader rapport.  
 
 
Vraag 41 (ChristenUnie) 
Zijn er, als de ruimte voor een verplichting ontbreekt, andere wegen om hetzelfde resultaat te 
bereiken? 
 
Vanzelfsprekend zal de AP zich als bestuursorgaan aan de zorgvuldigheids- en evenredigheidseisen 
van de Awb moeten houden hetgeen met zich mee brengt dat zeker niet altijd zomaar rauwelijks 
een boete kan worden opgelegd. Verwezen zij ook naar het antwoord op vraag 30. 
 
 
 
 
5. De invulling van de ruimte voor lidstatelijk recht onder de verordening in de 
Nederlandse wetgeving 
 
Vraag 42 (SGP) 
De leden van de SGP-fractie vragen in het algemeen of er zo breed mogelijk gebruik gemaakt kan 
worden van de mogelijkheden die de AVG heeft om uitzonderingen toe te staan, omdat het naar 
hun mening ongewenst is wanneer de samenleving en het maatschappelijk middenveld onnodig 
gebureaucratiseerd wordt. 
 
Het uitgangspunt bij de uitvoering van de AVG is dat er zo weinig mogelijk wijzigingen worden 
aangebracht ten opzichte van de Wbp (beleidsneutrale uitvoering) zodat de invoering van de 
nieuwe regels zo soepel mogelijk kan verlopen en het wetgevingsproces geen onnodige vertraging 
oploopt. Dit betekent dat bestaande uitzonderingen worden gehandhaafd voor zover zij 
verenigbaar zijn met de AVG, maar dat in beginsel geen nieuwe uitzonderingen worden 
opgenomen. Het invoeren van inhoudelijke wijzigingen die niet dwingend uit de AVG voortvloeien, 
zou samenleving en maatschappelijk middenveld juist voor nieuwe problemen stellen. De evaluatie 
van de UAVG binnen drie jaar kan uiteraard wel aanleiding geven tot nadere aanpassingen. 
 
 
5.1. Voorwaarden voor de toestemming van kinderen 
 
Vraag 43 (VVD) 
De leden van de VVD-fractie constateren dat de AVG en het onderhavige wetsvoorstel toestemming 
hanteren als primaire rechtvaardigingsgrond voor gegevensverwerking. Is eenmaal gegeven 
toestemming geldig voor altijd? Behoren hier in de wetgeving grenzen aan te worden gesteld? 
Behoren er in de wetgeving ondergrenzen gesteld te worden aan de mate waarin de 
toestemminggever bewust is van de toestemming (denk daarbij aan de vaak gedachteloze 
instemming met veel algemene voorwaarden in de huidige praktijk)? Kan het opnemen van 
toestemming in de algemene voorwaarden (de ‘kleine lettertjes’) voldoende toestemming 
opleveren? Personen stemmen vaak toe met gegevensverwerking voor individuele diensten. Maar 
behoren er niet grenzen te zijn aan het combineren van gegevens door aanbieders van veel 
verschillende diensten, zoals veel internetgiganten en grote webwinkels? Hoe is of wordt dit 
geregeld? 
 
33 
 

2 van het Burgerlijk Wetboek). Verder wordt verwezen naar de antwoorden op de vragen 45, 46 en 
84.  
 
 
Vraag 45 (D66) 
De leden van de D66-fractie hebben kennisgenomen van de bepaling die stelt dat jongeren onder 
de 16 jaar alleen met toestemming van hun ouders een online profiel mogen aanmaken. Deze 
leden verzoeken de regering te reflecteren op de haalbaarheid, handhaafbaarheid en wenselijkheid 
hiervan. Daarnaast vernemen zij graag waarom is gekozen voor de leeftijd van 16 jaar en hoe deze 
zich verhoudt tot andere Europese landen (o.a. Denemarken, Tsjechië en Finland) waar is gekozen 
voor een leeftijdsgrens van 13 jaar.  
 
In de AVG is de leeftijdsgrens waaronder kinderen toestemming van hun ouders moeten hebben in 
verband met “een rechtstreeks aanbod van diensten van de informatiemaatschappij” gesteld op 16 
jaar, maar met de mogelijkheid voor lidstaten om daarvan af te wijken (met als ondergrens 13 
jaar). Gelet op het strak gehanteerde uitgangspunt van beleidsneutrale implementatie sluit de 
regering aan bij de hoofdregel. De lijn dat in Nederlandse wetgeving 16 jaar als grens wordt 
gebruikt voor het verschaffen van toestemming voor gegevensverwerking wordt daarmee 
voortgezet; in artikel 5 Wbp wordt nu immers ook een leeftijdsgrens van 16 jaar gehanteerd. Deze 
leeftijdsgrens wordt overigens breder toegepast binnen het Nederlands recht. Ook in het strafrecht 
speelt de grens van 16 jaar een belangrijke rol, onder meer bij de scheiding tussen het 
jeugdstrafrecht en adolescentenstrafrecht en het recht op seksuele zelfbeschikking.  
 
Verschillende lidstaten kiezen voor verschillende leeftijdsgrenzen. Aangezien de meeste 
wetsvoorstellen van andere lidstaten ter implementatie van de AVG nog niet officieel zijn 
vastgesteld, is er nog geen definitieve balans op te maken. Een informele inventarisatie afgelopen 
najaar leverde een zeer divers beeld op; de verschillende wetsvoorstellen bevatten niet alleen 
leeftijdsgrenzen van 13 of 16 jaar, maar soms ook van 14 of 15 jaar. Duitsland heeft eveneens 
gekozen om geen gebruik te maken van de mogelijkheid om een lagere leeftijdsgrens te 
introduceren.  
 
De AP en de andere Europese toezichthouders zijn verantwoordelijk voor de handhaving. Het is hun 
taak om te controleren hoe partijen die onlinediensten aanbieden hun processen hebben ingericht 
om te voorkomen dat persoonsgegevens van kinderen zonder toestemming van hun wettelijke 
vertegenwoordigers worden verwerkt; er wordt hierbij getoetst op zogenaamde ‘reasonable 
efforts’. De inspanning die een dergelijke controle vergt voor de verwerkingsverantwoordelijke 
moet in redelijke verhouding staan tot bijvoorbeeld de gevoeligheid van de persoonsgegevens die 
worden verwerkt. Het is voor een aanbieder eenvoudig om de consument te vragen naar de leeftijd 
en zo nodig te vragen om te verklaren dat vereiste toestemming van de ouders is verleend. Onder 
omstandigheden kan van de aanbieder nader onderzoek worden verlangd om uit te zoeken of deze 
toestemming daadwerkelijk is gegeven. De bewijslast ligt ook bij de verwerkingsverantwoordelijke: 
deze dient aannemelijk te maken dat de toestemming is verleend. De AP kan ambtshalve of naar 
aanleiding van meldingen of klachten onderzoek doen naar de vraag hoe aanbieders van online 
diensten zich ervan vergewissen of toestemming voor het aanmaken van een online profiel is 
vereist en, zo ja, of deze toestemming is verleend. Zo nodig kan de AP bij geconstateerde 
overtredingen handhavend optreden.  
 
 
Vraag 46 (D66) 
De voornoemde leden zijn van mening dat deze abstracte leeftijdsgrens jongeren in een lastig 
pakket kan brengen indien zij online iets te weten willen komen wat bijvoorbeeld nog niet met de 
ouders, of andere betrokkenen, besproken kan worden. Een voorbeeld hiervan is bijvoorbeeld een 
LHBTI-jongere die nog in de kast zit, maar wel meer te weten wil komen over zichzelf. Ziet de 
regering ook dat deze jongeren onnodig voor obstakels worden geplaatst?  
 
35 
 

gerechtvaardigd doel en dat zij vervolgens niet verder op een met dat doel onverenigbare wijze 
mogen worden verwerkt. Daarbij wordt echter wel omschreven dat het beginsel van doelbinding 
niet absoluut is, verdere verwerking van verzamelde gegevens moet mogelijk blijven mits er aan 
een van de voorwaarden zoals opgesomd op pagina 38 van de memorie van toelichting wordt 
voldaan. Deze structuur van het beginsel van doelbinding met niet hele concrete uitzonderingen zal 
in de praktijk leiden tot onduidelijkheid. Hoe gaat de regering waarborgen dat deze onduidelijkheid 
niet zal leiden tot handelingsangst bij organisaties die met persoonsgegevens werken? Kan de 
regering enkele concrete voorbeelden geven waarin het verder verwerken van verzamelde 
gegevens strijdig is met het beginsel van doelbinding en voorbeelden geven waarin het juist is 
toegestaan om verzamelde gegevens verder te verwerken? Ook vragen de voornoemde leden of 
het niet mogelijk was om het beginsel van doelbinding en de toegestane uitzonderingen helder uit 
te werken in het onderhavige wetsvoorstel. 
 
Doelbinding was ook reeds in richtlijn 95/46/EG een van de belangrijkste beginselen van 
verwerking van persoonsgegevens. Onder de AVG verandert dit niet. Wel worden de 
uitzonderingen op het beginsel van doelbinding nader uitgewerkt in artikel 6, vierde lid, AVG, maar 
in materiële zin is dit geen ingrijpende wijziging ten opzichte van de thans opgenomen regeling in 
de Wbp. De regering is daarom niet bevreesd voor handelingsangst bij organisaties die met 
persoonsgegevens werken. Deze organisaties kunnen er in beginsel van uitgaan dat, wanneer zij 
nu met betrekking tot verdere verwerking van persoonsgegevens in overeenstemming met artikel 
9 Wbp handelen, zij ook aan de criteria van artikel 6, vierde lid, AVG voldoen. 
 
Onder verdere verwerking van persoonsgegevens wordt verstaan: iedere verwerking van 
persoonsgegevens voor een ander doel dan het doel waarvoor deze gegevens oorspronkelijk zijn 
verzameld. Artikel 6, vierde lid, AVG maakt hierbij een onderscheid tussen enerzijds verdere 
verwerking voor een ander doel dat verenigbaar is met het doel waarvoor de gegevens 
oorspronkelijk zijn verzameld (verenigbare verdere verwerking) en anderzijds verdere verwerking 
voor een ander doel dat niet verenigbaar is met het doel waarvoor de gegevens oorspronkelijk zijn 
verzameld (niet-verenigbare verdere verwerking). Aan de hand van onder meer de criteria die 
worden genoemd in artikel 6, vierde lid, AVG, kan de verwerkingsverantwoordelijke zelf bepalen of 
er sprake is van verenigbare verdere verwerking. De AP kan hierover nadere richtsnoeren 
vaststellen. Artikel 6, vierde lid, AVG wijkt in dit opzicht niet wezenlijk af van artikel 9 Wbp. Als er 
sprake is van verenigbare verdere verwerking, is er geen andere afzonderlijke rechtsgrond vereist 
dan die op grond waarvan de verzameling van persoonsgegevens werd toegestaan. De AVG gaat 
ervan uit dat in dat geval het beginsel van doelbinding niet wordt doorbroken. 
 
Artikel 6, vierde lid, AVG noemt, zoals gezegd, een aantal criteria aan de hand waarvan de 
verwerkingsverantwoordelijke kan bepalen of er sprake is van verenigbare verdere verwerking. 
Deze criteria komen inhoudelijk overeen met artikel 9, tweede lid, Wbp en zijn niet uitputtend. Het 
gaat om: 
a. Het verband tussen het oorspronkelijke doel en het doel van de voorgenomen verdere 
verwerking. Hierbij kan onder meer van belang zijn in hoeverre er sprake is van een min of 
meer logische vervolgstap in de verwerking. Het gaat dan met name om de redelijke 
verwachting van de betrokkenen op basis van hun verhouding met 
verwerkingsverantwoordelijke betreffende het verdere gebruik ervan. Hoe groter de afstand 
tussen het oorspronkelijke doel en het doel van de voorgenomen verdere verwerking, hoe 
minder snel mag worden aangenomen dat er sprake is van verenigbare verdere verwerking. 
b. Het kader waarin de persoonsgegevens zijn verzameld, met name wat de verhouding tussen de 
betrokkenen en de verwerkingsverantwoordelijke betreft. Hierbij is onder meer relevant of de 
betrokkene wettelijk verplicht is zijn persoonsgegevens te verstrekken aan bijvoorbeeld een 
overheidsinstantie. Maar ook indien er sprake is van een contractuele relatie tussen 
verwerkingsverantwoordelijke en betrokkene speelt de machtsverhouding tussen beiden een 
rol. Wanneer er sprake is van gelijkwaardigheid tussen partijen en de gegevensverstrekking op 
basis van vrijelijk gegeven toestemming van de betrokkene geschiedt, zal er eerder sprake zijn 
van verenigbare verdere verwerking dan wanneer de verwerkingsverantwoordelijke (publiek of 
37 
 

lidstaat, met inbegrip van monetaire, budgettaire en fiscale aangelegenheden, volksgezondheid en 
sociale zekerheid”. Dit biedt ruimte voor de nationale wetgevers om hierin een afweging te maken. 
 
De AVG biedt met betrekking tot de criteria voor verenigbare verdere verwerking als bedoeld in 
artikel 6, vierde lid, geen ruimte voor nadere invulling in de nationale wetgeving. Wel kan blijkens 
overweging 50 bij de AVG in het lidstatelijke recht worden vastgesteld en gespecificeerd voor welke 
taken en doeleinden de verdere verwerking als rechtmatig en verenigbaar met de aanvankelijke 
doeleinden moet worden beschouwd. Dat kan alleen indien de verwerking noodzakelijk is voor de 
vervulling van een taak van algemeen belang of van een taak in het kader van de uitoefening van 
het openbaar gezag dat aan de verwerkingsverantwoordelijke is verleend (rechtsgrondslag voor 
verwerken als bedoeld in artikel 6, eerste lid, onderdeel e, AVG).  
 
 
5.3. Bijzondere categorieën van persoonsgegevens 
 
Vraag 49 (CDA) 
De leden van de CDA-fractie vragen hoe de regering het standpunt beoordeelt van VNO-NCW uit 
hun advies naar aanleiding van de consultatie, namelijk dat door formele besluiten en/of 
beleidsregels van de AP werkgevers en ondersteunende partijen steeds minder gegevens mogen 
verwerken. Is de regering bereid aan te geven, wellicht middels algemene maatregel van bestuur 
(hierna: AMvB), welke gegevens ten minste mogen worden verwerkt ten behoeve van het 
uitvoeren van sociale zekerheidswetgeving, veiligheidsbeleid en gezondheidsbeleid? 
 
De AP beoordeelt gegevensverwerking onder andere aan de hand van het 
noodzakelijkheidsvereiste. Dit vereiste begrenst de aard en omvang van de gegevens die 
werkgevers en andere partijen mogen verwerken van zieke werknemers. De verschillende partijen 
mogen alleen die gegevens verwerken die noodzakelijk zijn voor de uitvoering van hun specifieke 
taken bij re-integratie en/of begeleiding van de zieke werknemer.  
De AVG maakt het inderdaad mogelijk voor dit doel bij nationaal recht regels te stellen. Voor zover 
het om gegevens over de gezondheid gaat, biedt artikel 30 van het wetsvoorstel daarvoor een 
grondslag. Door het ministerie van SZW zal worden bezien of de mogelijkheid tot nadere invulling 
bij algemene maatregel van bestuur die artikel 30 UAVG bevat in het zesde lid, noodzakelijk of 
wenselijk is. Gebruikmaking van deze grondslag vereist dat de noodzaak en proportionaliteit van 
dergelijke gegevensverwerking zorgvuldig wordt afgewogen. 
 
 
Vraag 50 (CDA) 
In het kader van persoonsgegevens vragen de voornoemde leden of er bijzondere aandacht wordt 
besteed aan registratie van persoonsgegevens door organisaties die mensenhandel en prostitutie 
registeren. Vloeien er belemmeringen voort uit de AVG en/of het onderhavige wetsvoorstel met 
betrekking tot deze activiteiten, waar het gaat om gevoelige informatie?  
 
In een recent besluit op bezwaar heeft de AP besloten haar weigering tot het verlenen van een 
ontheffing voor het verwerken van bijzondere persoonsgegevens van sekswerkers in de database 
49
van de gemeente Den Haag te handhaven. De AP is van oordeel dat door de registratie van 
(persoons)gegevens in een sekswerkersdatabase onder meer wordt verwerkt dat de desbetreffende 
personen sekswerker zijn, en dat het gegeven dat iemand sekswerker is naar zijn aard kwalificeert 
als een gegeven betreffende iemands seksuele leven. De AVG spreekt in artikel 9, eerste lid, 
weliswaar van ‘seksueel gedrag’, maar dat wijkt inhoudelijk niet af van ‘seksueel leven’ als bedoeld 
in artikel 16 Wbp. Het registeren van het beroep van sekswerker moet derhalve worden 
aangemerkt als een bijzondere categorie van persoonsgegevens als bedoeld in artikel 9, eerste lid, 
                                                
49
 Zie bijvoorbeeld: het besluit van de AP op bezwaar van 18 september 2017 inzake het prostitutiebeleid van 
de gemeente Den Haag 
(https://autoriteitpersoonsgegevens.nl/sites/default/files/atoms/files/besluit_op_bezwaar_prostitutiebeleid_den
_haag.pdf). De gemeente Den Haag heeft tegen dit besluit beroep ingesteld bij de bestuursrechter. 
39 
 

grondige beoordeling te verrichten van alle relevante gegevens, inclusief aanvullende informatie 
50
die wordt verstrekt door betrokkene.” 
 
 
6. Systematiek van de verordening 
 
6.1. Rechten van betrokkenen 
 
Vraag 53 (VVD) 
De leden van de VVD-fractie constateren dat het recht op vergetelheid, dat is ontwikkeld in de 
Europese jurisprudentie, is gecodificeerd in artikel 17 van de AVG. Het staat niet in het 
onderhavige wetsvoorstel. De werking ervan binnen de Nederlandse rechtsorde zal dus 
rechtstreeks via de AVG gaan, zonder nadere nationale invulling. De voornoemde leden vragen of 
andere lidstaten dit recht wel nader hebben ingevuld in nationale wetgeving. Zo ja, op welke wijze? 
Is de regering van mening dat dit in Nederland ook moet gebeuren? Zo ja, kan de regering daartoe 
voorstellen ontwikkelen? 
 
Artikel 17 AVG bevat de codificatie van het recht op vergetelheid zoals dat reeds in de 
51
jurisprudentie was ontwikkeld.  
 
Dit recht bouwt voort op de reeds bestaande rechten van betrokkenen om hun persoonsgegevens 
te laten wissen en bezwaar te maken tegen een verwerking. Kort gezegd heeft elke betrokkene 
recht op wissing van zijn persoonsgegevens zonder onredelijke vertraging in een aantal gevallen: 
 de persoonsgegevens zijn niet meer nodig voor de doelen waarvoor deze zijn verzameld of 
verwerkt; 
 de betrokkene trekt zijn toestemming voor de verwerking in of tekent tegen de verwerking 
bezwaar aan; 
 de persoonsgegevens zijn onrechtmatig verwerkt; 
 de persoonsgegevens dienen te worden gewist op basis van een regel uit het Unierecht of 
het nationale recht; 
 de gegevens zijn verwerkt in het kader van leveren van diensten aan kinderen die jonger 
dan 16 jaar zijn. 
Ook bevat artikel 17, derde lid, AVG een aantal situaties waarin het recht op vergetelheid niet van 
toepassing is. Verder brengt het recht op vergetelheid voor verantwoordelijken de extra plichten 
mee om ervoor te zorgen dat geen verdere verspreiding van de gegevens plaatsvindt door die 
derden aan wie de verantwoordelijke de persoonsgegevens heeft verstrekt. 
Artikel 17 AVG bevat daarmee een uitputtende regeling van het recht en dit artikel is vanaf 25 mei 
52
rechtstreeks van toepassing. De enige ruimte die de AVG biedt om ten aanzien van dit recht in 
lidstatelijk recht nadere regels te stellen, is de mogelijkheid die artikel 23 AVG biedt om, onder 
bepaalde voorwaarden, de reikwijdte van het recht op vergetelheid te beperken. Alhoewel de 
andere lidstaten, een enkele uitzondering daar gelaten, hun wetgeving nog niet hebben 
gepubliceerd en ik niet veel kan zeggen over de inhoud van de wetsvoorstellen, zullen zij op dit 
punt evenmin andere nadere regels mogen stellen. 
 
Als de vraag ziet op de behoefte aan een nadere concretisering van de rechten en plichten die uit 
dit recht voortvloeien en handreikingen hoe in de praktijk te handelen bij een verzoek op grond 
                                                
50
 Article 29 data protection working party, Guidelines on Automated individual decision-making and Profiling for 
the purposes of Regulation 2016/679, 3 October 2017, WP 251, p. 10 & 16. “An automated process produces 
what is in effect a recommendation concerning a data subject. If a human being reviews and takes account of 
other factors in making the final decision, that decision would not be ‘based solely’ on automated processing.” 
51
 HvJ EU 13 mei 2014, C-131/12, ECLI:EU:C:2014:317 (Google Spain/Costeja). 
52
 “(…) wanneer de Unie reguleert bij verordening, de mogelijkheden tot eigen initiatieven van de lidstaten 
praktisch uitgeput zijn. Dit is alleen anders wanneer de verordening zelf de lidstaten nog beleidskeuzen geeft. 
In dat geval bestaat er nog een regelgevende bevoegdheid, maar deze bevoegdheid is begrensd door de 
verordening zelf.” (S.E. Zijlstra e.a., Wetgeven. Handboek voor de centrale en decentrale overheid. Deventer: 
Kluwer 2012, p. 606) 
 
41 
 

bestaande mogelijkheden van rectificatie op grond van artikel 6:167 BW. Horizontale privacy 
beslaat een wat breder terrein dan hetgeen in de AVG wordt geregeld, aangezien de AVG immers 
alleen ziet op de bescherming van persoonsgegevens en daarenboven niet van toepassing is op 
gegevensverwerkingen bij de uitoefening van een van zuiver persoonlijke of huishoudelijke 
activiteit (zie voor meer hierover de antwoorden op de vragen 4, 5, 6 en 7). Uitgangspunt zal 
overigens zijn dat het eventueel van toepassing verklaren van het ex parte verbod alleen aan de 
orde kan zijn bij evidente en ernstige schendingen van de privacy of bij evidente en ernstige 
inbreuken op de AVG, zulks vanwege het belang dat in onze democratische rechtsstaat aan het 
fundamentele beginsel van hoor en wederhoor wordt toegekend. 
 
 
6.2. Belangrijkste materiële verplichtingen voor de verwerkingsverantwoordelijken 
onder de verordening 
 
Vraag 55 (CDA) 
De leden van de CDA-fractie merken op dat, nu in de praktijk op grote schaal wordt gewerkt met 
verwerkers en dus verwerkingscontracten, alle nog actieve verwerkingscontracten (gedeeltelijk) 
niet meer geldig zullen zijn op het moment van inwerkingtreding van de AVG. De Europese 
Commissie of de toezichthoudende autoriteit kunnen echter modelcontractbepalingen opstellen. 
Zijn deze modelcontractbepalingen al door AP opgesteld en raadpleegbaar? Kan men er in de 
praktijk vanuit gaan dat deze contracten voldoen aan de eisen zoals gesteld in de AVG en het 
onderhavige wetsvoorstel?  
 
De omstandigheid dat de AVG met ingang van 25 mei 2018 van toepassing is, maakt niet dat 
bestaande verwerkersovereenkomsten niet meer geldig zijn. Wel bestaat de mogelijkheid dat deze 
verwerkersovereenkomst bepaalde zaken niet regelt terwijl de AVG dat wel eist. De 
verantwoordelijkheid voor aanpassing van bestaande verwerkersovereenkomsten ligt bij de 
contractspartijen. Onderdelen van het Rijk kunnen daarbij gebruik maken van een rijksbreed 
beschikbare model Verwerkersovereenkomst om de contractuele afspraken over de verwerking van 
54
persoonsgegevens in lijn met de AVG te maken. 
 
De AP is van plan handreikingen te bieden ten aanzien van modelcontractbepalingen. Met het 
opnemen van modelbepalingen voldoet een contract overigens niet automatisch aan de eisen van 
de AVG/UAVG. Het op te stellen contract bestaat immers niet alleen uit modelcontractbepalingen 
en vereist altijd nog maatwerk. 
 
 
Vraag 56 (CDA) 
De leden van de CDA-fractie lezen dat op basis van artikel 45 AVG geregeld is dat de Europese 
Commissie kan besluiten dat een derde land, een gebied of een sector in een derde land of een 
internationale organisatie een passend niveau van gegevensbescherming biedt. Bij een 
adequaatheidsbesluit van de Europese Commissie mogen persoonsgegevens worden doorgegeven 
zonder dat verdere toestemming noodzakelijk is. Wie gaat daar in Nederland over adviseren? Is dat 
aan de AP of ligt dat eerder bij het ministerie van Buitenlandse Zaken, als een vorm van 
buitenlands beleid? Hoe wordt dat op Europees niveau geregeld? 
 
Deze procedure is op hoofdlijnen geregeld in de artikelen 45, derde lid, 70, eerste lid, onder s, en 
93 AVG. Deze verschilt nauwelijks van de bestaande procedure. Die verloopt als volgt. Elk derde 
land dat daarvoor belangstelling heeft, kan aan de Commissie verzoeken om vaststelling van een 
adequaatheidsbesluit. Dat gebeurt langs diplomatieke weg. Doorgaans vloeit een dergelijk verzoek 
voort uit het toenaderingsbeleid dat de Commissie voert of uit het feit dat het betrokken derde land 
is toegetreden tot het verdrag inzake de bescherming van persoonsgegevens van de Raad van 
Europa. Sinds enige tijd beoordeelt de Commissie ook bij voornemens om met een derde land een 
                                                
54
 https://www.rijksoverheid.nl/ministeries/ministerie-van-volksgezondheid-welzijn-en-
sport/documenten/publicaties/2018/01/25/model-verwerkersovereenkomst-avg 
43 
 

 
Op voorhand is het lastig een uitspraak te doen over benodigde tijd en middelen die organisaties 
nodig hebben om de gegevensverwerking voor te bereiden op de AVG. De inspanningen zijn 
afhankelijk van de aard en omvang van de gegevensverwerking en de verwerkte gegevens en van 
de mate waarin de gegevensverwerking thans voldoet aan de eisen van Wbp. De aanpassing aan 
de eisen van de AVG hoeft voor een kleine organisatie die bijvoorbeeld alleen persoonsgegevens 
verwerkt in het kader van een beperkt klanten- of ledenbestand, geen grote opgave te zijn. 
Verwerkt een organisatie bijvoorbeeld bijzondere persoonsgegevens of vindt doorgifte plaats aan 
derde landen, dan is een meer diepgaande oriëntatie op de eisen van de AVG aangewezen. 
Het ministerie van JenV heeft oog voor de informatiebehoefte van kleine organisaties en tracht met 
voorlichting aan die behoefte tegemoet te komen. Voor meer informatie over de concrete acties die 
zijn en worden ondernomen wordt verwezen naar het antwoord op vraag 17 en de opsomming die 
is opgenomen in paragraaf 6.3.6 van de memorie van toelichting bij het wetsvoorstel. 
 
 
Vraag 59 (CDA) 
Wordt hier voldoende aandacht aan besteed door de regering en de AP?  
 
Voor het antwoord op deze vraag wordt verwezen naar het antwoord op vraag 17. 
 
 
Vraag 60 (CDA)  
Heeft de regering of de AP klachten en/of zorgen ontvangen van vrijwilligersorganisaties?  
 
De regering heeft geen klachten van kleine (vrijwilligers)organisaties ontvangen, maar sluit de oren 
niet voor hetgeen op dit onderwerp in de samenleving leeft. Een deel van de 
voorlichtingsactiviteiten waar hiervoor over is gesproken, is dan ook gericht op deze doelgroep. De 
AP ontvangt dagelijks vragen van organisaties over de voorbereiding op de AVG tijdens het 
telefonisch spreekuur. Daar zitten ook vrijwilligersorganisaties tussen. De publieksvoorlichters van 
de AP geven algemene uitleg over de privacywet maar de organisaties zijn zelf verantwoordelijk 
voor het tijdige voldoen aan de nieuwe eisen uit de AVG. 
 
 
Vraag 61 (CDA) 
In het rapport ‘De bescherming van de persoonsgegevens, acht Europese landen vergeleken’ wordt 
een vijftal punten genoemd waar de privacybescherming in Nederland op kan worden verbeterd. 
Kan de regering aangeven of de AVG en/of het onderhavige wetsvoorstel bijdraagt aan het 
verbeteren van een van deze vijf punten? Hoe gaat de regering ervoor zorgen dat er meer 
privacyfunctionarissen komen nu Nederland daar in achterblijft?  
 
In het onderzoek waar deze leden aan refereren wordt ruimte geconstateerd voor (1) 
transparantie, (2) certificering en keurmerken voor de beveiliging van persoonsgegevens, (3) 
verbetering van de budgetten en de invloed en bekendheid van burgerrechtenorganisaties, (4) het 
aantal privacyfunctionarissen in organisaties en de (5) klachtenafhandeling door de AP en de 
dialoog tussen de AP enerzijds en anderzijds degenen die onder het toezicht vallen.  
Op het vlak van de transparantie (1) stelt de AVG meer eisen dan de Wbp. Voorafgaand aan de 
verwerking dienen betrokkenen begrijpelijk en toegankelijk over de verwerking van hun 
persoonsgegevens te worden geïnformeerd alsmede over hun rechten. De transparantie van de 
overheid en organisaties rond de verwerking van persoonsgegevens wordt ook verbeterd door 
bijvoorbeeld het opstellen en aanpassen van privacystatements. De AVG bevordert voorts het 
gebruik van certificeringsmechanismen en keurmerken (2) die de transparantie van de verwerking 
vergroten. Nederland geeft volgens de onderzoekers een goed voorbeeld met de website 
www.mijnoverheid.nl. Met deze website beoogt de overheid meer transparant te zijn over 
persoonsgegevens van burgers die door de overheid worden verwerkt. 
45 
 

Het is mogelijk dat er meerdere certificatieschema’s in de markt zullen worden gebruikt, die tot 
een AVG-certificaat leiden. De certificaten/certificatieschema’s die op dit moment worden 
aangeboden zijn niet tot stand gekomen op grond van de hiervoor omschreven procedure en zijn 
derhalve geen AVG-certificaten. In de Artikel 29-werkgroep zijn guidelines in voorbereiding met 
55
betrekking tot het onderwerp certificering en accreditering.  
 
 
8. Consultatie van het wetsvoorstel 
 
Vraag 63 (GroenLinks) 
De leden van GroenLinks-fractie hebben kennisgenomen van de standpunten van VNO-NCW en 
MKB-Nederland. Kan de regering ingaan op de door deze werkgeversverenigingen geuite zorgen 
over de gevolgen van de AVG voor de aanpak van fraude met creditcards, verzekeringen en 
spooknota’s? Wat is er waar van de bewering dat een effectieve aanpak en de (cross-sectorale) 
informatie-uitwisseling over fraudeurs geraakt wordt door de nieuwe privacyregels? 
 
Bij de informatie-uitwisseling ten behoeve van de aanpak van fraudeurs gaat het meestal om 
persoonsgegevens van strafrechtelijke aard. Persoonsgegevens van strafrechtelijke aard worden in 
de Wbp aangemerkt als bijzondere persoonsgegevens. Onder de AVG verandert dat. Artikel 9, 
eerste lid, AVG bevat een limitatieve opsomming van bijzondere categorieën van 
persoonsgegevens. Persoonsgegevens van strafrechtelijke aard vallen daar niet onder. Dergelijke 
gegevens mogen op grond van artikel 10 AVG uitsluitend worden verwerkt onder toezicht van de 
overheid dan wel indien de verwerking is toegestaan bij Unierechtelijke of lidstaatrechtelijke 
bepalingen die passende waarborgen bevatten voor de rechten en vrijheden van betrokkenen. Ter 
uitvoering van artikel 10 AVG bevatten de artikelen 31 tot en met 33 van het wetsvoorstel de 
nationaalrechtelijke regeling omtrent de verwerking van persoonsgegevens van strafrechtelijke 
aard. Ook hier is gekozen voor een beleidsneutrale uitvoering. De artikelen 31 tot en met 33 van 
het wetsvoorstel komen materieel dan waar mogelijk overeen met de huidige bepalingen over de 
verwerking van persoonsgegevens van strafrechtelijke aard in de Wbp. De nieuwe privacyregels 
geven derhalve materieel geen ander kader voor informatie-uitwisseling over fraudeurs dan de 
Wbp al deed 
 
De artikelen 31 tot en met 33 van het wetsvoorstel staan niet in de weg aan het maken een zwarte 
lijst van fraudeurs, mits aan bepaalde voorwaarden wordt voldaan. De volgende bepalingen zijn 
hierbij van belang: 
a. Op grond van artikel 33, tweede lid, aanhef en onderdeel b, mag een 
verwerkingsverantwoordelijke persoonsgegevens van strafrechtelijke aard ten eigen behoeve 
verwerken ter bescherming van zijn eigen belangen, voor zover het gaat om strafbare feiten 
die zijn of - naar redelijkerwijs te verwachten is - zullen worden gepleegd jegens hem of jegens 
personen die in zijn dienst zijn. Deze bepaling biedt een grondslag voor een zwarte lijst die 
uitsluitend wordt gebruikt binnen één bepaald bedrijf. Gedacht kan worden aan een supermarkt 
die een zwarte lijst opstelt van personen die zich in die winkel schuldig hebben gemaakt aan 
winkeldiefstal. 
b. Op grond van artikel 33, vierde lid, aanhef en onderdeel b, mogen persoonsgegevens van 
strafrechtelijke aard ten behoeve van derden worden verwerkt, indien deze derde deel uitmaakt 
van hetzelfde concern als de verwerkingsverantwoordelijke. Deze bepaling maakt het mogelijk 
om zwarte lijsten te delen tussen ondernemingen die deel uitmaken van hetzelfde concern. 
c. Tot slot is het mogelijk om persoonsgegevens van strafrechtelijke aard ten behoeve van derden 
te verwerken indien de AP hiervoor een vergunning heeft verleend (artikel 33, vierde lid, 
aanhef en onderdeel c). De AP kan een dergelijke vergunning verlenen, indien de verwerking 
noodzakelijk is met het oog op een zwaarwegend belang van derden en bij de uitvoering is 
voorzien zodanige waarborgen dat de persoonlijke levenssfeer van de betrokkene niet 
onevenredig wordt geschaad (artikel 33, vijfde lid). Het tegengaan van fraude kan als een 
                                                
55
 Deze guidelines liggen ten tijde van het opstellen van onderhavige nota naar aanleiding van het verslag ter 
adoptie bij de plenaire vergadering van de Artikel 29-werkgroep.  
47 
 

eigen begroting beschikt, ertoe leidt dat de bedrijfsvoering deel uitmaakt van de departementale 
begroting van Justitie en Veiligheid en dat de respectievelijke minister ten aanzien van 
beheeraangelegenheden mandaat verleent aan de voorzitter van de AP en dat daarmee de 
onafhankelijke positie van de toezichthouder in het geding zou zijn. Kan de regering hier nader op 
ingaan? Acht de regering het mogelijk dat vanwege de beheersrelatie tussen de genoemde minister 
en de AP er sprake kan zijn van beïnvloeding van de AP of dat er een schijn van beïnvloeding zou 
kunnen bestaan? Wat verzet zich er tegen dat de AP wel over een eigen niet-departementale 
begroting zou beschikken? Waarom zou de AP niet een college kunnen worden in de zin van 
Comptabiliteitswet 2016? Waarin verschilt de AP als het om de gewenste onafhankelijkheid gaat 
van bijvoorbeeld de Commissie van Toezicht op de Inlichtingen- en Veiligheidsdiensten, de 
Kiesraad of Nationale Ombudsman?  
 
De AP is een zelfstandig bestuursorgaan dat haar taken in onafhankelijkheid verricht. Deze 
onafhankelijkheid is in de AVG (artikel 52) verankerd, zoals in het antwoord op vraag 36 is 
aangegeven.  
Echter, het is de minister die de uiteindelijke verantwoordelijkheid draagt voor het beheer van de 
AP. Om te waarborgen dat de AP in de praktijk het beheer kan voeren over de haar toegewezen 
middelen, is krachtens het Mandaatbesluit beheer Autoriteit Persoonsgegevens 2017 aan de 
voorzitter mandaat verleend om namens de minister besluiten te nemen en andere 
(rechts)handelingen te verrichten ten aanzien van aangelegenheden met een beheersmatig 
karakter. Voor zover de vraag ziet op de begroting van de AP zij verwezen naar het antwoord op 
vraag 36. 
 
 
Vraag 66 (PvdA) 
In navolging van de AP vragen de voornoemde leden of er niet ook voorzien zou moeten worden in 
de bescherming van gegevens van overleden personen. Zo zijn deze leden van mening dat er niet 
zomaar foto’s van overleden personen in de media gepubliceerd zouden mogen worden. De AVG 
laat het aan de lidstaten over om zelf te voorzien in regelgeving met betrekking tot overleden 
personen. Overweegt de regering dergelijke regelgeving? Zo ja, hoe gaat de regering dit 
bewerkstelligen? Zo nee, is dat alleen vanwege het feit dat dergelijke regelgeving niet past in het 
uitgangspunt van de regering van beleidsneutrale omzetting van de AVG in Nederlandse 
wetgeving? Zijn er nog andere overwegingen om dit niet te doen? 
 
De AVG is niet van toepassing op de persoonsgegevens van overleden personen. Wel laat de AVG 
ruimte voor lidstaten om regels vast te stellen betreffende verwerking van de persoonsgegevens 
van overleden personen (overweging 27). De leden van de PvdA-fractie veronderstellen terecht dat 
van deze mogelijkheid geen gebruik is gemaakt vanwege het uitgangspunt om de AVG, waar 
mogelijk, beleidsneutraal te implementeren. Ook de Wbp is immers niet van toepassing op 
persoonsgegevens van overleden personen. Hierbij is overigens wel een nuancering op zijn plaats 
want door de definitie van persoonsgegevens (“elk gegeven betreffende een geïdentificeerde of 
identificeerbare natuurlijke persoon”) zijn de gegevens van een overledene al snel ook 
persoonsgegevens van diens nabestaanden (immers zodra de gegevens van de overledene ook iets 
zeggen over identificeerbare nabestaanden). Verder is in dit verband van belang te onderkennen 
dat het medisch beroepsgeheim en het portretrecht zich wel uitstrekken tot na het overlijden van 
de patiënt respectievelijk de geportretteerde.  
De hoofdregel is dat een patiënt erop moet kunnen vertrouwen dat alles wat hij gedeeld heeft met 
zijn hulpverlener ook na zijn overlijden tussen hem en zijn hulpverlener blijft. In bepaalde gevallen 
kunnen nabestaanden inzage krijgen in het medisch dossier. Dat is bijvoorbeeld het geval als de 
patiënt bij leven toestemming heeft gegeven informatie uit het dossier te delen met (een) 
nabestaande(n) (art. 7:457 Burgerlijk Wetboek). In sommige gevallen kan de toestemming 
verondersteld worden als de nabestaande daarnaast een rechtmatig belang heeft bij inzage of als 
56
er sprake is van een zwaarwegend belang van de nabestaande. Onder omstandigheden kan ook 
                                                
56
 Kamerstukken 1989-90, 21 561, B, p. 15 en HR 20 april 2001, ECLI:NL:HR2001:AB1201. 
49 
 

Verder vragen deze leden of het juist is wat VNO-MKB stellen dat werkgevers als gevolg van regels 
van de AP niet meer mogen noteren hoeveel iemand kan werken en of iemand nog kan zitten of 
tillen. Zo ja, is dat niet een veel te ver doorgevoerde benadering van de privacy die ook niet in het 
belang van de werknemer is? 
 
Voor de beantwoording van deze vraag wordt verwezen naar het antwoord op de vragen 9, 10, 14 
en 16.  
 
 
Vraag 69 (SGP) 
Er is onduidelijkheid over de vraag of er nog eerst een bindende aanwijzing gegeven dient te 
worden, voordat de AP meteen een bestuurlijke boete oplegt. Is de regering van mening dat het 
inderdaad voor de hand ligt om organisaties die (per ongeluk) in overtreding zijn eerst een 
aanwijzing te geven? Laat de verordening dit toe? Is de regering bereid alsnog een dergelijke 
voorafgaande bindende aanwijzing in het wetsvoorstel op te nemen? 
 
In veel gevallen zal het geven van een voorafgaande waarschuwing voor de hand liggen of zelfs, 
vanwege het lex-certabeginsel, een voorwaarde zijn voor het rechtmatig kunnen opleggen van een 
bestuurlijke boete. Er bestaat geen onduidelijkheid over de vraag of de AP daartoe op grond van de 
AVG bevoegd is. Voor het antwoord op de vraag of de AP daartoe kan worden verplicht binnen de 
systematiek van de AVG, wordt verwezen naar de antwoorden op de vragen 30 en 40. 
 
 
Vraag 70 (SGP) 
Vanuit de gezondheidszorg wordt de vraag voorgelegd of het vastleggen van toestemming in 
bijvoorbeeld een (medisch) dossier voldoende is om aan te kunnen tonen dat iemand toestemming 
heeft gegeven voor de verwerking van zijn persoonsgegevens. De aan het woord zijnde leden 
vragen of dit inderdaad voldoende is. Zo nee, is het bevorderlijk voor het maatschappelijk 
functioneren wanneer alles eerst uitdrukkelijk schriftelijk vastgelegd dient te worden? Wordt dat 
door veel mensen niet als een ongewenste en overbodige verplichting gezien? 
 
De hulpverlener is wettelijk verplicht een medisch dossier bij te houden in het kader van een 
behandelingsovereenkomst (art. 7:446, eerste lid, en 7:454, eerste lid, Burgerlijk Wetboek). Gelet 
op artikel 6, eerste lid, onder b en c, AVG, is er geen toestemming van de patiënt nodig voor het 
rechtmatig verwerken van zijn persoonsgegevens in een medisch dossier omdat de verwerking 
noodzakelijk is voor de uitvoering van de overeenkomst en noodzakelijk om te voldoen aan een 
wettelijke verplichting. Toestemming van de patiënt is bijvoorbeeld wel nodig voor het delen van 
gegevens uit het medisch dossier buiten de behandelrelatie.  
 
 
9. Overig 
 
Vraag 71 (VVD) 
De leden van de VVD-fractie vragen of de regering een overzicht kan geven van relevante 
overeenkomsten en verschillen in de implementatiewetgeving van de AVG in andere Europese 
lidstaten. Maken alle lidstaten een uitvoeringswet, zoals in Nederland het geval is met het 
onderhavige wetsvoorstel?  
 
58
Alle lidstaten van de Europese Unie maken inderdaad een wet ter uitvoering van de AVG. De AVG 
laat immers niet alleen ruimte voor nationaalrechtelijke keuzes op bepaalde punten, maar verplicht 
59
ook tot het nemen van bepaalde wettelijke maatregelen.  
                                                
58
 Voor een indicatie van de stand van zaken in en de voortgang van de verschillende wetgevingstrajecten 
houdt de Commissie een tabel bij 
(http://ec.europa.eu/transparency/regexpert/index.cfm?do=groupDetail.groupDetailDoc&id=35387&no=3). 
51 
 

Als een bedrijf grensoverschrijdend opereert en daarbij ook grensoverschrijdend persoonsgegevens 
verwerkt, zal dat bedrijf zich moeten verdiepen in de, na het van toepassing worden van de AVG 
nog resterende, verschillen tussen de desbetreffende landen. Kortom na toepasselijkheid van de 
AVG zullen er nog steeds verschillen bestaan tussen lidstaten onderling, maar de basis van het 
gegevensbeschermingsrecht is geüniformeerd en dat maakt de eventuele problemen, waar de 
leden van de VVD-fractie aan denken, in ieder geval aanzienlijk kleiner dan onder richtlijn 
95/46/EG.  
 
 
Vraag 74 (VVD) 
Stel dat een bedrijf zich in Nederland vestigt maar uitsluitend de gegevens van Duitse 
consumenten verwerkt, valt dit bedrijf dan onder het gezag van de Nederlandse AP of onder het 
gezag van de Duitse evenknie, of allebei? 
 
Op het eerste gezicht valt de situatie zoals in de vraag wordt geschetst, niet binnen de definitie van 
grensoverschrijdende verwerking. “Grensoverschrijdende verwerking” is a) verwerking van 
persoonsgegevens in het kader van de activiteiten van vestigingen in meer dan één lidstaat van 
een verwerkingsverantwoordelijke of een verwerker in de Unie die in meer dan één lidstaat is 
gevestigd; of b) verwerking van persoonsgegevens in het kader van de activiteiten van één 
vestiging van een verwerkingsverantwoordelijke of van een verwerker in de Unie, waardoor in 
meer dan één lidstaat betrokkenen wezenlijke gevolgen ondervinden of waarschijnlijk zullen 
ondervinden (zie artikel 4, onderdeel 23, AVG). 
 
Dat zou betekenen dat beide toezichthoudende autoriteiten op het grondgebied van hun eigen 
lidstaat bevoegd zijn. Daarbij kunnen ze zo nodig gebruikmaken van de 
samenwerkingsinstrumenten wederzijdse bijstand en gezamenlijke werkzaamheden (artikelen 61 
62
en 62 AVG). 
 
Als de verwerkingsactiviteiten wezenlijke gevolgen zou hebben voor betrokkenen in bijvoorbeeld 
Nederland én Duitsland, of waarschijnlijk zullen hebben, geldt dit (wel) als een 
grensoverschrijdende verwerking. De hoofdregel is dat verwerkingsverantwoordelijken en 
verwerkers bij grensoverschrijdende verwerking met één toezichthoudende autoriteit te maken 
hebben, de zogeheten ‘leidende toezichthouder’. Deze leidende toezichthouder is de enige 
gesprekspartner voor verwerkingsverantwoordelijken en verwerkers (artikel 56, lid 6, AVG). Op 
grond van artikel 56, eerste lid, AVG is de toezichthoudende autoriteit van Nederland in dit geval 
competent om op te treden als ‘leidende toezichthoudende autoriteit’ omdat de (enige) vestiging 
van het bedrijf in kwestie zich in Nederland bevindt. Wel kan de Duitse toezichthouder de AP 
verzoeken een zaak te mogen behandelen indien het onderwerp van die specifieke zaak alleen voor 
betrokkenen in zijn lidstaat wezenlijke gevolgen heeft (zie artikel 56, tweede tot en met vierde lid, 
AVG). Zie tevens de beantwoording van vraag 22. 
 
 
Vraag 75 (GroenLinks) 
De leden van de GroenLinks-fractie constateren dat uit onderzoek van de Universiteit Leiden (“De 
bescherming van persoonsgegevens. Acht Europese landen vergeleken.”, Universiteit Leiden, 
oktober 2017) blijkt dat Nederland het vaak bovengemiddeld goed doet als het gaat om de 
privacybescherming. De voornoemde leden vragen de regering om een appreciatie van dit 
rechtsvergelijkend onderzoek in verhouding tot het onderhavige wetsvoorstel en de eventuele best 
practices die Nederland van de andere landen kan overnemen. 
 
                                                
62
 Zie ook de Richtlijnen voor het bepalen van de leidende toezichthoudende autoriteit van de 
verwerkingsverantwoordelijke of de verwerker van de Artikel 29-werkgroep (WP 244, 5 april 2017). O.a. p. 3: 
“Het bepalen van een leidende toezichthoudende autoriteit is alleen relevant wanneer een 
verwerkingsverantwoordelijke of verwerker een grensoverschrijdende verwerking van persoonsgegevens 
uitvoert.” 
53 
 

verzorging van de betrokkene, tenzij deze daartegen schriftelijk bezwaar heeft gemaakt. Voor het 
verstrekken van persoonsgegevens aan derden is toestemming van de betrokkene vereist. Deze 
bepaling komt overeen met artikel 17, eerste lid, aanhef en onderdeel c, en derde lid, Wbp. Hierbij 
kan gedacht worden aan een geestelijk verzorger in het leger of een ziekenhuis. 
De vrijheid van kerkgenootschappen om hun kerkelijke organisatie naar eigen inzicht in te richten, 
zoals voortvloeit uit artikel 2 van Boek 2 van het Burgerlijk Wetboek wordt door de AVG niet 
beperkt. 
 
 
Vraag 77 (SGP) 
Waarom is er dan in het onderhavig wetsvoorstel geen uitdrukkelijke bepaling opgenomen, 
vergelijkbaar met artikel 17 Wbp? De aan het woord zijnde leden hebben de indruk dat dit mede in 
het licht van overweging 165 en artikel 91 nog steeds noodzakelijk is.  
 
Voor de beantwoording van deze vraag wordt verwezen naar het antwoord op vraag 76. 
 
 
Vraag 78 (SGP) 
Wordt ook volledig de vrijheid van kerkgenootschappen gewaarborgd om de kerkelijke organisatie 
naar eigen keuzes in te richten, in lijn met artikel 2:2 Burgerlijk Wetboek? 
 
Voor de beantwoording van deze vraag wordt verwezen naar het antwoord op vraag 76.  
 
 
Vraag 79 (SGP) 
Deze leden vragen in hoeverre het voorliggende wetsvoorstel nog belemmeringen bevat voor 
uitwisseling van (adres)gegevens in een organisatie ten behoeve van bijvoorbeeld onderlinge 
contacten bij verenigingen, kerken en voor ouders binnen scholen, zolang het gaat om 
daadwerkelijk intern gebruik. 
 
De AVG en UAVG beogen in dit opzicht geen materiële wijziging te brengen in de regels zoals die 
thans krachtens de Wbp gelden. Voor het overige wordt verwezen naar het antwoord op vraag 76. 
 
 
Artikelsgewijs 
 
Artikel 2 
 
Vraag 80 (SP) 
De leden van de SP-fractie constateren dat zuivere interne situaties buiten de werking van de AVG 
lijken te gaan vallen wegens artikel 2, tweede lid, sub a van de AVG. Voor deze situaties biedt de 
Wbp nu nog een oplossing, maar na de inwerkingtreding van de AVG wordt de Wbp ingetrokken. 
De voornoemde leden vragen of dit betekent dat na 25 mei 2018 er op zuivere interne situaties 
geen privacyrecht meer van toepassing is? Hoe denkt de regering dit probleem te ondervangen? In 
Rechnunghof/Österreichischer Rundfunk heeft het HvJ EU bepaald dat er eigenlijk nauwelijks 
sprake kan zijn van een ‘zuiver interne situatie’. Hoe interpreteert de regering deze uitspraak in het 
licht van de AVG?  
 
Het is een veel gehoord misverstand dat artikel 2, tweede lid, onder a, AVG zo geïnterpreteerd 
moet worden dat de AVG slechts rechtstreeks toepasselijk is, indien er sprake is van een 
66
aantoonbaar grensoverschrijdend aspect.  
In het arrest van het Hof van Justitie van de Europese Gemeenschappen van 20 mei 2003 in de 
gevoegde zaken C-465/00, C-138/01 en C-139/01 (Österreichischer Rundfunk) heeft het Hof van 
                                                
66
 Zie bijv. S. Bastiaans, De inwerkingtreding van de AVG, een dreigend rechtsvacuüm, NJB, 2018, pp. 92-93.  
55 
 

nog geen gebruik gemaakt. Vooralsnog vallen dergelijke verwerkingen daarom krachtens artikel 3 
UAVG materieel toch onder werkingssfeer van de AVG en de UAVG. 
 
In de derde plaats zijn uitgezonderd verwerkingen door een natuurlijk persoon bij de uitoefening 
van een zuiver persoonlijke of huishoudelijke activiteit. Tot persoonlijke of huishoudelijke 
activiteiten kunnen behoren het voeren van correspondentie of het houden van adresbestanden, 
het sociaal netwerken en online-activiteiten in de context van dergelijke activiteiten. Deze 
uitzondering heeft uitsluitend betrekking op activiteiten die tot het persoonlijke of gezinsleven van 
particulieren behoren, hetgeen niet het geval is met de verwerking van persoonsgegevens die 
bestaat in hun openbaarmaking op internet waardoor die gegevens voor een onbepaald aantal 
72
personen toegankelijk worden gemaakt. Zie hierover tevens het antwoord op vraag 4, 5 en 6. 
 
Tot slot wordt van de werkingssfeer van de AVG uitgezonderd de verwerking van 
persoonsgegevens door de bevoegde autoriteiten met het oog op de voorkoming, het onderzoek, 
de opsporing en de vervolging van strafbare feiten of de tenuitvoerlegging van straffen, met 
inbegrip van de bescherming tegen en de voorkoming van gevaren voor de openbare veiligheid. Op 
deze gegevensverwerkingen is richtlijn (EU) 2016/680 van toepassing. 
 
 
Vraag 82 (SP) 
Klopt het dat de Nederlandse regering de AVG zelfstandig van toepassing mag verklaren op 
verwerkingen die normaliter buiten het toepassingsgebied van de verordening vallen? Zo ja, is de 
regering van plan dit te doen om het hiervoor geschetste rechtsvacuüm te voorkomen? 
 
De AVG kan door de nationale wetgever niet rechtstreeks toepasselijk worden verklaard op 
verwerkingen die op grond van artikel 2 AVG niet binnen het materiële toepassingsgebied van de 
AVG vallen. De werkingssfeer van een verordening wordt immers door de Europese wetgever 
vastgesteld. De AVG kan door de nationale wetgever in beginsel wel van overeenkomstige 
toepassing worden verklaard in die gevallen waarin zij niet rechtstreeks toepasselijk is, waarmee in 
materiële zin vrijwel hetzelfde wordt bereikt. 
 
Op grond van artikel 3 UAVG wordt de AVG van overeenkomstige toepassing verklaard op de 
verwerking van persoonsgegevens in het kader van activiteiten die buiten de werkingssfeer van het 
Unierecht vallen, met uitzondering van verwerkingen in het kader van de nationale veiligheid 
waarop de Wet op de inlichtingen- en veiligheidsdiensten 2002 van toepassing is. Dit kan worden 
beschouwd als vangnetbepaling, omdat uit de hiervoor aangehaalde jurisprudentie van het Hof van 
Justitie van de Europese Unie reeds voortvloeit dat de AVG ook op zuiver interne situaties van 
toepassing is. Bovendien wordt de AVG van overeenkomstige toepassing verklaard op de 
verwerking van persoonsgegevens door de krijgsmacht bij de uitvoering van activiteiten in het 
kader van het Gemeenschappelijk Buitenlands en Veiligheidsbeleid, tenzij de Minister van Defensie 
in een bepaald geval anders beslist. 
 
Van een rechtsvacuüm zoals gevreesd door de leden van de SP-fractie, is derhalve geen sprake.  
 
 
Artikel 4 
 
Vraag 83 (D66) 
De leden van de D66-fractie vragen de regering te bevestigen of, gezien de veranderingen in het 
territoriale toepassingsbereik, online emaildiensten (ook als de dienstverlener buiten de EU 
gevestigd is) vallen onder de reikwijdte van de AVG als zij worden afgenomen door een EU-
ingezetene. Geldt ook het in Nederland geldende briefgeheim voor dergelijke diensten? 
 
                                                
72
 HvJ EG 6 november 2003, C-101/01, ECLI:EU:C:2003:596 (Lindqvist). 
57 
 

 
De raad van advies heeft tot taak het college te adviseren over de hoofdlijnen van het beleid van 
de AP en andere algemene aspecten van (het recht op) bescherming van persoonsgegevens. De 
leden van de raad van advies zijn afkomstig uit verschillende sectoren van het bedrijfsleven 
(waaronder de financiële sector), de (semi)overheid (openbaar bestuur, justitie), de wetenschap, 
de zorg en uit organisaties die de belangen behartigen van consumenten en werknemers. De leden 
worden benoemd door de minister voor Rechtsbescherming op voordracht van de voorzitter van de 
AP. Desgevraagd heeft het AP aangegeven positief te staan tegenover een lid dat kleinere 
instellingen, organisaties en bedrijven zou vertegenwoordigen. Het onbedoelde verschil in 
gebruikte terminologie zal bij nota van wijziging worden rechtgezet.  
 
 
Artikel 22 
 
Vraag 86 (GroenLinks) 
De leden van de GroenLinks-fractie zijn verbaasd dat gezien de gewijzigde maatschappelijke 
opvattingen over geslachtsregistratie dat geslacht noch in de AVG noch in het onderhavige 
wetsvoorstel wordt aangemerkt als bijzondere categorie persoonsgegevens waarvoor extra 
bescherming bestaat. Deze leden vragen de regering zich ervoor in te zetten dat geslacht in EU-
verband wordt aangemerkt als bijzondere categorie persoonsgegevens. 
 
In artikel 9 AVG worden de bijzondere categorieën van persoonsgegevens limitatief opgesomd. 
Gegevens omtrent het geslacht van de betrokkene worden niet als zodanig aangemerkt. Het is niet 
mogelijk om in de nationale wetgeving de bijzondere categorieën van persoonsgegevens uit te 
breiden. Geslachtsregistratie heeft naar de mening van de regering ook niet een zodanig gevoelig 
karakter dat in EU-verband zou moeten worden ingezet op wijziging van de AVG. 
 
Van een andere orde is dat verwerkingsverantwoordelijken zichzelf wel steeds meer de vraag 
moeten stellen of de registratie van het geslacht van de burger, cliënt of klant noodzakelijk is voor 
het doel van de gegevensverwerking. Hierbij spelen veranderende maatschappelijke opvattingen 
een rol, maar evenzeer is van belang dat minimale gegevensverwerking een van de in artikel 5 
genoemde beginselen inzake verwerking van persoonsgegevens is: persoonsgegevens moeten 
toereikend en ter zake dienend zijn en moeten beperkt blijven tot wat noodzakelijk is voor de 
doeleinden waarvoor zij worden verwerkt. Waar het in het verleden welhaast vanzelfsprekend was 
dat het geslacht van betrokkenen werd geregistreerd, zal een verwerkingsverantwoordelijke zich 
thans moeten afvragen of geslachtsregistratie daadwerkelijk noodzakelijk is voor de doeleinden van 
de gegevensverwerking. Als bijvoorbeeld wordt verwacht dat overheidswerkgevers en bedrijven 
inzichtelijk maken in hoeverre er in hun organisaties een verschil in beloning bestaat tussen 
mannen en vrouwen en hoe zij dit probleem gaan aanpakken, dan zal het voor dit doel nodig zijn 
het geslacht van de medewerkers te registeren. In veel andere gevallen zal het beginsel van 
minimale gegevensverwerking er echter toe kunnen leiden dat wordt afgezien van 
geslachtsregistratie. 
 
 
 
 
Vraag 87 (SGP) 
De leden van de SGP-fractie veronderstellen dat tevens de kerkgenootschappen onder deze 
bepaling vallen. Waarom zijn zij niet uitdrukkelijk genoemd, mede in het licht van hun bijzondere 
positie op grond van artikel 2:2 BW? 
 
In artikel 22, eerste lid, UAVG is de hoofdregel van artikel 9, eerste lid, AVG overgenomen: het 
verwerken van bijzondere categorieën van persoonsgegevens is verboden. In artikel 22, tweede 
lid, zijn de rechtstreeks toepasselijke uitzonderingen op het verwerkingsverbod overgenomen 
(overeenkomstig artikel 9, tweede lid, onderdelen a, c, d, e en f, AVG). 
59 
 

ten aanzien van personen uit een groep waar sprake is van een structurele achterstandspositie. In 
artikel 2, derde lid, Awgb is geregeld dat het verbod van onderscheid daarom niet geldt voor een 
specifieke maatregel “die tot doel heeft vrouwen of personen behorende tot een bepaalde etnische 
of culturele minderheidsgroep een bevoorrechte positie toe te kennen ten einde feitelijke nadelen 
verband houdende met de gronden ras of geslacht op te heffen of te verminderen en het 
onderscheid in een redelijke verhouding staat tot dat doel”. Het begrip “ras” wordt naar Nederlands 
recht ruim uitgelegd en omvat ook het begrip ‘etnische afkomst’, overeenkomstig het 
73
Internationaal Verdrag inzake de uitbanning van elke vorm van rassendiscriminatie. Het begrip 
‘ras’ als bedoeld in artikel 18 Wbp wordt ook thans reeds ruim uitgelegd. Er is, met andere 
woorden, door het toevoegen van ‘etnische afkomst’ aangesloten bij de terminologie van de 
verordening, maar er is daarmee geen materiële wijziging ten opzichte van artikel 18 Wbp beoogd. 
 
 
Artikel 29 
 
Vraag 90 (D66) 
De leden van de D66-fractie vragen de regering of er specifieke eisen gesteld worden aan de 
beveiliging van de opslag van biometrische gegevens. Zo ja, welke? 
 
Biometrische gegevens die verwerkt worden met het oog op de unieke identificatie van een 
persoon, worden gerekend tot de bijzondere categorieën van persoonsgegevens. Dergelijke 
gegevens onderscheiden zich in die zin van “gewone” persoonsgegevens dat artikel 9 AVG deze 
extra bescherming biedt. Met betrekking tot biometrische gegevens geldt bovendien dat, indien 
daarop inbreuk wordt gepleegd, deze inbreuk kan resulteren in een risico op identiteitsdiefstal of –
74
fraude. Een en ander is van belang voor de toepassing van artikel 32 AVG, waarin tot uitdrukking 
komt dat een verwerkingsverantwoordelijke bij het treffen van technische en organisatorische 
maatregelen om de door hem te verwerken persoonsgegevens te beveiligen, onder meer moet 
letten op de aard van de desbetreffende gegevens en de risico’s die de verwerking daarvan 
meebrengt (zie ook overweging 84 bij de AVG). Dit impliceert dat een 
verwerkingsverantwoordelijke bij verwerking van een bijzondere categorie van persoonsgegevens 
een relatief hoog niveau van beveiliging dient toe te passen. Van aanvullende specifieke eisen aan 
de beveiliging daarvan is in de AVG echter geen sprake. Dat neemt niet weg dat er verschillende 
beveiligingsmaatregelen beschikbaar zijn die op bepaalde verwerkingen van biometrische gegevens 
betrekking hebben. Biometrische gegevens die bedoeld zijn voor identificatiedoeleinden kunnen 
bijvoorbeeld worden opgeslagen op speciale afgeschermde hardware (bijvoorbeeld Secure Enclave 
op iOS of Trusted Execution Environment op Android) waarmee het risico op andere verwerkingen 
geminimaliseerd kan worden. Net als bij andere beveiligingsvraagstukken zal van geval tot geval 
beoordeeld moeten worden welke maatregelen beschikbaar en effectief zijn. 
 
 
 
 
 
Artikel 30 
 
Vraag 91 (SGP) 
De leden van de SGP-fractie constateren dat voor scholen een beperkte uitzondering geldt om 
gezondheidsgegevens te verwerken. Deze uitzondering is gericht op leerlingen die bijzondere 
voorzieningen nodig hebben. De voornoemde leden vragen of dit bijvoorbeeld ook betekent dat 
medicijngebruik van leerlingen niet mag worden genoteerd, terwijl het soms (bij jonge, maar 
                                                
73
 Kamerstukken II 1997/98, 25 892, nr. 3, p.102 en 105. 
74
 In de Richtsnoeren van het College bescherming persoonsgegevens (thans: Autoriteit persoonsgegevens) 
over beveiliging van persoonsgegevens worden biometrische gegevens expliciet genoemd als gegevens die 
kunnen worden misbruikt voor (identiteits)fraude. De gevolgen van een inbreuk op dergelijke gegevens kunnen 
volgens het College ernstig zijn (Stcrt. 2013, 5174, blz. 14). 
61 
 

(artikel 37, eerste lid, sub c AVG)? Wanneer is sprake van grootschalige verwerking? Indien dit 
bijvoorbeeld geldt voor een ziekenhuis, geldt dit dan ook voor een kleinere polikliniek?  
 
Aanwijzing van een functionaris voor gegevensbescherming (FG) is door artikel 37 AVG verplicht: 
a) als de verwerking door een overheidsinstantie wordt verricht (ongeacht het type gegevens dat 
wordt verwerkt); 
b) als de kernactiviteiten bestaan uit verwerkingen die regelmatige en stelselmatige observatie op 
grote schaal van betrokkenen vereisen; of 
c) als de kernactiviteiten bestaan uit verwerking op grote schaal van bijzondere categorieën van 
persoonsgegevens of persoonsgegevens van strafrechtelijke aard. 
 
De AVG bevat geen definitie van “op grote schaal”. In de Richtlijnen inzake de Functionaris 
Gegevensbescherming van 13 december 2016 adviseert de Artikel 29-werkgroep om met name de 
volgende factoren in aanmerking te nemen om te bepalen of de verwerking op grote schaal wordt 
uitgevoerd: het aantal betrokkenen, de hoeveelheid verwerkte persoonsgegevens, de duur van de 
75
gegevensverwerking en de geografische omvang. Als voorbeelden van grootschalige 
verwerkingen noemt de Artikel 29-werkgroep onder meer: verwerking van patiëntgegevens in een 
ziekenhuis (maar niet die van een individuele arts), reisgegevens die worden bijgehouden door een 
openbaarvervoersorganisatie, verwerking van klantgegevens door een verzekeringsmaatschappij 
en het verwerken van zoekgegevens door een zoekmachine-aanbieder. Voor een polikliniek is geen 
aparte FG nodig als dit een onderdeel is van het ziekenhuis met een FG. Ook is het mogelijk dat 
sprake is van een gezamenlijke FG voor één concern, mits de FG vanuit elke vestiging makkelijk is 
te benaderen (artikel 37, tweede lid, AVG).  
 
 
Artikel 40 
 
Vraag 94 (D66) 
De leden van de D66-fractie vragen de regering een aantal voorbeelden te noemen van 
geautomatiseerde individuele besluitvorming op basis van strikt individuele kenmerken. Kan de 
regering nader toelichten waarom bij dergelijke besluitvorming menselijke tussenkomst geen 
toegevoegde waarde heeft? Kan de regering een duidelijk onderscheid aangeven tussen 
geautomatiseerde besluitvorming op basis van individuele kenmerken en op basis van profilering?  
 
Voorbeelden van geautomatiseerde individuele besluitvorming op basis van strikt individuele 
kenmerken zijn het toekennen van kinderbijslag, het opleggen van een boete bij een 
snelheidsovertreding of het rijden door rood licht en het bijstellen van de hoogte van het recht op 
studiefinanciering op basis van veranderingen in het inkomen van een van de ouders. In al deze 
gevallen gaat het om de uitoefening van gebonden bevoegdheden op basis van objectieve, in 
wettelijke regelingen vastgelegde kenmerken die menselijke tussenkomst overbodig maken. Zo 
heeft in het geval waarin in een volledig geautomatiseerd proces met geijkte apparatuur een 
snelheidsovertreding wordt vastgelegd, het kenteken van het voertuig wordt vergeleken met 
gegevens die de Rijksdienst voor het wegverkeer over kentekenhouders heeft, en het CJIB namens 
het OM een snelheidsboete oplegt, het geen toegevoegde waarde als in dit proces een vorm van 
menselijke tussenkomst zou plaatsvinden.  
Geautomatiseerde besluitvorming op basis van individuele kenmerken onderscheidt zich in die zin 
van geautomatiseerde besluitvorming op basis van profilering dat de besluitvorming in het eerste 
geval wordt gebaseerd op een aantal vooraf en objectief vastgestelde variabelen die in een directe 
relatie tot de betrokken persoon staan, zoals zijn inkomen of de gemeten snelheid van het voertuig 
waarvan hij kentekenhouder is, terwijl de besluitvorming in het tweede geval wordt gebaseerd op 
de uitkomst van een proces waarin (persoons)gegevens worden verzameld en vervolgens 
geanalyseerd en/of gecombineerd met als doel mensen in te delen in bepaalde categorieën 
(profielen). Waar in het eerste geval de individuele kenmerken van de betrokken persoon 
beslissend zijn, zijn dat in het tweede geval de generieke kenmerken van de gehele groep 
                                                
75
 WP 243 rev.01, https://autoriteitpersoonsgegevens.nl/sites/default/files/atoms/files/wp243rev01_nl.pdf  
63 
 

 
Vraag 96 (SP) 
Het lijkt deze leden dat meer en meer bedrijven zullen willen gaan werken/experimenteren met 
geautomatiseerde besluitvorming en dat het algemene verbod hierop zal vragen om extra 
toezichtscapaciteit. Is de regering bereid hier specifiek extra geld beschikbaar voor te stellen? Zo 
nee, waarom niet? 
 
De precieze gevolgen voor de benodigde capaciteit van de verschillende werkprocessen en taken 
op grond van de AVG voor de AP laten zich lastig voorspellen. Om daar beter zicht op te krijgen 
wordt er gemonitord. Deze monitor wordt momenteel in samenspraak met de AP tot stand 
gebracht en zal door de Auditdienst Rijk (ADR) worden getoetst. Wanneer op basis van deze 
monitoring uitbreiding geïndiceerd is, dan is dit onderwerp van bespreking met de AP en maakt dit 
vervolgens deel uit van het reguliere begrotingsproces. 
 
 
Artikel 43 
 
Vraag 97 (GroenLinks) 
De leden van de GroenLinks-fractie constateren dat artikel 85 van de AVG voorziet in een 
journalistieke, wetenschappelijke, artistieke en literaire exceptie. Deze leden begrijpen dat het 
huidige regime voor journalistieke gegevensbeschermingen (gebaseerd op Richtlijn 95/46/EG) 
grotendeels wordt gehandhaafd. Daarmee kiest de regering ervoor niet de volledige ruimte te 
benutten die in de AVG voor de journalistieke praktijk beschikbaar is. De voornoemde leden vragen 
de regering om te reageren op de stelling van de brancheorganisatie voor nieuwsbedrijven (brief 
NDP Nieuwsmedia, 20 december 2017) dat de ‘beleidsneutrale implementatie’ de facto een 
zwakkere bescherming voor de journalistiek betekent omdat de AVG de rechten van betrokkenen 
versterkt en uitbreidt, er meer verplichtingen worden opgelegd aan organisaties die 
persoonsgegevens verwerken en de boetes voor overtredingen aanzienlijk verhoogd worden in 
vergelijking met de inmiddels ruim 22 jaar oude Richtlijn 95/46/EG. Vanuit journalistieke zijde 
wordt daarom opgeroepen tot een hernieuwde afweging van de belangen van de uitingsvrijheid en 
de privacybescherming. De aan het woord zijnde leden vragen een reactie hierop van de regering. 
 
Met artikel 43 UAVG wordt uitvoering gegeven aan artikel 85 AVG. Hierin wordt – kort gezegd – 
bepaald dat het recht op bescherming van persoonsgegevens door de lidstaten in 
overeenstemming moet worden gebracht met de vrijheid van meningsuiting en van informatie, 
daaronder begrepen de journalistiek en academische, artistieke of literaire uitdrukkingsvormen. 
Indien het noodzakelijk is om deze grondrechten met elkaar in evenwicht te brengen, mogen 
onderdelen van de AVG worden uitgezonderd voor verwerking voor alle voornoemde doeleinden. 
Daarbij geldt het in de jurisprudentie bevestigde uitgangspunt dat er tussen grondrechten geen 
rangorde bestaat: in algemene zin heeft geen van beide rechten voorrang.  
 
Met artikel 43 wordt uitvoering gegeven aan artikel 85 AVG. Deze zogenoemde journalistieke 
exceptie komt, conform het streven naar een beleidsneutrale invulling van de ruimte die de AVG 
biedt, op hoofdlijnen overeen met hetgeen thans geregeld is in artikel 3 van de Wbp. Dat betekent 
dat slechts een beperkt aantal bepalingen van de AVG ook geldt voor verwerking van 
persoonsgegevens voor journalistieke doeleinden. Het betreft de algemene bepalingen en definities 
(artikelen 1 t/m 4), de beginselen en rechtsgrondslagen voor gegevensverwerking (artikelen 5 t/m 
11, eerste lid, met uitzondering van artikel 7, derde lid), de plichten van de 
verwerkingsverantwoordelijke en verwerker (artikelen 24, 25, 28 en 29) en de verplichting 
persoonsgegevens op een passende wijze te beveiligen (artikel 32). De bepalingen van de AVG die 
van toepassing zijn, kunnen in de journalistieke context een eigen betekenis krijgen, die recht doet 
aan de praktijk waarbinnen de verwerking plaatsvindt. Enkel daar waar de ontwikkelingen in de 
jurisprudentie of de huidige praktijk daartoe noodzaak geven, is de journalistieke exceptie 
uitgebreid. Zo is de mogelijkheid voor betrokkene om zijn of haar toestemming voor het verwerken 
van persoonsgegevens te allen tijde in te kunnen trekken (artikel 7, derde lid, AVG) uitgezonderd. 
65 
 

