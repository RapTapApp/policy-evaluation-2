Sint Eustatius, altijd al een stiefkind geweest
NABIJHEID OF DISTANTIE, EEN WERELD VAN VERSCHIL
NABIJHEID OF DISTANTIE,
EEN WERELD VAN VERSCHIL
Sint Eustatius, altijd al een stiefkind geweest
Heeft u vragen over dit rapport, kunt u ons gedurende 3 maanden na publicatie  
van dit rapport bereiken via dit mailadres: commissie.wijzen@gmail.com
©2018 | 107954 Rapport
A
107954_Rapport NL Cover.indd   Alle pagina's 09-01-18   13:29

107954_Rapport NL.indd   2 09-01-18   13:26

Bij ons tweede bezoek aan Sint Eustatius heeft ook de (voormalige) eilandsecretaris verzocht 
om een gesprek als burger, zodat wij uiteindelijk ook in directe zin kennis hebben kunnen 
nemen van zijn opvattingen die tevens een inkijkje bieden op het gedachtegoed van het 
eilandsbestuur. 
De opstelling van het eilandsbestuur heeft ons ook belemmerd in het zelfstandig onderzoeken 
van administraties en de relatie met overheids-nv’s. Gelet op de slechte kwaliteit van de finan-
ciële en bevolkingsadministratie – daarover is voldoende documentatie – en de ervaringen 
van ondernemers, burgers en ambtenaren, bestaat het vermoeden dat alle administraties 
zeker verbetering behoeven.
De relatie tussen het bestuurscollege en de overheids-nv’s heeft geen deel kunnen uitmaken 
van het onderzoek door de weigering van de gedeputeerden en de directeuren van de nv’s om 
met de commissie te spreken.
Alle verslagen van de gesprekken zijn vertrouwelijk, teneinde te waarborgen dat de geïnter-
viewden vrijuit konden spreken.
Tijdens ons tweede bezoek raasde in de nacht van 5 op 6 september de orkaan Irma over een 
aantal Caribische eilanden. De verwoestende effecten op Sint Maarten, Saint Martin, St. 
Barthélemy en Barbuda hebben ons diep geraakt. Tienduizenden mensen zijn hun zicht op de 
toekomst voorlopig kwijtgeraakt. Wij kunnen nauwelijks bevatten wat dat voor hen betekent.
Op Sint Eustatius en Saba was vooral sprake van een grote ravage. Zo’n 60 a 70 huizen zijn 
getroffen, meer dan 200 bomen zijn geveld, het klif is verder aangetast en palen van het 
elektriciteitsnet zijn omgewaaid. Maar al na enkele dagen is veel opgeruimd, is de watervoor-
ziening voor 100% en de stroomvoorziening voor 99% op orde en is de telecommunicatie een 
aardig eind op streek. De vrijwilligers, de (hulp)diensten van het eiland en de Nederlandse 
mariniers verdienen hiervoor alle lof.
Persoonlijk zijn wij onder de indruk van de doortastende en grondige wijze waarop de 
uitbaters van ons hotel onze veiligheid hebben gewaarborgd. 
Op 19 september volgt een tweede orkaan, Maria, die Dominica, St. Croix en een groot deel 
van Puerto Rico verwoest en ook Sint Eustatius aandoet. Deze Caribische regio is zwaar 
getroffen.
Tot slot willen wij al degenen bedanken die ons hebben ondersteund bij onze werkzaam-
heden. Wij zijn dankbaar voor hun niet aflatende inzet om ons onderzoek tot een goed einde 
te brengen en ons te voorzien van alle benodigde documentatie en informatie.
F.J. Refunjol J. Franssen
107954_Rapport NL.indd   4 09-01-18   13:26

6 Aanbevelingen 49
6.1 Ingrijpen 49
6.2 De vorm van een ingreep 50
6.3 Flankerend beleid 51
6.3.1 Ontwikkeling ambtenaren en bestuurders 51
6.3.2 Economische stimulans 52
6.3.3 Het autonomiedebat 53
6.3.4 Bestuurlijke heroverwegingen 53
6.3.5 Saba en Bonaire 55
7 Afkortingen 57
8 Gesproken met 59
9 Geraadpleegd 61
10 Bijlagen 63
107954_Rapport NL.indd   6 09-01-18   13:26

8 / 64 Nabijheid of distantie, een wereld van verschil
1815 - 1845 - 1954
In 1815 ontstaat het Koninkrijk der Nederlanden. De koning bepaalt het opperbestuur over de 
koloniën en bezittingen van de staat in andere werelddelen. Hij stelt gouverneurs aan die hem 
vertegenwoordigen in overzeese gebieden.
Tussen 1815 (de facto 1 februari 1816) en 1828 zijn er ‘in de West’ drie gouverneurs: een voor 
Suriname, een voor Curaçao en de onderhorigheden Aruba en Bonaire en een voor Sint 
Eustatius en de onderhorigheden Saba en Sint Maarten.
Van 1828 tot 1845 is er een gouverneur voor Suriname en de zes Caribische eilanden. Deze 
bestuursvorm wordt in 1845 verlaten. Tot 1954 zijn er twee gouverneurs, een voor Suriname en 
een voor Curaçao en de vijf onderhorigheden.
In 1848 wordt het Koninkrijk der Nederlanden een constitutionele monarchie. De gouverneurs 
leggen niet langer verantwoording af aan de koning, maar aan de Kroon. In de praktijk is de 
Kroon de verantwoordelijke minister.
De gouverneurs worden bijgestaan door raden, waarvan de leden worden benoemd. In 1937 
worden er voor het eerst verkiezingen gehouden. Van de volwassen bevolking is op basis van 
het census- en capaciteitenkiesrecht 6% stemgerechtigd. De eerste Staten bestaan uit zes 
vertegenwoordigers voor Curaçao, twee voor Aruba en een voor elk van de vier andere 
eilanden. Zij worden aangevuld met vijf door de gouverneur aangewezen Statenleden.
Na de invoering van het algemeen kiesrecht in 1948 worden in 1949 alle Statenleden gekozen: 
acht voor Curaçao, acht voor Aruba, twee voor Bonaire en een voor Sint Eustatius, Saba en 
Sint Maarten samen.
1954 - 2010
Na jaren gesteggel tussen de Staten en Nederland over verzelfstandiging van de Antillen en de 
eilanden ontstaat op grond van een Interimregeling (1950), een Eilandenregeling (1951) en 
uiteindelijk het Statuut (1954) het land Nederlandse Antillen met zes eilandgebieden.
De rol van de gouverneur van de Nederlandse Antillen verschuift naar een meer hybride 
vorm. Enerzijds is hij als landsorgaan onschendbaar hoofd van de Antilliaanse regering, 
anderzijds is hij als koninkrijksorgaan de vertegenwoordiger van de Kroon.
De Nederlandse Antillen worden op 10 oktober 2010 ontmanteld. Er zijn dan drie landen: 
Curaçao, Aruba (dat al een status aparte had sinds 1986) en Sint Maarten en drie openbare 
lichamen van het land Nederland: Saba, Sint Eustatius en Bonaire. Voor Sint Eustatius is dit 
geen eerste keuze geweest. In een referendum kiest de bevolking voor het land Nederlandse 
Antillen. Door de keuzes van de andere eilanden zou dat betekenen dat het land Nederlandse 
Antillen in feite zou bestaan uit het eiland Sint Eustatius. Er is in de aanloop naar 10-10-10 
geen tweede referendum gekomen. De politieke meerderheid van het eiland kiest uiteindelijk 
voor de status van openbaar lichaam.
De vraagstukken tussen 1815 en 2010
Door de eeuwen heen worstelen de gouverneurs en hun raden en later de regeringen en de 
eilandsbesturen met telkens terugkerende vraagstukken. De overheidsfinanciën zijn zelden 
op orde. Alleen ten tijde van de fosfaatwinning en ‘de olie’ op Aruba en Curaçao gaat het beter. 
‘Den Haag’ en vanaf het Statuut van 1954 voor de eilanden ‘Willemstad’ zijn de verbeelding 
van voortdurende bezuinigingen.
Economische ontwikkeling is een permanent vraagstuk en als gevolg daarvan ook de armoe-
debestrijding en de werkloosheid. Ambtelijke diensten als politie en belastingkantoren 
presteren niet altijd naar behoren, stelselvernieuwingen op het terrein van belastingen en 
onderwijs volgen elkaar op. Pogingen om landbouw, veeteelt en visserij van de grond te 
krijgen stranden keer op keer op droogte, orkaangeweld, gebrek aan geld en inzichten en op 
scepsis. De kwaliteit van de infrastructuur, van het woningbestand en van overheidsge-
bouwen is veelal slecht.
De steeds zorgelijke begrotingssituaties laten gouverneurs, en later de Antilliaanse regering en 
eilandsbesturen, weinig ruimte om verbeteringen aan te brengen. In de ogen van de bestuur-
ders zou het ‘rijke Den Haag’ meer middelen ter beschikking kunnen stellen en zou ‘Willem-
stad’ te veel focus hebben op Curaçao.
107954_Rapport NL.indd   8 09-01-18   13:26

10 / 64 Nabijheid of distantie, een wereld van verschil
gaande schriftelijke toestemming11 is nodig van het Cft voor het doen van contante 
betalingen en voor het gebruik van elektronische betaalwijzen.
Tot slot heeft de minister de bevoegdheid om voorafgaand toezicht in te stellen12 en bij 
gebreke aan een goedgekeurde begroting het bestuurscollege op te dragen vooraf toestem-
ming aan de minister te vragen voor het aangaan van (bepaalde) verplichtingen13. De wet kent 
daarnaast een bepaling om in de plaats te treden14 van de bestuursorganen, waarbij de 
begroting door de minister wordt vastgesteld.
Ter waarborging van goed bestuur is, naast de functie van de gezaghebber en de rol van de 
eilandsraad in de WolBES, de functie van Rijksvertegenwoordiger ingesteld. Zijn taken zijn 
beschreven in artikel 204.
Om bij personele beslissingen door het bestuurscollege willekeur en nepotisme te voorkomen 
(in het Engels treffend samengevat in ‘family, friends en favors’) moet de Rijksvertegenwoor-
diger alle personeelsbeslissingen beoordelen15, inclusief overeenkomsten van opdracht.
De Rijksvertegenwoordiger kan zijn goedkeuring onthouden16 wegens strijd met het recht of 
met het algemeen belang.
De toetsing vindt plaats aan de hand van formele vereisten: het opstellen van een mediaplan, 
het openstellen van de vacature, het instellen van een selectiecommissie, het opstellen van 
een rapport van de kandidaat waaruit het voldoen aan de functievereisten blijkt.
De procedure sluit niet uit dat er familieleden of vrienden worden benoemd. Dat zou, gelet op 
het aantal inwoners en de vervlochten familierelaties, ook niet goed mogelijk zijn. De 
procedure beoogt een transparant en zorgvuldig wervings- en selectieproces te waarborgen.
De Rijksvertegenwoordiger heeft daarnaast de bevoegdheid om besluiten voor te dragen voor 
schorsing en vernietiging door de Kroon17 en om in de plaats te treden18 indien het bestuurs-
college of de gezaghebber in gebreke blijven bij het uitvoeren van hun taken, anders dan in de 
WolBES en FinBES genoemd.
De minister heeft de bevoegdheid om de Rijksvertegenwoordiger een aanwijzing te geven.19 
Bij grove taakverwaarlozing, kunnen bij wet voorzieningen worden getroffen 20 om in het 
bestuur te voorzien, bijvoorbeeld door de bestuursorganen van hun taken te ontheffen en alle 
bestuursbevoegdheden in één hand te leggen.
De WolBES kent tot slot de mogelijkheid om een rekenkamer in te stellen21 voor Caribisch 
Nederland. Tot nu toe is er geen rekenkamer ingesteld.
 11 Art. 36, lid 8 FinBES
 12 Art. 35, lid 5 FinBES
 13 Art. 24, lid 1 en lid 5 FinBES
 14 Art. 20, lid 2 FinBES
 15 Art. 204, lid 1b WolBES
 16 Art. 168, lid 3 WolBES
 17 Art. 222, lid 1 WolBES
 18 Art. 231b, lid 1 WolBES
 19 Art. 204, lid 1, onder i en art. 205, lid 2 WolBES
 20 Art. 232 WolBES
 21 Art. 95 tot en met 105 WolBES
107954_Rapport NL.indd   10 09-01-18   13:26

12 / 64 Nabijheid of distantie, een wereld van verschil
In de loop van 2015 treden twee medewerkers van de unit Financiën uit dienst, waardoor de 
unit verder verzwakt.
De minister besluit op 10 juni 2015 Sint Eustatius een aanwijzing te geven teneinde het finan-
cieel beheer te verbeteren. 
De aanwijzing bevat drie elementen:
• Het voor 18 juni 2015 opvolging geven aan de adviezen van het Cft over de begroting en het 
financieel beheer;
• Het per direct geen enkele nieuwe verplichting aangaan;
• Het opstellen van een verbeterplan financieel beheer in samenwerking met het College 
financieel toezicht en in nauwe samenwerking met de stuurgroep die door de Rijksverte-
genwoordiger wordt ingesteld.
De minister geeft een tweede aanwijzing per 11 juni 2015. Deze richt zich tot de Rijksvertegen-
woordiger met de opdracht om een stuurgroep in te richten. Deze stuurgroep moet uiterlijk op 
1 september 2015 een plan van aanpak hebben opgesteld. De stuurgroep moet in ieder geval 
bestaan uit het voltallige bestuurscollege en de eilandsecretaris. Het voorzitterschap berust bij 
de Rijksvertegenwoordiger. 
Het plan van aanpak beoogt:
• De versterking van behoorlijk bestuur, zoals collegiaal bestuur, dualisme en bouwstenen 
voor bestuurlijke processen;
• Het verbeteren van de bedrijfsvoering van het openbaar lichaam, zoals het invullen van 
sleutelposities, het van ambtelijke adviezen voorzien van voorgenomen besluiten, adequate 
technische voorzieningen (ICT) en bouwstenen ambtelijke processen;
• Het duurzaam onder controle krijgen van de financiële situatie en de financiële beheers-
systemen, zoals kostenbeheer, het instellen van een expertgroep financiën en bouwstenen 
financieel beheer.
Het plan van aanpak moet uiterlijk op 31 december 2017 zijn uitgevoerd. De Rijksvertegen-
woordiger rapporteert maandelijks aan de minister over de voortgang.
Zowel de Rijksvertegenwoordiger als het bestuurscollege benoemen een procesmanager.
Teneinde perspectief te bieden aan Sint Eustatius formuleert de minister als algemene 
doelstelling:
“Het niveau van de te nemen maatregelen moet leiden tot een effectieve en efficiënte overheid. 
Een overheid die betrouwbaar en transparant is en die haar dienstverlening op orde heeft. 
Inwoners, maar ook de ambtenaren van Sint Eustatius moeten trots kunnen zijn op hun 
overheid en tevreden zijn over de dienstverlening. Ambtenaren moeten zich gewaardeerd 
voelen.” 
Het bestuurscollege gaat tegen de aanwijzing van 10 juni 2015 in bezwaar. Zolang het bezwaar 
loopt, weigeren de twee gedeputeerden iedere medewerking, ook aan het opstellen van het 
plan van aanpak. De gezaghebber en de eilandsecretaris zijn wel bereid mee te werken. 
Op advies van de bezwaarcommissie verklaart de minister het bezwaar op 6 november 2015 
ongegrond. Op 24 november 2015 bevestigt het bestuurscollege uiteindelijk haar medewer-
king aan beide aanwijzingen.
Niettemin verlopen de verbeteringen op financieel gebied zo traag dat de minister zich begin 
2016 genoodzaakt ziet om weer maatregelen te nemen.
Op 15 januari 2016 zet hij de verplichtingenstop uit de aanwijzing van 10 juni 2015 om in 
voorafgaand toezicht.
Om de voortgang te bevorderen spreekt de minister met de gedeputeerde Financiën af om 
KPMG in te schakelen bij het op orde brengen van de unit Financiën, waar inmiddels een 
interim-hoofd is aangetreden, en ook bijstand te laten verlenen aan de afwerking van de 
jaarrekening 2015. De minister neemt de betaling van KPMG voor zijn rekening. Volgens de 
eilandsraad had dit besluit moeten leiden tot een begrotingswijziging en daarom moeten 
worden voorgelegd aan de eilandsraad. Dat is niet gebeurd. De gedeputeerde Financiën, het 
interim-hoofd Financiën en KPMG maken in de loop van 2016 goede voortgang. Uiteindelijk 
107954_Rapport NL.indd   12 09-01-18   13:26

14 / 64 Nabijheid of distantie, een wereld van verschil
zitter van de PLP genomen. Het voorafgaand toezicht op de begroting wordt merendeels 
genegeerd.
In de eilandsraad negeert de coalitie de oppositie volledig en in vergaderingen wordt met 
dedain en voorbij de fatsoensnormen gesproken over en tegen de oppositie en de voorzitter.
De eilandsraad neemt besluiten over verordeningen, zoals de Havenverordening, zonder 
onderliggend BC-besluit of voorbereidingen door de Centrale Commissie van de eilandsraad.
Ter illustratie van het handelen van de coalitie en de twee gedeputeerden moge een aantal 
passages uit de voortgangsrapportages van de Rijksvertegenwoordiger dienen.26
2017
Ontbreken begroting
Het jaar 2017 begint met een door de minister in december 2016 niet-goedgekeurde begroting 
2017. Dat betekent dat conform de FinBES alle uitgaven vooraf door de minister moeten 
worden getoetst. Zonder goedkeuring kan het openbaar lichaam geen uitgaven doen en geen 
rekeningen betalen.
In de loop van 2017 komt daarbij het bezwaar dat de inkomsten die het eilandsbestuur begroot 
op basis van een overeenkomst met NuStar (nog) niet zijn gedekt. De overeenkomst is niet 
rechtmatig getekend (door een van de gedeputeerden en niet door de gezaghebber). Ook bevat 
het passages die juridisch niet juist zijn, bijvoorbeeld een toezegging over de Algemene Beste-
dingsbelasting (ABB). De ABB is evenwel een rijksbelasting, waarover het bestuurscollege 
geen beslissingen kan nemen.
De overeenkomst wordt in handen gegeven van de landsadvocaat, de advocaat van NuStar en 
een juridisch adviseur van het openbaar lichaam.
De totstandkoming van de begroting 2017 wordt vertraagd, omdat het eilandsbestuur geen 
stappen zet om de eenvoudige weg te bewandelen: een begroting opstellen zonder de effecten 
van de NuStar-overeenkomst.
Uiteindelijk stelt de eilandsraad op 29 juni 2017 de begroting vast, inclusief de NuStar-inkom-
sten, zij het op onjuiste gronden. De gedeputeerde Financiën geeft aan dat ‘today learns that 
the landsadvocaat is in agreement with the NuStar contract’.27
Dat is niet zo.
De minister keurt de begroting goed op 14 augustus 2017, nadat de NuStar-overeenkomst wel 
juridisch bevredigend is afgerond en is getekend door de wnd. gezaghebber, maar stelt tegelij-
kertijd voorafgaand toezicht in conform art. 35, lid 5 van de FinBES.
Op 31 augustus 2017 ontvangt de minister een pro-formabezwaarschrift tegen het besluit om 
voorafgaand toezicht in te stellen, gevolgd door een volledig bezwaarschrift op 2 oktober 
2017.28 Het bezwaar wordt gebaseerd op de opvatting dat artikel 35, lid 5 van de FinBES strijdt 
met een aantal internationale wetgevingscomplexen. Het bezwaar wordt door een advocaat 
verzonden, namens Statia. Met deze naamswijziging zet het eilandsbestuur een volgende stap 
in het zonder overleg verkrijgen van meer autonomie.
In de tussentijd vraagt het bestuurscollege voor een enkele uitgave toestemming aan de 
minister, waarbij het college zich vervolgens niet stoort aan het onthouden van goedkeuring. 
Later wordt er in het geheel geen toestemming meer gevraagd.
De minister geeft aan29 dat ‘indien voor het einde van de maand mei geen verbetering 
zichtbaar is, ik mijn voornemen de uitbetaling van de vrije uitkering op te schorten, in praktijk 
zal brengen’. Ondanks gebrek aan verbetering gaat de minister daar niet toe over teneinde het 
werk van de commissie niet te bemoeilijken.
Op 23 oktober 2017 ontvangt het Cft de jaarrekening 2015, vijftien maanden na de wettelijke 
deadline en niet geheel compleet. In een reactie (6 november 2017), schrijft het Cft het 
volgende:
 26 Bijlage 6, voortgangsrapportages van de Rijksvertegenwoordiger
 27 Verslag eilandsraad 29 juni 2017
 28 Bijlage 7, brief van 2 oktober 2017 van AT Lawyers, pagina 1
 29 Brief 26 april 2017 aan bestuurscollege
107954_Rapport NL.indd   14 09-01-18   13:26

16 / 64 Nabijheid of distantie, een wereld van verschil
Met de motie van 9 mei 2017 van de eilandsraad wordt met name zichtbaar dat de drijfveer van 
de drie coalitieleden en de twee gedeputeerden – met de eilandsecretaris en de directeur 
Publiekszaken en Ondersteuning als belangrijkste ambtelijke adviseurs – allesoverheersend 
bestaat uit de wens om Sint Eustatius een autonoom eiland te laten worden.
De motie, en ook andere die in dit kader passen, moet dan ook ter kennis worden gebracht van 
organisaties die deze wens steunen, of zouden kunnen steunen, zoals Pro Statia, Brighter Path 
Foundation, the United Nations, the Netherlands Institute for Human Rights en dr. Carlyle 
Corbin (lobbyist bij de Verenigde Naties en ingehuurd door de gedeputeerden).
Om dat streven verder invulling te geven besluit het bestuurscollege, zonder instemming van 
de wnd. gezaghebber, op 27 juli 2017 juridische (proces)bijstand in te huren om een procedure 
te voeren tegen Nederland. Het doel is het aanvechten van de verbindendheid van het 
wettelijk toezicht door Nederland. De offerte bedraagt tussen de $ 50.000 en $ 75.000 36, als 
eerste stap.
Op 11 mei 201737 tekent een van de gedeputeerden een volmacht waarmee hij de andere 
gedeputeerde machtigt ‘to act in the broadest sense of the word, including signing and voting’ 
voor een BC-vergadering op 17 mei 2017. Hij deed dat al eerder op 22 februari 2017.
Nog afgezien van het feit dat een Reglement van Orde niet in een dergelijke handelwijze kan 
voorzien, sluit collegiaal bestuur deze op voorhand uit.38 Ook de waarnemend gezaghebber 
merkt dit op, maar dat heeft geen effect.
Op 19 mei 2017 neemt de eilandsraad het besluit om 1 juli als officiële feestdag uit te roepen, 
zonder voorafgaand BC-besluit of initiatiefvoorstel van de raad. Het besluit wordt geschorst 
door de Kroon.39
Een wijziging van de Marien-milieuverordening voldoet niet aan de internationale regels van 
het SPAW-protocol (Specially Protected Areas and Wildlife Protocol) en niet aan het kenbaar-
heidsvereiste. De officiële rol die de minister van Economische Zaken hierin speelt, wordt niet 
erkend. Uiteindelijk vindt er een aantal aanpassingen plaats, maar de vaststelling door de 
eilandsraad op 24 mei 2017 vindt plaats zonder voorafgaand BC-besluit of initiatiefvoorstel 
van de raad. Het ministerie van EZ steekt daarbij ook de hand in eigen boezem.40
Tussen het bestuurscollege en de secretaris-generaal van Economische Zaken is op 14 maart 
2017 een afspraak gemaakt over de benoeming van een lid van de Board of Supervisory 
Directors van Stuco, het water- en elektriciteitsbedrijf op Sint Eustatius. De afspraak betreft het 
voordragen van een waterdeskundige, gelet op het feit dat het voorzieningenniveau van 
drinkwater nog niet voldoende is. Er wordt toch een ander benoemd en de eilandsraad neemt 
een motie41 aan dat de bemoeienis van Nederland strijdig is met de eerder genoemde VN-re-
soluties.
In diezelfde eilandsraad - 29 juni 2017 - neemt de eilandsraad een motie aan42 om zich het 
beheer van het Government Guesthouse toe te eigenen. Dit gebouw is eigendom van de 
Nederlandse Staat en wordt op dit moment op rijkskosten gerenoveerd.
Op 30 juni 2017 wordt een besluit genomen door het bestuurscollege om een delegatie naar 
Cuba te sturen, waaronder een van de eilandsraadsleden. De BC-vergadering is evenwel 
diezelfde dag afgeblazen, zodat het besluit ‘op stuk’ is genomen, overigens zonder mandaat 
van het bestuurscollege. De wnd. gezaghebber wil het agendapunt officieel agenderen voor de 
volgende BC-vergadering, omdat het niet gebruikelijk is dat een bestuurscollege besluit over 
dienstreizen van eilandsraadsleden. Dat wordt geweigerd. Eerder, op 28 juni, heeft een van de 
 36 Bijlage 12, agenda bestuurscollege, 27 juli 2017 en brief AT Lawyers, 25 juli 2017
 37 Bijlage 13, volmacht 22 februari 2017 en 11 mei 2017
 38 Art. 67 WolBES
 39 Bijlage 14, besluit 16 juni 2017, nr. 2017000984
 40 Bijlage 15, relaas minister van Economische Zaken, juni 2017
 41 Bijlage 16, brief sg EZ aan BC, ongedateerd en motie eilandsraad, 29 juni 2017
 42 Bijlage 17, motie eilandsraad, 29 juni 2017
107954_Rapport NL.indd   16 09-01-18   13:26

18 / 64 Nabijheid of distantie, een wereld van verschil
Een van de gedeputeerden kiest een eigen weg. Zo wil hij Statiaanse nierdialysepatiënten met 
een privévliegtuig van Sint Maarten naar het ziekenhuis in St. Kitts laten vervoeren, zonder 
medische begeleiding. Er is nog geen burgerluchtvaart op Sint Maarten mogelijk en op St. 
Kitts is er geen dialyse-apparatuur. De poging wordt tijdig verijdeld.
Dezelfde gedeputeerde organiseert later met twee ambtenaren51 een aantal vluchten van Sint 
Maarten naar Sint Eustatius om Statiaanse verwanten (ongeveer 80, waarvan 46 kinderen) 
over te brengen.
De wnd. gezaghebber, noch het militaire gezag is hierbij betrokken, evenmin als andere 
diensten zoals de politie, de immigratie, de Voogdijraad, Jeugd en Gezin, de SZW-unit en de 
scholen. De aankomst verloopt chaotisch, de diensten moeten achteraf alles alsnog regelen.
De bevolking waardeert de actie.
Na de tweede orkaan Maria vormt de wnd. gezaghebber opnieuw een crisisteam. Alle noodza-
kelijke functionarissen, behalve de gedeputeerden, nemen deel, een enkeling onder enige 
druk. De communicatie verloopt nu via de website en Facebook op een goede manier.
Het crisisteam heeft aangegeven welke materialen nodig zijn om de schade aan woningen te 
herstellen. De goederen zullen door Nederland worden geleverd. De fractievoorzitter van de 
PLP grijpt een en ander aan om desinformatie te verspreiden. Hij vertelt de slachtoffers dat 
Nederland geen hulp zal geven, maar dat hij voor hen zal zorgen.52
2.1.2 De autonomiediscussie
De aanvankelijk sluimerende wens tot meer autonomie wordt gaandeweg de belangrijkste 
drijfveer van het huidige bestuur. De interim-benoeming van de eilandsecretaris per 1 
augustus 2016 past in deze overtuiging: hij is een van de drijvende krachten in de Brighter 
Path Foundation op Sint Eustatius. Ook het aantrekken van een nieuwe procesmanager Plan 
van Aanpak, later politiek adviseur en daarna directeur Publiekszaken en Ondersteuning, is 
kenmerkend: hij wordt beschouwd als een deskundige op het terrein van de Verenigde Naties 
als het om zelfbeschikking gaat. In een eerder ambtelijk bestaan heeft hij een gedeputeerde 
van Saba vergezeld bij gesprekken over verdergaande autonomie.
Na de wisseling van gedeputeerden op 1 december 2016 wordt de koers al snel duidelijk. Het 
gesprek tussen de nieuwe gedeputeerde en het interim-unithoofd Financiën is meer dan 
helder; de gedeputeerde wil alle (functionele) banden met Nederland verbreken.
Op 27 december 2016 besluit het bestuurscollege dr. Carlyle Corbin als adviseur in te huren op 
het terrein van ‘full measure of self-government’, waarbij de gedeputeerde Constitutionele 
Zaken de overeenkomst53 tekent, hoewel alleen de wnd. gezaghebber tekenbevoegdheid heeft. 
Onduidelijk is wie zijn kosten betaalt, omdat daarover (nog) niets is terug te vinden op de 
betalingsoverzichten van het openbaar lichaam.
Op 4 januari 2017 stuurt het bestuurscollege een brief54 naar de minister-president van 
Nederland, waarin de motie van de eilandsraad van 30 november 2016 over het onderwerp 
nader wordt toegelicht. Daarbij wordt het Nederlandse handelen strijdig geacht met VN-reso-
luties en het Handvest van de Verenigde Naties. Ook wordt een beroep gedaan op de uitkomst 
van het referendum op 17 december 2014. (Vanwege het opkomstpercentage van 45,2 is het 
referendum niet geldig; de eilandsraad had een minimum opkomst van 60% gesteld.55)
Een tweede brief volgt op 14 februari 201756 aan de minister van Binnenlandse Zaken en 
Koninkrijksrelaties.
 51 Bijlage 26, Facebookoproepen
 52 Bijlage 27, e-mail ondersteuner gezaghebber, anoniem gemaakt, 9 oktober 2017
 53 Bijlage 28, overeenkomst tussen gedeputeerden en dr. Corbin
 54 Bijlage 29, brief bestuurscollege, 4 januari 2017, ref. 0001/17
 55 UN Expert monitoring mission report, 14 januari 2015
 56 Bijlage 30, brief bestuurscollege, 14 februari 2017, ref. 069/17
107954_Rapport NL.indd   18 09-01-18   13:26

20 / 64 Nabijheid of distantie, een wereld van verschil
Veiligheidsraad ambieert, die weigert aan de dominante verplichtingen, krachtens het 
Handvest te voldoen’. 
Het eigen pad dat het bestuur heeft gekozen, materialiseert zich op 22 november 2017 in The 
Daily Herald in drie personeelsadvertenties.67 Daarin geeft het openbaar lichaam aan dat er 
voorbereidingen worden getroffen op een constitutionele verandering binnen het Koninkrijk 
der Nederlanden, namelijk het realiseren van een autonome status. Ook wordt gesproken over 
het ontwikkelen van een landstatus.
Op 20 december jl. ontvangt de staatssecretaris van BZK via een Amerikaanse advocaat een 
brief namens ‘de regering van Sint Eustatius’. In deze brief wordt de Nederlandse staat 
opgedragen mee te werken aan de onafhankelijkheid van Sint Eustatius. Daarnaast worden 
voorbereidingen getroffen om namens ‘de regering van Sint Eustatius’ een formele klacht in te 
dienen bij de VN jegens Nederland. Aan het einde van de brief wordt ook de VN gevraagd om 
‘de regering van Sint Eustatius’ te helpen in haar zelfbeschikkingsrecht.68
2.1.3 De bevolking
De rol van de bevolking in het autonomiedebat is meer dan van belang. Het is immers de 
bevolking die daarin de bepalende stem heeft.
Het is niet echt duidelijk hoe de bevolking over de verschillende varianten denkt. Bij het laatste 
referendum in 2014 was de opkomst te laag om daaraan conclusies te verbinden.
De claim van de huidige coalitie dat zij, ook in het autonomiedebat, de meerderheid van de 
bevolking representeert, is, gelet op de verkiezingsuitslag van 2015, voor twijfel vatbaar. De 
uitslag was:
aantal percentage zetels
PLP (Progressive Labour Party) 481 30,5 2
DP (Democratic Party) 476 30,0 2
UPC (United People´s Coalition)* 242 15,3 1
Nameless List of Glenville Schmidt 182 11,5 -
STEP (St. Eustatius Empowerment Party 133 8,4 -
SLAM (Sint Eustatius Liberal Action Movement) 66 4,2 -
*  De UPC is uit de aanvankelijk gevormde coalitie verdwenen. De ene zetel behoort nu aan de Onafhankelijke 
Partij Merkman (afkomstig uit de UPC en daarvoor uit de DP).
De huidige coalitie heeft wel de meerderheid in de eilandsraad, maar representeert niet de 
meerderheid van de uitgebrachte stemmen. 
In een recent gepubliceerd onderzoek69 van Veenendaal en Oostindie is de bevolking niet 
gecharmeerd van ‘Dutch administrative supervision’. Slechts 31,1% vindt in 2015 dat toezicht 
goed of zeer goed. In 1998 was nog 75,8% van de bevolking van mening dat Nederland niet te 
veel intervenieerde.
 67 Bijlage 39, Daily Herald, personeelsadvertenties – 22 november 2017
 68 Bijlage 40, brief namens openbaar lichaam Sint Eustatius, 20 december 2017 
 69 Wouter Veenendaal & Gert Oostindie: Head versus heart: The ambiguities of non-sovereignty in the Dutch 
Caribbean -30/08/2017
107954_Rapport NL.indd   20 09-01-18   13:26

22 / 64 Nabijheid of distantie, een wereld van verschil
Toezicht en handhaving worden, voor zover daar sprake van is, selectief toegepast. Er worden 
voorbeelden genoemd van supermarkten die worden gesloten, terwijl andere in dezelfde 
omstandigheden ongemoeid worden gelaten. Hetzelfde geldt voor het toezicht op waterkwali-
teit. Het ene bedrijf moet maatregelen treffen, een ander kan doorgaan met het lozen van 
verontreinigd afvalwater op zee.
Tarieven waarvoor het beginsel van kostendekkendheid geldt, worden niet conform dat 
principe vastgesteld en ‘zo maar’ verhoogd, bijvoorbeeld de werkvergunning van $ 300  
naar $ 5000 en havengeld voor duikers van $ 7000 naar bijna $ 50.00075 per jaar. Havengeld 
wordt niet geïnd bij lokale vissers.
Boten die illegaal staan opgeslagen zouden worden verwijderd, maar ze liggen er nog. Er is 
maar één bank op het eiland en die is niet echt bereid om ondernemers te helpen investeren.
‘Als ondernemer moet je stapelgek en koppig zijn om hier een bedrijf te willen opbouwen.’
Een aantal ondernemers zou zich wel willen verenigen om zo een betere gesprekspartner voor 
de overheid te kunnen zijn. Maar enerzijds zou dat zinloos zijn, omdat het bestuur niet 
competent genoeg is, anderzijds bestaat er ook een zekere vrees voor repercussies. Om 
diezelfde reden gaan ondernemers niet altijd in bezwaar (‘je moet toch verder’), behalve 
NuStar. NuStar is een grote, belangrijke werkgever op het eiland maar maakt onomwonden 
aan het bestuur duidelijk: ‘NuStar is not a public entity’: Het bestuur doet te gemakkelijk een 
beroep op NuStar (brandstof, wasserij e.d.).
De niet-Statiaanse ondernemers hebben bewust gekozen voor Sint Eustatius vanwege de 
ongereptheid en de historie. Zij houden van het eiland, maar zien ook de keerzijde. Zoals een 
van hen verwoordt: ‘Statia wordt kunstmatig door Nederland in leven gehouden.’
Het beeld over Nederland is eenduidig. Nederland accepteert te veel en doet te weinig om het 
beter te maken op het eiland. Verder zien de ondernemers weinig heil in volledige autonomie. 
Het eiland is te klein en heeft een te geringe eigen economie. Er is evenmin sprake van 
duurzaam goed bestuur.
Burgers
De burgers die met de commissie spreken zijn betrokken bij de samenleving van Sint Eustatius 
en volgen het bestuur op Facebook of door het bijhouden van eilandsraadsvergaderingen of 
via de lokale radio en tv. Zij geven aan dat politici en bestuurders ‘are buying support’ door 
middel van beloftes, het vergeven van banen en het zwartmaken van Nederland. Politici 
beloven dat alles beter wordt als Sint Eustatius baas in eigen land zou zijn. Zij vertellen niet wat 
Nederland bekostigt of verdraaien de waarheid door bijvoorbeeld te stellen dat het volledige 
zorgsysteem wordt gedekt door de premies die Statianen betalen. Bestuurders zijn veel op reis, 
maar resultaten daarvan zijn niet zichtbaar.
Het dienstverleningsniveau van de overheid kenmerkt zich volgens hen door gedrag dat kan 
worden samengevat met: ‘ik bepaal’ of ‘I do’. (Deze opvatting wordt overigens ook gedeeld 
door de ondernemers.) Zowel gedeputeerden als ambtenaren, ook van Nederlandse diensten, 
maken zich daar schuldig aan. Naar hun overtuiging leidt die houding tot gevoelens van 
intimidatie, onmacht en willekeur.
Velen maken zich zorgen over de verwaarloosde staat van het eiland: de wegen, de erosie, 
loslopend vee, de (auto)wrakken, het (niet) ophalen van vuilnis en het (niet) verwerken van afval.
De docenten onder hen vragen zich zonder uitzondering af of het bestuur ooit de pensioen-
problematiek zal aanpakken. Bij de overgang van pensioenfonds (van APNA naar PCN) per 
10-10-10 bleek dat de pensioenpremies van ambtenaren, waaronder docenten, verkeerd zijn 
geadministreerd of wel zijn ingehouden, maar niet zijn afgedragen aan het pensioenfonds. In 
die gevallen is er nog steeds sprake van een pensioentekort.
 75 Bijlage 46, e-mail aan gedeputeerde, anoniem gemaakt
107954_Rapport NL.indd   22 09-01-18   13:26

24 / 64 Nabijheid of distantie, een wereld van verschil
wat beter kan. Er bestaat de vaste overtuiging dat als het echt te erg wordt, Nederland wel zal 
ingrijpen. Anderen voegen daaraan toe dat Statianen niet van het verzet zijn, óf omdat zij 
bang zijn voor hun baan óf omdat trots en familieverbanden mensen belemmeren om publie-
kelijk voor hun mening uit te komen, óf omdat ze het leven accepteren zoals het is.
De uitkomsten van de gesprekken met deze groep levert het volgende beeld op. 
De basis voor de huidige situatie is, volgens sommigen, gelegd op 10-10-10 met de komst van 
Nederland als landelijk bestuur en de keuze voor een – in eerste instantie niet-gewilde – 
status van Sint Eustatius als openbaar lichaam. Sint Eustatius werd geen eigen land en ook 
geen Nederlandse gemeente en tegen de achtergrond ‘dat Statia altijd al een stiefkind is 
geweest’ wordt deze bijzondere status ervaren als een nieuwe vorm van afhankelijkheid. De 
WolBES en de FinBES bevatten te veel bevoogdende elementen en het eiland wordt gecon-
fronteerd met nieuwe regelgeving en ambtelijke, Nederlandse diensten, inclusief een RCN. 
Dat geheel zorgt ervoor dat bestuurders zich overvallen voelen, waardoor sluimerende 
gevoelens van meer autonomie bij politici een voedingsbodem vinden.
Een van de oud-bestuurders geeft aan dat bestuurders in Nederland die van Sint Eustatius niet 
begrijpen. De meerderheids- en personenpolitiek werkt niet zoals de politiek in Nederland. 
Argumenteren, overleggen en het sluiten van compromissen zijn Nederlandse vormen van 
politiek bedrijven, geen Statiaanse.
Gaandeweg ontstaat er na 10-10-10 een politieke cultuur, waarbij Nederlanders (tijdelijk) op 
ambtelijke posities binnen het openbaar lichaam niet welkom zijn (‘wij hebben onze eigen 
deskundigen’ en ‘we don’t need the Dutch’), de Nederlandse regels worden genegeerd en er 
onvrede ontstaat over het feit dat ongewenste medische-ethische regelgeving wordt geïntro-
duceerd maar verbeteringen op het sociale en fysieke domein uitblijven. Deze cultuur wordt 
meer dan manifest na de verkiezingen van 2015. De geïnterviewden geven allen aan dat met 
de komst van de huidige fractievoorzitter van de PLP de weg is ingeslagen om, met alle 
middelen, volledige autonomie van Sint Eustatius te bevechten. Hoewel meer autonomie een 
breed gevoelde wens is, keuren de meesten de wijze waarop hij dat wil bereiken, af.
De meerderheidspolitiek was er altijd al, maar deze wordt nu op meer radicale wijze beleden 
en toegepast. Zo is er geen sprake van dualisme, worden agendapunten toegevoegd zonder 
stukken, worden agendapunten van de oppositie niet gehonoreerd en wordt de voorzittersrol 
overgenomen door ‘de leider van de regering’. Op (schriftelijke) vragen van de oppositie wordt 
geen of een denigrerend antwoord gegeven. Er zijn meer spoed- dan reguliere vergaderingen. 
Er wordt veel geschreeuwd en gescholden op Nederland, de oppositie en de voorzitter en dat 
gedrag wordt voortgezet op radio en tv. De oppositie krijgt nauwelijks radio- en tv-tijd, een 
van de tv-zenders is in handen van een aanhanger van het bestuur, die tevens directeur is van 
een overheids-nv. Besluiten worden genomen zonder voorbereidingen door het bestuurscol-
lege of de Centrale Commissie. Een van de geïnterviewden noemt de besluiten ‘roekeloos’, 
omdat ‘er vaak weinig idee is van de impact en de effecten’.
Het bestuurscollege wordt in feite aangestuurd door de fractievoorzitter van de PLP – en een 
enkele keer door de onafhankelijke partij Merkman – en als de gedeputeerden niet luisteren, 
worden ze naar huis gestuurd. Eerst een UPC-gedeputeerde, later een PLP-gedeputeerde.
In vergaderingen van het bestuurscollege worden de gezaghebbers genegeerd, zij ‘zijn alleen 
goed om te tekenen bij het kruisje’. 
Nederlandse eilandsecretarissen worden weggestuurd en na het tot niet-geldend verklaren 
van de WolBES en de FinBES voor Sint Eustatius worden personele en financiële regels niet 
meer toegepast. Ambtelijk en in de overheids-nv’s worden ‘vrienden en gelijkgestemden’ 
benoemd.
Een van de geïnterviewden formuleert het zo: ‘Iedere dag sta je weer voor nieuwe verras-
singen, hoeveel erger moet het worden?’
Er is ook veel kritiek op Nederland. Deze groep geïnterviewden benoemt het oud zeer van de 
niet nagekomen beloften: de rapporten van IdeeVersa en de twee vorige commissies liggen in 
een la. Er is nog steeds geen niveau vastgesteld voor de sociale voorzieningen, de vrije 
uitkering is nog steeds niet aangepast, de wegen worden nog steeds niet gerenoveerd en het 
Meerjarenplan wordt niet uitgevoerd. De evaluatie van de WolBES en de FinBES is niet uitge-
voerd, zoals beloofd. In dat verband wordt de bevoogding van deze wetgeving gememoreerd. 
107954_Rapport NL.indd   24 09-01-18   13:26

26 / 64 Nabijheid of distantie, een wereld van verschil
Het bestuur streeft een beter Sint Eustatius na. Het eiland moet op Caribische wijze worden 
opgebouwd, zonder inmenging van anderen. Daartoe is het noodzakelijk dat het eilandsbe-
stuur volledige autonomie verkrijgt. De macht moet terug naar het eilandsbestuur, dat zelf de 
controle moet hebben en zelf kunnen bepalen wat goed is voor het eiland. Dat houdt ook in 
dat het bestuur zelf over alle financiële middelen moet kunnen beschikken zonder afhanke-
lijkheid van Nederlandse departementale begrotingen. En ook zonder afhankelijkheid van 
Nederlandse, bevoogdende wetten. Zowel de wetgevende als de uitvoerende macht behoren 
het eilandsbestuur toe. Bijstand, begeleiding of hulp is niet nodig: ‘Wij bedelen niet om hulp, 
wij doen het zelf’.
Het bestuur ervaart op dit moment Nederland als een tegenstander die het eilandsbestuur niet 
respecteert. Nederland wil het bestuur dwingen de Nederlandse agenda uit te voeren en wil 
niet luisteren. Er is geen transparantie, het bestuur heeft geen zicht op de belastinginkomsten 
voor Nederland die van het eiland komen.
Er wordt vooral ingezet op economische ontwikkeling, waarbij andere aspecten, bijvoorbeeld 
het mariene milieu, ondergeschikt zijn: ‘Wij doen alles voor de economie. Waarom moeten wij 
rekening houden met de natuur in onze haven?’. Het is ook belangrijk om het financiële 
beheer te verbeteren , omdat ‘besturen zonder goed inzicht in de financiën niet goed mogelijk 
is’. Dit probleem speelt al decennialang, ‘het moet een keer goed worden aangepakt en met 
Versant als financieel adviseur voor het openbaar lichaam gaat dat ook gebeuren’. Door het 
toezicht van BZK vanaf juni 2015 was het nauwelijks mogelijk om er wat aan te doen. Dat 
toezicht zou in 2013 en 2014 ook nodig zijn geweest, maar is niet ingesteld.
De WolBES en de FinBES zijn Nederlandse wetten die in strijd zijn met VN-resoluties. Daarom 
gelden zij – grotendeels – niet voor Sint Eustatius. Deze twee wetten ontkennen de eigen 
autoriteit van het eiland. Nederland heeft zich hiermee te veel gemengd in interne aangele-
genheden. Met deze wetten is het bijna praktisch onmogelijk om te besturen, omdat er steeds, 
soms wekenlang, op goedkeuring van derden moet worden gewacht.
Het vertrouwen in Nederland is helemaal weg. Er zijn te veel beschuldigingen van bad gover-
nance geuit en er is te veel op een negatieve manier gekeken. Nederland heeft niet in oplos-
singen gedacht, maar in repressieve maatregelen. Het eilandsbestuur moet doen wat 
Nederland vindt en de aanpassingen moeten steeds alleen van Statia komen.
Way-out?
Nederland moet met dit bestuur om de tafel gaan zitten. Daar moet bepaald worden wie wat 
doet, inclusief de bijbehorende budgetten. Daarbij is het White Paper het uitgangspunt. Het 
recht op volledige zelfbeschikking staat voorop en hoe dat moet worden vormgegeven, staat 
daarin volledig beschreven.
2.2.3 De opvattingen van het bestuur in Nederland
De departementen
Over de relatie met het eilandsbestuur van Sint Eustatius bestaan verschillende beelden. De 
ministeries die hun taken vrijwel zelfstandig kunnen uitvoeren, hebben relatief positieve 
ervaringen of kwalificeren de verhouding als ‘vreedzame co-existentie’. Andere ministeries 
proberen zo veel mogelijk het bestuurlijke contact te vermijden door op ambtelijk niveau 
samen te werken. Er is ook begrip voor het bestuur: ‘Besturen daar is niet makkelijk met 
weinig geld en weinig ervaring’, maar dat maakt overleg ook lastig: ‘Ik heb nog nooit gemerkt 
dat we een inhoudelijk debat hebben gehad.’ Er wordt een professionaliteitsverschil gesigna-
leerd in de beleidsvorming, zowel ambtelijk als bestuurlijk. Omdat de eilandsbesturen vaak 
‘alleen beslissen wat er nu langs komt, is er ook geen beleid nodig’. 
Het bieden van technische bijstand of het tijdelijk overnemen van taken wordt soms wel 
geapprecieerd, zoals bijvoorbeeld bij Census office (burgerzaken), soms ook niet. Het aanbod 
van de Nederlandse woningcorporatie Woonlinie om honderd woningen in deplorabele 
toestand voor eigen rekening op te knappen en de Statiaanse Housing Foundation te helpen 
ontwikkelen, wordt van de hand gewezen. Hetzelfde geldt voor een samenwerkingsverband 
tussen Eutel en KPN om de telecommunicatie te verbeteren.
107954_Rapport NL.indd   26 09-01-18   13:26

28 / 64 Nabijheid of distantie, een wereld van verschil
minister hier van’. Hij kwalificeert zijn positie als hybride, ‘iets tussen een ambtenaar en een 
bestuurder in’, met een mandaat dat hem weinig ruimte geeft om afdoende te interveniëren in 
omstandigheden zoals die zich voordoen op Sint Eustatius.
Al voor zijn aantreden nam de eilandsraad een motie van wantrouwen aan over zijn 
benoeming. Het Plan van Aanpak was bijna onmogelijk uit te voeren. Het Statiaanse bestuur 
wilde dat van de aanvang af helemaal zelf doen, met eigen mensen.
Ten aanzien van verkiezingen roept hij op om het stemmen bij volmacht af te schaffen; dat 
werkt chantage in de hand en daarmee afgedwongen verkiezingsuitslagen.
Met betrekking tot het sociaal stelsel is zijn observatie dat de openbare lichamen wel het stelsel 
hebben gekregen, maar niet de maatstaven, terwijl het bestaansminimum schrijnend laag is.
De Rijksvertegenwoordiger ervaart zijn positie als een speelbal. ‘Den Haag’ ziet hem als belan-
genbehartiger, voor de openbare lichamen is hij de lastige man van Den Haag. Omdat het 
ministerie van BZK in Den Haag geen positie heeft en geen sterke regiefunctie, is ook zijn 
positie zwak. Nederland heeft de figuur van Rijksvertegenwoordiger niet verinnerlijkt, de 
eilanden hebben hem niet aanvaard.
Daarnaast ziet hij dat het insulaire karakter van de openbare lichamen dwingt om anders te 
reageren dan in Nederland bij een vergelijkbaar vraagstuk. Die opvatting is in Den Haag niet 
altijd gemeengoed.
Het College financieel toezicht
Het College financieel toezicht (Cft) geeft aan dat het vanaf het begin het meest heeft moeten 
interveniëren op Sint Eustatius. De buitenwereld acht die interventies soms te weinig krachtig, 
maar verliest uit het oog dat het Cft geen rechtmatigheidsonderzoek doet en ook geen fraude-
onderzoeken.
Als beleidslijn hanteert het bestuur van Cft het uitgangspunt dat er in beginsel vertrouwen moet 
zijn in het lokale bestuur, omdat anders economische groei niet tot stand komt. En hoewel de 
informatie vanuit het openbaar lichaam Sint Eustatius soms belabberd is, de procedures voort-
durend vertraagd worden en de kwaliteit van de ambtenaren bij Financiën verder ontwikkeld 
moet worden, is er altijd uiteindelijk sprake van een sluitende begroting en van compensatie 
van begrotingstekorten. Het bestuur van Cft ziet dat de bestuurskracht niet groot is, maar dat 
ook de vrije uitkering te laag is. Zij is blij met de komst van Versant, daarmee moet de financiële 
functie echt beter worden. Aan de andere kant is een eilandsbestuur met dictatoriale neigingen 
niet aanvaardbaar en moet Nederland haar historische verantwoordelijkheid nemen.
De VNG
Het beeld van de bestuurders van Sint Eustatius is bij de VNG beperkt. Voor zover wel 
merkbaar in de contacten, is de observatie van de VNG dat er geen sprake is van verinnerlij-
king van de principes van de democratische rechtsstaat. Bestuurders ervaren hun mandaat 
als een persoonlijk mandaat. Tegen die achtergrond is het een complexe opgave om de 
voorwaarden te scheppen om tot bestuurlijke ontwikkeling te komen.
De VNG wil daarin graag investeren, zodat er een aanvaardbaar bestuurlijk niveau ontstaat.
Way-out?
Alle geïnterviewden zijn, zonder uitzondering, van mening dat er zo spoedig mogelijk een 
visie op het koninkrijk en daarbinnen op de openbare lichamen moet komen. Er wordt nu te 
veel uitgegaan van de veronderstelling dat er een vanzelfsprekende gedeelde opvatting 
bestaat.
Er is ook in zekere zin een gedeeld besef dat Nederland te veel met de Nederlandse bril kijkt en 
het tekort aan implementatiekracht op de eilanden of niet ziet, of voor lief neemt. Ook over 
´goed bestuur´ is een eenduidige visie nodig.
Een beperkt aantal geïnterviewden ziet de departementale versnippering en verkokering als 
een te grote belemmering voor de ontwikkeling van de eilanden. Zij stellen dat het tijd wordt 
dat de minister van BZK ook de volledige ministeriële (beleidsmatig en budgettair) verant-
woordelijkheid krijgt voor de openbare lichamen. 
Over een mogelijke bestuurlijke ingreep door Nederland zijn de meningen verdeeld. 
Sommigen spreken van een evidente onafwendbaarheid om het wel te doen, gelet op de vele 
democratische inbreuken en de effecten daarvan voor de bevolking. Anderen zijn daar terug-
houdender over, sommigen omdat alleen ingrijpen nog geen duurzaam goed bestuur gaat 
107954_Rapport NL.indd   28 09-01-18   13:26

30 / 64 Nabijheid of distantie, een wereld van verschil
2.3.2 Asymmetrische verwachtingen
De BES-wetgeving is gebaseerd op de uitgangspunten ‘Antilliaanse wetgeving tenzij’ en op 
legislatieve terughoudendheid gedurende de eerste jaren na 10-10-10. De onderliggende 
beleidskeuzes richten zich op fasering in de uitvoering en het toezicht om de eilanden de tijd 
te geven nieuwe regels te absorberen en op de (concurrentie)positie van de eilanden in het 
Caribisch gebied. Op sociaal gebied richt het beleid zich op het terugdringen van de werkloos-
heid en het beteugelen van immigratie van buitenlandse (tijdelijke) werknemers.
Sinds 10-10-10 heeft Europees Nederland geïnvesteerd in het zorgstelsel, het onderwijs en de 
veiligheid, in de inrichting van Europees-Nederlandse ambtelijke diensten als politie, belas-
tingdienst, douane en immigratiedienst, maar ook in diensten van het openbaar lichaam, 
zoals Census en het Kadaster. Projectinvesteringen zijn gedaan in onder meer afvalverwer-
king, energie, drinkwater, jeugd- en gezinsvoorzieningen, sport, schoolgebouwen, overheids-
gebouwen en het financieel beheer van het openbaar lichaam. De justitiële keten is 
vormgegeven. Ter illustratie: de rijksuitgaven voor Sint Eustatius bedragen over 2015 € 60,5 
miljoen.79 De rijksbelastingopbrengsten voor 2016 zijn begroot op € 15,7 miljoen.80
De begroting van Sint Eustatius zelf over 2016 sluit op een bedrag van $ 15,5 miljoen. Daarvan 
is $ 1,7 miljoen afkomstig uit lokale belastingen, heffingen en leges, $ 10,8 miljoen uit het 
Nederlandse BES-fonds, de zogeheten vrije uitkering en $ 2,2 miljoen uit bijzondere uitke-
ringen. Het ministerie van BZK voegt daar nog specifiek voor dit jaar $ 0,8 miljoen aan toe 
voor de betaling van KPMG ten behoeve van de verbetering van het financieel beheer.
Met een terughoudende opstelling in wetgevend, uitvoerend en handhavend opzicht en door 
middel van investeringen heeft Nederland, meer dan voorheen, nabijheid in de vorm van 
begrip willen creëren en tegelijkertijd een zekere distantie willen houden tot het lokale 
bestuur, om dat bestuur in de gelegenheid te stellen de nieuwe bestuurlijke rol te ontwikkelen.
In Caribisch Nederland, ook op Sint Eustatius, bestaat tevredenheid over de aanzienlijke 
verbeteringen in de zorg en het onderwijs. Dat hebben eerdere commissies al vastgesteld. Ook 
de teleurstellingen zijn helder beschreven, met name door de Commissie Spies. Die betreffen 
vooral het fysieke en sociale domein, waarin de uitkeringen aanmerkelijk lager liggen dan in 
Nederland. Daardoor is er bij velen het gevoel ontstaan dat Statianen tweederangsburgers zijn. 
Op basis van de rapporten van IdeeVersa leefde ook de verwachting dat de vrije uitkering zou 
worden verhoogd, omdat de onderzoeken onder meer laten zien dat er onvoldoende middelen 
zijn om nieuwe investeringen en achterstallig onderhoud te plegen. De onvrede over het 
uitblijven daarvan wordt met name geprojecteerd op de staat van de wegen.
In 2013 maken de drie openbare lichamen ontwikkelplannen, die uiteindelijk resulteren in het 
Meerjarenprogramma Caribisch Nederland 2015-2018. Saba en Bonaire tekenen het MJP in 
juni 2015, Sint Eustatius in februari 2016. De eigen plannen zijn ambitieuzer dan het Meerja-
renprogramma, wat tot een nieuwe teleurstelling leidt. De trage uitvoering belemmert vervol-
gens de voortgang.
Niet alleen bestuurders en politici, maar ook de bevolking, koesteren de diepe wens om het 
vliegverkeer betaalbaar te maken en/of een goedkope veerdienst te krijgen. Het Nederlands 
bestuur ziet deze verbindingen echter niet als openbaar vervoer en wil daarom het reizen niet 
subsidiëren. Voor velen is de huidige bereikbaarheid onvoldoende.
De verwachtingen worden vanuit Sint Eustatius bij bezoeken van en naar Europees Nederland 
expliciet gemaakt, maar de standpunten van Nederland blijven naar het Statiaanse gevoel 
hangen in vage bewoordingen en onduidelijke toekomstperspectieven. Deze asymmetrie 
zorgt voor (bestuurlijke) onvrede op het eiland.
 79 Realisatie begroting 2015
 80 Begroting 2016
107954_Rapport NL.indd   30 09-01-18   13:26

32 / 64 Nabijheid of distantie, een wereld van verschil
deugdelijk bestuur te kunnen plaatsen en begrijpen. De nog bestaande ‘meerder-
heid-is-machtpolitiek’ en de personenpolitiek op Sint Eustatius moeten wellicht een grotere 
afstand afleggen naar de Nederlandse ‘respect-voor-de-minderheidpolitiek’ en de partijpoli-
tiek en vice versa dan de bijna 9000 km die Oranjestad scheidt van Den Haag.
Het doorbreken van patronen die voor beide partijen al heel lang als vanzelfsprekend gelden, 
is niet eenvoudig. Daarvoor is een perspectiefverschuiving aan beide zijden nodig en niet 
alleen nieuwe, Nederlandse wetten, zoals de WolBES en de FinBES.
107954_Rapport NL.indd   32 09-01-18   13:26

34 / 64 Nabijheid of distantie, een wereld van verschil
Frankrijk kent in de Caribische regio vier ‘départements de France Outre-Mer: Guadeloupe, 
Martinique, Saint Martin en Saint Barthélemy. De eilanden kennen eigen volksvertegenwoor-
digende organen, variërend van 19 leden (St. Barthélemy) tot 45 leden (Martinique). Vertegen-
woordigers van de eilanden maken deel uit van het Franse parlement.
Het Koninkrijk der Nederlanden bestaat uit vier soevereine staten: Aruba, Curaçao, Sint 
Maarten en Nederland. De eilanden Saba, Sint Eustatius en Bonaire behoren als openbaar 
lichaam tot Nederland.
De drie Caribische landen hebben een gevolmachtigd minister in de Rijksministerraad.
Van de vijftien eilandgebieden met minder dan 100.000 inwoners zijn er vier een soevereine 
staat. De elf andere zijn, als ‘overzees’ gebied, onderdeel van Frankrijk, het VK en Nederland.
De negen kleinste, qua inwonersaantal, eilandgebieden zijn alle niet volledig onafhankelijk.
Volgens de Human Development Index (HDI) van de VN in 2016 zijn er vier eilandgebieden, 
waaronder Aruba, zeer hoog ontwikkeld, zeventien hoog ontwikkeld, één (Montserrat) 
medium ontwikkeld en één (Haïti) niet ontwikkeld. De status van zeven eilandgebieden is 
onbekend, waaronder die van Curaçao en Sint Maarten en de drie Nederlandse openbare 
lichamen.
Van de drie Europese landen investeert Frankrijk relatief het meest in de eilandgebieden en 
het VK relatief het minst. Een (toenemend) aantal eilandgebieden kent investeerders uit China 
en Taiwan.
Qua Purchasing Power Parity based (PPP – GDP per capita) bevindt Sint Eustatius zich met 
acht eilandgebieden min of meer in de middenmoot. Twaalf eilandgebieden kennen een (veel) 
lager PPP dan Sint Eustatius, waarvan Haïti en Jamaica veruit de twee laagste PPP’s kennen.
Qua bestuur heeft Frankrijk een relatie met de eilanden op basis van integratie, waarbij alle 
inwoners in beginsel over hetzelfde voorzieningenniveau beschikken. In de praktijk werkt dat 
soms anders uit, bijvoorbeeld door de verschillende prijsniveaus. Het waarborgen van goed 
bestuur is wel een aandachtspunt, maar door het vrijwel ontbreken van mogelijkheden om 
hoger toezicht uit te oefenen, minder dominant dan in Nederland.
Het Britse bestuur heeft het vraagstuk van autonomie ondergeschikt gemaakt aan goed 
bestuur. Goed bestuur is voorwaardelijk voor meer autonomie. De governor heeft de bevoegd-
heid om zelf besluiten te nemen, ook al is het lokale bestuur het daar niet mee eens. In de 
praktijk gebeurt dat niet vaak, er vindt veel informeel verkeer plaats tussen de governor, het 
eilandsbestuur en ‘Londen’ om good governance te waarborgen. De governor moet ook met 
ieder lokaal wetsvoorstel instemmen. Ook op dat vlak is er sprake van informele afstemming 
met ‘Londen’. Indien een wetsvoorstel strijdig is met de grondwet of een andere wettelijke 
regeling hoeft de governor niet te ondertekenen. 
Caribisch-Britse ambtenaren worden voorgedragen door een onafhankelijke, politiek neutrale 
commissie en benoemd door de governor. Caribisch-Franse ambtenaren worden benoemd 
nadat zij zijn geslaagd voor een concours. Geen enkele Franse (Europees noch Caribisch) 
concoursdeelnemer heeft een garantie op tewerkstelling in de plaats van herkomst.
3.2 Cook Islands, Niue en Tokelau
2
De Cook Islands bestaan uit 15 eilanden in de Stille Oceaan met een oppervlakte van 240 km . 
Er wonen rond de 12.000 mensen. Zo’n 58.000 Cook Islanders wonen in Nieuw-Zeeland. De 
eilanden kennen een vrije associatie met Nieuw-Zeeland, waarbij zij over een eigen grondwet 
beschikken en volledige autonomie kennen waar het de wetgevende en uitvoerende macht 
betreft. Nieuw-Zeeland heeft een formele verantwoordelijkheid voor defensie en Buitenlandse 
Zaken, hoewel wordt toegestaan dat de Cook Islands internationaal een eigen koers varen.
De eilanden ontvangen nog steeds subsidies van Nieuw-Zeeland; in 2011 is er een overeen-
komst getekend waarbij Nieuw-Zeeland fors investeert in afval- en waterverwerking, 
duurzame energie, onderwijs en publiek financieel management. De economie van de 
107954_Rapport NL.indd   34 09-01-18   13:26

36 / 64 Nabijheid of distantie, een wereld van verschil
3.3.3 Opsterland
In 1946 legt de raad van de gemeente Opsterland haar werkzaamheden neer vanwege haar 
opvattingen over het tijdelijk aanblijven van de burgemeester. Het verschil van opvatting 
tussen de raad en de regering betreft de houding van de burgemeester gedurende de 
bezetting.
Ook hier laat de Memorie van Toelichting zien dat een ingreep geen sinecure is: ‘Hoezeer de 
ondergetekende het dan ook betreurt dat de noodzaak bestaat de medewerking van de 
Staten-Generaal in te roepen voor het treffen van een maatregel […].’
Niettemin wordt ingrijpen noodzakelijk geacht: ‘[…] hij vertrouwt dat de Staten-Generaal met 
hem van oordeel zullen zijn dat de regering haar taak zou misverstaan, indien zij, na hetgeen 
geschied is, het hoofd in den schoot zou leggen.’ 
In de wet wordt een regeringscommissaris aangewezen om de taken van de raad en het 
college van burgemeester en wethouders uit te oefenen.
3.3.4 Finsterwolde
De laatste ingreep dateert uit 1951 in de gemeente Finsterwolde. De meerderheid van de raad 
en van het college is, na aanvankelijk nog tot enig overleg bereid te zijn, een eigen koers gaan 
varen. De Memorie van Toelichting beschrijft het aldus: ‘[…] is de houding van deze leden 
allengs zodanig gewijzigd, dat van een normaal overleg of van een redelijke behartiging van 
deze belangen niet meer kan worden gesproken en dat geleidelijk de plaats van de gemeente 
als onderdeel van onze staatsorde uit het oog is verloren. Zij schromen niet bij de uitoefening 
van hun functie een politiek te volgen, welke duidelijk aantoont dat zij zich van de Neder-
landse opvattingen hebben losgemaakt en kennelijk beogen het wettig gezag en het gezag der 
wet te ondermijnen.’
In de Memorie van Toelichting wordt een aantal voorbeelden genoemd van deze politiek. Zo 
wordt de voorzitter van de raad aangezegd dat ‘met personen van zijn slag zal worden afgere-
kend’, worden leden van de woonruimtecommissie vervangen door gelijkgestemden en wordt 
bij fraude met sociale uitkeringen niet opgetreden tegen de fraudeurs, maar wordt – ondanks 
felle protesten van de minderheid van de raad – de controleur ontslagen. De Kroon schorst en 
vernietigt een aantal malen besluiten van de gemeente, maar bestuur en raad negeren die 
besluiten.
De Memorie van Toelichting vat een en ander kort samen: ‘Het is niet te verwonderen, dat op 
deze wijze en in zulk een sfeer bij het getroffen deel der bevolking der gemeente het gevoel 
heerst van te leven in een staat van volslagen rechteloosheid.’
Ook in deze casus wordt de vraag opgeworpen of ‘grovelijke verwaarlozing van de […] als 
omschreven in artikel 146, vierde lid der Grondwet’ aan de orde is: ‘De regering heeft zich 
nauwkeurig rekenschap gegeven van de vraag of genoemde bepaling, waar een situatie als 
zich te Finsterwolde voordoet, de grondwetgever in 1887 uiteraard niet voor ogen stond, een 
ingrijpen als voorgesteld toelaat.’ De regering concludeert dat ‘hier inderdaad aanleiding tot 
ingrijpen bestaat en langer stilzitten niet verantwoord is. Gebruik van dit middel acht de 
regering hier onvermijdelijk’.
De wet wordt aangenomen, waarbij de burgemeester bevoegd wordt alle taken van de raad en 
het college uit te oefenen.
3.3.5 Het Koninkrijk
Ook in koninkrijksverband is eerder ingegrepen. In 1960 op Curaçao (AmvRB 30 januari 1960, 
nr. 1), in 1993 op Sint Maarten (Stbl. 1993, no. 172) en in 2017 (Stbl. 2017, no 138) op Curaçao 
teneinde de verkiezingen veilig te stellen. De ingreep in 1960 vond plaats op verzoek van de 
regering van de Nederlandse Antillen. In deze casus verwierp de eilandsraad stelselmatig alle 
besluiten die afkomstig waren van het bestuurscollege.
Aan de ingreep op Sint Maarten is in 1991 een onderzoek van de commissie Pourier voorafge-
gaan. De commissie stelt vast dat er sprake is van een financiële crisis, dat een klein aantal 
107954_Rapport NL.indd   36 09-01-18   13:26

38 / 64 Nabijheid of distantie, een wereld van verschil
107954_Rapport NL.indd   38 09-01-18   13:26

40 / 64 Nabijheid of distantie, een wereld van verschil
4.2.1 Het huidige Statiaanse bestuur
Wij zijn ons onderzoek gestart met de overtuiging dat de controverse tussen de Nederlandse 
regering en het huidige bestuur – eilandsraad en bestuurscollege – op zijn minst bespreek-
baar zou zijn en wellicht door middel van bemiddeling tot meer wederzijds begrip zou leiden.
Al snel bleek dat het bestuur van Sint Eustatius niet met ons in gesprek wilde komen, ondanks 
onze eigen pogingen en die van een aantal bemiddelaars. Ook de persoonlijke oproep van de 
minister van BZK op 14 augustus 2017 op Sint Eustatius en zijn latere brief89 heeft de impasse 
niet doorbroken. Wij zijn niet verder gekomen dan een telefoongesprek tussen de fractievoor-
zitter van de PLP en een van ons. Wij begrijpen dat de aanleiding daarvoor terug te voeren is 
tot de samenstelling van onze commissie en met het bestuur zijn wij van oordeel dat het 
traject rommelig is verlopen. Wij begrijpen minder goed dat het bestuur zichzelf en anderen 
daardoor heeft uitgesloten om ervaringen en opvattingen met ons te delen. Wij betreuren die 
opstelling.
Zoals wij het ook betreuren dat het de ambtenaren, onder dreiging van disciplinaire maatre-
gelen verboden werd met ons te spreken.
Het huidige bestuur van Sint Eustatius wordt voortgedreven door een groot verlangen naar zo 
veel mogelijk autonomie van het eilandsbestuur, waarbij de Nederlandse bemoeienis niet 
meer aan de orde is.
Vanuit dat verlangen wordt het eiland bestuurd als ware er al sprake van meer autonomie. De 
in haar ogen meest knellende en bevoogdende wetgevingscomplexen, de WolBES en de 
FinBES, worden - bij motie - in beginsel niet langer van toepassing verklaard voor Sint 
Eustatius. De onderliggende verklaring is de opvatting dat VN-resoluties en het Handvest van 
de Verenigde Naties dit type wetgeving niet toestaat.
In het verlengde van deze opvatting worden adviezen van het Cft traag uitgevoerd of 
genegeerd, hoewel er halverwege 2017 nog steeds geen jaarrekeningen over 2015 en 2016 
beschikbaar zijn.
Ook goedkeuringsprocedures die uit de wetten voortvloeien, zowel op personeel als op finan-
cieel terrein, worden aanvankelijk mondjesmaat gevolgd, maar later structureel ter zijde 
geschoven, ook in officiële stukken.
Niet alleen worden opvattingen van anderen niet geaccepteerd, ook gezag van anderen, zoals 
ministers, de Rijksvertegenwoordiger en het Cft, van de (wnd.) gezaghebber, de oppositie of de 
eigen ambtenaren, wordt niet aanvaard, ook niet in een crisissituatie na een orkaan.
Bestuurlijke vraagstukken worden niet bestuurlijk opgelost, maar via de rechter, zoals de 
relatie met de wnd. gezaghebber en die met Nederland.
Inmiddels lijkt het erop dat ook de naam van het eiland op eigen gezag is gewijzigd van Sint 
Eustatius in Statia, en lijkt het er ook op dat de fractievoorzitter van de PLP zich extern als 
minister-president laat aanspreken of als leider van het land.
Het bestuur neemt woorden als ‘macht’ en ‘controle’ vaak in de mond en handelt daarnaar. 
Het dualisme, een waarborg voor het evenwicht tussen macht en tegenmacht, is niet aan de 
orde. Wij hebben vastgesteld dat de fractievoorzitter van de PLP uiteindelijk als enige bepaalt 
wat er wel en niet gebeurt. Hij stuurt rechtstreeks de twee bestuurders en ambtenaren aan. Als 
zaken te lang duren, neemt de eilandsraad besluiten, soms per motie, zonder ambtelijke en 
bestuurlijke voorbereiding of zonder voorbereiding door de Centrale Commissie. In feite 
controleert de eilandsraad niet, maar is deze vervloeid met het bestuurscollege, waarbij in de 
praktijk één man de dienst uitmaakt.
Controle wordt uitgeoefend door personen die trachten besluiten te laten vaststellen op recht-
matige gronden of via wettelijke procedures, ter zijde te schuiven en te vervangen door 
personen uit de vriendenkring van het bestuur. Zo moesten een gezaghebber, twee gedepu-
teerden, een griffier en een eilandsecretaris het veld ruimen. Ambtenaren zijn overgeplaatst 
en op bestuursfuncties van de overheids-nv’s worden eveneens bevriende relaties geplaatst. 
Niet alle nieuwe functionarissen beschikken over de vereiste competenties.
 89 Bijlage 49, brief minister BZK aan voorzitter fractie PLP, 5 september 2017
107954_Rapport NL.indd   40 09-01-18   13:26

42 / 64 Nabijheid of distantie, een wereld van verschil
iedere vorm van kritiek wordt gesmoord. Daarbij worden zwartmaken, desinformatie en fictie 
niet geschuwd. Veel publieke uitlatingen van het bestuur kunnen niet dienen als voorbeeld 
voor de bevolking. Niet als fatsoensnormen en ook niet als voorbeeld voor het naleven van 
regels.
Het bestuur werkt vanuit het perspectief ‘we are the majority and we run this island’; in dit 
geval is dat ver voorbij de gebruikelijke oneliner, want zonder begrip of luisterend oor voor 
andersdenkenden en zonder respect voor andere gezagsdragers of voor de wet.
Wij constateren dat dit bestuur, anders dan voorgaande besturen, een eigen interpretatie heeft 
gegeven aan de invulling van de staatsorde, de rechtsorde en aan democratische beginselen, 
die verre van passend is in de Nederlandse bestuurscultuur. Het verlangen naar meer 
autonomie is te rechtvaardigen, maar de invulling daarvan behoort de uitkomst van een debat 
te zijn en niet het eenzijdige dictaat van een eilandsbestuur.
4.3 Het bestuur van Nederland
4.3.1 De inzet van Nederland
In de voorbereidingen op 10-10-10 is Nederland zich bewust geweest van de verschillen in 
bestuurscultuur tussen de te vormen openbare lichamen en de bestaande Nederlandse 
gemeenten. Vanuit de optiek dat de bestuurscultuur op de eilanden risicovol zou kunnen zijn 
op financieel en bestuurlijk terrein, kennen de WolBES en de FinBES extra waarborgen om die 
risico’s in te dammen. Vanaf het begin hebben de eilandelijke besturen, en zeker ook de Stati-
aanse, zich verzet tegen deze in hun ogen bevoogdende bepalingen. Zij zijn er uiteindelijk 
mee akkoord gegaan door de toezegging dat de twee wetten na vijf jaar zouden worden 
geëvalueerd. Tegelijkertijd zijn, naar Nederlandse snit, het dualisme en het stemmen bij 
volmacht geïntroduceerd, voor de openbare lichamen tot dan toe niet bestaande bestuurlijke 
fenomenen.
Na 10-10-10 worden de openbare lichamen beleidsmatig ondergebracht bij de directie 
Openbaar Bestuur en Democratie en daarmee qua aandacht als gemeenten beschouwd. Dat 
heeft tot gevolg dat de eilandelijke besturen qua ontwikkeling nauwelijks aandacht krijgen en 
in een zeker bestuurlijk vacuüm terechtkomen.
De beleidsmatige verantwoordelijkheid wordt al snel weer verschoven naar de directie 
Koninkrijksrelaties, nadat de minister van BZK zich in november 2011 op Sint Eustatius 
genoodzaakt zag om voorafgaand toezicht in te stellen.
Met de ogen van nu moet worden geconstateerd dat Nederland te weinig aandacht heeft 
gehad voor het feit dat bijna 60 jaar niet verder ontwikkelde bestuursculturen op de eilanden 
niet alleen door het opstellen van waarborgbepalingen een andere invulling krijgen. Het lijkt 
zo te zijn dat er enerzijds te veel vertrouwen bestond in de waarborgbepalingen en anderzijds 
te veel (eeuwenoude) terughoudendheid om op een andere wijze in lokale besturen te interve-
niëren. Het ware beter geweest te onderkennen dat goed bestuur niet vanzelf tot stand komt, 
zeker niet als er geen corrigerende mechanismes bestaan als buurgemeenten, provinciale 
besturen, regiovorming, ontwikkelde politieke partijen, kritische media en mondige burgers. 
Ook het ontbreken van een goed ontwikkeld ambtenarenapparaat werkt bestuurlijke ontwik-
keling niet in de hand.
De bestuurlijke reflex om bij het eerste bestuurlijke falen op financieel terrein een repressieve 
maatregel te nemen, heeft, achteraf beschouwd, meer bijgedragen aan de gevoelens van 
bevoogding bij het Statiaanse bestuur dan als prikkel voor goed bestuur gediend.
Het is, met de trots van Statiaanse bestuurders voor ogen, nog maar de vraag of langdurige 
bijstand van Nederland om de financiële situatie, inclusief de begeleiding van ambtenaren, op 
orde te krijgen, door het Statiaanse bestuur zou zijn aanvaard. Het ware wel beter geweest om 
die mogelijkheid eerst te onderzoeken.
Nederland is zich ook bewust geweest van het feit dat er op vrijwel alle bestuurlijke domeinen 
grote achterstanden bestonden op de drie eilanden. 
Het is absoluut waar dat er grote inspanningen zijn geleverd op de terreinen van het 
onderwijs, de zorg, de veiligheid en het rechts- en belastingsysteem. Ook op projectbasis zijn 
tal van investeringen gedaan. Een aantal daarvan is verzand in het sluiten van de bestuurlijke 
107954_Rapport NL.indd   42 09-01-18   13:26

44 / 64 Nabijheid of distantie, een wereld van verschil
Wij stellen ook vast dat voor de kleine eilandsbesturen Nederland zich in vele bestuurlijke 
gedaanten manifesteert: departementale ambtenaren (soms een minister of staatssecretaris), 
RCN-ambtenaren, de Rijksvertegenwoordiger, het Cft, liaisons, eigen Nederlandse diensten. 
Deze complexiteit vergroot een adequate onderlinge bestuurlijke verhouding niet, vooral niet 
nu er geen eenduidig optreden is vanuit Nederland. Voor de departementen wordt, aan de 
andere kant, het handelingsperspectief beperkt door de politieke desinteresse voor de drie 
openbare lichamen. Gelet op de hoogambtelijke samenstelling van de CN-tafel, zouden wij 
wel verwacht hebben dat sprake zou zijn geweest van meer eenduidig ambtelijk handelen en 
van ten minste een poging om een gezamenlijke visie op te stellen.
De Nederlandse opvatting is dat het eilandsbestuur niet steunt op een systeem, maar leunt op 
individuen met een persoonlijk mandaat. Wij zien in zekere zin hetzelfde bij het Nederlandse 
bestuur. Dat steunt niet op een gemeenschappelijke beleidsvisie, maar leunt op persoonlijke 
opvattingen van Nederlandse ambtenaren.
4.3.3 (De opmaat naar) de huidige relatie met Sint Eustatius
Al in 2011 ziet de minister van BZK zich genoodzaakt op financieel terrein voorafgaand 
toezicht in te stellen, dat eind 2012 wordt ingetrokken.
Uit de adviezen van het Cft over de jaren 2013 en 2014 aan de minister blijkt dat het beter lijkt 
te gaan, maar de adviezen versluieren in zekere mate dat het de Statiaanse bestuurders en 
ambtenaren veel moeite kost om aan de eisen te voldoen. Het Cft kiest voor een beleid waarbij 
de verbinding in stand blijft en voor duidelijke, ook meer economisch getinte adviezen aan 
het openbaar lichaam, waarbij het in de relatie met het eilandsbestuur de ‘randen van het 
mandaat’ opzoekt.
Wij kunnen ons deze opstelling voorstellen, maar wel met de kanttekening dat het ministerie 
van BZK en het Cft meer een gezamenlijke strategie hadden moeten bepalen.
Het Cft handelt in deze rol niet als onafhankelijke toezichthouder, maar als adviseur. Door de 
aanpak niet op elkaar af te stemmen, zien wij dat er tegelijkertijd een meer repressieve lijn als 
een meer begripvolle lijn is ontstaan. Dat wekt bij het Statiaanse bestuur wellicht verwarring, 
maar biedt ook ruimte om een eigen koers te varen.
De aanwijzingen van de minister aan zowel het bestuur als aan de Rijksvertegenwoordiger 
bevatten zowel ontwikkelmaatregelen (Plan van Aanpak) als repressieve maatregelen. Omdat 
het net gekozen nieuwe bestuur aangeeft dat er op geen enkele wijze met Nederland zal 
worden samengewerkt, wordt de uitvoering ervan vrijwel een Nederlandse aangelegenheid. 
Alleen ten tijde van de inzet van een van de gedeputeerden is er sprake van ontwikkeling op 
het financiële terrein. Deze gedeputeerde wordt vanwege die samenwerking weggestuurd.
De Rijksvertegenwoordiger heeft door het gebrek aan samenwerking het Plan van Aanpak 
opgesteld en getracht uit te voeren. Die aanpak heeft voeding gegeven aan de opvatting van 
het bestuur dat Nederland de agenda wil bepalen. Uiteindelijk heeft de Rijksvertegenwoor-
diger de moed verloren.
Wat wij, zij het achteraf en dus met meer kennis, zien zijn goedbedoelde, maar ineffectieve 
maatregelen van Nederlandse zijde. Een aanwijzing aan de Rijksvertegenwoordiger om een 
verbeterplan op te stellen, is wat ons betreft verkeerd geadresseerd. Daarbij komt dat aan de 
twee aanwijzingen niet tot nauwelijks gesprekken met het eilandsbestuur zijn voorafgegaan. 
Deze onverhoedse aanpak heeft het Statiaanse bestuur het alibi gegeven om zelf ook de 
confrontatie aan te gaan met Nederland, in plaats van te zoeken naar bestuurlijke oplos-
singen. Het Plan van Aanpak was als ondersteuning bedoeld, maar is door het ontbreken van 
vooraf gevoerd overleg als bemoeizucht ervaren. Vervolgens accepteren de minister van BZK 
en de CN-tafel dat, ondanks de rapportages van de Rijksvertegenwoordiger, het bestuur steeds 
meer en vaker en uiteindelijk structureel de toezichteisen, goedkeuringsprocedures en wette-
lijke bepalingen de rug toe keert. De pogingen om door middel van brieven dit tij te keren, 
lopen op niets uit.
Uit ons onderzoek blijkt dat velen van mening zijn dat de wetgeving te weinig mogelijkheden 
biedt om bij stelselmatig bestuurlijk falen goed bestuur af te dwingen. De wetgever heeft 
wellicht te weinig voorzien dat een bestuur structureel geen gevolg geeft aan goedkeurings-
procedures of voorgeschreven proceshandelingen, maar meer samenwerking in de keten 
107954_Rapport NL.indd   44 09-01-18   13:26

46 / 64 Nabijheid of distantie, een wereld van verschil
ligt rond 10-10-10, het tweede rond de aanwijzingen in 2015 en het derde rond de motie van de 
eilandsraad op 30 november 2016. Ook de voortgangsverslagen van de Rijksvertegenwoor-
diger hadden Nederland kunnen alarmeren.
Pas in maart 2017 zegt de secretaris-generaal van BZK een debat toe, maar later laat de 
minister weten dat hij eerst de uitkomsten van onze commissie wil afwachten.
Door de keuze van het Statiaanse bestuur om al zonder debat te kiezen voor meer autonoom 
handelen en het uitstellen van het debat door Nederland, is het vraagstuk van meer autonomie 
een splijtend element geworden in de verhouding tussen Sint Eustatius en Nederland.
Daar komt bij dat, ten tijde van het bestaan van het land Nederlandse Antillen, Statiaanse 
bestuurders deel uitmaakten van de Antilliaanse Staten en van kabinetten. Hoewel het theore-
tisch mogelijk is om in het Nederlandse parlement gekozen te worden en deel uit te maken 
van een Nederlands kabinet, is de reële mogelijkheid gering. Om die reden zoeken (oud)
politici naar andere mogelijkheden om invloed te kunnen uitoefenen in het Nederlandse 
parlement, zoals de oprichting van een BES-huis.
Wij stellen vast dat het ontbreken van een Nederlandse visie op meer autonomie, het laattijdig 
onderkennen van de gevoelens van te grote afhankelijkheid bij de Statiaanse bestuurders en 
het uitstellen van het debat daarover de bestuurlijke verhoudingen vertroebelen. Wij 
vermoeden dat het normaliseren van verhoudingen en het op orde krijgen van het inmiddels 
buitenproportioneel wanordelijk bestuur op Sint Eustatius daardoor niet gemakkelijk en 
soepel zullen verlopen. Wij sluiten niet uit dat het uitblijven van een visie en een debat verder 
kunnen reiken dan Sint Eustatius, getuige het bezoek van de minister van BZK aan Bonaire op 
16 augustus 2017.
Dat daarbij ook het koloniale verleden, inclusief de slavernij, als een niet vergeten historie door 
het huidige bestuur wordt ingezet om het optreden van Nederland nu ook als zodanig te 
‘framen’, doet ons vermoeden dat dit framework voorshands een blijvend karakter heeft. Dat 
had wellicht niet zo hoeven zijn.
107954_Rapport NL.indd   46 09-01-18   13:26

48 / 64 Nabijheid of distantie, een wereld van verschil
Het bestuur op Sint Eustatius heeft een grote afstand tot Nederland genomen door op eigen 
gezag meer autonomie te nemen. Het Nederlandse bestuur is te lang op afstand gebleven van 
de gevoelens op Sint Eustatius.
Het is nu zaak om beide distanties weer om te vormen tot bestuurlijke nabijheid van elkaar.
Distantie of nabijheid, het is een wereld van verschil. Dat geldt niet alleen voor ons als 
commissie, dat geldt ook voor Sint Eustatius en Nederland.
107954_Rapport NL.indd   48 09-01-18   13:26

50 / 64 Nabijheid of distantie, een wereld van verschil
bestuur volledig is uitgehold. Oppositie en het Nederlands gezag worden niet alleen 
genegeerd, maar ook permanent aan de schandpaal genageld. Zoals een van de geïnter-
viewden terecht opmerkt: ‘En welk voorbeeld geven wij dan aan de bevolking?’
Nederland heeft, naar onze vaste overtuiging, te lang aan de kant gestaan en getracht met 
andere middelen de situatie te verbeteren. Het is de hoogste tijd dat Nederland erkent dat haar 
aanpak geen effect heeft (gehad) en ook niet zal krijgen.
Er bestaat onzerzijds geen twijfel dat het huidige bestuur en diens aanhang op en buiten het 
eiland Nederland zal betichten van neokolonialisme en nieuwe slavernij. De Britse ingreep op 
de Turks and Caicos Islands laat immers een zelfde reactie zien. Het zij zo, het merendeel van 
de bevolking en de ambtenaren zal dat anders zien.
6.2 De vorm van een ingreep
De vijf Nederlandse ingrepen en die van het Verenigd Koninkrijk op de Turks and Caicos 
Islands kenmerken zich door het neerleggen van alle bestuurlijke bevoegdheden in één hand. 
Gekozen leden van het bestuurscollege worden uit hun functie ontheven, het recht om te 
vergaderen wordt de raad ontnomen. De raad kan ook ontbonden worden. Een gelijkluidende 
aanpak is onvermijdelijk nu op Sint Eustatius sprake is van bestuurlijk falen in de volle breedte. 
Ondanks pogingen van de wnd. gezaghebber om tot goed bestuur te komen, zijn het 
bestuurscollege en de eilandsraad in gezamenlijkheid de weg ingeslagen om de rechtsorde en 
de staatsorde te ondermijnen. Tegen deze achtergrond betekent bestuurlijk ingrijpen door 
Nederland dat de eilandsraad het recht tot vergadering wordt ontzegd danwel wordt 
ontbonden, dat de gekozen bestuurders in het bestuurscollege uit hun functie worden 
ontheven en dat de tijdelijke benoeming van de wnd. gezaghebber wordt beëindigd. Er wordt 
een rijkscommissaris benoemd die de taken van beide bestuursorganen uitoefent. Ook de 
taken van de Rijksvertegenwoordiger worden (grotendeels) opgeschort en in dezelfde hand 
gelegd. Daarbij bevelen wij aan te kiezen voor een ervaren bestuurder die niet van Sint 
Eustatius afkomstig is. De kleinschaligheid en de vervlochten familierelaties zouden zijn 
functioneren te veel belemmeren.
Het zou verstandiger zijn deze rijkscommissaris te zoeken onder (oud-)bestuurders in het 
koninkrijk, waarbij bestuurlijke ervaring, doortastendheid en verbindende kwaliteiten voor 
ons belangrijke competenties zijn.
In dit specifieke geval zou het aangewezen zijn om de rijkscommissaris te laten ondersteunen 
door een tijdelijke eilandsecretaris met bewezen kwaliteiten als manager in een overheidsor-
ganisatie van enige omvang.
Om de ontwikkeling van bestuurskwaliteit te bevorderen zou de rijkscommissaris twee lokale 
bestuurders kunnen aanwijzen om samen een bestuurscollege te vormen, waarbij dan wel alle 
bevoegdheden bij de rijkscommissaris berusten. Wij hebben op Sint Eustatius zeker potentieel 
gezien.
Om de verbinding met de bevolking te houden, achten wij het raadzaam de rijkscommissaris 
te laten bijstaan door een Maatschappelijke Raad van Advies. Deze raad heeft geen eigen 
bevoegdheden, maar zou wel een oor- en oogfunctie kunnen vervullen voor zowel de rijks-
commissaris als voor de samenleving.
Verbinding met de samenleving en de cultuur is voor een externe bestuurder van groot 
belang, terwijl tegelijkertijd transparantie van het bestuur van belang is voor de samenleving.
Gezien de omvang van de problematiek, is het aan te bevelen deze bestuursvorm voor ten 
minste twee jaar te laten bestaan, gevolgd door het inrichten van nieuwe verkiezingen. Wij 
kunnen ons voorstellen dat het oordeel van de rijkscommissaris daarbij een belangrijke rol 
speelt.
Wij hebben aangegeven dat het laten voortbestaan van de huidige situatie tot aan de verkie-
zingen in 2019 ontoelaatbaar is. Wij hebben overwogen te adviseren om een ingreep niet 
langer te laten voortduren dan tot aan die verkiezingen. Wij hebben echter geconstateerd dat 
het huidige bestuur weliswaar de stap heeft gezet om zonder samenspraak ‘een eigen land te 
beginnen’, maar ook dat al kort na 10-10-10 de minister van BZK zich genoodzaakt zag een 
107954_Rapport NL.indd   50 09-01-18   13:26

52 / 64 Nabijheid of distantie, een wereld van verschil
Het is, wat ons betreft, meer dan noodzakelijk om op dit vlak de helpende hand te bieden door 
de komende jaren voor een reeks van vele jaren een mobiel opleidings- en trainingscentrum 
in te richten op het eiland. Ook degenen die (nog) niet werken voor of bij het openbaar 
lichaam zouden daar gebruik van kunnen maken. Wellicht kunnen het ministerie van OCW 
en de VNG daarbij het voortouw nemen. Het perspectief zou wel gericht moeten zijn op het op 
enig moment overnemen door óf het openbaar lichaam óf de markt. De voorziening moet wel 
blijvend zijn. Deze zou ook voor Saba, en mogelijk Sint Maarten, een oplossing kunnen 
bieden.
Mobiliteit is binnen de Nederlandse overheid eveneens een instrument voor persoonlijke 
ontwikkeling. De eerlijkheid gebiedt te zeggen dat het overstappen naar een ander departe-
ment of naar een andere bestuurslaag nog niet altijd vanzelfsprekend is. Zowel leidingge-
venden als medewerkers kiezen nog vaak voor bekenden en gelijkgestemdheid. Het werven 
en selecteren ‘uit eigen kring’ is meer universeel dan wij geneigd zijn te denken. Dat is lang 
niet altijd een probleem, maar wel als gezagdragers die keuze maken om gunsten te verlenen 
of de omgeving te willen controleren, terwijl tegelijkertijd de vereiste competenties niet 
aanwezig zijn. Mobiliteit is op Sint Eustatius nauwelijks een mogelijkheid, maar het 
voorkomen van onwenselijke benoemingen zou wel anders kunnen worden ingericht dan nu.
We kunnen ons voorstellen dat de Britse aanpak, of een variant daar op, wordt nagevolgd. 
Door het werven en selecteren van ambtenaren over te laten aan een onafhankelijke 
commissie en de benoeming aan de gezaghebber zou de kans op begunstiging, controle en 
incompetentie af kunnen nemen. Deze commissie zou wel van het eiland afkomstig moeten 
zijn, met wellicht een (extern) lid met specifieke deskundigheid op personeel terrein.
6.3.2 Economische stimulans
Wij begrijpen goed dat de (financiële) aandacht en energie vanuit Nederland op dit moment 
vooral is gericht op de wederopbouw van Sint Maarten. Niettemin hebben de twee orkanen 
ook een effect op Sint Eustatius (en Saba). De, toch al kwetsbare, toeristensector is abrupt 
gestopt door het wegvallen van verbindingen. Goederen moeten langs andere aanvoerlijnen 
geleverd worden en dat heeft impact op de supermarktsector die nieuwe kanalen moet zoeken 
en geconfronteerd wordt met hogere prijzen. Beide situaties zijn tijdelijk, maar kunnen wel 
degelijk tot faillissementen leiden.
De orkanen hebben de kwetsbaarheid van het bovengrondse elektriciteitsnet en van de 
telecomkwaliteit blootgelegd; ook is de erosie van de klif in Lower Town nu meer dan 
pregnant en zeer risicovol.
Nederland is voornemens om onder meer te investeren in de wegen, het bestuurskantoor, 
herstel van de klif, een cellencomplex en de gezondheidszorg. 
Wij bevelen aan om op de bovengenoemde aspecten versneld te investeren, zowel op wat al is 
toegezegd als op wat de orkanen duidelijk hebben gemaakt: de erosie, de kwetsbaarheid van 
het bovengrondse elektriciteitsnet, van de telecommunicatie en van de watervoorziening. 
Daarmee geeft Nederland een economische impuls die in ieder geval ter overbrugging van de 
economische dip kan dienen.
Het kan niet anders zijn dan dat Nederland nu ook vaart gaat zetten achter het realiseren van 
het vaststellen van de juiste hoogte van de vrije uitkering en het daadwerkelijk uitvoeren 
daarvan, alsmede van het vaststellen van een sociaal minimum. Wat dat laatste betreft, signa-
leren wij een zekere verkramptheid, maar wij gaan ervan uit dat het ministerie van SZW de 
handreiking die het in het gesprek met ons heeft gedaan, ten uitvoer brengt. Het geven van 
een daadwerkelijk vervolg aan de IdeeVersa-rapporten moet in zekere mate bijdragen aan het 
herstel van vertrouwen, zeker tegen de achtergrond van de bestuurlijke ingreep. Zo’n vervolg 
zou in ieder geval de geloofwaardigheid vergroten van Nederland.
107954_Rapport NL.indd   52 09-01-18   13:26

54 / 64 Nabijheid of distantie, een wereld van verschil
gedragsvraagstuk is dan een kwestie van omvang. Aan de andere kant is een raad van vijf 
leden wel erg klein, waardoor uitwassen zich eerder kunnen voordoen.
Bij uitbreiding van de raad zou het zeker interessant zijn om de Britse bestuurlijke varianten te 
overwegen. De raden van de British overseas territories bestaan naast gekozen leden uit door 
de governor aangewezen leden. Deze leden hebben geen achterban en kunnen op basis van 
deskundigheid en/of ervaring meer stabiliteit brengen in het hart van de democratie. Zo’n 
toekomstige keuze zou permanent kunnen zijn, maar ook voorlopig. Hij zou ook tijdelijk 
kunnen zijn als onderdeel van een bestuurlijke maatregel die minder ver reikt dan een 
bestuurlijke ingreep.
Door eilandelijke politici wordt het verlies van de mogelijkheid om direct betrokken te zijn bij 
de landelijke politiek - als Statenlid of bewindspersoon in de Nederlandse Antillen - nog steeds 
ervaren als een teleurstelling. De mogelijkheid bestaat in theorie, maar de kans is klein.
Het Franse parlement kent vertegenwoordigers in het parlement van haar départements 
d’outre-mer. Dat is een charmante oplossing, maar wordt in Frankrijk mogelijk gemaakt door 
het departementale kiesstelsel, dat Nederland niet kent. 
De openbare lichamen hebben, in tegenstelling tot de Nederlandse gemeenten, de mogelijk-
heid om door middel van schriftelijke consultatierondes hun opvattingen mee te geven bij 
nieuwe - of aanpassing van wetgeving.
Wij begrijpen dat in de Caribische bestuurlijke omgeving, waar posities en functies van groot 
belang zijn, wellicht meer nodig is dan de al unieke mogelijkheid om geconsulteerd worden. 
Wellicht zou een aanvulling daarop - of een vervanging daarvan - door middel van een recht 
van inspreken tijdens de parlementaire behandeling en/of in het adviestraject van de Raad 
van State aan deze gevoelens tegemoet komen.
Nabijheid van het Nederlandse parlement heeft waarde. Sommige Statiaanse (oud)politici 
hebben de wens geuit om in Den Haag een BES-huis te vormen, maar kunnen niet goed 
aanreiken wat dat dan zou moeten doen. Bij het formuleren van een inspreekrecht zou een 
BES-huis wel een invulling kunnen krijgen. De drie Caribische landenhuizen kunnen niet als 
voorbeeld dienen, omdat deze ter ondersteuning dienen van de drie gevolmachtigde 
ministers. Sint Eustatius is geen land en kent geen gevolmachtigde minister.
Wij realiseren ons dat zo’n mogelijkheid ver reikt, maar het zou wel kunnen bijdragen aan de 
verdere ontwikkeling van goed bestuur.
Door een aantal Statiaanse gesprekspartners is ons meegegeven dat het dualisme en het 
stemmen bij volmacht niet goed passen in de Statiaanse bestuurscultuur.
Wij hebben veel aarzelingen om die suggesties om te zetten in aanbevelingen.
Wij zien dat het dualisme nu niet wordt toegepast. De fractievoorzitter van de PLP noemt zich 
‘the leader of the government’ en wordt ook zo aangesproken. Hij stuurt de twee gekozen 
gedeputeerden en ambtenaren rechtstreeks aan en ook de twee andere eilandsleden in de 
coalitie. Van macht en tegenmacht is geen sprake. Dat wil niet zeggen dat het monisme beter 
zou werken. Ook in een monistische bestuurscultuur zouden de drie eilandsraadsleden en de 
twee gedeputeerden hetzelfde gedrag vertonen. Veeleer is een ontwikkeltraject aan de orde.
Het stemrecht is een fel bevochten recht en een van de fundamenten in een democratie. 
Stemmen bij volmacht is bedoeld om mensen die, om welke reden dan ook, niet persoonlijk in 
staat zijn om hun stem uit te brengen, het stemrecht toch te laten uitoefenen. Het sjoemelen 
met volmachten, het chanteren van kiezers om volmachten te geven of welke vorm van 
verkiezingsfraude dan ook; in onze ogen hoeft het volmachtstemmen niet meteen weer te 
stoppen. Wij bevelen aan om eerst naar andere mogelijkheden te zoeken om volmachtfraude 
te bestrijden.
107954_Rapport NL.indd   54 09-01-18   13:26

56 / 64 Nabijheid of distantie, een wereld van verschil
107954_Rapport NL.indd   56 09-01-18   13:26

58 / 64 Nabijheid of distantie, een wereld van verschil
107954_Rapport NL.indd   58 09-01-18   13:26

60 / 64 Nabijheid of distantie, een wereld van verschil
Ebeline Schmidt Hinds directeur Kamer van Koophandel Sint Eustatius 
Hanneke Schuiling directeur-generaal Begrotingszaken
Ernie Simmons oud-gedeputeerde
Jos Slotema burger, docent
Racquel Spanner-Curly ambtenaar RCN
Nora Sneek-Gibbs oud-gedeputeerde, oud-staatssecretaris Nederlandse Antillen
Koos Sneek eilandsraadslid
Johan Stapel directeur CN Science Institute
Peter Stein plv. directeur IRF - sector BZK
Anneke Tjalma medewerkster portefeuille CN, I&M
Hans Ton directeur Werknemersregelingen
Manus Twisk secretaris Cft
Anita Vegter directeur-generaal Rechtspleging en Rechtshandhaving
Monet Warren ambtenaar OLSE
Marieke v/d Wetering exploitant duikschool Scubaqua Dive Center Statia
Claudia Wichert uitbaatster Harbour Club
Eardley Woodley vertegenwoordiger ambtenarenvakbond
Julian Woodley wnd. gezaghebber
Joost Wijker sergeant-majoor Koninklijke Mariniers
Reginald Zaandam oud-gedeputeerde
Richard van Zwol secretaris-generaal BZK
107954_Rapport NL.indd   60 09-01-18   13:26

62 / 64 Nabijheid of distantie, een wereld van verschil
 
107954_Rapport NL.indd   62 09-01-18   13:26

64 / 64 Nabijheid of distantie, een wereld van verschil
107954_Rapport NL.indd   64 09-01-18   13:26

