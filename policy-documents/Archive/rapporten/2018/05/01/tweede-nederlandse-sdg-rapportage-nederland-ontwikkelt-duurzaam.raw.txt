Tweede Nederlandse  
SDG-rapportage   
   
Nederland ontwikkelt duurzaam   
  
  
  
  
  
  
  
  
  
  
  
  
  
  
  
  
Mei 2018  
  
  
    
     
1  
  

    
  
DEEL A. GEMEENSCHAPPELIJK RELAAS   
Gezamenlijk opgesteld door de Rijksoverheid, de VNG namens de decentrale overheden,  
Verbond van Nederlandse Ondernemingen-Nederlands Christelijk Werkgeversverbond 
(VNO-NCW), Midden- en Kleinbedrijf Nederland (MKB-Nederland) en Global Compact 
Netwerk Nederland voor het bedrijfsleven, Partos en IUCN Nederland voor het 
maatschappelijke middenveld, NWO-WOTRO voor de kennisinstellingen en de NJR voor 
de jongeren en kinderen.   
  
1. De afgelopen 12 maanden  
De bovengenoemde partijen zien de Duurzame Ontwikkelingsdoelen (SDGs) als 
alomvattende doelen met een gemeenschappelijke stip op de horizon, waarbij de ambitieuze 
invulling er voor zorgt dat niemand achterblijft. Alle lidstaten van de VN en vele private 
partijen hebben zich gecommitteerd om ze te halen. De SDGs bewerkstelligen onderling 
maximale synergie omdat ze ondeelbaar zijn. Zo wordt voorkomen dat het behalen van het 
ene doel (bijvoorbeeld voedselzekerheid, SDG 2) ten koste gaat van het andere (bijvoorbeeld 
behoud van tropische regenwouden, SDG 15).  
Partijen hebben de SDGs vanaf het begin verwelkomd als unieke kans om hun lopende 
activiteiten in het veel bredere kader van de 17 SDGs te plaatsen en een versnelling aan te 
brengen om ambitieuze duurzame doelen te halen. Zij willen de op zich al goede totaalscores 
van Nederland verbeteren en samenwerken aan de forse uitdagingen in Nederland en 
internationaal. Zij werken samen in partnerschappen en trekken daarmee internationale 
belangstelling.  
  
De Eerste Nederlandse SDG-rapportage had vooral het karakter van een inventarisatie. 
Partijen hadden - op een paar vroege uitzonderingen na - geen activiteiten die specifiek 
gericht waren op de implementatie van de SDGs. Zij hadden wel veel lopende activiteiten 
die bij nadere beschouwing als zodanig konden worden gezien. Dit overzicht vormt een 
goede basis om te kijken welke voortgang er sindsdien is geboekt en welke initiatieven in de 
maak zijn om verder te werken aan de SDGs.  
  
In 2017 hebben partijen zich opnieuw ingezet om duurzame ontwikkeling in Nederland en 
wereldwijd naar een hoger plan te tillen, zowel door middel van het uitvoeren van 
programma’s en projecten, als door middel van beleidsbeïnvloeding, campagnes en 
activiteiten om de bekendheid van de SDGs te vergroten. Het afgelopen jaar is hierop 
voortgang geboekt. Steeds meer organisaties geven aan de SDGs te kennen en ook te 
verwelkomen. De SDGs worden steeds vaker gezien als een eigen programma in plaats van 
een opgelegde VN-agenda. De SDGs staan steeds vaker expliciet vermeld in de missie van 
een organisatie en maken onderdeel uit van de strategie op middellange termijn. Bovendien 
komen de SDGs beter tot uitdrukking in concrete acties en steeds completer en 
transparanter in jaarverslagen van bedrijven, organisaties en overheden.  
  
3  
  

signaleert. Op basis van de CBS-meting is het echter lastig in te schatten welke 
bevolkingsgroepen achterblijven. Om dit te verbeteren is disaggregatie van data nodig.  
In de samenvattende tabel aan het eind van dit deel wordt de meting van het CBS per SDG 
verwoord.  
  
Momenteel zijn er geen werkzaamheden op het gebied van SDGs opgezet voor de openbare 
lichamen Bonaire, Saba en Sint Eustatius waardoor zij een achterstand hebben op 
Nederlandse gemeenten qua implementatie van de SDGs. Het CBS-kantoor op Bonaire 
werkt aan een inventarisatie van beschikbare SDG-indicatoren onder de vlag van het recent 
opgerichte Dutch Caribbean Statistical System (DCSS), een samenwerkingsverband tussen 
de statistische bureaus van Aruba, Curaçao, Sint-Maarten en Nederland. Dit startpunt geeft 
inzicht in de beschikbaarheid van de te monitoren SDG-indicatoren in het Caribisch deel 
van het Koninkrijk. Daarnaast biedt een dergelijke self-assessment de eilanden de 
mogelijkheid om SDG-beleidsprioriteiten te kunnen stellen. De openbare lichamen worden 
langs deze weg handvatten aangereikt voor het maken van een inhaalslag.    
  
De OESO publiceerde juni 2016 en juni 2017 een rapport “Measuring distance to the 
SDGtargets”. Zoals de titel al zegt, werd niet alleen gekeken naar de situatie in het betrokken 
jaar, maar ook naar de afstand tot de in 2030 te bereiken (sub)doelen. In 2016 werd de helft 
van de subdoelen bekeken, in 2017 steeg dat aantal subdoelen. Er wordt gewerkt met de VN-
indicatoren. De Nederlandse startpositie werd in 2016 in OESO-verband als “very good” 
beoordeeld. Volgens het 2017-rapport heeft Nederland 19 van de 169 subdoelen al bereikt en 
is in de meeste gebieden de overblijvende afstand tot het doel in 2030 klein, vooral bij de 
vijf groene SDGs 6, 12, 13, 14 en 15 en bij partnerschappen (SDG 17). Ook de vijf sociale 
SDGs 1, 2, 3, 4 en 5 scoren goed, met uitzondering van duurzame landbouw (SDG 2) en 
gender (SDG 5). De vijf economische SDGs 7, 8, 9, 10 en 11 en vrede, justitie en sterke 
instellingen (SDG 16) scoren gemiddeld.   
  
5  
  

  
  
De Nationale Monitor Duurzame Gemeenten is in september 2017 voor de vierde keer 
opgesteld door Telos van de Universiteit Tilburg. Voor het eerst heeft Telos ook naar de 
SDGs gekeken, waardoor vooral sociale doelen zijn toegevoegd. In deel C wordt hier nader 
op ingegaan.  
  
3. Verdere implementatiestappen  
Vorig jaar hebben de partijen een totaalbeeld van hun activiteiten ter implementatie van de 
SDGs geschetst. Deze rapportage zal daarom alleen de nieuwe activiteiten beschrijven. 
Daarmee geeft het geen volledig beeld van alles wat er voor de SDGs al is ingezet. In dit deel 
worden enkele gezamenlijke activiteiten beschreven die komende tijd ondernomen worden 
en die bijdragen aan het behalen van de SDGs.  
3.1 Omgevingsbeleid  
In de Omgevingswet komen alle fysieke aspecten van duurzaamheid samen. Rijk, provincies 
en gemeenten dienen samen met alle belanghebbende partijen integrale omgevingsvisies op 
te stellen voor hun grondgebied. De Nationale Omgevingsvisie (NOVI), die in 2019 klaar zal 
zijn, wordt op rijksniveau de strategische langetermijnvisie op de ontwikkeling van de 
gehele fysieke leefomgeving.   
  
De Startnota voor de NOVI uit 2017 erkent de grote duurzame ontwikkelingsopgave waar 
Nederland en de wereld voor staan: naar een duurzame en concurrerende economie, naar 
een klimaatbestendige en klimaatneutrale samenleving, naar een toekomstbestendige en 
bereikbare woon- en werkomgeving en naar een waardevolle leefomgeving. Daarbij wordt 
uitgegaan van een breed welvaartsbegrip (zowel economische, sociale als ecologische 
ontwikkeling) en wordt rekening gehouden met de impact van ons handelen op 'later' en 
'elders'. Deze uitgangspunten sluiten volledig aan bij de SDGs. In de NOVI worden de 
keuzes vastgelegd die op nationaal niveau worden gemaakt over de uiteenlopende belangen 
die claims leggen op de fysieke leefomgeving.    
  
De provincies en veel gemeenten bereiden zich actief voor op het in werking treden van de 
wet. In 2017 hebben twee provincies, twee regio’s en acht gemeenten deelgenomen aan 
pilots in het kader van het programma ‘Aan de slag met de omgevingswet’. Er wordt 
gestreefd naar een samenhangende visie op de leefomgeving, die nauw is verbonden met 
7  
  

voortgangsmetingen lenen zich minder goed voor meting op het niveau van afzonderlijke 
bedrijven en overheden. Daarom hebben (groepen van) bedrijven, consultants, gemeenten 
en ministeries eigen relevante en meetbare indicatoren ontwikkeld. Deze indicatorensets 
zijn vaak niet zo alomvattend als de SDGs (bijv. alleen sociale of natuurlijke indicatoren), 
minder ambitieus dan de SDGs (bijv. MVO-indicatoren) en/of onvoldoende op elkaar 
afgestemd. Met betrokkenen wordt gewerkt aan een convergentie van deze indicatorensets, 
waarbij ook de activiteiten in Europa en de rest van de wereld op het gebied van 
dataverzameling worden meegenomen.   
  
In zijn brief van 13 september 2017 suggereert de Algemene Rekenkamer een rol voor iedere 
minister in de begrotings- en verantwoordingscycli (in de beleidsagenda de relevante SDGs 
noemen, bij de relevante beleidsartikelen instrumenten en begrotingsmiddelen noemen en 
verantwoording in het departementale jaarverslag). Het kabinet geeft de voorkeur aan de 
onderhavige jaarlijkse gebundelde rapportage boven een versnipperde rapportage via de 
verschillende begrotingen.  
  
Bij bedrijven doet zich een soortgelijk proces voor. Aparte milieurapportages aan de 
overheid werden in 1999 eerst gebundeld tot een Milieujaarverslag. Daarna werd de 
rapportering verbreed tot ‘maatschappelijke verantwoord ondernemen’, of nog breder, tot 
duurzame ontwikkeling. En sinds enkele jaren worden maatschappelijke inspanningen 
meegenomen in geïntegreerde, jaarlijkse Bestuursverslagen, inmiddels krachtens een in 
Nederlandse wetgeving omgezette EU-richtlijn.  
  
3.4 Financieren  
  
Voor het implementeren van de SDGs is het belangrijk de zogenaamde ‘pioneering gap’ in 
de financiering van ondernemingen te overbruggen. Deze kloof ligt tussen de eerste  
ideeënontwikkeling en de fase van de business case. Voor die laatste fase is er in Nederland 
voldoende sprake van ‘impact finance’ in de markt en/of via de overheid (FMO, Invest NL), 
maar de toevoer van projecten moet dan wel verzekerd zijn.  De financiering van de 
‘pioneering gap’ zal nog de nodige aandacht behoeven. Filantropen, particuliere organisaties 
en de overheden komen daartoe in beeld. Inmiddels onderzoeken zij gezamenlijk of een 
faciliteit in het leven kan worden geroepen.  
  
Daarnaast wordt samen bekeken of financieringsstromen en financieringsinstrumenten 
meer op de SDGs gericht moeten worden om de SDGs te behalen, mede als uitvoering van 
de Addis Abeba Actie Agenda voor ontwikkelingsfinanciering.  
  
Om ook meer bedrijven vanuit het midden- en kleinbedrijf in staat te stellen een 
verdiepingsslag te maken als het gaat om het oppakken van de kansen die de SDGs hen  
bieden, zullen leveranciers en afnemers, landelijke of regionale koepels,  
brancheorganisaties, huisbankiers, verzekeraars, accountants en/of pensioenfondsen hen 
hierbij kunnen faciliteren, evenals de overheid. Zo wordt bijvoorbeeld steeds vaker gekeken 
naar duurzaamheid bij het verstrekken van kredieten.   
  
3.5 Partnerschappen  
  
9  
  

Een andere organisatievorm zijn SDG Houses. Dit zijn fysieke plekken waar de bewoners en 
bezoekers elkaar kunnen vinden en versterken en waar diverse activiteiten worden 
georganiseerd rondom de SDGs. Het Koninklijk Instituut voor de Tropen te Amsterdam 
heeft als eerste SDG House van Nederland met zijn 48 inwonende ondernemers een SDG 
community gevormd. Het Museon te Den Haag heeft de in eind 2015 gelanceerde 
permanente tentoonstelling met 17 paviljoens inmiddels ook als SDG House neergezet. 
Meer SDG Houses zijn in aantocht. Tot slot zijn er ook steeds meer burger- en lokale 
initiatieven rondom de SDGs; het SDG Café is daar een voorbeeld van, maar ook 
bijvoorbeeld het Tilburgse forum "Een wereld te winnen" en de Schooldag van de 
Duurzaamheid in Rheden.  
  
  
     
11  
  

Bereik Vrouwen hebben in vergelijking tot 
genderhttps://www.unric.org/nl/sdg- mannen 10% minder betaald werk, 
5gelijkheid en empowerment voor doen meer deeltijdwerk (dat in de 
alle vrouwen en meisjes  EU de grootste omvang heeft), 
verdienen 5% tot 7% minder per uur 
en bekleden minder dan 30% van de 
hogere functies.  
  
Verzeker toegang en duurzaam Toegang tot schoon en betaalbaar 
beheer van water en sanitatie voor drinkwater en sanitatie is verzekerd. 
iedereen  De kwaliteit van drinkwaterbronnen 
staat echter onder druk. Biologische 
waterkwaliteit verbetert, maar 
voldoet nog niet overal aan EU-
normen.   
  
 
  Voorzichtig positieve trend in gebruiksefficiency 
water en in waterstress.  
Verzeker toegang tot Toegang tot betrouwbare en betaalbare energie is 
betaalbare,  goed geregeld.   
betrouwbare, duurzame Aandeel hernieuwbare energie nam toe van 5,5 
naar 6% (vooral wind en biomassa), maar blijft 
en moderne energie 
erg laag, in EU bijna helemaal onderaan.  
voor iedereen  
Energie intensiteit is bovengemiddeld in EU.   
  
Bevorder aanhoudende, Per inwoner hoort NL in EU-top qua bbp, 
grondstofproductiviteit en werkgelegenheid.  
inclusieve en duurzame 
Langdurige werkloosheid is gemiddeld.  
economische groei, 
  volledige en 
productieve 
tewerkstelling en 
waardig werk voor 
iedereen  
Bouw veerkrachtige Relatief vrijwel dichtste, grootste en intensiefst 
infrastructuur, gebruikte infrastructuur.   
bevorder inclusieve en In bbp is aandeel industrie relatief klein en 
duurzame  dalend.  
industrialisering en Aandeel werktijd voor innovatie behoort NL tot 
stimuleer innovatie  subtop EU, hoog aantal octrooien per inwoner.   
  
Dring ongelijkheid in Inkomensverschillen zijn relatief klein. Wat 
en tussen landen terug  betreft discriminatiegevoelens onder de 
bevolking zit NL bij het EU-gemiddelde.  
  
13  
  

Bescherm, herstel en Het stikstofoverschot is hoog in EU en steeg in 
bevorder het duurzaam 2015 na dalende trend tot 2014.   
gebruik van Omvang natuur is met 16% laag, maar van de 
ecosystemen op het waardevolle natuurgebieden zijn er veel 
 
vasteland, beheer aangewezen als beschermd. Het aantal hectares 
bossen en wouden nieuwe natuur neemt gestaag toe.  
duurzaam, bestrijd 
De biodiversiteitsindicator vertoont stijgende 
woestijnvorming, stop 
trend, maar is nog erg laag (Rode Lijst Indicator), 
landdegradatie en draai 
en de trend geldt niet voor agrarisch gebied en 
het terug en roep het 
heidelandschap.  
verlies aan  
biodiversiteit een halt 
toe  
Bevorder vreedzame en Veiligheidsgevoel in eigen buurt relatief hoog. 
inclusieve  Gemiddelde score met 17,3% inwoners die zeggen 
slachtoffer van misdrijf te zijn, waarvan 2% met 
samenlevingen met het 
geweld. Kwart doet aangifte. Dalende trend en 
oog op duurzame 
  
relatief goede score moord/doodslag en aantal 
ontwikkeling, verzeker 
gedetineerden.  
toegang tot justitie voor 
Middenpositie overheidsuitgaven aan veiligheid.  
iedereen en bouw op 
alle niveaus 
doeltreffende, 
verantwoordelijke en 
toegankelijke 
instellingen uit  
Versterk de  Aandeel ontwikkelingshulp onder 0,7%-norm 
implementatiemiddelen (0,65%). Overdrachten van buitenlandse 
en revitaliseer het werknemers relatief hoog met dalende trend.  
wereldwijd  Invoer vanuit ontwikkelingslanden is relatief 
hoog (analyse naar samenstelling is nodig).   
 
 partnerschap voor De CO voetafdruk is tussen 2008 en 2016 met 
2 
duurzame ontwikkeling  kwart afgenomen.  
  
  
     
15  
  

Ze verrijkt het individu en verbindt de samenleving. Dit versterkt de Nederlandse instituties 
en welvaart.   
1.1 Onderwijs en cultuur  
In het regeerakkoord is afgesproken dat de integrale curriculumherziening in primair en 
voortgezet onderwijs voortgezet wordt. Eén van de aandachtspunten daarbij is het borgen 
van vakinhoudelijke samenhang en van doorlopende leerlijnen.   
De curriculumherziening biedt kansen om de verbondenheid van verschillende mondiale 
vraagstukken, zoals duurzaamheid, rechtvaardigheid en gelijkwaardigheid, in het onderwijs 
meer inzichtelijk maken. Daarnaast wil het kabinet de huidige burgerschapsopdracht voor 
het basis- en voortgezet onderwijs verduidelijken. Belangrijk aspect van het hoger onderwijs 
is de snel voortschrijdende internationalisering met als doel goed toegeruste jongeren op te 
leiden voor een mondiale arbeidsmarkt.  
Per 2018 zijn de bestedingsmogelijkheden voor het volwasseneneducatiebudget dat 
gemeenten ontvangen verruimd, zodat ook opleidingen digitale vaardigheden kunnen 
worden aangeboden. In 2017 zijn voor deze opleidingen reeds eindtermen vastgesteld.   
Door de verdere ontwikkeling van onderwijsondersteuning op maat kan ook een goede 
bijdrage worden geleverd aan de implementatie van het VN Gehandicaptenverdrag. Het 
kabinet wil de combinatie van passend onderwijs en zorg eenduidiger en eenvoudiger 
maken, zodat niemand achterblijft. Het onderzoekt op welke manier dit voor kind en ouders 
zo goed mogelijk kan, waaronder een betere inzet van cliëntondersteuners en 
onderwijszorgconsulenten.   
Het kabinet gaat de fiscale aftrekpost voor scholingskosten vervangen door een instrument 
waarmee de middelen effectiever worden besteed. Met sociale partners en 
onderwijsinstellingen worden afspraken gemaakt over hun bijdrage aan “Een leven lang 
leren” bij de invoering van deze scholingsregeling. Er wordt ingezet op flexibilisering van 
het scholingsaanbod voor volwassenen, zodat het beter aansluit op de vraag.   
De toenemende dynamiek op de arbeidsmarkt vraagt onder meer in het middelbaar 
beroepsonderwijs om een flexibele houding en nadrukkelijke samenwerking met het 
bedrijfsleven. Jaarlijks stelt het kabinet hiervoor € 25 mln. beschikbaar via het Regionaal 
Investeringsfonds mbo. Deze middelen worden door onderwijs en bedrijfsleven aangevuld 
tot € 75 mln. per jaar.   
Cultuureducatie en de nationale canon blijven belangrijk; museum en parlementsbezoek 
wordt aan het school curriculum toegevoegd. Dit versterkt de Nederlandse instituties.  De 
kennis over onze gedeelde geschiedenis, waarden en vrijheden wordt zo vergroot.  
Daarom is in 2017/2018 meer geld vrijgemaakt voor cultuur (Tweede Kamer 2017-2018; 
32820 nr. 221; 12 maart 2018). Dit is om het aanbod te verbreden, om voor continuïteit te 
zorgen voor topinstellingen, voor vernieuwing en talentontwikkeling, om het culturele 
aanbod breed en beter toegankelijk maken in het hele land alsmede voor behoud en 
ontwikkeling van volkscultuur.   
1.2 Zorg en emancipatie  
De Rijksoverheid wil een Preventieakkoord voor roken afsluiten met onder meer 
patiëntenorganisaties, zorgaanbieders, zorgverzekeraars, gemeenten, sportverenigingen en 
17  
  

2.1 Arbeidsmarkt en sociale zekerheid  
Het kabinet zet stevig in op de aanpak van schuldenproblematiek. Hiervoor presenteert het 
in 2018 een plan aan de Kamer. Binnen het armoedebeleid is er specifieke aandacht voor 
kinderen in armoede. In 2017 is er structureel € 100 mln. beschikbaar gesteld voor het 
geven van kansen aan kinderen in armoede. Deze middelen zijn gericht op het laten 
meedoen van kinderen aan sport en cultuur, ongeacht de financiële situatie van de ouders.   
Bovenop deze middelen komt € 80 mln. extra in de komende drie jaar voor het voorkomen 
van schulden en de bestrijding van armoede, in het bijzonder onder kinderen. In april 2018 
is de kabinetsreactie op de adviezen van de SER en Kinderombudsman rondom 
kinderarmoede verzonden.   
Werk is een belangrijke weg uit de armoede. Om werk meer te laten lonen gaan lasten op 
arbeid omlaag. Het kabinet gaat in gesprek met gemeenten over het lokaal beleid om de 
armoedeval te verkleinen. Mensen zouden er echt op vooruit moeten gaan als ze van de 
bijstand uitstromen naar werk. Binnen de groep werkenden met een laag inkomen zijn 
ZZP’ers een kwetsbare groep. Daarom gaan we hen betere bescherming bieden tegen 
schijnconstructies. Ook is er door een integrale aanpak op decentraal niveau een meer 
effectieve, efficiënte en duurzame bestrijding van armoede en schulden. Daarnaast wordt 
met het programma ‘Verdere Integratie op de Arbeidsmarkt’ blijvend de 
arbeidsmarktpositie van Nederlanders met een niet-westerse migratieachtergrond en 
asielstatushouders verbeterd.  
Bij het ontwikkelen van fatsoenlijk werk voor iedereen hoort het tegengaan van 
mensenhandel. In 2017 is met de extra 1 miljoen euro voor de aanpak van mensenhandel 
een lespakket ontwikkeld om alle eerstelijns politiemedewerkers te trainen in het herkennen 
van signalen van mensenhandel. Daarnaast zijn er met dit geld begin 2017 negentien extra 
rechercheurs opgeleid tot gespecialiseerd mensenhandelrechercheur. Ook is er extra 
analysecapaciteit aangesteld bij het Expertisecentrum Mensenhandel en Mensensmokkel.  
Op 1 januari 2018 is daarnaast de operationele pilot multidisciplinaire advisering 
slachtofferschap mensenhandel gestart. In deze pilot wordt geëxperimenteerd met een 
procedure die eraan bij moet dragen dat slachtoffers waarbij het slachtofferschap niet 
vastgesteld kon worden in het strafrechtelijke traject, sneller de juiste erkenning en 
ondersteuning krijgen.   
2.2  Economie, innovatie en vestigingsklimaat  
Een aantal duurzame maatregelen wordt genomen door de aanpassing van het 
belastingstelsel. De belastingdruk gaat gemiddeld omlaag en verschuift van inkomen naar 
consumptie. Belastingontwijking wordt aangepakt. Er komt een CO2-minimumprijs en een 
heffing op energie, op het storten en verbranden van afval en op termijn op vliegen.  
Nederland heeft in 2017 de vierde positie gehandhaafd in de mondiale concurrentieranglijst  
(The Global Competitiveness Index) van World Economic Forum. Daarnaast heeft  
Nederland in 2017 een vierde positie binnen de EU bereikt op de ranglijst van het  
Innovation Union Scoreboard van de Europese Commissie. Nederland is hiermee een plaats 
gestegen ten opzichte van de vijfde positie op de ranglijst in 2016. Deze lijst vergelijkt de 
nationale innovatiesystemen van de verschillende Europese landen en de omliggende regio.   
  
19  
  

melden, zoals het Rijksbrede programma voor Circulaire Economie (2016) en het 
Grondstoffenakkoord (2017), de Klimaatwet en het Klimaatakkoord. Eind 2016 stelde het 
kabinet een nieuwe Nationale klimaatadaptatiestrategie (NAS) vast. In het regeerakkoord is 
opgenomen dat in een bestuursakkoord met decentrale overheden afspraken worden 
gemaakt over klimaatadaptatie.  
3.1 Klimaat en Energie  
Het kabinet heeft in het regeerakkoord een Klimaatakkoord aangekondigd om de uitstoot 
van broeikasgassen met 49 procent te beperken in 2030. In Europa neemt het kabinet het 
voortouw om de reductiedoelstelling voor 2030 te verhogen naar 55 procent, waarbij 
nadrukkelijk de samenwerking wordt gezocht met gelijkgezinde Noordwest-Europese 
landen.   
Om de reductie te realiseren, zijn de indicatieve, sectorale opgaven uit het regeerakkoord en 
de bestaande afspraken uit het Energieakkoord het uitgangspunt. Uit de Nationale 
Verkenning 2017 bleek dat twee van de vijf doelen momenteel nog niet gehaald worden, 
namelijk het doel van 14 procent hernieuwbare energie in 2020 en het 
energiebesparingsdoel van 100 petajoule extra in 2020. Daar moet extra op worden ingezet.  
Naar verwachting zal een groot deel (met het oog op kostenefficiëntie) in de industrie 
gerealiseerd worden. Het Klimaatakkoord zal per sector (gebouwde omgeving, mobiliteit, 
landbouw en landgebruik, elektriciteit en industrie) afspraken bevatten over de manier 
waarop de partijen gezamenlijk de reductiedoelstellingen per sector en als geheel gaan 
halen. Tevens is in het regeerakkoord aangegeven dat de hoofdlijnen van de afspraken op 
het terrein van klimaat en energie worden verankerd in een Klimaatwet.   
Door ratificatie van het Klimaatakkoord van Parijs, committeert Nederland zich aan het 
sterk reduceren van CO2-emissies in alle domeinen (waaronder mobiliteit, industrie, 
landbouw & landgebruik, elektriciteit, en gebouwde omgeving).   
3.2  Duurzame mobiliteit  
Het Programma Duurzame Mobiliteit van het Ministerie van Infrastructuur en Waterstaat 
zal afspraken maken met de mobiliteitssector om de CO2-emissies door mobiliteit te 
reduceren tot maximaal 25 Megaton in 2030. Dit is onderdeel van het Klimaatakkoord dat 
in 2018 moet worden afgerond.    
3.3 Duurzame verstedelijking en wonen  
Het kabinet heeft het aanjagen van de woningbouw prioriteit gemaakt. De overheid maakt 
in 2018 met decentrale overheden, woningcorporaties en andere stakeholders afspraken 
over verduurzaming van de gebouwde omgeving, zoals de energieprestatie en aardgasvrij 
maken van gebouwen.   
Met Agenda Stad hebben steden, Rijksoverheid en maatschappelijke partners zich, onder 
regie van BZK, gecommitteerd om groei, leefbaarheid en innovatie in het Nederlandse 
stedennetwerk te bevorderen. Dit gebeurt door het sluiten van nationale City Deals rond 
stedelijke transitieopgaven: van energietransitie tot voedselbeleid en van binnenstedelijk 
bouwen tot onderwijsinnovatie. In de komende periode wordt ingezet op het vergroten van 
de impact van Agenda Stad door het sluiten van nieuwe City Deals. Ook participeert 
Nederland actief in de Europese Agenda Stad.   
21  
  

agenderen van kansen en knelpunten. Om SDG 12.3 - halvering van voedselverspilling in 
2030 ten opzichte van 2015 – te realiseren zijn in Nederland de krachten gebundeld in de 
Taskforce Circular Economy in Food, waarin bedrijfsleven, maatschappelijke organisaties 
en kennisinstellingen samenwerken. De Taskforce richt zich op het vinden van innovatieve 
oplossingen om de voedselverspilling in de gehele voedselketen te reduceren. De inzet van 
de Green Deal ‘Over de datum’ sluit aan bij de ambities van de Taskforce Circular Economy.  
In deze Green Deal werken LNV, VWS, CBL, FNLI, NZO en WUR samen aan een beter 
begrip en gebruik van houdbaarheidsdata op levensmiddelen onder consumenten.  
3.5 Circulaire Economie  
Op het gebied van de Circulaire Economie is door het Rijk met een groot aantal  
(koepelorganisaties van) producenten, banken, kennisinstellingen, decentrale overheden, 
vakbonden en Ngo’s een Grondstoffenakkoord gesloten om alleen nog duurzaam 
geproduceerde, hernieuwbare of algemeen beschikbare grondstoffen te gebruiken en zo 
weinig mogelijk afval achter te laten.   
Er zijn transitieagenda’s opgesteld in vijf prioritaire sectoren en ketens: biomassa en 
voedsel, kunststoffen, bouw, maakindustrie en consumptiegoederen. Een van de 
speerpunten van de transitieagenda Biomassa en voedsel is het reduceren van 
voedselverspilling en het verwaarden van reststromen. Inmiddels zijn 370 partijen 
toegetreden tot het Grondstoffenakkoord en op 15 januari 2018 zijn de transitieagenda’s 
aangeboden aan de Tweede Kamer. Medio 2018 komt het kabinet met een reactie, die de 
basis vormt voor de nadere uitwerking van de interventies in de transitieagenda’s. Het 
uitvoeren van transitieagenda’s uit het Grondstoffenakkoord draagt bij aan de 
klimaatopgaven.  
Met het derde Landelijk Afvalplan wordt door het Rijk aangegeven welke regels gelden voor 
afvalscheiding, recycling, hergebruik en hoe om te gaan met zeer zorgwekkende stoffen. Een 
klein maar opvallend resultaat was het uitbannen van gratis plastic tasjes in de detailhandel.  
Water  
Met het regeerakkoord zijn extra middelen toegezegd via de enveloppe ‘Natuur en 
waterkwaliteit’. De middelen worden onder andere ingezet voor de aanpak van negatieve 
effecten van de agrarische productie op natuur en waterkwaliteit, en er wordt een impuls 
gegeven aan een toekomstbestendige natuur in grote wateren. Ook komt er een 
beleidsprogramma om microplastics, medicijnresten, hormoonverstorende stoffen en  
(andere) chemische stoffen in water terug te dringen. Met de Natuurlijk Kapitaal  
Rekeningen van het CBS wordt zichtbaar gemaakt hoe de ecosystemen in Nederland en hun 
bijdrage aan de welvaart zich ontwikkelen.  
Het kabinet heeft een structurele aanpak van opkomende stoffen in relatie tot aanpassing 
van drinkwaterbronnen aangekondigd. Dit leidt tot een verbetering van 
vergunningverlening, monitoring, signalering en samenwerking tussen de betrokken 
partijen.  
Binnen de Delta-aanpak Waterkwaliteit en zoetwater is ook een start gemaakt met regionale 
analyses. Hiermee moet er zicht komen op het beleidstekort en de achterliggende oorzaken, 
alsmede een aanzet tot mogelijke aanvullende maatregelen. In 2018 wordt dit verder 
23  
  

Het beleid op ontwikkelingssamenwerking is gericht op de bestrijding van de 
grondoorzaken van armoede, migratie, terreur en klimaatverandering in herkomstlanden. 
Aandacht is ook nodig voor de effecten van de Nederlandse productie en consumptie op het 
behalen van SDGs elders in de wereld.   
4.1 Innovatie, duurzame industrie en infrastructuur  
   
Het kabinet ondersteunt het ondernemingsklimaat en bevordert ondernemerschap in 
ontwikkelingslanden om investeringen te mobiliseren voor de SDGs. Waar noodzakelijk 
verlaagt het kabinet de drempel voor de financiële sector en bedrijven om te investeren via 
revolverende fondsen als het Dutch Good Growth Fund (DGGF) en middelen in beheer bij 
FMO. Daarnaast stimuleert het Nederlandse organisaties om in te springen op kansen die 
de SDGs bieden, zoals de Human Cities Coalition die samen met Manilla en Jakarta werkt 
aan oplossingen voor verstedelijking (SDG 11), door Nederlandse private en publieke 
krachten te bundelen.   
4.2 Water  
  
De bijdrage van Nederland aan het behalen van de doelstelling op water, sanitatie en 
hygiëne, en op verbeterd beheer van stroomgebieden is zichtbaar gemaakt in een video. In 
2017 is de FAO water productivity database, medegefinancierd door Nederland, gelanceerd 
voor efficiënter watergebruik in de landbouw. In 2017 hadden 10,2 miljoen mensen in Azië 
en Afrika direct voordeel van door Nederland gefinancierde projecten voor verbeterd 
stroomgebied beheer en veilige delta’s.   
Tevens is het initiatief Waterworks opgezet met de Nederlandse drinkwatersector. Dit 
initiatief helpt 10 miljoen mensen toegang te geven tot voldoende, schoon en veilig water. 
De focus ligt op het bieden van hulp, maar ook op het creëren van kansen voor het 
Nederlandse bedrijfsleven.   
De topsector Water & Maritiem heeft in 2017 haar strategie bijgesteld voor de vergroting 
van de concurrentiekracht, en daarmee de export, maar ook voor zoveel mogelijk verbinding 
met de maatschappelijke uitdagingen in de wereld: te veel, te vies en te weinig aan water.  
4.3 Klimaat en Energie  
  
Nederland is er in 2017 in geslaagd haar opschalingspad voor klimaatfinanciering vast te 
houden met een bedrag van € 394 miljoen publieke klimaatfinanciering en € 375 miljoen 
gemobiliseerde private klimaatfinanciering. In 2017 heeft Nederland geïnvesteerd in nieuwe 
instrumenten voor de mobilisatie van private klimaatfinanciering met als voorbeeld Climate 
Investor One dat door FMO wordt beheerd en de komende decennia twintig hernieuwbare 
energieprojecten zal opzetten in ontwikkelingslanden.   
Aan klimaatadaptatie is hoofzakelijk gewerkt via water- en voedselzekerheidsprogramma’s, 
aan klimaatmitigatie is dit gebeurd middels activiteiten gericht op het bevorderen van 
toegang tot hernieuwbare energie en het tegengaan van ontbossing. Nederland heeft in 2016 
2,7 miljoen mensen toegang gegeven tot hernieuwbare energie waardoor het op koers ligt 
voor het behalen van 50 miljoen mensen in 2030.   
4.4 Voedselzekerheid  
  
25  
  

Ook het aandeel gecertificeerde duurzame producten als katoen, textiel, koffie, cacao en thee 
groeit wereldwijd, mede dankzij door Nederland gesteunde programma’s, waaronder het 
Initiatief Duurzame Handel en partnerschappen met Fair Wear Foundation, Solidaridad, 
Hivos en Utz. Het kabinet stimuleert publiek-private samenwerking en 
meerpartijeninitiatieven, zoals het Initiative on the Voluntary Principles on Security and 
Human Rights en het European Partnership on Responsible Minerals.   
In 2017 werden drie IMVO-convenanten afgesloten, over plantaardige eiwitten (maart  
2017), bevorderen duurzaam bosbeheer (maart 2017) en verantwoord goud (juni 2017). 
Daarnaast is Nederland voorloper op het bevorderen van duurzame waardeketens op het 
internationaal vlak, bijvoorbeeld binnen de ILO en de G20.  
Verder is met steun van Nederland een nieuwe fase gestart van TradeMark East Africa, met 
extra steun voor vrouwelijke handelaren, en heeft Nederland bijgedragen aan het nieuwe 
Women Entrepreneurs Finance Initiative van de Wereldbank, dat kredieten verstrekt aan 
vrouwelijke ondernemers in ontwikkelingslanden.   
Ook is op initiatief van Nederland een programma geformuleerd voor het bevorderen van  
(regionale) handel in West-Afrika. In 2017 is het Trade Facilitation Agreement van de 
Wereldhandelsorganisatie in werking getreden. Nederland droeg in dat kader € 30 miljoen 
bij aan de Umbrella Facility for Trade van de Wereldbankgroep dat handel, 
werkgelegenheid en economische groei stimuleert.   
4.6 Veiligheid  
  
Zoals eerder vermeld in deze rapportage zet Nederland zich in voor bestrijding van 
mensenhandel. Verder heeft Nederland binnen de Pathfinders for Peaceful, Just and 
Inclusive Societies alliantie het co-voorzitterschap op zich genomen van de Justice Task 
Force. Deze werkt aan meer toegang tot recht voor iedereen door effectievere steun van de 
internationale gemeenschap. In 2017 hielp Nederland 158 duizend personen aan toegang tot 
justitie. Ook is met Nederlandse steun 18 miljoen vierkante meter land vrijgemaakt van 
explosieve oorlogsresten.   
De versterking van de internationale samenwerking tussen staten is voor Nederland van 
groot belang. Nederland heeft samen met Argentinië, België, Senegal, Slovenië en Mongolië, 
het initiatief  genomen voor een Multilateraal Verdrag voor Rechtshulp en Uitlevering bij 
Internationale Misdrijven (MVRUIM).   
In dat kader heeft Nederland in oktober 2017 een internationale conferentie over MVRUIM 
georganiseerd. De onderhandelingen zullen naar verwachting eind 2018 starten. Het 
verdrag moet uiteindelijk een bijdrage leveren aan de bestrijding van straffeloosheid en de 
bevordering van de verantwoording voor oorlogsmisdrijven, misdrijven tegen de 
menselijkheid en genocide.  
4.7 SRGR  
  
In 2017 raakten seksuele en reproductieve gezondheid en rechten (SRGR) en gender meer 
geïntegreerd in Nederlandse humanitaire inspanningen. Door de Nederlandse bijdrage aan 
het VN Central Emergency Response Fund (CERF) bestaat een verplichting meer en betere 
resultaten voor vrouwen en meisjes in noodhulpprogramma’s te behalen. Daarnaast is 
gerichte financiering door Nederland toegezegd aan de versterking van de institutionele 
27  
  

DEEL C. DECENTRALE OVERHEDEN  
Opgesteld door en onder verantwoordelijkheid van de drie koepelorganisaties van de 
decentrale overheden: de Vereniging van Nederlandse Gemeenten (VNG), het 
Interprovinciaal Overleg (IPO) en de Unie van Waterschappen (UvW).   
De ‘Nationale Monitor Duurzame Gemeenten’ 2017 laat een positieve trend zien. In de 
economische en milieupijler zet de verbetering door, in de sociaal-culturele pijler is voor het 
eerst een licht herstel. Het landelijke beeld verhult echter aanzienlijke verschillen tussen 
1
gemeenten, tussen de drie pijlers  en tussen indicatoren. De positieve scores in het 
(midden-)oosten van het land lijken verband te houden met bewuste bestuurlijke keuzes. 
Maar er zijn ook factoren waar gemeenten zelf weinig invloed op hebben.    
De decentrale overheden hebben de afgelopen jaren sterk ingezet op het samen met elkaar 
en met het Rijk oppakken van urgente maatschappelijke opgaven. Voor het fysieke domein 
lag bij aanvang van de landelijke coalitieonderhandelingen in 2017 een pragmatische 
inbreng klaar in de vorm van de gezamenlijke investeringsagenda ‘Naar een duurzaam 
Nederland’. Het regeerakkoord en het recent getekende interbestuurlijke programma (IBP) 
weerspiegelen die inzet. De al bestaande intensieve regionale samenwerking wordt nu 
versterkt met inhoudelijk en gelijkwaardig partnerschap met het Rijk bij grote opgaven als 
de energietransitie, het voorkomen en oplossen van problematische schulden, woningbouw, 
de positie van kwetsbare groepen, migratie en vitaal platteland. De Rijksoverheid heeft 
daarmee meer oog gekregen voor de uitvoering.  
De decentrale overheden dragen volop bij aan de SDG-implementatie, al wordt de directe 
koppeling vaak niet gemaakt. VNG-International zette de ‘gemeenten4globalgoals’ 
campagne actief voort en bracht een nieuwe handreiking uit over de doelen in het 
gemeentelijk beleid. Zo'n 60 gemeenten doen nu mee. Utrecht en Oss zijn meervoudige 
winnaars van de titel ‘meest inspirerende Global Goals gemeente’; ook Tilburg en Rheden 
vielen recent in de prijzen. Voor de recente gemeenteraadsverkiezingen deden 
burgemeesters en wethouders van 31 gemeenten een oproep aan alle gemeenteraden en 
nieuwe colleges om de SDGs als referentiekader te gebruiken voor hun programma's. De 
twaalf provincies gebruiken de SDGs bij het werk aan een gezamenlijk visie op duurzame, 
natuur-inclusieve landbouw. De waterschappen gaan verkennen of de SDGs kunnen helpen 
de duurzaamheidsambities binnen Nederland waar te maken. In dit hoofdstuk geven we 
voorbeelden van de inzet, activiteiten, resultaten en knelpunten.  
  
1. Sociaal domein (SDGs 1, 3, 4, 5, 8, 10, 11)  
De sociaaleconomische indicatoren verschillen aanzienlijk tussen gemeenten en regio's. In 
veel gemeenten vertaalt het herstel na de economische crisis zich slechts langzaam in 
grotere participatie op de arbeidsmarkt. Amsterdam, Rotterdam en Den Haag en de drie 
noordelijke provincies hebben het grootste aandeel arme huishoudens. Een deel van de 
huishoudens heeft te maken met structurele armoede en sociale uitsluiting. Sinds 2015 
dragen gemeenten verantwoordelijkheid voor de meest kwetsbare groepen. Steeds meer 
gemeenten ontwikkelen een integrale aanpak met nieuwe rolverdelingen tussen gemeente, 
                                                      
1
 Volgens deze monitor van Telos hebben gemeenten met minder dan 50.000 inwoners de beste scores. Zij doen het 
vooral goed op 'groen' en 'sociaal'. Middelgrote en krimpgemeenten hebben de laagste gemiddelden. Grote gemeenten 
doen het economisch een stuk beter, maar qua milieu en sociaal kapitaal juist slechter dan gemiddeld. Amsterdam 
hoort economisch bij de top 10 maar qua milieu-indicatoren bij de laatste 10 gemeenten.  
29  
  

kennisontwikkeling en -uitwisseling. Binnen het programma ‘Aan de Slag met de 
Omgevingswet’ hebben 2 provincies, 2 regio's en 8 gemeenten in pilots geëxperimenteerd 
met het opstellen van een omgevingsvisie. In het eindverslag wordt onderstreept hoe 
belangrijk een andere, ontschotte manier van werken is.   
  
De provincies hebben het thema gezondheid verkend als deel van hun verantwoordelijkheid 
voor een gezonde leefomgeving. Handhaving van de normen is niet genoeg: voor veel 
milieufactoren (luchtkwaliteit, geluid, geur) geldt dat ook binnen de normen negatieve 
gezondheidseffecten optreden. Door de rechtstreekse koppeling van gezondheid aan 
kerntaken als mobiliteit, landbouw, regionale economie en ruimtelijke ontwikkeling en het 
delen van best practices gaan provincies gerichter sturen op een gezondere leefomgeving.  
  
Er is inmiddels een breed besef dat Nederland een grote slag moet maken naar duurzame 
energie, door onder meer duurzame opwekking en aanpassing van de woningvoorraad en 
bebouwde omgeving. De waterschappen streven ernaar al in 2025 energieneutraal te zijn. 
Een landelijk netwerk van 29 regio's is tot stand gekomen voor samenwerking van 
decentrale overheden, netbeheerders en bedrijven in regionale energiestrategieën. Vaak ligt 
de focus op wijkniveau. In 2017 startte de ‘Green Deal Aardgasvrije wijken’ waaraan zo'n 50 
gemeenten, IPO en VNG deelnemen. Lokaal zijn tientallen allianties van gemeenten, 
bedrijven en energiecoöperaties actief. De inzet leidt tot toenemend gebruik van schone 
energie en aanzienlijke besparingen op gas- en stroomverbruik, vooral in grote gemeenten. 
Bedrijven blijven qua besparingen achter bij huishoudens. Gemeenten en provincies kunnen 
hierop met de Wet Milieubeheer steviger toezien dan zij nu doen. De provincies zetten zich 
actief in voor onder meer schone mobiliteit en infrastructuur. Met de ‘aanbesteding 
openbaar vervoer 2018-2028’ en het Bestuursakkoord ‘Zero Emissie Busvervoer’ wordt 
beoogd dat over 14 jaar alle bussen emissievrij zijn. In Noord-Brabant en Limburg rijden 
over enkele jaren al alle bussen elektrisch.   
De nieuwe ‘Green Deal Duurzaam Grond- Weg- en Waterbouw’ uit 2017 richt zich op het 
verduurzamen van projecten in grond-, weg-, water- en wegenbouw. Afgesproken is om in 
2030 50% minder gebruik te maken van primaire grondstoffen en in 2020 de CO2 uitstoot 
met 20% te beperken t.o.v. 1990. Het gaat daarbij om planvorming, aanleg, aanbesteding, 
beheer en onderhoud. Zo wil Noord-Holland haar vastgoed, infrastructuur en 700 km 
provinciale wegen bij vervanging en onderhoud helemaal circulair maken. De 
waterschappen hebben fabrieken gebouwd voor het terugwinnen van nutriënten en 
grondstoffen uit water. Op gemeenteniveau zijn goede resultaten behaald bij de scheiding en 
hergebruik van huishoudelijk afval en het beperken van restafval, waarbij opvalt dat 
huishoudens in het oosten minder restafval produceren. Het totale aanbod van 
huishoudelijk afval neemt nog niet af. Voor het sluiten van kringlopen is landelijk meer actie  
nodig. Gemeenten ervaren bij hun inzet op hergebruik hinder van complexe  
kunststofcombinaties en een te beperkte verantwoordelijkheid van producenten voor goed 
recyclerbare verpakkingen. Dit kan het draagvlak bij burgers voor het inzamelbeleid 
verminderen. Gemeenten willen uitbreiding van het statiegeldsysteem. Het opruimen van 
zwerfvuil kost de gemeenten jaarlijks zo'n € 200 mln.   
Ook ten aanzien van natuur en biodiversiteit worden stappen gezet maar is nog meer 
urgentie geboden. De biodiversiteit in agrarische en natuurgebieden, bodemvruchtbaarheid, 
waterberging en waterkwaliteit hebben te lijden van de hoge uitstoot van stikstof en fosfor 
uit onder meer de intensieve landbouw. De provincies zetten zich als gebiedsregisseurs voor 
31  
  

weerbarstig. Naast de 'opschaling' is er ook de 'afschaling' naar wijkniveau. Daar zijn veel 
burgerplatforms actief. In tientallen gemeenten wordt al gebruik gemaakt van het ‘Right to 
Challenge’. Het valt op dat vooral hoger opgeleiden hieraan meedoen. Ook om die reden is 
van belang dat de representatieve democratie sterk blijft en dat raadsleden goed op de 
hoogte blijven. Vrouwen, jongeren en mensen met een migratieachtergrond zijn nog 
ondervertegenwoordigd in het lokale bestuur. Bij de recente verkiezingen steeg het aandeel 
vrouwen in de raden van 28% naar 34%. Gemeenten, provincies en waterschappen 
investeerden in 2017 fors in digitalisering en het vormgeven van de informatiesamenleving, 
waarbij het streven is te werken als één overheid. De digitale beschikbaarheid van producten 
neemt toe en de waardering hiervoor van burgers en bedrijven is gestegen.   
Het aantal misdrijven per duizend inwoners blijft dalen, maar dat geldt volgens Telos niet 
voor de onveiligheidsgevoelens van burgers. Een zorgwekkende trend is dat bestuurders in 
toenemende mate bloot staan aan druk en intimidatie uit criminele kringen, vooral in het 
zuiden van het land en delen van de Veluwe. Aanpak van deze ondermijning heeft in 2017 
veel aandacht gekregen van bezorgde burgemeesters.  
2.3 Beleidscoherentie, monitoring, internationale samenwerking (SDG 17)  
Telos, Oss en Utrecht zetten in 2017 verdere stappen op het gebied van lokale 
SDGmonitoring. Uit hun inventarisatie blijkt dat de sociale ongelijkheid in Nederland 
onvolledig in kaart wordt gebracht. Anderzijds worden veel SDG-indicatoren door 
gemeenten als minder direct relevant ervaren. Het komende jaar werkt VNG met 
geïnteresseerde partijen verder aan een gedeeld kader voor lokale SDG-monitoring.   
  
Telos concludeert dat in het Nederlandse openbaar bestuur zelden integrale afwegingen 
worden gemaakt tussen de drie duurzaamheidspijlers. Het begrip duurzaamheid wordt 
teveel versmald tot energie en grondstoffen. Inclusieve en groene groei blijken nog niet 
2
makkelijk te realiseren, met name in de grootste steden.   
  
Een positief voorbeeld van synergie tussen de drie pijlers is dat veel gemeenten zich in het 
kader van regionale energiestrategieën inspannen om onderwijs en arbeidsmarkt te richten 
op de nieuwe opgaven, door (bouw)-ondernemers, inwoners en vakonderwijs aan elkaar te 
koppelen. Ook is er aandacht voor de link tussen fysiek en sociaal domein. Mensen met 
lagere inkomens wonen vaak in energetisch slechtere woningen. In de ‘Community of 
Practice Energietransitie Huishoudens met een Smalle Beurs' van VNG wordt onderzocht 
hoe de transitie op een inclusieve manier vorm kan krijgen. De ongelijke hinder die 
verschillende sociale groepen door onder meer hun woonlocatie ondervinden van slechte 
lucht of geluidsoverlast verdient ook aandacht.  
  
Een groeiend aantal gemeenten onderkent de mobiliserende kracht van de SDGs als een 
waarde gedreven agenda en gebruikt de doelen als raamwerk of inspiratiebron in de 
samenwerking met inwoners, bedrijven en (onderwijs)instellingen. Sommige gemeenten 
hebben de doelen al een plek gegeven in het gemeentelijk beleid, de programmabegroting, 
structuurvisie of resultaatmeting. De gemeente Rheden, die begin 2018 is uitgeroepen tot 
                                                      
2
 Nationale Monitor Duurzame Gemeenten, hoofdstuk 7 en 8.   
  
33  
  

  
  
DEEL D. BEDRIJFSLEVEN  
Opgesteld door en onder verantwoordelijkheid van Verbond van Nederlandse 
Ondernemingen-Nederlands Christelijk Werkgeversverbond (VNO-NCW), Midden- en 
  
Kleinbedrijf Nederland (MKB-Nederland) en Global Compact Netwerk Nederland.
1. SDGs maken veel positieve energie los   
De SDGs ‘leven’ en zorgen voor dynamiek en positieve energie. Ze doen er toe, vormen de 
wereldagenda tot 2030, scheppen ruimte voor nieuwe businessmodellen en sluiten naadloos 
aan bij de Nederland Next Level agenda zoals de ondernemersorganisaties die in 2016 
presenteerden met als kern: samen werken aan een welvarend, duurzaam en inclusief 
Nederland.   
Het enthousiasme voor de SDGs is er. Begin dit jaar was MKB-Nederland gastheer voor het  
SDG-café waar ondernemers bijeen kwamen en presentaties gaven over hun bijdrage aan de 
SDGs. Enthousiasme is terug te vinden bij veel bedrijven, groot en klein, in de financiële 
sector, bij branches, in de regionale verenigingen en ook internationaal. Niet alleen in 
beleidsdiscussies zien we de SDGs veel en vaak terugkomen maar ook in de activiteiten van 
branches. Bedrijven sluiten partnerschappen (SDG 17) en vertalen de SDGs naar de 
bedrijfsstrategie en -doelen.   
Binnen het MKB zien we steeds meer belangstelling voor de SDGs. Tegelijkertijd is het juist 
voor een groot deel van de kleinere bedrijven, die vaak opereren in ketens van grotere 
bedrijven, relevant dat zij laagdrempelig gebruik kunnen maken van ondersteuning. Meer 
voorlichting, ruimte voor het delen van kennis en ondersteuning in het maken van de 
vertaalslag naar de eigen bedrijfsvoering is wenselijk. Ondernemers bijstaan met kennis van 
zaken over de ‘hoe-vraag’ van de implementatie van de SDGs, is een belangrijke voorwaarde 
voor het tijdig realiseren van de SDGs.    
Gezien de dynamiek en activiteiten doet de titel van deze Nederlandse SDG rapportage 
‘Nederland ontwikkelt duurzaam’ zijn naam eer aan. Het CBS bevestigde in het recente 
rapport dat de SDGs in meerderheid een positieve ontwikkeling laten zien en dichterbij zijn 
gekomen. Dat is goed nieuws.   
Ook uit de vorig jaar, tijdens de SDG celebration day in september, gelanceerde publicatie  
‘Global challenges, Dutch solutions, ondernemers en hun inzet voor de Sustainable  
Development Goals’ van VNO-NCW, MKB-Nederland en het Global Compact Netwerk 
Nederland, kwam naar voren dat de SDGs binnen het bedrijfsleven breed worden herkend 
en erkend. De SDGs sluiten aan bij het DNA van Nederlandse ondernemers en Nederland. 
Niet wachten, maar doen. De blik van ondernemers is naar buiten en op de toekomst 
gericht. Nederland is op tal van terreinen koploper in de wereld. Dat motiveert om samen te 
werken aan de SDGs: een duurzamere wereld met kansen voor iedereen.  
Tegelijkertijd is er nog een wereld te winnen. We staan voor grote mondiale uitdagingen. De 
wereldbevolking groeit. Naar verwachting woont in 2030 zestig procent in stedelijke regio’s, 
vaak in deltagebieden. De druk op onze aarde is groot en er zijn duurzame, samenhangende 
oplossingen nodig. Nederlandse bedrijven leveren hieraan een belangrijke bijdrage en er 
35  
  

Nederlandse bedrijven voorlopers   
Uit onderzoek van PriceWaterhouseCoopers (PwC) naar de manier waarop 40 
toonaangevende Nederlandse bedrijven inzicht geven in hun jaarverslagen over de SDGs, 
blijkt dat de Nederlandse bedrijven voorlopers zijn als het gaat om het implementeren van 
de SDGs. Tegelijkertijd ziet PwC nog veel ruimte voor verbetering betreffende het verdiepen 
van de implementatie en het duiden van de impact. In algemene zin valt op dat bedrijven 
(waaronder Ahold Delhaize, KPN, Schiphol Group, Arcadis, Shell maar ook Unilever, DSM 
en Philips) in de aangedragen voorbeelden vaak linken naar hun (geïntegreerde) 
jaarverslag. Daaruit blijkt dat het internaliseren van de SDGs toeneemt.   
Branche cruciale rol voor MKB   
Wat ook opvalt, is dat de kleinere bedrijven – die niet altijd een jaarverslag publiceren – 
vaak in hun producten, diensten of samenwerking met partners bijdragen aan de SDGs, 
maar er minder expliciet over zijn. De bekendheid met de SDGs verschilt per bedrijf en 
branche. Juist voor de kleinere bedrijven speelt de branche een cruciale rol in het deel 
kunnen nemen aan activiteiten, het verspreiden van informatie en het bieden van hulp bij 
het uitdenken van te nemen stappen voor het maken van impact.   
2.3 Ontwikkeling van instrumenten over het ‘hoe’ van de implementatie  
Ten derde is helder dat met samenwerking vanuit verschillende sectoren én met een 
mondiale integrale benadering van de SDGs iedereen geholpen is. Het stroomlijnen van 
manieren om de SDGs te implementeren en de impact te communiceren vanuit een 
internationaal speelveld is behulpzaam. Steeds meer studies, instrumenten en gidsen 
verschijnen over het ‘hoe’ van het implementeren.   
Voorbeelden   
De financiële sector lanceerde de gids ‘SDG impact indicators: A guide for investors and 
companies’. Dit helpt om duurzame investeringen te traceren en vergelijkbaar te maken. De 
gids is gemaakt door een werkgroep onder de vlag van De Nederlandsche Bank (DNB), met 
onder andere NN Group. Ook richten zij zich op methodes die de impact op de SDGs vanuit 
beleggingen beter in beeld brengen. Een ander initiatief vanuit de financiële sector, 
waaronder ASR, is gericht op CO2 impact, te weten het initiatief Carbon Accounting 
financials (PCAF). Zij ontwikkelen een gemeenschappelijke standaard voor ‘carbon 
accounting’. De Rabobank publiceerde het rapport 'Growing a better world toghether' over 
hoe zij bijdragen aan de SDGs.   
Samen met een aantal bedrijven, waaronder Croda, ontwikkelde MVO Nederland een tool 
waarmee bedrijven inzicht krijgen in ketentransparantie: de SDG Relevance Tracker. Een 
hulpmiddel om het gesprek met ketenpartners te stroomlijnen over samen werken aan de 
SDGs. De gesprekken helpen in het krijgen van meer transparantie over  
duurzaamheidissues in de keten. De tracker kent 3 stappen en is ook een hulpmiddel voor 
het stellen van specifieke doelen voor verduurzaming en het bepalen van welke SDGs het 
meest relevant zijn voor het bedrijf om te ondersteunen. Monitoren die al langer bestaan 
zijn vaak ook behulpzaam voor de SDGs. In die zin is het belangrijk dat niet elke keer 
opnieuw het wiel wordt uitgevonden. Zo werken veel bedrijven vanuit de Koninklijke 
Metaalunie, met daarbinnen duizenden MKB bedrijven, met de al eerder gelanceerde mvo 
monitor.   
37  
  

regeerakkoord en ook te zorgen voor consistente en coherente integratie van de SDGs in 
bestaand en voorgenomen overheidsbeleid. Ook de acht multinationals zelf hebben de 
afgelopen jaren de voor hen belangrijkste SDGs ingebed in hun eigen 
duurzaamheidsstrategie en -activiteiten en erover gerapporteerd in hun corporate 
jaarverslagen. Bedrijven behoren tot koplopers in hun sector en zijn gedreven om 
verduurzaming aan de hand van de SDGs ook in sectorverband verder te versnellen.   
Vanuit een ‘scaling’ strategie heeft de coalitie in 2017 bepaald op welke SDGs zij - juist door 
samen te werken – nog meer impact kan hebben, bovenop individuele bijdragen van 
bedrijven. Het gaat om drie thema’s: Climate Action and Affordable renewable energy  
(SDGs 7 en 13); Responsible Consumption and Production (SDG 12) en tenslotte Zero 
Hunger, Good Health and well-being (SDGs 2 en 3). Binnen deze drie domeinen 
onderzoeken de multinationals nu waar nog opschalingskansen liggen, zowel in Nederland 
als daarbuiten. Onder de ‘share’ noemer heeft DSGC in 2017 enkele Groene Groeiers 
matchmaking bijeenkomsten voor ondernemers gehost en de Nationale SDG Celebration 
dag in het KIT (‘ SDG house’) medegeorganiseerd. De coalitie probeert zo een breed 
enthousiasme voor de SDGs bij het Nederlandse bedrijfsleven en andere (young) 
professionals te stimuleren. Voorbeelden van SDG initiatieven staan op corporate websites 
en op de DSGC website.    
Het bedrijf Stahl is met Solidaridad en PUM (Netwerk senior experts) actief in Kanpur in 
India. Zij richten zich door samenwerking op een schonere Ganges rivier (SDG 6). Een 
ander internationaal voorbeeld is SEVIA (Seeds of Expertise for the Vegetable Industry in 
Africa). Dit betreft een publiek-private samenwerking tussen onder meer de bedrijven Rijk 
Zwaan, East West International, Wageningen Universiteit, de Nederlandse overheid, Ngo’s 
en lokale partners in Afrika waarmee kennis over tuinbouwtechnieken zich via het ‘train the 
trainer’ principe verspreidt in Tanzania. Zo wordt armoede en honger tegengegaan (SDG 1,  
2).   
Dichterbij huis vormen de partners provincie Zuid-Holland, het Havenbedrijf Rotterdam, de 
Gasunie, Eneco en het Warmtebedrijf Rotterdam samen de Warmtealliantie ZuidHolland 
waarin ze werken aan een regionaal warmtesysteem waarmee een enorme reductie aan CO2 
wordt behaald (SDG 13).   
De nationale infrabeheerders (Alliander, Enexis Groep, Gasunie Transport Services, KPN, 
Rijkswaterstaat, ProRail, Stedin en TenneT) zijn gezamenlijk aan de slag met het inzichtelijk 
maken van hun maatschappelijke impact. De infrabedrijven, verenigd in de coalitie Groene 
Netten van MVO Nederland, maken de maatschappelijke impact van hun 
bedrijfsactiviteiten transparant, waarbij onder andere CO2-uitstoot, gebruik van 
grondstoffen en biodiversiteit in beeld worden gebracht. De SDGs zijn hierbij heel duidelijk 
het richtinggevende raamwerk. Ook wordt aansluiting gezocht bij internationale initiatieven 
zoals het Redd+Business Initiative in Peru waar Essent met anderen aan deelneemt.   
Een ander voorbeeld vormt de Alliantie Verduurzaming Voedsel. Dit is gericht op het 
versnellen van verduurzaming in de Nederlandse agrifoodketen. Het gaat om een 
samenwerking tussen de Land- en Tuinbouw Organisatie Nederland (LTO Nederland), de  
Federatie Nederlandse Levensmiddelen Industrie (FNLI), Centraal Bureau  
Levensmiddelenhandel (CBL), de Vereniging Nederlandse Catering-organisaties (Veneca),  
Koninklijke Horeca Nederland (KHN) en de Nederlandse Vereniging Diervoederindustrie 
(Nevedi). Het uitgangspunt is dat bedrijven niet individueel voor een duurzame transitie in 
39  
  

Voorbeelden   
Ondernemers aangesloten bij Bouwend NL werken binnen het platform ZEN, Zeer 
Energiezuinige Nieuwbouw met woningbouwcorporaties en projectontwikkelaars aan 
nieuwbouw die al minimaal voldoet aan de energie eisen vanaf 2020. Ook Makelaars- en 
Taxateursbranche NVM dragen bij aan de energietransitie door voortaan standaard bij elk 
woningtaxatierapport informatie te leveren over energiebesparing. Ook energieaanbieders 
zoals Essent werken aan betaalbare en toegankelijke oplossingen voor consumenten op dit 
vlak.  
  
Philips Lighting richt zich op het doel in 2020 2 biljoen LED verlichting te realiseren evenals 
toegang tot verlichting voor gemeenschappen die off-grid leven.  Een ander voorbeeld is 
afkomstig van de Nederlandse Brouwers die een nieuw bierkrat ontwikkelden voor Grolsch 
dat volledig gemaakt is van plastic consumentenafval. En NS boekt resultaat in zuinig en 
duurzaam op 100% windstroom rijden en het maximaliseren van hergebruik van 
treinmaterialen. Door renovatie is het mogelijk de gebruikelijke levensduur van een trein 
van 20 jaar met wederom 20 jaar te verlengen blijkt uit de lopende renovatie van 
dubbeldekkers. Tijdens dit proces wordt 96% van de trein hergebruikt of gerecycled. Zo’n 
86% van het totaalgewicht wordt opnieuw gebruikt in de vernieuwde trein of in andere 
treinen. Wat niet in de trein kan, vindt zijn weg naar materiaal voor onder andere 
speeltuinen.   
  
3.2 Diversiteit in de top van het bedrijfsleven (gender)(SDG 5)  
  
Diversiteit in de top van organisaties is van belang voor een economie waar vernieuwing en 
creativiteit cruciaal zijn voor groei en ontwikkeling. Toch blijft de groei van het aandeel 
vrouwen op topfuncties nog achter bij het streefcijfer dat tenminste 30% van de zetels in het 
bestuur en in de raad van commissarissen door een vrouw wordt bezet. De 
ondernemersorganisaties en de minister van Onderwijs, Cultuur en Wetenschap nemen 
gezamenlijk actie om te bevorderen dat bedrijven die moeten voldoen aan de doelstelling, 
nagaan waar zij nu staan in dat streven. De voortgang baart zorgen want de bedrijven 
moeten voor januari 2020 het streefcijfer halen. Het kabinet maakt voorjaar 2019 de balans 
op. De discussie richt zich vooral op de top van het bedrijfsleven maar het gaat ook om de 
doorstroom vanuit de lagen daaronder. Er kan ter ondersteuning gebruik worden gemaakt 
van een databank waarin inmiddels de profielen staan van meer dan 1.500 hoog 
gekwalificeerde vrouwen die klaar zijn voor raadsfuncties.  
  
4. Aanbevelingen voor de toekomst  
Waar de focus van de SDGs ligt op 2030, zijn nu al meer stappen te zetten om de realisatie 
van de SDGs dichterbij te brengen. Daartoe is in de vorig jaar door de  
ondernemersorganisaties gelanceerde publicatie Global challenges, Dutch solutions een 
10tal aanbevelingen geformuleerd door de voorzitters van VNO-NCW, MKB-Nederland en 
Global Compact Netwerk Nederland. Daar blijven we aandacht voor vragen (zie ook 
pagina’s 6 en 7 in de ‘Global challenges, Dutch solutions’ publicatie).   
  
Kern van de aanbevelingen is het geven van meer bekendheid aan de SDGs, met focus op het 
MKB waar de overheid sterker op in zou kunnen zetten alsook op het beter in staat stellen 
van branches om te faciliteren. Daarnaast is van groot belang het gezamenlijk werk maken 
41  
  

Prosperity  7 t/m 11  32,8 %  
Peace  16  50%  
Partnerships  17  67,9 %  
  
45% van de organisaties geeft aan dat hun inzet om de SDGs te behalen is toegenomen in 
het afgelopen jaar, terwijl de overige 55% aangeeft dat de inzet gelijk is gebleven. Gevraagd 
naar wat voor activiteiten de organisaties zoal ondernemen om duurzame ontwikkeling te 
bevorderen geeft 90% van de organisaties aan dat het uitvoeren van concrete projecten (in 
Nederland of daarbuiten) een groot deel van hun werk is. Daarnaast zijn fondsenwerving, 
bewustwording en beleidsbeïnvloeding ook voor minimaal 62% van de betrokken 
organisaties van belang.   
Wat betrokkenheid op specifieke SDGs betreft blijkt SDG 17, ‘partnerschappen voor de 
doelen’, het doel waaraan de meeste maatschappelijke organisaties zeggen bij te dragen 
(66%). Deze SDG wordt op de voet gevolgd door de doelen 1, 3, 4, 5, 8, 10 en 14 waar ruim 
de helft (52%) van de maatschappelijke organisaties aan bijdraagt. In de middenmoot 
bevinden zich 2, 6, 12, 13, 15 en 16 (minimaal 31%). De achterhoede wordt gevormd door 
SDGs 7, 9, 11 en 14 (maximaal 21%). Opvallend is dat de zogenaamde ‘groene SDGs’ (6, 12 
t/m 15) zich allen in de onderste helft bevinden. Dit wil niet zeggen dat het maatschappelijk 
middenveld niet actief is op deze thema’s, maar de afgelopen twee jaren hebben wel laten 
zien dat natuur- en milieuorganisaties zich in hun werk en in hun politieke beïnvloeding 
meer richten op juridisch bindende internationale afspraken, zoals het Klimaatakkoord van 
Parijs, dan op vrijwillige afspraken zoals de Agenda 2030. Uit een verdere analyse van de 
4
data wordt de verdeling per cluster SDGs hierboven zichtbaar. Duidelijk is dat de ‘sociale 
SDGs’ (1 t/m 5) het meest populair zijn onder de betrokken organisaties.  
 3. Enkele inspirerende voorbeelden    
Hoe het maatschappelijk middenveld bijdraagt aan de SDGs in Nederland en ver 
daarbuiten, wordt duidelijk door deze drie inspirerende en innovatieve voorbeelden.  
Free Press Unlimited (FPU) ontwikkelt projecten gericht op veiligheid van journalisten en 
voert deze samen met haar partners uit. In het kader van SDG 16, toegang tot informatie en 
het tegengaan van straffeloosheid tegen journalisten (16.10), heeft FPU het ‘Publeaks’ 
platform opgericht waarmee klokkenluiders, in Nederland en daarbuiten, op veilige wijze 
digitale informatie kunnen uitwisselen met de pers, zonder dat een overheid of andere 
actoren daar toegang toe hebben.  
Building Change is een coalitie van de organisaties Partos, Woord en Daad en Foundation  
Max van der Stoel die al sinds 2015 pleit voor een stevige Nederlandse implementatie van de 
SDGs ten behoeve van duurzame ontwikkeling in Nederland én ontwikkelingslanden. Via de 
campagne ‘Adopteer een SDG’ hebben al 25 leden van de Tweede Kamer één of twee SDGs 
geadopteerd. Zij nemen deze SDGs mee in hun dagelijks werk, bijvoorbeeld debatten of 
werkbezoeken, om zo politieke bewustwording te creëren en om zelf hun inzet op duurzame 
ontwikkeling te vergroten. Meer dan 30 maatschappelijke organisaties volgen hen op de 
                                                      
4
 De clustering is gemaakt in navolging van de clustering die de OESO gebruikt, zie bijvoorbeeld het rapport ’Study on 
Measuring the Distance to the SDG targets’.  
43  
  

ontwikkelingslanden. Kortom, alle beleid en handelen van Nederland moet coherent zijn 
met de SDGs!  
5. Nederland en de SDGs  
Deelnemende organisaties is gevraagd of de inzet van zichzelf en anderen (overheid, 
kennisinstellingen en bedrijfsleven) met betrekking tot de SDGs voldoende is. Opvallend is 
dat respondenten erg tevreden zijn over eigen inzet op het gebied van de SDGs, terwijl de 
inzet van het maatschappelijk middenveld als geheel duidelijk lager gewaardeerd wordt. 
Ook over kennisinstellingen, overheid en bedrijfsleven is het maatschappelijk middenveld 
niet erg tevreden. Vooral de laatste twee scoren laag, terwijl beide actoren wel van groot 
belang zijn voor duurzame ontwikkeling .  
De lagere waardering voor de inzet van het maatschappelijk middenveld als geheel, is 
volgens de respondenten het gevolg van een gebrek aan onderlinge coördinatie en het te 
opportunistisch volgen van financieringsmogelijkheden. Daarnaast vinden respondenten 
dat het maatschappelijk middenveld meer naar buiten moet treden met de SDGs en aan het 
grote publiek duidelijk moet maken hoe organisaties zich voor duurzame ontwikkeling 
inspannen.   
De overheid heeft haar lage score te wijten aan verschillende oorzaken. Genoemd worden 
bezuinigingen op ontwikkelingssamenwerking en het besteden van deze gelden aan 
bedrijven die geen overheidssteun nodig hebben, het ontbreken van een 
implementatiestrategie en een stevige coördinatiestructuur voor de SDGs, te weinig 
aandacht voor de meest achtergestelde groepen, incoherent beleid op het gebied van 
belastingwetgeving en klimaat en ongelijkheid tussen het Ministerie van Buitenlandse 
Zaken en andere ministeries wat hun inzet op de SDGs betreft. In dat kader biedt InvestNL, 
de nieuwe investeringsentiteit van Nederland, mogelijkheden. Wanneer financieringen 
vanuit InvestNL in lijn zijn met de SDGs, kan dat duurzame ontwikkeling bevorderen. Ook 
wordt de inzet van Minister Kaag gewaardeerd om de SDGs stevig te verbinden aan het 
nieuwe beleid van Buitenlandse Handel en Ontwikkelingssamenwerking.  
Het bedrijfsleven wordt gezien als een sector die een enorme impact kan hebben op het 
behalen van de SDGs, bijvoorbeeld in samenwerking met maatschappelijke organisaties, 
maar waar financieel eigenbelang de grote blokkade vormt. Gedreven door korte-termijn 
visies is er te weinig sprake van duurzame bedrijfsvoering. Mensenrechtenschendingen, met 
name in ontwikkelingslanden, komen regelmatig voor en te vaak doen bedrijven zich vooral 
voor de bühne voor als voorvechters van duurzame ontwikkeling, terwijl ze in de praktijk 
onvoldoende stappen in de goede richting zetten.   
Wat kennisinstellingen betreft is de oproep van de respondenten vooral dat zij meer 
bekendheid moeten geven aan het onderzoek dat zij doen met betrekking tot de SDGs. Er is 
behoefte aan concrete handvatten voor overheden, bedrijven en maatschappelijke 
organisaties over hoe de SDGs aan te pakken.  
Zo valt er over allerlei Nederlandse spelers wel iets te zeggen, maar de belangrijkste 
conclusie is toch dat er op alle fronten veel meer actie voor duurzame ontwikkeling nodig is, 
waarbij korte-termijn belangen niet de agenda moeten bepalen. Aandacht moet uitgaan 
naar de lange termijn; wat voor een wereld willen wij voor onze kinderen en kleinkinderen 
achterlaten?  
45  
  

‘Political Economy of Institutions and Development’ en ‘A Circular Economy of Metals’ van 
de Universiteit Leiden en bij de MOOC ‘Landscape Restoration for Sustainable  
Development: a Business Approach’ van de Erasmus Universiteit. Het wereldwijde initiatief 
‘SDG Academy’ biedt online cursussen aan specifiek gericht op de SDGs. Hierin komen 
tevens Nederlandse bijdragen terug, onder andere van de Wageningen University & 
Research.   
  
Het verwerken van de SDGs in de onderwijspraktijk wordt voornamelijk overgelaten aan de 
onderwijsinstellingen zelf. Centrale sturing op de curricula is miniem: de SDGs spelen dan 
ook geen directe rol in het accreditatiestelsel. Wel biedt de Nederlands Vlaamse Accreditatie 
Organisatie de mogelijkheid aan om een bijzonder kenmerk ‘duurzaam hoger onderwijs’ aan 
te vragen. 88 opleidingen in het HBO hebben inmiddels zo’n bijzonder kenmerk. In 2017 en 
2018 (tot 1 april) zijn er 27 bijzondere kenmerken uitgereikt.  
  
Naast het opnemen van SDGs in het formele curriculum kunnen instellingen studenten ook 
mobiliseren om zich actief in te zetten voor SDGs. In veel van de universiteiten en 
hogescholen zetten studenten zich in op onderwerpen als klimaat, duurzaamheid en 
mondiale ontwikkeling en wordt dit door de instellingen gefaciliteerd. Naast vele 
initiatieven op instellingsniveau is er ook ‘Studenten voor Morgen’, het nationale 
studentennetwerk voor duurzaamheid in het hoger onderwijs. Zij zet zich specifiek in voor 
SDGs 4, 13 en 17.  
  
Instellingen en hun medewerkers kunnen ook mogelijkheden creëren voor  
capaciteitsopbouw van studenten en professionals in ontwikkelingslanden om hen beter in 
staat te stellen de uitdagingen gerelateerd aan de SDGs op te pakken. Het ‘Orange 
Knowledge Programme’ (OKP) dat in 2017 gelanceerd is (beheerd door de Nuffic en 
gefinancierd door het Ministerie van Buitenlandse Zaken) maakt het voor  
kennisinstellingen mogelijk om bij te dragen aan de versterking van het hoger onderwijs in 
lage- en middeninkomenslanden en daarmee bij te dragen aan duurzame en inclusieve 
ontwikkeling. In de vormgeving van het OKP spelen de SDGs echter geen expliciete rol.  
  
Op nationaal niveau spelen de SDGs nauwelijks een expliciete rol in het onderwijsbeleid. 
Wel heeft Nederland zich gecommitteerd aan SDG 4 en richt zich in dat kader op de 
toegankelijkheid en kwaliteit van het onderwijs. De aandacht voor internationalisering laat 
ook een commitment zien op SDG 17 door het stimuleren van internationale partnerships in 
het onderwijs.  
1.2 Bijdragen aan de SDGs door onderzoek  
Wat kunnen kennisinstellingen doen om via onderzoek bij te dragen aan de SDGs? 
Universiteiten, hogescholen en onderzoeksinstellingen kunnen in hun onderzoeksbeleid 
sturen op de SDGs als onderwerpen van onderzoek. In enkele gevallen zien we de SDGs 
uitdrukkelijk terugkomen in de onderzoeksstrategie. Dit is bij enkele onderzoeksinstellingen 
het geval. Wageningen University & Research maakt een directe koppeling met de SDGs in 
hun strategische onderzoeksthema’s voor 2018-2021. Deltares, een instelling gericht op 
toegepast onderzoek, heeft de bijdrage op de SDGs bestempeld als één van de strategische 
richtingen in hun strategie. TNO ziet de SDGs als één van de leidende agenda’s in hun 
nieuwe onderzoeksstrategie voor 2018-2021.   
47  
  

duurzaamheidsaspecten mee te nemen in de bedrijfsvoering en de kerntaken van de 
instellingen. Een mooi voorbeeld daarvan zijn de ‘Studenten voor Morgen’ die jaarlijks de 
SustainaBUL uitreiken aan de meest duurzame universiteiten en hogescholen. Zij nemen 
naast bedrijfsvoeringsaspecten ook onderwijs en onderzoek mee in hun ranking en de mate 
waarin de instelling een integrale benadering van duurzaamheidsaspecten hanteert. De 
ranglijst van 2017 werd aangevoerd door achtereenvolgens Wageningen University & 
Research, de TU Eindhoven en de Universiteit Leiden. Best scorende hogeschool was Avans.  
Een internationale ranglijst (the Green Metric Ranking) wordt jaarlijks opgesteld door 
Universitas Indonesia. Wageningen voerde wereldwijd deze lijst aan in 2017. De 
Rijksuniversiteit Groningen, de technische universiteiten van Delft en Eindhoven en de 
Universiteit Leiden bezetten plaatsen in de top 50.   
  
In 2017 heeft de kennissector veel aandacht aan SDG 5. De genderbalans in universiteiten is 
een blijvend aandachtspunt waar slechts in geringe mate vooruitgang wordt geboekt. 
Hoewel de cijfers voor mannelijke en vrouwelijke promovendi bijna gelijk verdeeld zijn (47 
resp. 43%), zijn vrouwen in de hoogleraar benoemingen (19%) en ook in de bestuurlijke 
functies nog sterk ondervertegenwoordigd. In het HBO is 37% van de bestuurders vrouw, in 
het WO slechts 28%.  
  
We zien ook dat steeds meer instellingen zich committeren aan een brede, cross-sectorale 
aanpak van de SDGs. Zo kent de lijst van ondertekenaars van de SDG Charter inmiddels ook 
een reeks kennisinstellingen (of onderdelen daarvan): Erasmus Universiteit, TU Delft, Vrije 
Universiteit (FSW), Universiteit Leiden (ASC), Radboud Universiteit (AMID), TNO, IHE 
Delft Institute for Water Education, de HAS Hogeschool en Saxion Hogeschool.   
1.4 Bijdragen aan de SDGs door maatschappelijk leiderschap  
De druk op kennisinstellingen om maatschappelijk relevant onderwijs en onderzoek te 
verzorgen neem toe. Kennisinstellingen, en hun studenten, onderzoekers en docenten, 
spelen een belangrijke rol in het maatschappelijk en politieke debat en kunnen ook in de 
dialoog rondom de SDGs een leidende rol nemen. Nationaal door het initiëren van dialoog 
tussen partijen, het bijdragen aan beleidsontwikkeling en het stimuleren van publieke 
betrokkenheid en participatie. Maar ook internationaal door het stimuleren van 
partnerships. Via kennisdiplomatie kan onderzoeks- en onderwijssamenwerking leiden tot 
verbetering van de internationale betrekkingen en daarmee bijdragen aan het behalen van 
de SDGs in landen waar die bijdrage het meest effectief is.  
  
Zij spelen ook een verbindende rol in het samenbrengen van de verschillende actoren. Zo 
hebben enkele kennisinstellingen grote evenementen gepland voor 2018 die specifiek op de 
SDGs zijn gericht. Twee voorbeelden zijn de ‘SDG-Conference: Towards Zero Hunger -  
Partnerships for impact’ van Wageningen Universiteit & Research (30-31 augustus) en 
‘SDG in Motion’ van de Avans Hogeschool in samenwerking met de Vereniging Hogescholen 
waarbij een gezamenlijke aanpak van de SDGs in de onderwijspraktijk centraal staat (26 
juni).  
2. Naar een agenda voor de SDGs en kennisinstellingen  
Deze rapportage laat zien dat kennisinstellingen op vele manieren bijdragen aan de SDGs.  
49  
  

DEEL G. JONGEREN EN KINDEREN  
Opgesteld door en onder verantwoordelijkheid van de Nationale Jeugdraad en de ‘17 
doelen die je deelt’ campagne.  
1. Jongeren over de SDGs: blik op 2030  
Meer dan de helft van de wereldbevolking is onder de 30. Wij, jongeren, vormen de eerste 
generatie die de gevolgen van klimaatverandering op elk gebied en in alle hevigheid zal 
ondervinden. Wij zijn ook een generatie die opgroeit in een wereld van toenemende 
11
ongelijkheid en die het niet automatisch beter heeft dan de generatie daarvoor.   
1.1 De rol van jongeren en kinderen  
Als jonge en toekomstige generaties hebben we een groot aandeel in en belang bij het 
behalen van de Sustainable Development Goals (SDGs). Veel van ons zetten zich in voor een 
12
betere wereld, zowel in onze eigen omgeving als via jongerenorganisaties. Om ons 
potentieel in te zetten en volledig te benutten voor het behalen van de SDGs is het van 
belang te investeren in jongeren, in onze ontwikkeling en in onze participatie. Jongeren 
hebben immers het recht om betrokken te zijn bij al het beleid dat ons raakt. Verplichting 
van jongerenparticipatie en inspraak bij alle beleid en wetgeving die betrekking op ons heeft 
is daarom essentieel. Daarnaast heeft het een meerwaarde om jongeren te betrekken bij 
besluitvorming; wij hebben een frisse blik en zitten nog niet vast in ouderwetse structuren 
en denkbeelden. Verplichting van jongerenparticipatie in beleid is een goede concrete eerste 
stap naar het erkennen van jongeren als belangrijke actoren en gelijkwaardige participatie 
van jongeren in beleidsvorming en de samenleving.  
Als jongeren zien we onze eigen rol in de samenleving, maar we zien ook dat we dit niet  
alleen kunnen. We roepen daarom overheid en bedrijfsleven op om hun  
verantwoordelijkheid te nemen bij de implementatie van de SDGs. Daarnaast pleiten 
Nederlandse jongerenorganisaties om kinderen en jongeren inhoudelijk meer te betrekken 
bij het realiseren van de SDGs. Vaak is het zo dat een deel van de jongeren wel wil, maar nog 
niet altijd weet hoe. Door als bedrijf of als overheid samen te werken met jongeren, door ze 
mee te nemen in het ontwikkelen van plannen en programma’s, kunnen we elkaar helpen 
om onze impact te vergroten.  
Dit hoofdstuk is een voorbeeld van jongerenparticipatie: geschreven door de Nationale  
Jeugdraad (NJR) op basis van consultatie van een diverse groep jongerenorganisaties en de 
VN-jongerenvertegenwoordigers. Klimaat, ongelijkheid en onderwijs zijn thema’s die leven 
onder kinderen en jongeren en die in dit deel van de rapportage centraal staan. Veel 
Nederlandse jongerenorganisaties houden zich bezig met duurzaamheid (in het onderwijs) 
en een inclusieve aanpak.  
1.2 Tijd voor actie  
Nederlandse jongerenorganisaties roepen alle betrokken partijen op tot een versnelling van 
de implementatie van de SDGs. In 2017 is middels de eerste SDG-rapportage een duidelijke 
                                                      
11
 https://www.intergencommission.org/publications/cross-countries-international-comparisons-
ofintergenerational-trends/   
12
 72% van de jongeren vindt het belangrijk dat jongeren iets doen voor de maatschappij (NJD panelonderzoek - 
ongepubliceerd).  
51  
  

uit bestaande activiteiten en het openbaar vervoer goedkoper te maken dan reizen met de 
auto. Of het tegengaan van voedsel verspilling door supermarkten te vragen meer te doen 
met eten dat nog goed is maar niet meer verkocht mag worden en voedsel met een afwijkend 
uiterlijk te verkopen met korting als ‘grappige groentjes’. Ook waren er veel ideeën over 
groene en eerlijke kleding. Een innovatief idee van de kinderen was om statiegeld in te 
voeren voor kleding en een spel te ontwikkelen waarin punten verdiend worden met het 
kopen van tweedehands kleding. Ten slotte is ook de plastic soep in de oceanen uitvoerig 
besproken. Een aantal creatieve ideeën voor het verminderen van de plastic soep in oceanen 
zijn: het ontwikkelen van bacteriën die plastic opeten, zorgen dat plastic deeltjes aan elkaar 
plakken zodat deze grote stukken vormen en makkelijk opgevangen kunnen worden en het 
maken van een stofzuiger die plastic opzuigt met een sensor die voorkomt dat diertjes 
worden opgezogen.   
  
  
De ideale wereld volgens de kinderen op de ‘17 doelen jongerentop’  
   
2. Ongelijkheid (SDGs 10, 5, 8.5, 16)   
Kansenongelijkheid, ook geïdentificeerd door het CBS als een belangrijk aandachtspunt, 
vormt een potentiële voedingsbodem voor onrust, polarisatie, radicalisering, extremisme en 
populisme, en daarmee ook een veiligheidsrisico. (Groeiende) ongelijkheid tussen arm en 
rijk, tussen hoog- en laagopgeleid, tussen bevolkingsgroepen, tussen stad en platteland, op 
basis van leeftijd, seksuele oriëntatie, genderidentiteit of handicap, ondermijnt de 
samenhang in de samenleving. SDG 10 hangt samen met en heeft invloed op veel van de 
andere gestelde doelen, met name 3, 4, 5, 8 en 11. Specifiek de groeiende kansenkloof in het 
53  
  

natuur en klimaat en veel jongerenorganisaties bestempelen klimaatproblematiek als de 
grootste uitdaging van het moment. Zij stellen dat de overheid en het bedrijfsleven hierin 
niet vooruitstrevend genoeg zijn. Zelf eet bijvoorbeeld een deel van de jongeren steeds 
minder vlees, vliegen minder en gaan bewuster met spullen om. Tegelijkertijd is er ook een 
grote groep jongeren die zich helemaal niet bewust is van de eigen ecologische voetafdruk. 
Ook denken veel jongeren dat ze weinig impact kunnen maken en dat de overheid en het 
17
bedrijfsleven de eerste stappen moeten nemen.  
Duurzame jongerenorganisaties willen werk maken van een circulaire economie, een 
mentaliteit van ‘voldoende is genoeg’, met niet alleen focus op financieel resultaat maar ook 
op maatschappelijk belang. Dit betekent ingrijpende verandering in alle sectoren:  
bijvoorbeeld de financiële sector, woningmarkt, energieleveranciers, mobiliteitssector, 
voedingsindustrie en chemie.  
3.2 Energietransitie  
Jongerenorganisaties pleiten voor een snelle energietransitie in Nederland. Nederland staat 
onderaan de EU ranglijsten van uitstoot van broeikasgassen per inwoner en het aandeel 
hernieuwbare energie is nog steeds erg laag. De energietransitie, geïdentificeerd door het 
CBS als een belangrijk aandachtspunt, is niet alleen een technische, maar ook een grote 
sociaalmaatschappelijke uitdaging. De overgang naar een duurzame samenleving betekent 
18
dat we fundamenteel anders moeten leven en consumeren. Met ‘De Jonge Klimaatagenda ’ 
bieden meer dan dertig jongerenorganisaties een visie op hoe onze maatschappij er in 2050  
uit zou moeten zien. Dit is een duurzamere en ambitieuzere tegenhanger van het 
Energieakkoord.  
Middels gastlessen en campagnes op scholen (basis, middelbaar, MBO, HBO en universiteit) 
richten jongeren zich op het activeren van hun leeftijdsgenoten en het verduurzamen van 
hun omgeving. Bijvoorbeeld gastlessen door jongerenwerkgroep Jong & Duurzaam, Green 
Offices bij onderwijsinstellingen, de ‘fossil free uni’ beweging, en de sustainaBUL. Ook 
lobbyen ze voor een stem in nieuwe wetgeving zoals de Klimaatwet.  
4. Educatie (SDG 4, met invloed op alle SDGs)  
Onderwijs is een belangrijk thema voor kinderen en jongeren in Nederland. Daarnaast 
vormt onderwijs een manier om de samenleving van de toekomst voor te bereiden op de 
taken en uitdagingen die er dan zullen liggen. Het onderwijs moet op alle niveaus 
fundamenteel veranderen om ingericht te worden op een duurzame en inclusieve toekomst.  
4.1 Banen van de toekomst  
Het huidige onderwijssysteem is verouderd en bereidt de nieuwe generatie onvoldoende 
voor op de toekomst. Snelle technologische innovatie en  maatschappelijke veranderingen 
zoals de toename in flexcontracten zorgen ervoor dat andere vaardigheden en kennis 
gevraagd worden op de banenmarkt. Jongeren willen beter voorbereid zijn op die toekomst. 
Fossiele banen zullen verdwijnen, er komen groene banen bij. Juist door jongeren daarvoor 
op te leiden kan de transitie naar een duurzame maatschappij worden versneld.   
                                                      
17
 Slechts 9.8% van de jongeren is het eens met de stelling: “Nederland presteert goed in het tegengaan van 
klimaatveranderingen.” JIJ-onderzoek Nationaal Jeugddebat 2018 – ongepubliceerd.  
18
 https://agenda.jongeklimaatbeweging.nl/  
55  
  

