 
34775 Vaststelling van de begrotingsstaten van Koninkrijksrelaties (IV) en 
het BES-fonds (H) voor het jaar 2018 
 
nr.   Lijst van vragen 
   
De vaste commissie voor Koninkrijksrelaties heeft een aantal vragen voorgelegd aan 
de Minister van Justitie en Veiligheid en de Staatssecretaris van Binnenlandse Zaken 
en Koninkrijksrelaties over de gezamenlijke Koninkrijksreactie op de evaluatie van 
de justitiële Rijkswetten (Kamerstuk 34775-IV, nr. 35). 
 
Voorzitter van de commissie,  
  Pechtold 
   
  Adjunct-griffier van de commissie, 
  De Vos 
 
 
 
 
 
Nr Vraag Bijlage Blz. (van) t/m 
1 Welk tijdpad wordt er gehanteerd voor de uitwerking van de verschillende     
aanbevelingen? 
Antwoord 1:  
De landen hebben ieder een eigen verantwoordelijkheid voor de uitwerking van 
de verschillende aanbevelingen. In JVO (Justitieel Vierpartijen Overleg) verband 
zal worden toegezien op de voortgang en worden hierover afspraken gemaakt. 
Zo is tijdens het JVO van januari 2018 afgesproken dat een inventarisatie van de 
nog te implementeren uitvoeringswetgeving per land (zoals aangekaart in de 
aanbevelingen) tijdens het aankomende JVO in juli, zal worden behandeld.   
2 Op welke onderdelen moet de Nederlandse taal worden gehanteerd?  2   
Antwoord 2:  
In artikel 9 van de Rijkswet Gemeenschappelijk Hof van Justitie is bepaald dat 
het Hof en de Gerechten in eerste aanleg uitspraak doen in het Nederlands. 
Opgemerkt zij dat in hetzelfde artikel is bepaald dat overigens de voertalen bij 
het Hof en de Gerechten in eerste aanleg Engels, Nederlands en het Papiaments 
zijn. Voor het overige bevatten de door de evaluatie bestreken justitiële 
Rijkswetten geen rechtstreekse verplichtingen om de Nederlandse taal te 
hanteren. 
Voor de aanstelling als politieambtenaar is vereist dat bij een 
taalvaardigheidsonderzoek een bepaald minimum wordt behaald (art. 4.2, aanhef 
en onder a, van de Onderlinge regeling kwaliteitseisen, opleidings- en 
trainingsvereisten politie van Curaçao, van Sint Maarten en van Bonaire, Sint 
Eustatius en Saba; Stcrt. 2010, 11398). Indien niet aan deze minimumnorm 
wordt voldaan, moet worden aangenomen dat de kandidaat in onvoldoende mate 
het Nederlands beheerst. In een dergelijk geval kan dan ook geen aanstelling 
volgen. 
De landen hebben in gezamenlijkheid afspraken gemaakt over de minimumnorm. 
Het College van Korpschefs heeft hiermee ingestemd, waarna ook de ministers 
van Justitie (en Veiligheid) in het JVO hiermee hebben ingestemd. De 
minimumnormen voor taalvaardigheid waaraan de kandidaat-aspirant dient te 
voldoen zijn voor spreekvaardigheid in het Papiaments, Nederlands en Engels 
niveau B1 en voor schrijfvaardigheid in het Nederlands niveau B1. Niveau B1 
staat gelijk aan ‘onafhankelijk gebruiker’, een intermediair niveau dat geenszins 
Totaallijst feitelijke vragen Gezamenlijke Koninkrijksreactie op de evaluatie van de justitiële 
Rijkswetten (34775-IV-35)  1/3 

 
uitdrukkelijke wens van de Gezaghebbers van beide eilanden.  
In het kader van het kwaliteitstraject start dit jaar een MD traject gericht op 
strategisch leidinggevenden, zodat de landen met elkaar komen tot een pool van 
potentieel leidinggevenden voor de politie. 
 
7 Waarom wordt er niet voor gekozen de wetgeving ook in het Papiaments en  7   
Engels beschikbaar te stellen? 
Antwoord 7:  
Het is aan de landen zelf om te bepalen in welke taal of talen zij hun eigen 
wetgeving vaststellen en publiceren. Voor Rijkswetgeving geldt dat deze altijd 
worden vastgesteld en gepubliceerd in het Nederlands, als gemeenschappelijke 
taal van het Koninkrijk. Dit geldt ook voor consensusrijkswetgeving. 
Vanzelfsprekend staat het elk der landen vrij om vertalingen van Rijkswetgeving 
in het Papiaments en het Engels beschikbaar te stellen. 
 
Totaallijst feitelijke vragen Gezamenlijke Koninkrijksreactie op de evaluatie van de justitiële 
Rijkswetten (34775-IV-35)  3/3 

