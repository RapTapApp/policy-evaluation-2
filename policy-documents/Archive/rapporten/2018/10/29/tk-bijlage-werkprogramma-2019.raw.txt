 
 
 
Werkprogramma 2019 
Uitvoering Meerjarenprogramma 2018-2020 
 
 

inhou
Werkprogramma 2019  
dsop
gave 
 
Bijdragen aan een rechtvaardige en veilige samenleving. Dat is het doel van het 
toezicht van de Inspectie Justitie en Veiligheid. Daarmee heeft de Inspectie een 
belangrijke rol, maar ik ben me ook bewust van de kwetsbaarheid van die rol. Het 
onafhankelijke oordeel van de Inspectie en de kwaliteit van haar producten moet 
altijd boven iedere twijfel verheven zijn. Daarom bouwt mijn Inspectie voortvarend 
aan de verdere ontwikkeling van de organisatie en de herijking van haar 
onderzoeksproces waarbij professionaliteit, kwaliteit, onafhankelijkheid en de 
borging daarvan centraal staan.  
Dit Werkprogramma is een concrete uitwerking van ons Meerjarenprogramma 2018-
2020 voor het jaar 2019. Dit is het tweede jaar van onze Koers. Naast 
betekenisvolle rapporten heeft de Inspectie stappen gezet in de herijking en 
aanscherping van haar onderzoeksproces, het opzetten van datagestuurd toezicht 
en de vorming van een nieuwe organisatiestructuur. Ook in 2019 werkt mijn 
Inspectie verder aan haar kwaliteit en verdere ontwikkeling. Met deze 
doorontwikkeling kunnen we als Inspectie een nog effectievere bijdrage leveren aan 
de maatschappelijke opgave waar we voor staan. Kwalitatief hoogwaardige 
onderzoeken en signalen die (h)erkend worden door de omgeving en die bijdragen 
aan verbeteringen. Kortom, toezicht dat ertoe doet! 
 
J.G. Bos  
Inspecteur-generaal Inspectie Justitie en Veiligheid 
 
3 

inhou
Werkprogramma 2019  
dsop
gave 
 
Toezichtaspecten 
In haar toezicht richt de Inspectie zich op de kwaliteit van de taakuitvoering. Daarbij  
zullen de komende jaren een aantal aspecten zoveel mogelijk in alle onderzoeken 
worden betrokken. Het gaat om: 
• Toerusting: beschikken de ondertoezichtstaande organisaties over de juiste 
mensen, middelen en opleidingen om hun (wettelijke) taak uit te voeren? 
• Governance: leidt de wijze van sturing tot het beoogde resultaat? 
• Samenwerking: hoe is het gesteld met de kwaliteit en effectiviteit van de 
samenwerking tussen organisaties binnen een netwerk/keten?  
• Informatiehuishouding: is de informatie binnen een organisatie correct, 
actueel, volledig en draagt deze bij aan de beoogde doelstellingen van de 
organisatie(s)? 
De Inspectie neemt deze onderwerpen nu gedeeltelijk mee in haar plannen van 
aanpak en onderzoeken, maar in de toekomst gebeurt dat, waar mogelijk, in alle 
onderzoeken van de Inspectie.  
Periodieke beelden en Staat van de sector 
1
In 2013 deed de Wetenschappelijke Raad voor het Regeringsbeleid de aanbeveling 
aan alle toezichthouders om met regelmaat een publieke ‘staat van de sector’ te 
maken. Toezichthouders bevinden zich immers in de unieke positie om vroegtijdig 
risico’s en bedreigingen te signaleren waarbij publieke belangen in het geding zijn.  
In het Meerjarenprogramma kondigde de Inspectie aan in toenemende mate 
periodieke beelden en ‘Staten van…’ te willen publiceren. Periodieke beelden zijn 
onderzoeken met een terugkerend karakter, waarbij onderwerp en frequentie niet 
vast staan. Een ‘Staat van…’ wordt opgesteld vanuit een vooraf benoemd thema of 
bevat, na het opstellen van verschillende periodieke beelden, de rode draden binnen 
organisaties of een sector.  
De periodieke beelden worden opgesteld op basis van thema-onderzoeken, incident-
onderzoeken en informatie uit de basismonitor. Daarbij werkt de Inspectie, in nauw 
overleg met sectoren, aan het realiseren van een dekkend beeld van 
(incident)meldingen. Hiermee kan de Inspectie nog beter risico’s en bedreigingen 
signaleren waarbij publieke belangen in het geding zijn. In de basismonitor 
verzamelt de Inspectie kwantitatieve en kwalitatieve informatie over haar 
toezichtgebieden om zo beter inzicht te krijgen in prestaties, ontwikkelingen en 
trends. In 2019 zet de Inspectie verdere stappen in het ontwikkelen van deze 
basismonitor en daarmee datagestuurd toezicht. 
  
                    
1
  Toezien op publieke belangen. Naar een verruimd perspectief op rijkstoezicht, 2013. 
5 

inhou
Werkprogramma 2019  
dsop
gave 
 
1.2 Programmering toezicht 2019 
De volgende paragrafen geven op hoofdlijnen aan wat de focus is van het toezicht 
en welke onderzoeken de Inspectie in dat kader uitvoert. Zoals in het 
meerjarenprogramma is aangekondigd is dit werkprogramma een nadere invulling 
van de voorgenomen activiteiten voor 2019. Via de website, www.inspectie-jenv.nl, 
is de focus en inhoud van de lopende onderzoeken te raadplegen. 
1.2.1 Migratie 
Meerjarenprogramma 
In haar meerjarenprogramma heeft de Inspectie aangekondigd om de komende 
jaren in te zetten op het functioneren van delen van de vreemdelingenketen. De 
Inspectie sluit daarvoor aan op de door het kabinet geformuleerde migratieagenda 
en de binnen de vreemdelingenketen gedefinieerde ketendoelen. De Inspectie heeft 
daarbij bijzondere aandacht voor de eerder genoemde aspecten. Op basis van de 
huidige capaciteit gaat de Inspectie er nog steeds vanuit jaarlijks ten minste een 
drietal onderzoeken binnen dit domein te kunnen uitvoeren. 
Daarnaast volgt de Inspectie structureel risicovolle terugkeervluchten van 
uitgeprocedeerde vreemdelingen. Ook houdt  de Inspectie – in samenwerking met 
de Inspectie voor de Gezondheidszorg en Jeugd (IGJ) en de Autoriteit Nucleair en 
Stralingsbescherming  (ANVS) – toezicht op het leeftijdsonderzoek bij alleenstaande 
minderjarige vreemdelingen. Dit is een nieuwe toezichtstaak voor de Inspectie en 
houdt verband met de opheffing van de toenmalige Commissie Toezicht 
leeftijdsonderzoek. 
Thematische onderzoeken  
Zoals in het meerjarenprogramma aangekondigd zal de Inspectie in 2019 onderzoek 
doen naar het proces van de beoordeling van verblijfsaanvragen van zogeheten 
“nareizigers”.  
Daarnaast zal, in samenwerking met de Inspectie Gezondheidszorg en Jeugd  een 
vervolgonderzoek plaatsvinden naar de kwaliteit van de opvang van alleenstaande 
minderjarige vreemdelingen. 
Ook wordt in 2019 een oriëntatie uitgevoerd op het naturalisatieproces. Op basis 
daarvan besluit de Inspectie eventueel tot het starten van een onderzoek.  
Overige activiteiten 
In 2019 zet de Inspectie haar toezicht op risicovolle terugkeervluchten van 
uitgeprocedeerde vreemdelingen voort. In 2019 verschijnt een jaarbeeld over 2018. 
Zoals hiervoor beschreven houdt de Inspectie, in samenwerking met de IGJ en de 
ANVS, toezicht op leeftijdsonderzoeken. In 2019 verschijnt een eerste jaarbeeld. 
  
7 

inhou
Werkprogramma 2019  
dsop
gave 
 
de opleidingen (tijdig) een plek moeten krijgen. De onderzoeken richten zich op de 
vraag of de thema’s informatiehuishouding, sturing en toerusting hier in voldoende 
mate op aansluiten.  
In 2018 heeft de Inspectie een tweede onderzoek verricht naar de stand van zaken 
van het Verbeterprogramma Maatschappelijke Veiligheid OM. Er is onder andere  
gerapporteerd over de wijze waarop DNA-celmateriaal bij veroordeelden door de 
verantwoordelijke organisaties plaatsvindt. Naar aanleiding van het advies in de 
tussenrapportage van de heer Hoekstra is de Inspectie gevraagd uiterlijk 1 juni te 
rapporteren over de dan geldende stand van zaken van de afname van celmateriaal 
bij veroordeelden in penitentiaire inrichtingen. 
3
Daarnaast is de Inspectie in 2018 gestart met de voorbereiding van een onderzoek 
naar de (mogelijke) belemmeringen die slachtoffers van zedendelicten ervaren bij 
het doen van aangifte en de contacten die de politie heeft met slachtoffers 
gedurende het verdere strafproces. Dit onderzoek wordt in 2019 afgerond. 
Nieuwe toezichttaak 
In het meerjarenprogramma is een nieuwe toezichtstaak aangekondigd. Dit betreft 
het toezicht in het kader van de Wet Computercriminaliteit III. In 2018 is de 
Inspectie gestart met de voorbereidingen op de uitoefening van haar nieuwe, 
structurele, toezichttaak voorvloeiend uit de inwerkingtreding van de Wet 
Computercriminaliteit III. Deze wet treedt in 2019 in werking. De Inspectie start 
alsdan met de daadwerkelijke uitvoering van toezicht op de uitvoering van de 
bevoegdheid van de politie om onder voorwaarden geautomatiseerde werken binnen 
te dringen. Na twee jaar wordt de wet vervroegd geëvalueerd. Hierin wordt expliciet 
aandacht besteed aan de invulling van het systeemtoezicht door de Inspectie JenV.  
Tabel b. Update Meerjarenprogramma toezicht politie 
2019 
• Periodiek beeld opsporing 
• Jaarbeeld politieonderwijs 
• Periodiek beeld 2020 Openbare orde en wijkzorg (handhaving) 
− Onderzoek landelijke prioriteiten (o.a. ondermijning) 
− Onderzoek gedeelde prioriteiten (radicalisering en verwarde personen) 
− Onderzoek Lokale prioriteiten (jeugdbendes) 
• Onderzoek naar (mogelijke) belemmeringen slachtoffers zedendelicten in 
aangifte- en strafproces  
• Toezicht bevoegdheid politie om onder voorwaarden geautomatiseerde 
werken binnen te dringen (Wet Computer Criminaliteit III) 
 
 
1.2.3 Jeugd 
Meerjarenprogramma 
De Inspectie kondigde in het meerjarenprogramma aan in 2021 een eerste Staat 
van het toezicht op de justitiële jeugd te publiceren. Hiervoor focust de Inspectie 
haar toezicht op de kwaliteit van de uitvoering van de kerntaken van de instellingen 
                    
3
  Naar aanleiding van de motie Kuiken/Buitenweg en een daarop volgende toezegging van de minister van 
Justitie en Veiligheid aan de Tweede Kamer. 
9 

inhou
Werkprogramma 2019  
dsop
gave 
 
Tabel c. Update Meerjarenprogramma toezicht jeugd 
2019 
• Periodiek beeld HALT 
• Onderzoek veranderde doelgroep en personele bezetting Justitiële Jeugd 
Instellingen 
• Toezicht verbeterplan Raad voor de Kinderbescherming (gestart in 2018) 
• Onderzoek Gecertificeerde Instellingen (in samenwerking met de IGJ) 
• Onderzoek uitvoering taakstraffen Raad voor de Kinderbescherming 
• Calamiteitenonderzoeken  
 
 
1.2.4 Sanctietoepassing 
Meerjarenprogramma 
In haar meerjarenprogramma kondigde de Inspectie aan om in 2020 een Staat voor 
de Sanctietoepassing op te leveren. Periodieke beelden over het gevangeniswezen, 
de forensische zorg en de reclassering zullen daar input voor geven.  
Periodieke beelden 
In 2019 wordt onderzoek gedaan naar de reclassering. Het doel is onderzoek te 
doen naar de wijze waarop de reclassering omgaat met de invulling van de 
werkstraf. In het licht van de koers van de Inspectie om periodieke beelden op te 
leveren acht de Inspectie het zinvol om ook de adviestaak van de reclassering te 
onderzoeken. Daarop volgend kan een periodiek beeld van de taakuitvoering door 
de reclassering worden opgesteld.  
 
Thematische onderzoeken 
In 2019 wordt het onderzoek naar de terroristenafdelingen in penitentiaire 
inrichtingen afgerond. Het onderzoek richt zich op de kwaliteit en effectiviteit van de 
taakuitvoering, specifiek op de thema’s regime en resocialisatie. In het bijzonder 
bekijkt de Inspectie hoe het is gesteld met de maatschappelijke beveiliging: sluit  
bijvoorbeeld de voorwaardelijke invrijheidstelling van een gedetineerde aan bij de 
wet- en regelgeving. Daarnaast moet duidelijk worden hoe met deze speciale groep 
gedetineerden wordt omgegaan en of de re-integratieactiviteiten hen voldoende 
voorbereiden op een terugkeer in de maatschappij.  
De Inspectie rondt in 2019 een onderzoek af naar het besluitvormingsproces rond 
het toekennen van vrijheden en verantwoordelijkheden aan TBS-gestelden tijdens 
hun resocialisatie en de factoren die hierop van invloed zijn. De Inspectie wil 
hiermee eventuele knelpunten in het resocialisatieproces identificeren en daardoor 
bijdragen aan de veiligheid voor de maatschappij, voor de tbs-gestelde zelf en voor 
medewerkers in de forensische zorg. 
In 2019 start een onderzoek naar de kwaliteit van de taakuitvoering in de vier 
Penitentiaire Psychiatrische Centra binnen het gevangeniswezen.  
Rond de taakuitvoering in het gevangeniswezen start een oriënterend onderzoek 
naar de vraag hoe het re-integratiebeleid in de praktijk vorm krijgt. Als deze 
oriëntatie voldoende aanknopingspunten biedt zal in 2019 een onderzoek starten. 
Enkele aspecten uit het inspectieonderzoek in 2018 over het gevangeniswezen (Uit 
Balans), zoals de personele bezetting, worden dan hierbij betrokken.  
11 

inhou
Werkprogramma 2019  
dsop
gave 
 
Thematische onderzoeken 
Diverse partijen vinden de diversiteit en functioneren van de meldkamers kwetsbaar 
en beschouwen dit als een risico voor de kwaliteit van de hulpverlening. De 
Inspectie JenV en het Agentschap Telecom zijn in 2018 een onderzoek gestart naar 
maatregelen die meldkamers hebben genomen om hun continuïteit te verbeteren. 
Dit onderzoek wordt in 2019 gepubliceerd. 
 
In aanloop naar het tweede ‘Periodiek beeld brandweerzorg’ in 2020 is de Inspectie 
in 2018 gestart met het ontwikkelen van een toetsingskader. Dit kader wordt in 
2019 toegepast in twee thematische onderzoeken naar de brandweer. 
Sinds begin 2013 geldt in Nederland het dreigingsniveau ‘substantieel’. Dit betekent 
dat de kans op een aanslag reëel is. Het is daarom van belang dat hulpverleners, 
die als eerste ter plaatse komen na een aanslag, zo goed mogelijk zijn voorbereid. 
De Inspectie onderzoekt momenteel de wijze waarop veiligheidsregio’s en andere 
relevante organisaties zich voorbereiden op het optreden bij een terroristische 
aanslag.  
Daarnaast valt de invulling van de brandweerzorg en de rampenbestrijding en 
crisisbeheersing in Caribisch Nederland (Bonaire, Sint Eustatius en Saba) onder dit 
domein. 
Indien er zich op het terrein van de beveiliging van de burgerluchtvaart een groot 
incident voordoet, zal de Inspectie hier vanuit haar bevoegdheid – indien nodig – 
onafhankelijk onderzoek naar doen. 
Tabel e. Update Meerjarenprogramma toezicht Safety 
2019 
• Periodiek beeld van de rampenbestrijding en crisisbeheersing 
• Onderzoek Vakbekwaamheid crisisfunctionarissen veiligheidsregio’s (gestart in 
2018) 
• Onderzoek Meldkamers (gestart in 2018) 
• Onderzoek Operationele prestaties veiligheidsregio’s (gestart in 2018) 
• Onderzoek kwaliteitszorg veiligheidsregio’s (gestart in 2018) 
• Onderzoek Interregionale samenwerking veiligheidsregio’s (gestart in 2018) 
• Ontwikkelen toetsingskader brandweerzorg (gestart in 2018)  
• Terrorismegevolgbestrijding (gestart in 2018) 
• Twee nader te bepalen thema-onderzoeken brandweerzorg 
 
 
1.2.6 Security 
Meerjarenprogramma 
Het toezicht op het securitydomein richt zich – binnen het veld justitie en veiligheid 
– op de mate waarin de continuïteit van organisaties door knelpunten met 
cybersecurity in het geding komt waardoor zij hun primaire taak niet goed kunnen 
uitvoeren. Ook is het toezicht gericht op in hoeverre actoren zijn voorbereid op 
maatschappij ontwrichtende incidenten zoals cyberaanvallen, langdurige ICT-uitval 
of terrorisme. Dit toezichtveld is relatief nieuw voor de Inspectie en krijgt 
stapsgewijs meer vorm. Zo zijn in 2018 de eerste stappen gezet in de ontwikkeling 
van het toezicht op cybersecurity.  
 
13 

inhou
Werkprogramma 2019  
dsop
gave 
 
1.2.7 Sociaal domein 
In het samenwerkingsverband Toezicht Sociaal Domein werkt de inspectie samen 
met drie andere rijksinspecties; de Inspectie Gezondheidszorg en Jeugd, de 
Inspectie voor het Onderwijs en de Inspectie Sociale Zaken en Werkgelegenheid. 
De samenwerking is ontstaan in het Samenwerkend Toezicht Jeugd en in 2016 
verbreed van jeugd naar het sociaal domein. De inspecties houden toezicht op de 
werking van het stelsel van zorg en ondersteuning in het sociaal domein voor 
mensen die dat nodig hebben. Daarbij is een integrale werkwijze van belang, hulp 
moet op elkaar zijn afgestemd. Daarnaast worden calamiteiten gezamenlijk 
onderzocht als er veel partijen betrokken zijn en de samenhang ontbreekt.  
Belangrijke onderzoeken die raken aan het domein van justitie en veiligheid die in 
2019 verschijnen zijn het onderzoek naar ‘Herstel na verward gedrag’, ‘Integratie 
statushouders’ en ‘Het lokale netwerk na Veilig Thuis’. In 2019 wordt door het 
Toezicht Sociaal domein het meerjarenprogramma uitgebracht voor de periode 
vanaf 2020.  
Tabel g.  Programmering toezicht Sociaal domein 
2019 
• Herstelgerichte zorg en ondersteuning na verward gedrag 
• Uitvoering integratiebeleid voor statushouders 
• Het lokale netwerk na veilig thuis 
 
15 

inhou
Werkprogramma 2019  
dsop
gave 
 
 
 
17 

