 
 
Slachtofferhulp in Caribisch Nederland 
Vervolgonderzoek naar de hulp aan slachtoffers op Bonaire, Sint Eustatius en 
Saba  
 
mei 2018  
1 
 

Colofon 
 
Afzendgegevens  Raad voor de rechtshandhaving 
 
Contactpersoon  P.P. Schets 
    p.p.f.schets@inspectievenj.nl 
 
 
 
 
 
 
 
 
 
 
 
 
 
De Raad voor de rechtshandhaving is belast met de algemene inspectie van de organisaties van de justitiële keten 
op Bonaire, Sint Eustatius en Saba (hierna: Caribisch Nederland), in Curaçao en in Sint Maarten. De Raad kijkt 
daarbij naar de effectiviteit, de kwaliteit van de taakuitoefening en het beheer. Daarnaast is de Raad belast met de 
algemene inspectie van de kwaliteit en effectiviteit van de justitiële samenwerking tussen Curaçao, Sint Maarten 
1
en Caribisch Nederland.  
  
                                                           
1
 Rijkswet Raad voor de rechtshandhaving.  
3 
 

Inhoudsopgave 
Afkortingenlijst       6 
Voorwoord       7 
Samenvatting       9 
1 Inleiding      9 
2 Aanpak      9 
3 Uitkomsten onderzoek    9 
4 Aanbevelingen    13 
1 Inleiding     15 
1.1 Aanleiding onderzoek    15 
1.2 Doel onderzoek    15 
1.3 Vraagstelling     16 
1.4 Definities     16 
1.5 Aanpak onderzoek    17 
1.6 Leeswijzer     17 
2 Onderzoeksresultaten   18 
2.1 Bureau Slachtofferhulp   18 
2.2 Huiselijk geweld    23 
2.3 Executie vonnissen    23 
2.4 Slachtofferzorg    24 
2.5 Wettelijke rechten slachtoffers  24 
 
3 Overall-beeld     27 
 
Bijlage 1: geïnterviewde personen   31 
Bijlage 2: aanbevelingen 2012   32 
Bijlage 3: brief slachtofferinformatie   33 
Bijlage 4: uitgebreide weergave bevindingen 34 
 
 
  
5 
 

Voorwoord  
In het strafrecht gaat het al lang  niet meer uitsluitend om het veroordeeld krijgen van de 
daders. Ook  voor slachtoffers is er inmiddels de nodige aandacht. In oktober 2012 hebben het 
Europees Parlement en de Raad van de Europese Unie de ‘Richtlijn tot vaststelling van 
minimumnormen voor de rechten, de ondersteuning en de bescherming van slachtoffers van 
strafbare feiten’ vastgesteld. Deze richtlijn is in maart 2017 geïmplementeerd in de (Europees) 
Nederlandse wetgeving. 
Dit rapport van de Raad voor de rechtshandhaving gaat over slachtofferhulp in Caribisch 
Nederland. Het onderzoek heeft onder meer uitgewezen dat Caribisch Nederland een actief 
Bureau Slachtofferhulp kent met bevlogen medewerkers. 
Maar ook heeft de Raad geconstateerd dat slachtoffers in Caribisch Nederland minder rechten 
hebben dan slachtoffers in Europees Nederland. Harmonisatie van die rechten zal volgens de 
Raad een volgende belangrijke stap voorwaarts betekenen. 
Voor dit onderzoek heeft de Raad met ruim dertig personen gesproken. De Raad wil hen graag 
hartelijk bedanken voor hun medewerking. In het bijzonder geldt deze dank voor de zeven 
slachtoffers met wie de Raad sprak. Zij toonden zich bereid hun persoonlijke en soms zeer 
ingrijpende ervaringen met de Raad te delen. Een afzonderlijk woord van dank geldt ten slotte 
voor de coördinator van het Bureau Slachtofferhulp. Gedurende de verschillende fasen van het 
onderzoek beantwoordde zij alle mogelijke vragen van de Raad per ommegaande. 
 
DE RAAD VOOR DE  RECHTSHANDHAVING 
 
Mr. G.H.E. Camelia, voorzitter 
Mr. Th.P. Bot 
Mr. F.E. Richards 
 
    
7 
 

Samenvatting 
1 Inleiding 
In 2012 heeft de Raad voor de rechtshandhaving onderzoek gedaan naar slachtofferhulp in 
Caribisch Nederland (CN). Met dat onderzoek bracht de Raad een aantal knelpunten in kaart. 
In dit vervolgonderzoek is de Raad nagegaan in hoeverre zijn aanbevelingen voor het oplossen 
van die knelpunten zijn opgevolgd. Daarnaast heeft hij in dit vervolgonderzoek, anders dan in 
2012, nadrukkelijk de informatieverstrekking door het Korps Politie Caribisch Nederland (KPCN) 
en door het openbaar ministerie (OM) aan slachtoffers betrokken. Voorts is de Raad nagegaan 
in hoeverre er anderszins sprake is van mogelijke knelpunten rond de slachtofferhulp in CN.  
2 Aanpak 
Voor dit vervolgonderzoek heeft de Raad op basis van de beschikbare documenten en na 
oriënterende gesprekken met enkele stakeholders een plan van aanpak opgesteld. De 
uitvoering van dit plan van aanpak vond plaats in het eerste kwartaal van 2018. In januari 2018 
hebben inspecteurs van de Raad interviews afgenomen van medewerkers van het KPCN, van 
het OM, van betaalde en van vrijwillige medewerkers van het Bureau Slachtofferhulp (BSH) in 
CN, en van een aantal personen die als slachtoffer ervaring hebben met het BSH. Voorts heeft 
de Raad waar mogelijk aanvullende informatie opgevraagd bij de betroken organisaties. 
Op basis van de langs deze wegen verkregen informatie heeft de Raad een concept-rapport 
opgesteld. Voordat de Raad dit rapport heeft vastgesteld, hebben de betrokken organisaties en 
het ministerie van Justitie en Veiligheid de gelegenheid gekregen daarop te reageren.    
3 Uitkomsten onderzoek 
3.1 Algemeen 
Het BSH is onderdeel van het KPCN en telt twee betaalde en elf vrijwillige medewerkers. 
Gedurende de afgelopen zeven jaar werden jaarlijks gemiddeld 190 slachtoffers bij het BSH 
aangemeld. Er bestaat in CN unaniem veel waardering voor de wijze waarop de medewerkers 
van het BSH deze slachtoffers helpen. Het BSH-team verdient daarvoor alle lof.  
 
Hieronder besteedt de Raad eerst aandacht aan de knelpunten zoals die tijdens zijn onderzoek 
in 2012 zijn gebleken. Vervolgens gaat hij in op aspecten die in zijn eerdere onderzoek niet aan 
de orde zijn geweest: de positionering van het BSH, samenwerking tussen het BSH en 
Slachtofferhulp Nederland, slachtofferzorg door de politie en door het OM, en ten slotte 
wettelijke rechten van slachtoffers in CN.    
9 
 

juridische kennis wel bij het BSH aanwezig is. Volgens de Raad zou het goed zijn om na te gaan 
of die bij een betaalde medewerker van het BSH kan worden belegd.  
d. Rechtspositie vrijwillige medewerkers BSH 
Naar aanleiding van de aanbeveling van de Raad om de rechtspositie van de vrijwillige 
medewerkers te regelen, werkt het BSH inmiddels met vrijwilligersovereenkomsten waarin de 
jaarlijkse onkostenvergoeding is vastgelegd. Aspecten die nog wel geregeld moeten worden, 
betreffen een ongevallenverzekering en een kilometervergoeding voor de vrijwillige 
medewerkers. 
e. Facilitaire voorzieningen Sint Eustatius en Saba 
In 2012 beval de Raad aan om op de bovenwindse eilanden Sint Eustatius en Saba, in 
samenspraak met de vrijwillige medewerkers van het BSH, te zorgen voor behoorlijke facilitaire 
voorzieningen voor slachtofferhulp. Er is gezocht naar een alternatieve ruimte voor het BSH op 
Sint Eustatius maar ook die leverde bezwaren op. Nu wordt eraan gedacht BSH vanuit de 
sportzaal van de politie op Sint Eustatius te laten werken. Op Saba ontvangt het BSH 
slachtoffers op een locatie die zij wensen, eventueel bij de BSH-medewerker thuis. Gezien de 
beperkte schaalgrootte van deze eilanden blijft het in dit opzicht volgens de Raad een kwestie 
van improviseren. 
f. Roosters en piketregelingen 
Inmiddels werkt het BSH met piketlijsten. De vrijwillige medewerkers worden steeds voor een 
bepaalde periode ingeroosterd en uit de piketlijsten blijkt precies wie wanneer piketdienst 
heeft. Bovendien springen op Bonaire en Sint Eustatius de vrijwillige medewerkers bij indien er 
sprake is van bijzonderheden. Op Saba is momenteel nog maar één vrijwillige medewerker 
actief. Wanneer zij niet beschikbaar is, zorgt zij er voor dat er wel iemand anders bereikbaar is. 
Het in 2012 door de Raad geconstateerde knelpunt rond de roosters behoort daarmee tot het 
verleden.    
g. Voorlichting en preventie 
Het KPCN heeft informatiefolders over het BSH laten maken in vier talen. En anders dan in 2012 
beschikt het KPCN over budget voor voorlichtingscampagnes van het BSH. De Raad constateert 
dat het op dit terrein in 2012 gesignaleerde knelpunt thans niet speelt. Wel benadrukt de Raad 
dat het van belang is dat wanneer het BSH, overeenkomstig zijn jaarplan 2018, een campagne 
gaat voeren rond het thema huiselijk geweld dat dan in nauwe samenwerking met de 
ketenpartners, in het bijzonder de openbare lichamen, zal gebeuren.   
 
h. Opvangvoorziening slachtoffers huiselijk geweld 
De aanbeveling van de Raad uit 2012 om te zorgen voor een opvangvoorziening voor 
slachtoffers van huiselijk geweld had begin 2018 nog niet geleid tot realisatie van een dergelijke 
11 
 

slachtoffers in CN met die van slachtoffers in EN. Anders dan in EN zijn het recht op indiening 
van een slachtofferverklaring en spreekrecht tijdens de zitting niet formeel geregeld in CN. Ook 
hebben slachtoffers in CN, anders dan slachtoffers in EN maar ook in Curaçao en in Sint 
Maarten, geen recht op een voorschot van de overheid indien een veroordeelde niet overgaat 
tot betaling van een door de rechter opgelegde schadevergoeding ten behoeve van het 
slachtoffer. De Raad vindt deze verschillen moeilijk uit te leggen. Een aspect dat bij de 
gewenste uniformering van slachtofferrechten aandacht verdient, is het gegeven dat de 
rechtspraak in Aruba, Curaçao, Sint Maarten en CN wordt verzorgd door het 
Gemeenschappelijk Hof van Justitie.       
    
 4 Aanbevelingen 
Op basis van de resultaten van dit vervolgonderzoek doet de Raad de minister van Justitie en 
2
Veiligheid de volgende aanbevelingen. De aanbevelingen 1 tot en met 3 liggen in het verlengde 
van aanbevelingen uit 2012. De overige aanbevelingen betreffen aspecten ten aanzien waarvan 
de Raad in 2012 geen aanbevelingen heeft gedaan.  
A. Vervolg op aanbevelingen uit 2012 
1. Verbeter op korte termijn het aanmeldproces van slachtoffers bij het BSH. Betrek daarbij in 
ieder geval de vraagstelling door de politie aan slachtoffers alsmede de mogelijkheid ActPol aan 
te passen. 
2. Kom tot richtlijnen voor het OM BES met betrekking tot de executie van strafvonnissen 
waarbij sprake is van veroordeling tot betaling van schadevergoeding ten behoeve van een 
slachtoffer. 
3. Zorg voor voldoende kennis op specifiek juridisch terrein binnen het BSH. 
4. Tref een ongevallenverzekering alsmede een regeling voor een kilometervergoeding voor de 
vrijwillige medewerkers van het BSH. 
B. Additionele aanbevelingen 
5. Neem het initiatief tot wetswijziging waardoor ook slachtoffers in CN recht krijgen op 
indiening van een slachtofferverklaring, op spreekrecht ter zitting alsmede op betaling door de 
overheid van een voorschot ingeval de veroordeelde niet betaalt.  
                                                           
2
 Overeenkomstig artikel 30, derde lid, van de Rijkswet Raad voor de rechtshandhaving zijn de aanbevelingen 
gericht aan de minister. Voor verschillende van deze aanbevelingen geldt dat de uitvoering daarvan op het terrein 
van het KPCN dan wel het OM BES ligt. 
13 
 

1 Inleiding 
1.1 Aanleiding onderzoek  
3
De Raad voor de rechtshandhaving (hierna: de Raad ) heeft in 2012 onderzoek gedaan naar de 
hulp aan slachtoffers van delicten in Caribisch Nederland (CN). In zijn rapport daarover deed de 
Raad een aantal aanbevelingen die als doel hadden de door de hem gesignaleerde knelpunten 
rond de hulp aan slachtoffers van delicten op te lossen. Deze knelpunten betroffen onder 
andere de dubbelfunctie van de coördinator van het Bureau Slachtofferhulp (BSH), de 
rechtspositie van de vrijwillige medewerkers van het BSH en het proces van aanmelding van 
4
slachtoffers bij het BSH.  
5
De (toenmalige) minister en staatssecretaris van Veiligheid en Justitie (VenJ ) hebben het 
rapport van de Raad bij brief van 25 maart 2013 aangeboden aan de Tweede Kamer. In hun 
aanbiedingsbrief gaven zij in algemene zin aan dat zij de conclusies van het rapport deelden en 
dat zij voornemens waren te blijven investeren in de professionalisering van het BSH.   
Bij brief van 18 juni 2015 informeerde de minister de Tweede Kamer nader over de opvolging 
van de aanbevelingen. Volgens de minister had het KPCN een aantal verbetermaatregelen 
getroffen, zoals een betere aanmeldprocedure en bijscholing van de medewerkers van het BSH.  
De Raad heeft in zijn Jaarplan 2018 aangegeven dat hij in dat jaar vervolgonderzoek doet naar 
de slachtofferhulp in Caribisch Nederland.  
1.2 Doel onderzoek 
Door middel van dit vervolgonderzoek brengt de Raad in beeld hoe de slachtofferhulp in CN er 
zes jaar na het eerste onderzoek voor staat. Daarbij betrekt de Raad de wijze waarop opvolging 
is gegeven aan zijn aanbevelingen uit 2012. Daarnaast besteedt de Raad in dit 
vervolgonderzoek aandacht aan een aspect dat tijdens het eerdere Raadsonderzoek 
onderbelicht is gebleven: de informatieverstrekking door de politie en door het openbaar 
ministerie aan slachtoffers van delicten. Het gaat dan om informatie over het 
opsporingsonderzoek, het strafproces en de executie van het strafvonnis. 
De Raad benoemt de knelpunten die zich bij de zorg voor en hulp aan slachtoffers nog 
voordoen en doet suggesties voor verbeteringen. Op die manier wil de Raad een bijdrage 
leveren aan de verdere ontwikkeling van de slachtofferhulp in CN.  
                                                           
3
 De Raad is belast met de algemene inspectie van de organisaties van de justitiële keten in Caribisch Nederland 
(Bonaire, Sint Eustatius en Saba), in Curaçao en in Sint Maarten. De Raad kijkt daarbij naar de effectiviteit, de 
kwaliteit van de taakuitoefening en het beheer. Daarnaast is de Raad belast met de algemene inspectie van de 
kwaliteit en effectiviteit van de justitiële samenwerking tussen de eilanden van Caribisch Nederland, Curaçao en 
Sint Maarten.  
4
 In bijlage 2 staan alle aanbevelingen uit het rapport van de Raad van 2012. 
5
 Sinds november 2017 is de benaming: minister (en ministerie) van Justitie en Veiligheid (JenV).  
15 
 

slachtofferzorg gebruikt, doelt hij specifiek op de informatieverstrekking door de politie en/of 
het OM.  
 
1.5       Aanpak onderzoek 
De Raad heeft zich eerst door middel van documentstudie en door gesprekken met 
medewerkers van Slachtofferhulp Nederland (SHN) en van het BSH georiënteerd op dit thema. 
Op basis daarvan heeft de Raad een plan van aanpak opgesteld. De feitelijke uitvoering van het 
onderzoek vond grotendeels plaats in januari 2018. In die periode hebben inspecteurs van de 
Raad interviews afgenomen van medewerkers van betrokken organisaties. Daarbij hebben zij 
waar mogelijk om cijfermatige onderbouwing gevraagd. De inspecteurs spraken ook met 
vrijwillige medewerkers van het BSH en met personen die als slachtoffer te maken hebben 
gehad met het BSH.  
Overeenkomstig de Rijkswet Raad voor de rechtshandhaving heeft de Raad het 
(concept)rapport voorgelegd aan de betrokken organisaties en aan de minister van JenV 
alvorens tot vaststelling daarvan over te gaan.  
 
1.6 Leeswijzer 
In hoofdstuk 2 staan de onderzoeksresultaten. Om redenen van leesbaarheid heeft de Raad 
daarbij niet de opzet van zijn rapport uit 2012 gevolgd maar de verschillende onderwerpen  
behandeld in afzonderlijke paragrafen. Paragraaf 2.1 gaat over het BSH, paragraaf 2.2 over de 
opvang van slachtoffers van huiselijk geweld en paragraaf 2.3 over de executie van vonnissen 
van de strafrechter. In deze drie paragrafen komen alle aanbevelingen uit 2012 aan de orde. In 
paragraaf 2.4 besteedt de Raad aandacht aan slachtofferzorg en in paragraaf 2.5 gaat hij in op 
enkele verschillen tussen wettelijke rechten van slachtoffers in Europees Nederland en in 
Caribisch Nederland. De feitelijke onderzoeksbevindingen zijn in dit hoofdstuk beknopt 
weergegeven. 
In hoofdstuk 3 geeft de Raad in een ‘overall-beeld’ antwoord op de drie onderzoeksvragen. 
 
Het rapport bevat als bijlagen een overzicht van de personen die de Raad voor dit onderzoek 
heeft geïnterviewd (bijlage 1), een overzicht van de aanbevelingen uit het eerdere rapport van 
de Raad (bijlage 2) en de tekst van de zogenoemde ‘brief slachtofferinformatie’ (bijlage 3). 
Een uitgebreide weergave van de onderzoeksbevindingen staat in bijlage 4.   
  
17 
 

Nu de korpschef heeft aangegeven dat er geen sprake is van een gebrek aan budget voor het 
BSH lijkt het de Raad verstandig het BSH vooralsnog niet te verzelfstandigen. 
Naar de Raad heeft begrepen, wordt bureau Amboina nog uitsluitend door het BSH gebruikt. 
Door kleine aanpassingen, zoals het vervangen van het bord en de vlag van het KPCN bij dit 
gebouw, in combinatie met een eigen publiciteitscampagne van het BSH kan worden bereikt 
dat het BSH veel minder dan nu kennelijk het geval is in verband wordt gebracht met de politie. 
Een ingrijpende stap als verzelfstandiging van het BSH is daarvoor dan niet nodig.   
  
2.1.3 Facilitaire voorzieningen Sint Eustatius en Saba 
In zijn rapport van 2012 deed de Raad de aanbeveling om op Sint Eustatius en op Saba in 
samenspraak met de vrijwillige medewerkers van het BSH voor behoorlijke facilitaire 
voorzieningen te zorgen.  
Het is klaarblijkelijk lastig om op Sint Eustatius een geschikte ruimte te vinden, met name 
omdat het politiebureau kennelijk als een drempel wordt beschouwd door mensen die eigenlijk 
wel hulp verlangen. Wellicht dat de sportzaal van de politie uitkomst biedt. 
De vrijwillige medewerkers op Saba laten het afhangen van de wens van betrokkene waar 
wordt afgesproken, dat kan bij betrokkene thuis zijn.  
Gezien de beperkte schaalgrootte blijft het volgens de Raad op Sint Eustatius en Saba een 
kwestie van improviseren en zoeken naar de meest geschikte locatie om slachtoffers te woord 
te staan. De aanpak zoals die op Saba wordt gehanteerd – waarbij de wens van het betrokken 
slachtoffer bepalend is – spreekt de Raad aan. Maar voor het houden van een open spreekuur 
biedt dat uiteraard geen soelaas. 
De vrijwillige medewerkers op Sint Eustatius wezen er nog op dat het feit dat hun pikettelefoon 
is gekoppeld aan een nummer op Bonaire een barrière vormt voor Statiaanse slachtoffers om 
telefonisch contact te zoeken. De Raad gaat ervan uit dat dit probleem eenvoudig is op te 
lossen door de pikettelefoon mede te koppelen aan een Statiaans nummer. 
2.1.4 Rechtspositie vrijwillige medewerkers 
In zijn rapport van 2012 deed de Raad de aanbeveling de rechtspositie van de vrijwillige 
medewerkers duidelijk te omschrijven. Het BSH werkt inmiddels met 
vrijwilligersovereenkomsten waarin de jaarlijkse onkostenvergoeding voor de vrijwillige 
medewerkers is vastgelegd. Maar de aanbeveling om de ongevallenverzekering voor hen goed 
te regelen, was begin 2018 nog niet opgevolgd. Wel was dit punt voorgelegd aan de 
korpsleiding en aan de vakbond. De Raad verwacht dat de korpsleiding dit aspect op korte 
termijn zal regelen. 
Een ander punt dat nog niet is geregeld, betreft de kilometervergoeding voor de vrijwillige 
medewerkers. Van de korpsleiding mag worden verwacht dat het ook dit punt op korte termijn 
19 
 

7
vraag.  
In dit verband valt het de Raad op dat in de toelichting op de processtappen van het 
‘Stroomschema slachtofferhulp’ meermalen het woord’ behoefte’ staat. Het zou naar de 
mening van de Raad beter zijn als in plaats daarvan de term ‘bezwaar tegen verstrekking 
gegevens aan BSH’ wordt gebruikt. 
De korpschef liet nog weten dat hoge werkdruk er toe kan leiden dat politieambtenaren 
vergeten het BSH te informeren. Deze opmerking legt een andere zwakke schakel in het 
aanmeldproces bloot. Anders dan het geautomatiseerde systeem dat de politie in EN gebruikt, 
voorziet het geautomatiseerde systeem ActPol er niet in dat doormelding aan het BSH 
automatisch plaatsvindt. Als een politieambtenaar niet denkt aan doormelding aan het BSH 
blijft die dus achterwege, ook als een slachtoffer heeft aangegeven prijs te stellen op 
slachtofferhulp. 
 
In Europees Nederland is, zo bleek uit informatie  van SHN, het aantal aanmeldingen van 
slachtoffers door een gewijzigde vraagstelling aan slachtoffers en door een aanpassing van het 
door de politie gebruikte systeem BVH sterk toegenomen.   
 
De Raad vindt het van groot belang dat het aanmeldproces sterk wordt verbeterd en dat de 
contactgegevens van álle slachtoffers worden verstrekt aan het BSH, tenzij betrokkene expliciet 
heeft aangegeven daar bezwaar tegen hebben. Het ligt vervolgens op de weg van de 
medewerkers van het BSH om vanuit hun professionaliteit te bepalen welke behoefte aan hulp 
er mogelijk bestaat. Bij dit alles benadrukt de Raad dat het er niet om gaat dat er zoveel 
mogelijk slachtoffers bij het BSH worden aangemeld, maar dat het BSH de contactgegevens 
ontvangt van alle slachtoffers die mogelijk iets kunnen hebben aan hulp door het BSH. 
2.1.7. Professionaliteit BSH 
In 2012 deed de Raad de aanbeveling om te blijven investeren in een professionele en 
volwaardige organisatie voor slachtofferhulp in CN. 
De minister wees er naar aanleiding van deze aanbeveling onder meer op dat het aantal 
vrijwillige medewerkers van het BSH was uitgebreid en dat alle medewerkers van het BSH zijn 
bijgeschoold. 
Uit het onderzoek is gebleken dat de vrijwillige medewerkers allen een basistraining hebben 
8
gevolgd voordat zij slachtoffers mochten gaan begeleiden en dat zij jaarlijks een cursus volgen.  
De vrijwillige medewerkers achten zich voldoende capabel om slachtoffers goed te kunnen 
                                                           
7
 Zie paragraaf 1.7 van bijlage 4  voor een uitvoerige weergave van het verhaal van dit slachtoffer. 
8
 Zo ontvingen drie vrijwillige medewerkers en de coördinator van het BSH in april 2018 een tweedaagse training 
die specifiek was gericht op de begeleiding van slachtoffers van seksueel geweld en van huiselijk geweld.  
21 
 

Wat betreft preventieve activiteiten heeft het BSH in zijn jaarplan 2018 vastgelegd dat het van 
plan is, zodra er middelen beschikbaar worden gesteld, samen met de ketenpartners preventief 
op te treden op het gebied van huiselijk geweld. 
De KC heeft in het kader van het onderzoek meegedeeld dat er budget is voor eventuele 
voorlichtingscampagnes van het BSH. 
De Raad stelt vast dat het punt van de financiële middelen voor voorlichting en preventie thans 
geen knelpunt vormt. Wat betreft de activiteiten van het BSH op het punt van de preventie van 
huiselijk geweld gaat de Raad er overigens vanuit dat die in nauwe samenwerking met de 
ketenpartners, in het bijzonder de openbare lichamen, zullen plaatsvinden.  
2.1.9 Samenwerking met SHN 
In EN wordt slachtofferhulp geboden door Slachtofferhulp Nederland (SHN). SHN heeft in het 
verleden wel trainingen verzorgd voor medewerkers van het BSH maar er is geen sprake van 
een samenwerking die op enige wijze is geborgd.  
De Raad is van oordeel dat het goed is als er meer samenwerking tussen beide organisaties tot 
stand komt. Van een meer structurele uitwisseling van kennis, ervaringen, best practices en 
actuele inzichten kunnen beide profijt hebben. En wellicht zou SHN als een soort van ‘back 
office’ voor het BSH kunnen functioneren als dat te maken krijgt met juridisch ingewikkelde 
zaken.   
2.2 Huiselijk geweld 
De Raad deed in 2012 de aanbeveling om te zorgen voor een opvangvoorziening voor 
slachtoffers van huiselijk geweld. Begin 2018 was nog geen uitvoering gegeven aan deze 
aanbeveling. Wel staat de aanpak van huiselijk geweld inmiddels nadrukkelijk op de agenda van 
de openbare lichamen Bonaire, Sint Eustatius en Saba. In juni 2017 hebben zij met het 
ministerie van VWS een bestuursakkoord gesloten voor de aanpak van, onder meer, huiselijk 
geweld. In dat akkoord is de inrichting van veilige opvang voor slachtoffers van huiselijk geweld 
benoemd als een van de prioriteiten. Dat de noodzaak daartoe bestaat, blijkt wel uit het aantal 
slachtoffers van huiselijk geweld dat jaarlijks bij het BSH wordt aangemeld. In 2017 ging het om 
46 slachtoffers en over de afgelopen zeven jaar lag bij 20% van de aangemelde slachtoffers 
huiselijk geweld ten grondslag aan het slachtofferschap. 
De Raad gaat ervan uit dat het in 2018 daadwerkelijk zal komen tot de realisering van zo’n 
opvang.  
2.3 Executie vonnissen 
Omdat het OM BES in 2012 niet altijd in staat was op gestandaardiseerde wijze te controleren 
of vonnissen van de strafrechter ten uitvoer waren gelegd, deed de Raad de aanbeveling  
23 
 

In Nederland zijn de rechten van slachtoffers de afgelopen jaren aanzienlijk verbeterd. Maar 
slachtoffers in Europees Nederland hebben in verschillende opzichten méér rechten dan 
slachtoffers in Caribisch Nederland.  
In dit onderzoek heeft de Raad gekeken naar de volgende ‘slachtofferrechten’:  
a. het recht op een uitkering uit het Schadefonds geweldsmisdrijven; 
b. het recht om een slachtofferverklaring in te dienen en het recht om te spreken op de zitting; 
c. het recht op betaling door de overheid van een voorschot wanneer de veroordeelde niet 
betaalt. 
De wetten van CN zijn grotendeels gebaseerd op die van het voormalige land Nederlandse 
Antillen. De Raad heeft er begrip voor dat er nog verschillen bestaan tussen de wetgeving van 
EN en die van CN. Maar tegelijkertijd is hij van mening dat er geen goede reden bestaat om 
slachtoffers van delicten in CN minder rechten toe te kennen dan slachtoffers van delicten in 
EN. Dat met het gelijktrekken van die rechten, waarvoor wetswijziging noodzakelijk is, geruime 
tijd is gemoeid, spreekt voor zich. 
 
Gezien het voorgaande heeft de Raad met instemming kennisgenomen van het besluit van de 
minister van VenJ om de werking van de Wet schadefonds geweldsmisdrijven uit te breiden 
naar CN. Wel plaatst hij een kanttekening bij de tot nu toe betrachte voortvarendheid. In juni 
2015 deelde de minister mee dat hij van plan was eind 2015 een besluit te nemen over de 
uitbreiding van het schadefonds naar CN, maar pas in januari 2017 liet hij weten dat hij daartoe 
had besloten. Hij ging op dat moment uit van mogelijke inwerkingtreding medio 2018. 
Inmiddels geldt 1 januari 2019 als mógelijke datum van inwerkingtreding. 
Gelet op het belang van de inwoners van CN bij deze uitbreiding dringt de Raad erop aan dat 
het ministerie van JenV zich zal inspannen om geen verdere vertraging te laten ontstaan in het 
wetgevings- en implementatietraject.   
Anders dan slachtoffers in EN hebben slachtoffers in CN geen recht op het indienen van een 
slachtofferverklaring of op spreekrecht tijdens de zitting. In de praktijk gebeurt het soms wel 
dat hun deze rechten worden toegekend maar formeel is op dit punt niets geregeld. De Raad 
pleit ervoor dat deze slachtofferrechten ook in CN wettelijk worden vastgelegd door middel van 
aanpassing van de bestaande wetgeving. 
Hetzelfde geldt voor het recht op uitbetaling van een  voorschot door de overheid. In EN geldt 
een voorschotregeling. Op grond daarvan keert de staat het resterende bedrag bij wijze van 
voorschot uit aan het slachtoffer wanneer de veroordeelde na acht maanden nog niet of niet 
volledig aan zijn betalingsverplichting heeft voldaan. Curaçao en Sint Maarten hebben 
vergelijkbare regelingen. Een soortgelijke regeling ontbreekt in de wetgeving van CN. In de 
praktijk betekent dit dat een slachtoffer in CN ondanks een vonnis van de strafrechter waarbij 
25 
 

3 Overall-beeld 
Dit onderzoek vormt een vervolg op het onderzoek dat de Raad in 2012 heeft ingesteld naar 
slachtofferhulp in Caribisch Nederland. Ter beantwoording van de vraag naar de actuele stand 
van zaken ten aanzien van die slachtofferhulp heeft de Raad voor dit vervolgonderzoek drie 
onderzoeksvragen geformuleerd. Alvorens die te beantwoorden, wil de Raad benadrukken dat 
het belang van slachtofferhulp in dit onderzoek eens te meer is gebleken alsmede dat er 
unaniem veel waardering bestaat voor de wijze waarop de medewerkers van het BSH zich 
inspannen om slachtoffers te helpen. Het aantal bij het BSH aangemelde slachtoffers 
fluctueerde in de afgelopen zeven jaar van 120 in 2013 tot 265 in 2017 en in totaal zijn er in die 
zeven jaar 1.324 slachtoffers aangemeld. Het BSH verdient lof voor de hulpverlening aan al deze 
mensen. 
1. In hoeverre zijn de eerder door de Raad geconstateerde knelpunten opgelost? 
In zijn rapport van 2012 benoemde de Raad ten aanzien van het BSH de volgende knelpunten: 
• de dubbelfunctie van de coördinator van het BSH 
• de facilitaire voorzieningen op Sint Eustatius en Saba 
• de rechtspositie van vrijwillige medewerkers 
• roosters en piketregelingen 
• professionaliteit BSH 
• voorlichting en preventie 
• het aanmeldproces 
De Raad stelt in dit vervolgonderzoek, zes jaar later, vast dat ten aanzien van de dubbelfunctie 
van de coördinator feitelijk sprake is van een status quo maar dat inmiddels wel is besloten tot 
een werkwijze waarbij die dubbelfunctie in de praktijk geen problemen zal opleveren.  
Wat betreft de locaties waarop de medewerkers van het BSH op Sint Eustatius en Saba 
slachtoffers te woord te staan, lijkt enige improvisatie onvermijdelijk 
De rechtspositie van de vrijwillige medewerkers is in die zin verbeterd dat zij nu jaarlijks een 
bedrag van USD 200 ontvangen als onkostenvergoeding. Maar er is geen regeling voor een 
kilometervergoeding en de bepleite ongevallenverzekering is er nog niet. 
Het probleem van roosters en piketregelingen is opgelost met de totstandkoming van 
piketlijsten. 
Wat betreft de professionaliteit van het BSH stelt de Raad vast dat deskundigheid van de 
medewerkers van het BSH op het punt van sociaal-emotionele hulpverlening niet ter discussie 
staat. Een punt dat in 2012 niet aan de orde was maar thans wel speelt, is de behoefte aan 
meer  juridische kennis.   
Het in 2012 gesignaleerde knelpunt rond de voorlichting en preventie bestaat niet meer nu 
27 
 

toe. Maar ten aanzien van het recht op indiening van een slachtofferverklaring, het spreekrecht 
tijdens de zitting en het recht op een voorschot van de overheid wanneer een veroordeelde 
een opgelegde schadevergoeding niet betaalt, is – voor zover de Raad bekend  – nog geen 
sprake van concrete voornemens tot het gelijktrekken van die rechten. Op die punten hebben 
slachtoffers van delicten in CN voorlopig dus minder rechten dan slachtoffers in EN, en wat 
betreft het recht op een voorschot ook dan die in Curaçao en in Sint Maarten. De Raad vindt 
dat moeilijk uit te leggen, en ongewenst. 
 
  
29 
 

Bijlage 1: geïnterviewde personen 
KPCN 
• Korpschef 
• Politiechef Sint Eustatius 
• Politiechef Saba  
• Hoofd BPZ 
• Hoofd Opsporing 
• Twee barioregisseurs 
• Medewerker Intake & Service 
• Coördinator BSH 
• Medewerker BSH 
• Acht vrijwillige medewerkers BSH 
OM BES 
• Hoofdofficier 
• Parketsecretaris 
OLB 
• Kabinetssecretaris gezaghebber 
• Directeur Samenleving en Zorg  
Overige 
• Zeven slachtoffers 
• Liaison ministerie van JenV 
• Senior beleidsmedewerker ministerie van VWS 
 
  
31 
 

Bijlage 3: brief slachtofferinformatie  
Het BSH heeft samen met het KPCN en het OM BES een brief met informatie voor slachtoffers 
opgesteld. De inhoud van deze brief luidt als volgt: 
WAAR KUNT U TERECHT VOOR INFORMATIE EN HULP 
 
POLITIE 
U doet aangifte bij de politie. Het proces-verbaal van aangifte vormt de basis voor verdere behandeling door de politie. De politie 
beoordeelt uw aangifte en stelt aan de hand daarvan wel of geen opsporingsonderzoek in. Indien er geen nader 
opsporingsonderzoek wordt ingesteld of er naar aanleiding van het ingestelde onderzoek GEEN verdachte(n) bekend word(en) zal 
het proces-verbaal bij de politie worden bewaard; indien er WEL verdachte(n) bekend worden stuurt de politie het dossier door naar 
het parket van de Officier van Justitie. In beide gevallen zult u hierover nader worden geïnformeerd. 
Indien uit uw aangifte blijkt dat u door het strafbare feit schade heeft geleden en de verdachte(n) bekend zijn, kunt u zich eventueel 
als benadeelde partij voegen in het strafproces. De medewerkers van Bureau Slachtofferhulp kunnen u hiermee helpen. 
BURO SLACHTOFFERHULP 
De politie vertelt u bij uw aangifte dat u bij het Buro Slachtofferhulp terecht kunt voor opvang, hulp, informatie en advies. Deze 
geboden diensten zijn voor u, als slachtoffer, gratis! De hulp die Slachtofferhulp kan bieden is uiteenlopend. U kunt hier terecht voor: 
- Emotionele ondersteuning om u te helpen de schokkende gebeurtenis te verwerken 
- Advies geven aan ouders en betrokkenen hoe ze het beste om kunnen gaan met kinderen en jongeren die een schokkende 
gebeurtenis hebben meegemaakt 
- Praktische ondersteuning bijvoorbeeld u helpen bij het invullen van verzekeringsformulieren en u begeleiden bij het schrijven 
van brieven 
- Ondersteuning bieden wanneer u zich wilt voegen als benadeelde partij 
- Ondersteuning bieden bij het opstellen van een schriftelijke slachtofferverklaring 
- Eventuele inschakeling van of doorverwijzing naar andere hulpverleningsinstanties 
 
U kunt buro slachtofferhulp bereiken op telefoonnummer 7176181 of via email: slachtofferhulp@politiecn.com  
OPENBAAR MINISTERIE 
Als u heeft aangegeven zich als benadeelde partij te willen stellen, zult u een brief van het Openbaar Ministerie ontvangen zodra het 
proces-verbaal bij het Openbaar Ministerie binnengekomen is. Deze brief zal informatie bevatten over uw rechten als benadeelde 
partij in de zaak en zal een door u in te vullen wensenformulier bevatten. Het wensenformulier stelt u in de gelegenheid te 
specificeren van welke mogelijkheden u wenst gebruik te maken.  
Hierna zal het Openbaar Ministerie u, afhankelijk van uw wensen, op de hoogte stellen van ontwikkelingen in uw zaak. 
De officier van justitie beslist hoe het proces-verbaal verder wordt behandeld. Afhankelijk van het bewijsmateriaal besluit de officier 
van justitie of de strafvervolging van de verdachte mogelijk is. Hij kan kiezen uit de volgende drie mogelijkheden; 
SEPONEREN, dat is besluiten niet te vervolgen;  
VOORWAARDELIJK SEPONEREN, dat is de verdachte een schikking (geldboete, werkstraf of leerstraf) aanbieden of  
VERVOLGEN, dat is de zaak voor de rechter brengen. Er volgt in dat geval een zitting voor de strafrechter. Tijdens deze zitting is 
de Officier de openbare aanklager. Hij vraagt de rechter om de verdachte een bepaalde straf op te leggen. 
SLACHTOFFER INFORMATIE 
Als u vragen heeft over het verdere verloop van uw zaak, ongeacht of uw zaak bij de politie en/of bij het Openbaar Ministerie in 
behandeling is, of als u nog vragen heeft na het lezen van deze brief, kunt u voor deze informatie bellen met het Bureau 
Slachtofferhulp.  
  
33 
 

De jaarverslagen bevatten tevens informatie over de aantallen aangemelde slachtoffers per 
eiland. Over de afgelopen zeven jaar zijn deze aantallen als volgt. 
Tabel 2: aantallen aangemelde slachtoffers per eiland 
jaar Bonaire Sint Eustatius Saba totaal 
2011 143  0  7 150 
2012 120  0  2 122 
2013 102 16  2 120 
2014 235  9  4 248 
2015 157  9 20 186 
2016 206 11  0 217 
2017 265 16  0 281 
 
Het BSH houdt ook bij door wie de slachtoffers zijn aangemeld. Het volgende overzicht is 
gebaseerd op de gegevens uit de jaarverslagen van 2011 tot en met 2017 van het BSH. 
Tabel 3: aanmelders slachtoffers  
jaar politie in % andere in % eigen in % totaal 
9
organisaties initiatief 
2011 131 87%  5 3%  14 9% 150 
2012  88 72%  8 7%  26 21% 122 
2013  85 71% 18 15%  17 14% 120 
2014 143 58% 64 26%  41 18% 248 
2015 123 66% 43 23%  20 11% 186 
2016 145 67% 53  24%  19  9% 217 
2017 146 52% 96 34%  39 14% 281 
 
Het aantal vrouwelijke slachtoffers dat sinds 2011 bij het BSH is aangemeld, is bijna tweemaal 
zo hoog als het aantal mannelijke slachtoffers. Bij de in totaal 1.324 aangemelde slachtoffers 
(2011 tot en met 2017) ging het om 876 vrouwen en 448 mannen. 
 
  
                                                           
9
 Onder ‘eigen initiatief’ wordt ook aanmelding door een familielid verstaan. 
35 
 

 
1.4 Positionering BSH 
In het hiervoor bedoelde visiedocument pleit de coördinator van het BSH ook voor 
verzelfstandiging van het BSH. In dit document stelt zij het volgende: 
‘Het feit dat BSH onderdeel uitmaakt van de politie, maakt dat slachtoffers minder gebruik 
maken van de diensten van BSH dan gewenst. Slachtoffers willen vaak ondersteuning van BSH, 
maar ervaren het bureau als te hoogdrempelig. Gezien het feit dat BSH onderdeel is van de 
politie, worden zij vaak als één gezien. Alleen al het zien van het logo van de politie buiten bij de 
deur van BSH, maakt slachtoffers angstig wanneer ze de stap hebben genomen om 
ondersteuning te zoeken.’  
De coördinator van het BSH noemt in het visiedocument de volgende mogelijke voor- en 
nadelen van verzelfstandiging: 
‘Bij het verzelfstandigen van het bureau zijn de mogelijke positieve consequenties  als volgt: 
 
•  Het kunnen uitvoeren van een onafhankelijk  beleid met betrekking tot de 
ondersteuning en begeleiding van slachtoffers en/of benadeelde partijen. 
•   Het verbeteren van de positie van slachtoffers van delicten. 
•   Het kunnen beschikken over eigen financiële middelen, waardoor ruimte wordt 
gecreëerd om de focus niet alleen op ondersteuning en begeleiding, maar ook op 
voorlichting en preventie te plaatsen. Vooral op de BES-eilanden  is voorlichting en preventie 
van groot belang, willen we op lange termijn veranderingen zien. 
•  Toegankelijkheid van het bureau wordt laagdrempelig gemaakt 
voor de slachtoffers/nabestaanden. 
•   Slachtoffers en nabestaanden worden beter bediend. 
•   Samenwerking met ketenpartners  wordt versterkt. 
•  Creëren van duidelijkheid  over de taken van slachtofferhulp die bij BSH horen en 
creëren van duidelijkheid  over de taken van slachtofferzorg  die bij de politie en het 
Openbare Ministerie horen. 
 
Mogelijke negatieve consequenties: 
 
•  Risico lopen dat de politie aan een autonoom BSH te weinig of geen informatie geeft. 
Door goede afspraken met elkaar te maken en door het ondertekenen  van een 
samenwerkingsconvenant tussen BSH en de politie kan dit risico verminderd  worden. 
(…) 
•  De exploitatiekosten die gesubsidieerd moeten worden. 
 
37 
 

Slachtoffers met wie de Raad sprak, hadden op dit punt tegengestelde opvattingen. Voor de 
een betekent het feit dat het BHS onderdeel is van de politie een drempel, voor de ander niet. 
1.5 Facilitaire voorzieningen Sint Eustatius en Saba 
In zijn rapport concludeerde de Raad dat een tekort aan facilitaire voorzieningen op Sint 
Eustatius en Saba een goede slachtofferhulp belemmert en bovendien leidt tot een afnemende 
motivatie bij de vrijwilligers op die eilanden. Hij noemde in dat verband het ontbreken van 
geschikte ruimten om slachtoffers te woord te staan en het ontbreken van laptops en mobiele 
telefoons. De Raad deed daarom de volgende aanbeveling: 
Zorg op korte termijn voor behoorlijke facilitaire voorzieningen op de eilanden Sint Eustatius 
en Saba zodat ook op deze eilanden aan de facilitaire randvoorwaarden voor een goede 
slachtofferhulp wordt voldaan. Ga daarbij ook in gesprek met de betrokken vrijwilligers om 
dit goed vorm te geven. 
De (toenmalige) minister en staatssecretaris van VenJ lieten de Tweede Kamer naar aanleiding 
van deze aanbeveling het volgende weten: 
‘Rekening houdend met de kleinschaligheid wordt, samen met de vrijwilligers en de 
ketenpartners van het ministerie van Volksgezondheid, Welzijn en Sport (VWS), gewerkt aan een 
praktische inrichting van facilitaire voorzieningen op Saba en St. Eustatius voor het bieden van 
17
de primaire behoefte aan slachtofferhulp.’ 
Twee jaar later noemde de minister in een brief aan de Tweede Kamer over slachtofferhulp op 
de BES-eilanden de volgende maatregelen die inmiddels waren getroffen om slachtofferhulp in 
CN te verbeteren: 
‘- Regelmatige inloopspreekuren Bureau Slachtofferhulp op Sint Eustatius zijn geïntroduceerd; 
- Op zowel Bonaire, Sint Eustatius als Saba is Bureau Slachtofferhulp 24 uur per dag telefonisch 
18
bereikbaar.’ 
De vrijwillige medewerkers van het BSH op Sint Eustatius lieten weten dat het spreekuur dat zij 
elke vrijdag houden matig wordt bezocht. Zij wijten dat aan het feit dat het spreekuur wordt 
gehouden op het politiebureau. Lang niet iedereen wil daar gezien worden. Sommige mensen 
verlangen wel hulp van het BSH maar willen nadrukkelijk niet dat de politie op de hoogte komt 
van de achterliggende problematiek. Dit speelt bijvoorbeeld regelmatig bij huiselijk geweld. In 
verband hiermee is tijdelijk gebruik gemaakt van een ruimte in het gebouw van het Centrum 
voor Jeugd en Gezin maar ook daar bleek de drempel te hoog. 
                                                           
17
 Brief van de minister en de staatssecretaris van 25 maart 2013. 
18
 Brief van de minister van 18 juni 2015. 
39 
 

In de brief waarmee de minister de Tweede Kamer twee jaar later informeerde over de 
voortgang van de verbetering van slachtofferhulp in CN deelde hij mee dat er verbeteringen op 
20
het gebied van bedrijfsvoering, werkprocessen en administratie waren doorgevoerd.   
In het kader van dit vervolgonderzoek verstrekte de coördinator van het BSH de Raad een 
voorbeeld van een vrijwilligersovereenkomst zoals die door de vrijwillige medewerker en de 
korpschef wordt ondertekend. In de overeenkomst staat onder meer dat de vrijwilliger jaarlijks 
een onkostenvergoeding van USD 200 ontvangt. Blijkens de overeenkomst geldt als richtlijn dat 
de vrijwilliger gemiddeld drie uur per week besteedt aan zijn werk voor het BSH. 
De coördinator wees erop dat er nog geen regeling is voor een kilometervergoeding voor de 
vrijwillige medewerkers. Ook hun ongevallenverzekering is nog niet geregeld, maar dat punt is 
wel voorgelegd aan de leiding van het KPCN en aan de vakbond. 
Verschillende vrijwilligers met wie de Raad sprak, lieten weten dat zij het ontbreken van een 
kilometervergoeding of een ongevallenverzekering niet als een ernstig knelpunt beschouwen. 
De coördinator verstrekte in het kader van het vervolgonderzoek de piketlijsten BSH voor 
Bonaire, voor Sint Eustatius en voor Saba. Daaruit blijkt dat de vrijwillige medewerkers op 
Bonaire steeds gedurende één week piketdienst hebben en op Sint Eustatius gedurende twee 
weken. De piketdienst loopt telkens van een maandag tot een maandag. De twee vrijwillige 
medewerkers op Saba draaien gedurende het gehele jaar samen piketdienst.  
Zaken die in de betreffende periode binnenkomen, worden opgepakt door de vrijwillige 
medewerker die op dat moment piketdienst heeft. In geval van bijzonderheden kan een 
collega-vrijwilliger bijspringen. Het kan dan bijvoorbeeld gaan om de taal of om de culturele 
achtergrond van het betrokken slachtoffer. Vrijwillige BSH-medewerkers op Bonaire gaven aan 
dat zij het werk goed aankunnen door de flexibiliteit van het team. Dit geldt ook voor de 
vrijwillige medewerkers op Sint Eustatius. Op Saba speelt dat van een van de twee vrijwillige 
medewerkers niet zeker is of zij haar werk als vrijwilliger zal voortzetten. In verband daarmee 
schakelt de andere vrijwilliger altijd een professional van een andere organisatie in wanneer zij 
zelf off island is.   
Volgens de coördinator van het BSH werkt de piketregeling goed en bestaat er geen behoefte 
aan een werkrooster.   
Het BSH vergadert eens in de maand in het bureau Amboina; naast de twee betaalde 
medewerkers nemen de vrijwillige medewerkers op Bonaire daaraan deel. Blijkens de notulen 
die de Raad ontving, zijn beschikbaarheid van de vrijwillige medewerkers en casuïstiek van de 
voorafgaande maand vaste agendapunten.  
 
                                                           
20
 Brief van de minister d.d. 18 juni 2015. 
41 
 

 
De toelichting op de processtappen van dit schema luidt als volgt: 
 
De bedoelde ‘brief slachtofferinformatie’ is beschikbaar in het Nederlands, het Papiaments, het 
Spaans en het Engels. De Nederlandstalige versie van die brief is opgenomen in bijlage 3.  
De procedure houdt in dat politieambtenaren in het ICT-systeem ActPol moeten vermelden of 
betrokkene wel of niet behoefte heeft aan slachtofferhulp. Indien het hokje ‘ja’ is aangekruist, 
43 
 

How to inform people about the support of the Victims Assistance team on Saba. 
1. Explain that they have experienced something that might have an unexpected effect over the next few days, 
emotionally, mentally and/or physically. The effects could be trouble with sleeping or eating, seeing the event 
happening again and again in your mind’s eye, trouble focusing in daily life, a lot of emotions and stress... All this 
is very understandable regarding what happened. 
It can be difficult. Nobody knows how they will react afterwards. It is a very personal process. 
2. There is a specialized support team on Saba that can help you go through the next days and weeks, if needed. It is 
called Victims Assistance. The team exists of Ms (…) and Ms (…), both trained in support of 
people who have experienced a crime or an accident. They are here for you. It is a free service. All conversations 
are strictly confidential. 
3. Receiving support from the Victims Assistance team is for everybody. We give them your phone number if that is 
0K. One of them will call you for an appointment today or tomorrow, to see how you are doing and take It from 
there. (Our phone numbers for you to call us - (…), and (…). 
De vrijwilliger heeft de wijkagent op Saba een stapeltje van die kaartjes gegeven met het 
verzoek die uit te delen aan de andere politieambtenaren op Saba. Zij heeft dezelfde informatie 
ook opgenomen in een informatieblad en de wijkagent verzocht dat informatieblad samen met 
de folder van het BSH uit te (laten) reiken aan slachtoffers. Of dat in de praktijk ook gebeurt, 
kon zij niet zeggen. 
De KC deelde in dit verband mee dat hij ervan op de hoogte is dat de doormelding nog niet 
soepel verloopt; volgens hem hangt dat waarschijnlijk samen met de hoge werkdruk waardoor 
politieambtenaren vergeten het BSH te informeren. 
Tevens merkte hij op dat hij, gezien het aantal zaken op Saba, zou verwachten dat er ook daar 
in 2016 en 2017 inderdaad een aantal slachtoffers aan het BSH zou zijn gemeld en dat hij dit 
onderwerp bij een eerstvolgend bezoek aan Saba zal bespreken met het politieteam.  
Politieambtenaren van verschillende onderdelen van het korps informeerden de Raad 
desgevraagd over de wijze waarop zij personen die aangifte komen doen van een delict of 
andere mogelijke slachtoffers benaderen over eventuele hulp door het BSH. De intake-
medewerkers behoren een aangever altijd te vragen of die behoefte heeft aan slachtofferhulp, 
25
maar in de praktijk is het bij aangiften van VVC-zaken mede afhankelijk van de inschatting 
door de desbetreffende politieambtenaar of aan betrokkene die vraag wordt gesteld. Het is, 
aldus een intake-medewerker, ‘ook een beetje een kwestie van aanvoelen’. Het antwoord op de 
vraag of er behoefte is aan SH wordt ingevoerd in ActPol en indien dat bevestigend luidt, is het 
de bedoeling dat het BSH de contactgegevens van betrokkene toegestuurd krijgt. Dat gebeurt 
bij VVC-zaken in het algemeen niet door de intake-medewerker die de aangifte heeft 
opgenomen maar door de wachtcommandant. De intake-medewerkers geven de aangever 
standaard een folder mee met informatie over slachtofferhulp, en delen daarbij nog mee dat 
betrokkene eventueel contact kan opnemen met het BSH. De folder is beschikbaar in het 
Nederlands, Papiaments, Engels en Spaans. Een medewerker intake met wie de Raad  sprak, 
merkte op dat veel aangevers Amerikaanse toeristen zijn. Zij zijn bijvoorbeeld slachtoffer van 
diefstal bij een duikplaats en hebben meestal geen behoefte aan slachtofferhulp, ook omdat ze 
                                                           
25
 VVC: veel voorkomende criminaliteit. Het gaat bij deze categorie om zaken als diefstal, woninginbraak en 
eenvoudige mishandeling. 
45 
 

nodig is. In het geval hij denkt dat het zo is, vraagt hij aan het slachtoffer of dat behoefte heeft 
aan slachtofferhulp. Ook in de gevallen dat slachtoffers ‘nee’ zeggen of zeggen dat zij er wellicht 
op een later tijdstip wel behoefte aan zouden kunnen hebben, neemt de barioregisseur toch 
alvast contact op met BSH om hen over het slachtoffer in te lichten. Het voorgaande is de 
procedure in alle zaken.’ 
 
Wat betreft de vraagstelling aan slachtoffers merkten verschillende medewerkers van het BSH 
desgevraagd op dat het groot verschil kan uitmaken of de politie aan iemand vraagt of hij 
behoefte heeft aan slachtofferhulp óf aan betrokkene de vraagt stelt of hij er bezwaar tegen 
heeft dat de politie zijn contactgegevens doorgeeft aan het BSH. Veel slachtoffers reageren 
afwijzend op de vraag of zij behoefte hebben aan slachtofferhulp maar zullen, zo is de 
veronderstelling, geen bezwaar hebben tegen verstrekking van hun gegevens aan het BSH.  
Medewerkers van Slachtofferhulp Nederland (SHN) merkten op dat het aantal aangemelde 
slachtoffers bij SHN aanzienlijk is toegenomen na wijziging van de vraagstelling door de politie 
(in plaats van ’Hebt u behoefte aan slachtofferhulp?’: ‘Hebt u er bezwaar tegen dat uw 
gegevens worden doorgegeven aan slachtofferhulp?’) en na een aanpassing van het 
bedrijfsprocessensysteem (BVH) van de politie waardoor het niet-melden van een zaak aan SHN 
een handeling vergt van de verbalisant.  
In het kader van het onderzoek sprak de Raad met zeven personen die als slachtoffer hulp 
hebben ontvangen van het BSH. Een van die slachtoffers is een inwoonster van Bonaire die bij 
thuiskomst van haar werk ontdekte dat bij haar was ingebroken. Zij belde de politie en die 
kwam onmiddellijk. Over het aspect slachtofferhulp vertelde zij de Raad het volgende: 
‘Bij het eerste contact met de politie werd mij gevraagd of ik hulp nodig had. Daarbij werd geen 
echte uitleg gegeven over wat slachtofferhulp was en wat die voor mij zou kunnen betekenen. Ik 
kreeg ook geen schriftelijke informatie daarover. Op de vraag of ik hulp nodig had, heb ik toen 
‘nee’ geantwoord. Op dat moment ging ik er vanuit dat slachtofferhulp toch niets voor mij zou 
kunnen doen. Bovendien: ik ben een flinke vrouw en ik red mijzelf hier wel mee. 
Na ongeveer twee maanden werd ik door de politie benaderd. De politie vertelde mij dat men 
een verdachte had aangehouden die mogelijk ook de inbraak bij mij had gepleegd. De politie 
vertelde mij dat ik naar het politiebureau kon komen om een formulier in te vullen. Als ik dat 
deed, zou in de rechtszaak ook de door mij geleden schade worden besproken, en mogelijk zou 
de rechter de inbreker verplichten om die schade te vergoeden. Dat moest allemaal snel omdat 
de zitting al op korte termijn was gepland. Op het politiebureau is mij toen uitgelegd dat het 
Bureau Slachtofferhulp mij bij het invullen van dat formulier zou kunnen helpen. Ik heb toen 
contact opgenomen met Slachtofferhulp. 
47 
 

professionaliseren. In hun brief gingen de minister en de staatssecretaris niet afzonderlijk in op 
27
bovengenoemde aanbevelingen.  
In zijn vervolgbrief over slachtofferhulp in Caribisch Nederland gaf de minister van VenJ een 
overzicht van de maatregelen die naar aanleiding van het rapport van de Raad van 2012 
inmiddels waren getroffen. Met betrekking tot de bovengenoemde aanbevelingen noemde hij 
de volgende verbetermaatregelen: 
• het aantal vrijwilligers is uitgebreid waardoor roosters en piketdiensten beter en 
flexibeler kunnen worden ingedeeld; 
• de medewerkers en vrijwilligers van BSH zijn bijgeschoold door collega’s van Bureau 
Slachtofferhulp Nederland; 
• voor de meest betrokken collega’s van KPCN, agenten en medewerkers intake zijn 
trainingen ‘bejegening slachtoffers’ verzorgd; 
• zorg wordt gedragen voor de eerste opvang en emotionele, juridisch-administratieve en 
praktische ondersteuning voor slachtoffers; 
• Bureau Slachtofferhulp verstrekt actief informatie via kranten, radiospotjes en het geven 
van voorlichting. Ook zijn informatiefolders verspreid over alle eilanden en in 
verschillende talen (Papiaments, Nederland, Engels en Spaans). 
Volgens de minister is met al deze verbeteringen een praktische, slachtoffer-gerichte zorg voor 
28
nog meer slachtoffers in Caribisch Nederland daadwerkelijk binnen handbereik. 
In het kader van dit vervolgonderzoek gaven de vrijwilligers van het BSH te kennen dat zij allen 
de basistraining slachtofferhulp hebben gevolgd voordat zij als vrijwilliger aan de slag konden. 
Bovendien wordt hun jaarlijks een cursus aangeboden. Zij zouden graag meer cursussen volgen 
maar zijn wel van mening dat ze over het algemeen voldoende deskundigheid bezitten om 
slachtoffers goed te kunnen helpen. Wel wezen zowel de betaalde als de vrijwillige 
medewerkers erop dat hun juridische kennis tekortschiet voor het goed kunnen ondersteunen 
van de slachtoffers gedurende het strafproces of voor het invullen van de voegingsformulieren. 
Het voegingsformulier is nodig om de rechter te verzoeken de verdachte te verplichten tot het 
betalen van schadevergoeding aan het slachtoffer. Afgezien van het gebrek aan kennis op dit 
vlak hebben de vrijwilligers geen affiniteit met dit soort aspecten van slachtofferhulp. Zij 
hebben aan de coördinator van het BSH laten weten dat zij actief willen zijn op het gebied van 
emotionele en praktische ondersteuning van slachtoffers en dat zij zich niet willen gaan 
29
verdiepen in het invullen van voegingsformulieren. 
In verband hiermee zou het BSH graag uitbreiding zien met een juridisch geschoolde 
                                                           
27
 Brief van de minister en de staatssecretaris d.d. 25 maart 2013.  
28
 Brief van de minister van VenJ aan de Tweede Kamer d.d 18 juni 2015. 
29
 E-mail van de coördinator van het BSH d.d. 27 april 2017. 
49 
 

‘Ik ben heel blij met Bureau Slachtofferhulp omdat zij de mensen écht kunnen helpen. Het 
bureau is ook altijd bereikbaar. Ik kan als intaker wel een luisterend oor bieden, maar als het 
echt om sociaal-emotionele ondersteuning gaat, zijn de medewerkers van slachtofferhulp daar 
veel beter in.’ 
‘Alle lof voor de vrijwilligers op Sint Eustatius. Grote betrokkenheid, coöperatief en zeer 
professioneel. Ze bieden slachtoffers wat die nodig hebben.’ 
‘Ik hoor positieve geluiden over het Bureau Slachtofferhulp.’ 
30
‘Het werk van Bureau Slachtofferhulp wordt hogelijk gewaardeerd.’ 
In het kader van het onderzoek gaf de coördinator van het BSH te kennen dat een ruimer 
cursusaanbod voor de vrijwilligers wenselijk is maar dat daar geen budget voor is. 
Kort na het gesprek met de Raad sprak deze coördinator de korpschef (KC). Bij die gelegenheid 
deelde de KC haar mee dat er sowieso budget is voor de jaarlijkse opleiding voor de vrijwilligers 
en dat de coördinator, als er behoefte is aan extra opleiding of training, daartoe een verzoek bij 
hem kan indienen.  
De KC wees de Raad erop dat de opvatting dat daar geen budget voor is op een misverstand 
berust. 
De afdeling Communicatie van het KPCN heeft een folder ‘Bureau Slachtofferhulp helpt’ 
gemaakt. Deze folder is in vier talen verkrijgbaar en ligt onder andere in de schappen bij de 
receptie van het politiebureau in Kralendijk. In de folder staat wanneer het BSH iets voor 
iemand kan betekenen en hoe het BSH werkt. In de folder staan de telefoonnummers van het 
BSH op Bonaire, op Sint Eustatius en op Saba vermeld.  
Daarnaast heeft het BSH zelf, samen met het KPCN en met een parketsecretaris van het OM 
BES, de al genoemde ’slachtofferbrief’ opgesteld. 
 
Het BSH vindt het van groot belang dat de inwoners van Caribisch Nederland het BSH kennen 
en organiseert daartoe onder meer informatiebijeenkomsten op scholen en in wijkgebouwen, 
vaak samen met een barioregisseur.  
In het Jaarplan 2018 van het BSH staat in dat verband het volgende: 
‘Voor 2018 is het streven van Bureau Slachtofferhulp om actief te zijn in het geven van informatie over de 
werkzaamheden van het bureau.   
Hierbij wordt gedacht aan schoolbezoeken, radiospotjes, interviews op de radio’s.   
Voor zover het mogelijk is, zullen de medewerkers van BSH naar de buurtcentra gaan met de bario-
                                                           
30
 Deze citaten zijn ontleend aan de verslagen van de gesprekken met twee politieambtenaren, met de 
hoofdofficier van justitie en met de secretaris van het kabinet van de gezaghebber van Bonaire.  
51 
 

tot meer onderlinge samenwerking.    
 
2 Huiselijk geweld 
In zijn rapport van 2012 noemde de Raad de opvang van slachtoffers van huiselijk geweld een 
nadrukkelijk punt van aandacht. Voor de realisering van die opvang is niet primair het BSH of 
het KPCN verantwoordelijk, maar het BSH wordt wel met de problemen van die slachtoffers 
31
geconfronteerd. Omdat er in CN geen structurele voorziening is voor de opvang van 
slachtoffers van huiselijk geweld tracht het BSH veelal te bemiddelen in het onderbrengen van 
hen bij familie, kennissen of vrienden ten einde hen tijdelijk weg te halen uit een bedreigende 
omgeving. In verband met het ontbreken van een opvangvoorziening deed de Raad de 
volgende aanbeveling: 
Bezie de mogelijkheid om binnen afzienbare tijd te zorgen voor de opvang van slachtoffers 
van huiselijk geweld en organiseer dit. 
In hun reactie op het rapport deelden de minister en de staatssecretaris van VenJ aan de 
Tweede Kamer mee dat de staatssecretaris van VenJ samen met de staatssecretaris van VWS 
zou bezien op welke wijze opvang van slachtoffers van huiselijk geweld in Caribisch Nederland 
kan worden gerealiseerd. In dat verband wezen zij erop dat Nederland op 14 november 2012 
het Verdrag inzake het voorkomen en bestrijden van geweld tegen vrouwen en huiselijk geweld 
van de Raad van Europa heeft ondertekend (Verdrag van Istanbul), en dat Caribisch Nederland 
daarbij niet is uitgesloten. Er waren al voorbereidingen in gang gezet voor het in kaart brengen 
van de gevolgen van dat verdrag voor Caribisch Nederland. Daarbij zijn de ministeries van VenJ, 
32
van VWS en van Onderwijs, Cultuur en Wetenschap (OCW) betrokken.   
In 2013 heeft de minister van VenJ, in samenspraak met zijn ambtgenoten van VWS en van 
OCW, aan onderzoeksbureau Regioplan de opdracht gegeven de aard en omvang van huiselijk 
geweld op de BES-eilanden in kaart te brengen, alsmede om aan te geven wat er (extra) nodig is 
aan beleid en maatregelen om te kunnen voldoen aan de vereisten uit het hiervoor genoemde 
Verdrag van de Raad van Europa. 
In zijn eindrapport van 2014 constateerde Regioplan het volgende: 
‘Alle ketenpartners zijn het erover eens dat huiselijk geweld een veelvoorkomend fenomeen is en 
nauw gerelateerd is aan de armoedeproblematiek op de eilanden. De indruk bestaat dat het 
huiselijk geweld op de eilanden, in vergelijking tot Nederland, vaker zwaardere vormen van 
fysiek geweld betreft. (…) 
                                                           
31
 De aanpak van huiselijk geweld is blijkens het Referentiekader Caribisch Nederland (februari 2012) primair een 
verantwoordelijkheid van de openbare lichamen. 
32
 Brief van de minister en de staatssecretaris van VenJ d.d. 25 maart 2013. 
53 
 

geweld op Bonaire zal zijn gerealiseerd. Het OLB was nog bezig met een procedure om een 
projectleider te werven voor een periode van drie maanden. Die projectleider zou dan een 
coördinator moeten aantrekken die onder meer als taak krijgt de opvanglocatie voor 
slachtoffers van huiselijk geweld te realiseren. Die realisatie is een verantwoordelijkheid van 
het OLB maar het ministerie van VWS heeft de middelen beschikbaar gesteld. 
33
Zowel de projectleider pilot Huiselijk Geweld/procesmanager Veiligheidshuis Bonaire als de 
betrokken senior beleidsmedewerker van het ministerie van VWS toonde zich minder 
optimistisch dan de directeur Samenleving en Zorg van het OLB over de snelheid waarmee de 
opvangvoorziening voor slachtoffers van huiselijk geweld zal worden gerealiseerd.      
3 Executie vonnissen 
De tenuitvoerlegging (executie) van strafvonnissen behoort tot de taken van het openbaar 
ministerie. In zijn eerdere onderzoek naar slachtofferhulp constateerde de Raad dat het OM 
BES door capaciteitsgebrek niet altijd in staat was op gestandaardiseerde wijze de 
tenuitvoerlegging van vonnissen waarin de betrokkene was veroordeeld tot het betalen van 
schadevergoeding aan het slachtoffer te controleren. Het OM BES had wel de intentie die 
controles op termijn gestandaardiseerd te gaan verrichten. 
Naar aanleiding hiervan deed de Raad de volgende aanbeveling: 
Stel een plan op waarin de wens van het openbaar ministerie om te komen tot het op 
gestandaardiseerde wijze uitvoeren van controles op de tenuitvoerlegging van vonnissen bij 
een opgelegde schadevergoeding aan slachtoffers wordt uitgewerkt in concrete acties. 
De minister en de staatssecretaris lieten aan de Tweede Kamer weten deze aanbeveling te 
onderschrijven en aan de hoofdofficier van justitie (HOvJ) van het OM BES te zullen vragen 
34
daaraan uitvoering te geven. 
Het OM BES deelde in het kader van dit vervolgonderzoek mee dat de executie van vonnissen 
waarbij een schadevergoeding is opgelegd voor het OM BES vaak een probleem blijft. Het OM 
BES gaat in de praktijk slechts sporadisch over tot inschakeling van een deurwaarder. Maar ook 
inschakeling door een deurwaarder leidt vaak niet tot betaling, eenvoudigweg omdat de 
veroordeelde niet kán betalen. Het slachtoffer blijft dan, ondanks de toewijzing van zijn claim 
door de rechter, met lege handen staan.  
Er zijn geen richtlijnen waarin staat welk beleid ter zake van de inschakeling van een 
deurwaarder geldt. Op dit punt is dus wel verbetering mogelijk, aldus het OM BES.    
                                                           
33
 Via een  mailwisseling met de Raad. 
34
 Brief van de minister en de staatssecretaris van VenJ aan de Tweede Kamer d.d. 25 maart 2013. 
55 
 

bericht naar de aangever. Volgens de politie stuurt het OM BES in die gevallen wel een brief aan 
de aangever met daarin verdere informatie over de procedure. 
De politiechef op Sint Eustatius deelde mee dat zijn team het betrokken slachtoffer wel 
standaard informeert indien een proces-verbaal wordt aangeboden aan het OM BES. 
Op de website van het OM BES staat de ‘Aanwijzing Slachtofferzorg Parket Curaçao’. Over de 
informatieverstrekking aan slachtoffers staat daarin het volgende: 
‘2 Opsporing 
2.1 Aangifte 
De politie neemt op zorgvuldige wijze de aangifte van het slachtoffer op en vermeldt in het 
proces-verbaal of hij op de hoogte wil worden gehouden van het verloop van de zaak. (…) 
Bij de aangifte geeft de politie aan het slachtoffer algemene informatie over de gang van zaken, 
volgend op de aangifte. (…) 
3 Vervolging 
3.1 Informeren van het slachtoffer 
(…) 
Het OM zal in ieder geval: 
• De benadeelde partij informeren dat de zaak binnen is; 
• De benadeelde partij op de hoogte houden van de voortgang van de zaak, wanneer hij 
dat wenst; 
• De benadeelde partij zowel schriftelijk als telefonisch inlichten over de datum, tijdstip en 
plaats van de zitting…’ 
Tijdens het onderzoek van de Raad was de Aanwijzing Slachtofferzorg nog niet officieel 
geïmplementeerd in Caribisch Nederland. Het OM BES stelde wel conform die aanwijzing te 
werken.   
Het OM BES liet weten dat niet is geregeld dat slachtoffers een bericht van het OM BES 
ontvangen wanneer het KPCN hun zaak heeft ingezonden naar het OM. Het OM BES is er wel 
mee bezig dit te organiseren, maar noemt de implementatie ‘vrij complex’. Eind januari 2018 
was het streven om dat nog in het eerste kwartaal van 2018 rond te krijgen. 
Het OM deelt vervolgingsbeslissingen wel standaard mee aan slachtoffers. Dat geldt ook voor 
de inhoud van vonnissen. Het is niet zeker dat na veroordelingen in tweede aanleg slachtoffers 
(tijdig) worden geïnformeerd. Hierbij speelt onder meer dat na berechting in tweede aanleg de 
vonnissen vaak lang op zich laten wachten. 
Het OM BES informeert slachtoffers in beginsel wanneer een veroordeelde in vrijheid wordt 
gesteld. Aan elke invrijheidstelling gaat een fiat van de officier van justitie vooraf, dus het OM 
57 
 

behandeld door het schadefonds in EN. De minister liet voorts weten voornemens te zijn eind 
2015 definitief te besluiten over uitbreiding van de werking van het fonds naar CN.  
Op 12 januari 2017 liet de minister van VenJ aan de Tweede Kamer weten dat hij tijdens een 
werkbezoek aan Caribisch Nederland had ervaren dat daar veel betekenis wordt gehecht aan 
uitbreiding van het schadefonds als belangrijke stap in het recht doen aan slachtoffers. Hij was 
tot de slotsom gekomen dat het van belang is om het werkingsgebied van het schadefonds uit 
te breiden naar Caribisch Nederland. De minister kondigde een voorstel aan tot wijziging van de 
Wet schadefonds geweldsmisdrijven. Over het moment van inwerkingtreding deelde hij het 
volgende mee: 
‘Zoals gezegd vergt uitbreiding van het werkingsgebied van het Schadefonds geweldsmisdrijven 
een wetswijziging waardoor het wetgevingstraject bepalend zal zijn voor het moment van 
invoering. Ik verwacht dat het wetsvoorstel kort na de zomer bij de Kamer kan worden 
ingediend. De wet zal op zijn vroegst medio 2018 in werking kunnen treden. Dit biedt voldoende 
tijd voor de noodzakelijke voorbereidingen zowel ter plaatse als door het Schadefonds 
geweldsmisdrijven.’ 
Bij brief van 22 februari 2018 informeerde de minister voor Rechtsbescherming de Tweede Kamer als 
volgt over de stand van zaken: 
‘Voor slachtoffers van ernstige misdrijven in Nederland, die hun schade niet op de dader kunnen 
verhalen, biedt het Schadefonds Geweldsmisdrijven een vangnet. Zoals vorig jaar reeds in het 
vooruitzicht is gesteld, zullen de inwoners van Caribisch Nederland in de toekomst ook een 
beroep kunnen doen op het Schadefonds. Hiervoor is echter wetgeving noodzakelijk. Dit 
wetsvoorstel is onlangs voor advies naar de Raad van State gezonden en zal dit voorjaar nog bij 
uw Kamer worden ingediend.’ 
 
Volgens het ministerie is inwerkingtreding per 1 januari 2019 mogelijk ‘als beide kamers 
39
meewerken’.  
b. Spreekrecht en slachtofferverklaring 
40
Sinds 2005 kent het in EN geldende Wetboek van Strafvordering (Sv.) bepalingen die slachtoffers van 
ernstige misdrijven het recht geven om ter terechtzitting een verklaring af te leggen over de gevolgen 
die het delict voor hen heeft gehad. Zij kunnen hun verhaal sindsdien ook door middel van een 
schriftelijke slachtofferverklaring onder de aandacht van de rechter, de officier van justitie en de 
advocaat van de verdachte brengen. Per 1 juli 2016 zijn die rechten uitgebreid. Slachtoffers kunnen zich 
sindsdien uitlaten over bijvoorbeeld hun mening over de schuld van de verdachte, het bewijs en de door 
hen gewenste strafmaat. Wanneer een slachtoffer er niet voor kiest om gebruik te maken van zijn 
                                                           
39
 E-mailbericht aan de Raad d.d. 1 februari 2018. 
40
 Sv. geldt in EN; in CN geldt het Wetboek van Strafvordering BES (Sv. BES).  
59 
 

Uit de gesprekken van de Raad met slachtoffers, met medewerkers van het BSH en met 
vertegenwoordigers van het OM BES komt naar voren dat toewijzing van een schadevergoeding slechts 
in een beperkt aantal gevallen leidt tot betaling door de veroordeelde. Na een toewijzing kiest een 
benadeelde in de praktijk niet snel voor het zelf tenuitvoerleggen van het vonnis op de wijze bepaald 
voor vonnissen in burgerlijke zaken. En het OM BES acteert beperkt ten aanzien van de 
tenuitvoerlegging van vonnissen waarbij de veroordeelde is verplicht te betalen ten behoeve van het 
slachtoffer. In de gevallen waarin het OM daar wel werk van maakt, komt het –  vaak op grond van 
bevindingen van een ingeschakelde deurwaarder – meestal tot de slotsom ‘dat van een kale kip niet is te 
plukken’ en blijft betaling door de veroordeelde uit.  
Slachtoffers noemen het teleurstellend en frustrerend dat een door de rechter toegewezen 
schadevergoeding niet leidt tot vergoeding van de schade. 
Een van de slachtoffers met wie de Raad sprak, vertelde het volgende: 
‘Ik heb mijn schadeclaim ingediend bij de rechter. Mijn vordering werd toegewezen. De 
verdachte had meer op zijn kerfstok dan de inbraak in mijn woning en werd veroordeeld tot vier 
jaar gevangenisstraf. Als het goed is, houdt een instantie in de gaten wanneer de man vrij komt. 
Als de man dan werk vindt, zou de schade op hem verhaald kunnen worden. Dat deze man ooit 
een reguliere baan krijgt, lijkt mij onwaarschijnlijk. Hij is verslaafd en verward. Al met al lijkt het 
mij uitgesloten dat ik ooit nog een cent van mijn schade vergoed krijg.’ 
Curaçao kent regelgeving die in dit opzicht gelijkenis vertoont met die van EN. Wanneer in 
Curaçao door de rechter een schadevergoeding is toegewezen, ontvangt de benadeelde partij 
bericht van het openbaar ministerie. Het OM int (eventueel in termijnen) de schadevergoeding 
en betaalt deze aan de benadeelde partij. Wanneer de schadevergoeding door de veroordeelde 
niet binnen een termijn van acht maanden is betaald, keert het ministerie van Justitie met 
tussenkomst van het OM de door de veroordeelde te betalen schade aan de benadeelde partij 
uit, tot een maximumbedrag van NAF 5.000. 
 
Sint Maarten kent een vergelijkbare regeling.  
Het zou volgens het OM BES voor slachtoffers in CN een sterke verbetering betekenen wanneer 
wettelijk wordt geregeld dat de overheid door de (straf)rechter toegekende schadevergoeding 
uitbetaalt aan het slachtoffer en het betreffende bedrag dan verhaalt op de veroordeelde.  
Mocht er dergelijke regelgeving in CN komen, dan zou het OM BES wel de capaciteit moeten 
krijgen om daar uitvoering aan te geven. Immers, anders dan Europees Nederland kent 
Caribisch Nederland geen organisatie als het Centraal Justitieel Incassobureau (CJIB).  
 
 
61 
 

