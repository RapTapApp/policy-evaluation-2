 
 
 
 
 
 
Halfjaarrapportage  
College financieel toezicht Bonaire, Sint Eustatius en Saba 
 
Juli 2017 – December 2017 
 
 
  

Onderhoudskosten 
Middels de kabinetsreactie op het rapport Spies (d.d. 12 mei 2016) is het Cft verzocht om bij de 
beoordeling en advisering over de begrotingen expliciet aandacht te besteden aan een voldoende 
reservering voor onderhoud en vervanging van investeringen. Hieraan is invulling gegeven bij de 
adviezen op de ontwerpbegrotingen 2018. Het Cft heeft vastgesteld dat alle drie de openbare 
lichamen onvoldoende reserveren. De openbare lichamen geven al geruime tijd aan dat structurele 
onderhoudskosten van materiële vaste activa, zoals gebouwen en infrastructuur, niet of niet volledig 
gedragen kunnen worden. Vaak is er sprake van een eenmalige investeringsbijdrage vanuit het Rijk 
voor materiële vaste activa, maar wordt geen of onvoldoende rekening gehouden met een 
structurele bijdrage voor bijbehorende onderhoudskosten.  
Het regeerakkoord van de nieuwe regering in Europees Nederland voor de periode 2017 – 2021, 
geeft aan dat “waar Nederland investeringen door de eilanden ondersteunt moet meer dan nu in een 
reëel instandhoudingsbudget worden voorzien”. Hiervoor is onder meer “structureel EUR 5 miljoen 
exploitatie infrastructuur BES” begroot door Europees Nederland. Om tot een voldoende reservering 
voor onderhoud te komen is een meerjarig traject noodzakelijk. Het door BZK gestarte initiatief om 
in gezamenlijkheid met de openbare lichamen en de departementen te komen tot een meerjarig 
stappenplan dient in de optiek van het Cft prioriteit te krijgen. 
 
Tijdigheid van indienen rapportages 
Een punt van aandacht bij de drie openbare lichamen blijft het tijdig indienen van rapportages. De 
openbare lichamen hebben aangegeven dat de termijn waarbinnen de uitvoeringsrapportages 
moeten worden aangeleverd, krap is. Het verlengen van de deadline voor het indienen van de 
uitvoeringsrapportages van de laatste dag van de maand volgend op het kwartaal, naar 6 weken na 
afloop van een kwartaal zou tot verbetering kunnen leiden. Het Cft heeft dit punt bij BZK kenbaar 
gemaakt ten behoeve van een eventuele wijziging van de Wet FinBES. Hiermee zou de 
aanlevertermijn van dergelijke rapportages gelijk worden voor het gehele Caribisch deel van het 
Koninkrijk. 
 
Tijdigheid van indienen jaarrekeningen van deelnemingen 
Artikel 9, lid 9 van de Wet FinBES bepaalt dat het bestuurscollege jaarlijks uiterlijk 6 maanden na 
afloop van het boekjaar de jaarrekeningen van de privaatrechtelijke rechtspersonen waarin het 
openbaar lichaam deelneemt, aan het Cft ter beschikking stelt. Daarbij heeft het Cft extra aandacht 
voor de doorwerking naar de begroting. Saba is in staat geweest de jaarcijfers 2016 van drie van de 
vier deelnemingen in te dienen. Sint Eustatius heeft slechts in beperkte mate jaarrekeningen 2016 
van deelnemingen ingediend. Bonaire heeft van de drieëntwintig deelnemingen slechts vier 
jaarrekeningen 2016 ingediend, ondanks meerdere verzoeken daartoe mist het Cft ook nog de 
jaarrekening 2015 van zeven deelnemingen. Bij de goedkeuring van de begroting 2018 van Bonaire 
heeft BZK, conform het Cft advies op de begroting, gesteld dat Bonaire de nodige stappen dient te 
nemen om de jaarrekeningen van overheidsentiteiten tijdig in te dienen en de controletaak ten 
aanzien van de overheidsentiteiten te intensiveren. 
 
 
2 
 

Bonaire 
Begrotingscyclus 2016-2018 
Verantwoording jaarrekening 2016 
Op 29 augustus heeft de eilandsraad van Bonaire de jaarrekening 2016 vastgesteld. De jaarrekening 
is op 31 augustus door het Cft ontvangen tezamen met de accountantsverklaring en het 
accountantsverslag. Op 4 september jl. is de vastgestelde jaarrekening 2016 doorgeleid naar de 
minister van BZK. Als zodanig heeft Bonaire niet voldaan aan de deadline van 15 juli zoals 
opgenomen in artikel 31 lid 1 van de Wet Financiën openbare lichamen Bonaire, Sint Eustatius en 
Saba (Wet FinBES).  
De jaarrekening 2016 laat een positief resultaat zien van USD 2,2 miljoen en kent, net als 
voorgaande jaarrekeningen, een oordeelonthouding van de accountant voor zowel het getrouwe 
beeld als de rechtmatigheid. Het positieve eindresultaat is het gevolg van een totaal van USD 53,4 
miljoen aan baten en USD 51,1 miljoen aan lasten. De baten bestaan voor USD 27,3 miljoen uit vrije 
uitkering, voor USD 16,3 miljoen uit lokale opbrengsten, voor USD 7,1 miljoen bijzondere uitkeringen 
en voor USD 2,7 miljoen uit overige baten.  
In de reactie op de jaarrekening heeft het Cft een aantal opmerkingen geplaatst waaronder de 
kwaliteit van het financieel beheer die nog een forse verbetering behoeft om te bereiken dat de 
jaarrekening een getrouwe weergave geeft en financiële rechtmatigheid kan worden aangetoond. 
Ook worden sinds 2011 diverse kortlopende schulden verantwoord waarop nog steeds geen 
mutaties hebben plaatsgevonden. Uit de jaarrekening blijkt dat de vermogenspositie is versterkt en 
dat zowel het werkkapitaal als de liquiditeitspositie zijn verbeterd.   
Uitvoering begroting 2017 
De tweede uitvoeringsrapportage is op 2 augustus ingediend bij het Cft en is voorzien van een 
e
begrotingswijziging (3 BW). Het Cft heeft positief geadviseerd op de voorstellen tot wijziging van de 
begroting. Op 22 november heeft BZK akkoord verleend aan deze begrotingsvoorstellen.  
De derde uitvoeringsrapportage is verlaat ingediend, namelijk op 6 december jl. Het gepresenteerde 
overzicht van baten en lasten tot en met het derde kwartaal laat USD 40,9 miljoen aan baten zien en 
USD 46,9 miljoen aan lasten en geeft daarmee een positief saldo van circa USD 6,0 miljoen. Het OLB 
verwacht over 2017 een positief saldo van USD 2,2 miljoen.   
De derde uitvoeringsrapportage is voorzien van een vierde begrotingswijziging. In totaal wordt door 
het OLB USD 4,1 miljoen gepresenteerd aan begrotingswijzigingen. Hierbij gaat het met name om 
financiering in de infrastructuur en bouwrijp maken van verkavelingsprojecten. Deze voorstellen 
worden gefinancierd door de baten en lasten te verhogen met per saldo circa USD 2 miljoen.  Het 
OLB heeft voorgesteld om mede doormiddel van een onttrekking uit de algemene reserve van USD 
2,3 miljoen de voorstellen te financieren. 
 
 
 
 
4 
 

Tenslotte is te melden dat o.a. de functie van het Hoofd Financiën inmiddels is ingevuld. Dit moet er 
mede voor zorgen dat er structurele aandacht en aansturing voor het verbeteren van het financieel 
beheer beschikbaar is. 
 
Geïntegreerd middelen beheer (GMB) en liquiditeiten 
De liquiditeitspositie van Bonaire conform het GMB is in de tweede helft van 2017 met circa 
USD 0,4 miljoen toegenomen tot USD 14,6 miljoen. 
  
6 
 

De derde uitvoeringsrapportage 2017 toont een overschot van USD 1.436.255, waardoor het tekort 
2015 ad USD 564.000 conform advies Cft ruimschoots wordt gecompenseerd. Het overschot is hoger 
dan begroot, voornamelijk door lagere kosten. Door de overschotten in 2016 en 2017 zijn diverse 
financiële kengetallen zoals de solvabiliteit en het werkkapitaal komen te verbeteren. 
Begroting 2018 
De ontwerpbegroting 2018 is door het Cft op 31 oktober ontvangen. Het Cft heeft op 9 november 
positief geadviseerd, doch met diverse kanttekeningen. De eilandsraad heeft op 14 november de 
begroting vastgesteld waarna het Cft deze op 15 november heeft doorgeleidt naar BZK. Sint 
Eustatius heeft daardoor voldaan aan de deadline zoals genoemd in artikel 19 lid 4 van de Wet 
FinBES. De staatssecretaris van BZK heeft op 12 december de begroting goedgekeurd. Zowel de 
staatssecretaris van BZK als het Cft hebben grote zorgen geuit over het financieel beheer en de 
noodzaak om te komen tot een nieuw verbeterplan financieel beheer. De staatssecretaris heeft in de 
goedkeuring aangegeven voornemens te zijn op de gehele begroting 2018 voorafgaand toezicht in te 
stellen. 
 
De begroting 2018 biedt beperkt ruimte om onvoorziene tegenvallers op te vangen: de post 
onvoorzien bedraagt USD 100.000 (circa 0,6% van het begrotingstotaal). Het totaal aan baten en 
lasten voor 2018 bedraagt USD 16.625.072. De goedgekeurde begroting 2017 kent een totaal aan 
baten en lasten van USD 17.647.915. De daling bedraagt circa USD 1,0 miljoen en wordt vooral 
veroorzaakt doordat circa USD 1,1 miljoen minder aan doeluitkeringen is begroot.  
Uit de financiële begroting blijkt dat de baten voor 2018 hoofdzakelijk bestaan uit de vrije uitkering 
(USD 10,8 miljoen), de lokale heffingen (USD 4,9 miljoen) en de verwachte doeluitkeringen (USD 0,9 
miljoen). Sint Eustatius heeft gedurende de voorbereiding van de ontwerpbegroting 2018 
afstemming gezocht met het Cft over de omvang van de te begroten baten van de zeehaven. Op 
basis van de door NuStar aangeleverde informatie heeft het bestuurscollege ervoor gekozen om van 
de meest voorzichtige raming uit te gaan en die ter verlagen met circa 30%. De baten zeehaven zijn 
naar mening van het Cft voldoende voorzichtig begroot. Gelet op de volatiliteit van de olie-industrie 
acht het Cft het van groot belang dat Sint Eustatius de gerealiseerde baten zeehaven maandelijks 
monitort. Zodoende kan indien nodig tijdig worden bijgestuurd en dit middels een 
begrotingswijziging worden geformaliseerd.  
De lastenkant van de begroting bestaat hoofdzakelijk uit personeelskosten (USD 9,1 miljoen), 
uitgaven voor subsidies en bijdragen (USD 1,7 miljoen), afschrijvingslasten (USD 0,8 miljoen), 
onvoorzien (USD 0,1 miljoen) en de verwachte doeluitkeringen (USD 0,9 miljoen). De diverse overige 
kosten (USD 4,0 miljoen) zijn ten opzichte van 2017 (USD 3,9 miljoen) in omvang vrijwel gelijk 
gebleven. 
 
Overige onderwerpen  
Voorafgaand toezicht 
Door het uitblijven van een goedgekeurde begroting 2017 was van 1 januari tot 14 augustus 2017, 
artikel 24 van de Wet FinBES van toepassing waardoor voor het aangaan van nieuwe verplichtingen 
vooraf toestemming nodig was van de minister van BZK. Geconcludeerd moet worden dat het 
bestuurscollege de door de minister van BZK vastgestelde procedure niet volledig heeft gevolgd. Er 
8 
 

In 2015 is een overkoepelend Plan van Aanpak opgesteld waarvan het verbeterplan financieel 
beheer onderdeel vormt. De voortgang m.b.t. de in het verbeterplan opgenomen actiepunten is te 
beperkt. Dit blijkt ook uit de vele en ernstige tekortkomingen die in het accountantsverslag bij de 
jaarrekening 2015 staan beschreven. Door onvoldoende capaciteit bij de unit financiën heeft in 2016 
en 2017 de focus van de externe ondersteuning vooral gelegen op het controleren en corrigeren van 
de boekhouding en het opstellen van de diverse rapportages. Het Cft heeft tijdens zijn bezoek aan 
Sint Eustatius in augustus geadviseerd een nieuw verbeterplan financieel beheer op te stellen en 
heeft daarvoor zijn ondersteuning aangeboden. Het Cft heeft bij zijn reactie op de tweede 
uitvoeringsrapportage 2017 zijn advies om spoedig te komen tot een nieuw verbeterplan financieel 
beheer herhaald en wederom zijn ondersteuning aangeboden. 
Geïntegreerd middelen beheer (GMB) en liquiditeiten 
De liquiditeitspositie van Sint Eustatius conform het GMB is in de tweede helft van 2017 met circa 
USD 3,4 miljoen toegenomen tot USD 12,4 miljoen. Deze stijging komt voornamelijk door de 
ontvangst van diverse uitkeringen van vakdepartementen, maar ook door het overschot op de 
begroting 2017. 
 
 
  
10 
 

Overige onderwerpen  
Financieel beheer 
Saba heeft de kwaliteit van het financieel beheer goed op orde: Saba stelt realistische begrotingen 
op, realiseert meerdere jaren overschotten en heeft drie jaar op rij een goedkeurende 
accountantsverklaring bij de jaarrekening verkregen voor zowel getrouwheid als rechtmatigheid. Er 
zijn echter wel risico’s. Zo is de afhankelijkheid van enkele medewerkers in bepaalde posities lastig 
te mitigeren gegeven de kleinschaligheid van Saba. Daarnaast zorgt de toenemende druk op de 
begroting ervoor dat in 2017 en 2018 bepaalde functies niet kunnen worden ingevuld hetgeen voor 
continuïteitsproblemen zorgt op bepaalde afdelingen. 
Geïntegreerd middelen beheer (GMB) en liquiditeiten 
De liquiditeitspositie van Saba conform het GMB is in de tweede helft van 2017 met circa 
USD 6,9 miljoen toegenomen tot USD 17,0 miljoen. Deze stijging komt voornamelijk door de 
ontvangst van diverse uitkeringen van vakdepartementen. 
 
12 
 

