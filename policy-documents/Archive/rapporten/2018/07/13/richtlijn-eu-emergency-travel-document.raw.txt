Fiche 8 : Richtlijn EU Emergency Travel Document  
 
1. Algemene gegevens 
 
a) Titel voorstel: 
Council Directive establishing an EU Emergency Travel Document and repealing Decision 
96/409/CFSP 
 
b) Datum ontvangst Commissiedocument:  
31 mei 2018 
 
c) Nr. Commissiedocument: 
COM (2018)358 
 
d) EUR-lex: 
Nog niet beschikbaar 
 
e) Nr. impact assessment Commissie en Opinie Raad voor Regelgevingstoetsing:  
SWD (2018) 273 
 
f) Behandelingstraject Raad:  
Raad Buitenlandse Zaken 
 
g) Eerstverantwoordelijk ministerie:  
Het Ministerie van Buitenlandse Zaken 
 
h) Rechtsbasis: 
     Artikel 23 VWEU  
 
i) Besluitvormingsprocedure Raad 
Gekwalificeerde meerderheid 
 
j) Rol Europees Parlement 
Raadpleging 
 
2. Essentie voorstel  
a) Inhoud voorstel 
Overeenkomstig artikel 20, lid 2, onder c), VWEU en artikel 23 VWEU dienen de lidstaten niet-
vertegenwoordigde EU-burgers consulaire bescherming te bieden onder dezelfde voorwaarden 
 1

Voor de versterking van de veiligheidskenmerken van het EU ETD heeft de Europese 
Commissie twee opties overwogen:  
(1) Nieuwe EU-wetgeving ter versterking van de veiligheidskenmerken van het EU ETD 
(2) Nieuwe EU-wetgeving voor een EU ETD met biometrische chip 
 
De Commissie heeft met dit voorstel gekozen voor de eerste optie: een versterking van de 
veiligheidskenmerken van het EU ETD zonder een biometrische chip. Beweegreden om voor deze 
minder vergaande optie te kiezen was voornamelijk het feit dat de invoering van een biometrische 
chip in het EU ETD te duur werd bevonden door de overgrote meerderheid van de EU-lidstaten. 
Daarnaast zijn de versterkte veiligheidskenmerken zoals in het huidige voorstel opgenomen – o.a. 
door opname van een facial image van de aanvrager – ook voldoende om door derde landen 
geaccepteerd te worden.  
 
Door de relatief lage kosten van het EU ETD – o.a. door gebruik van bestaande apparatuur voor 
afgifte van Schengenvisa – is de financiële impact van het onderhavige voorstel gering.  
 
3. Nederlandse positie ten aanzien van het voorstel  
 
a) Essentie Nederlands beleid op dit terrein 
De verlening van consulaire bijstand aan Nederlandse onderdanen is in principe een nationale 
competentie. Nederland is wel een actief voorstander van praktische samenwerking tussen EU-
lidstaten op het gebied van consulaire zaken en verwelkomt de faciliterende rol en coördinerende 
ondersteuning van de Unie daarin.  
 
Het huidige voorstel ziet specifiek op de verlening van consulaire bijstand aan niet-
vertegenwoordigde EU-burgers. Op basis van artikel 20 en 23 van het VWEU zijn de EU-lidstaten 
verplicht alle burgers van de Unie - op plaatsen waar hun land van herkomst geen permanente 
diplomatieke of consulaire vertegenwoordiging heeft – onder dezelfde voorwaarden consulaire 
bescherming te bieden als aan de eigen onderdanen.  
 
Nederland ziet het EU ETD als een goed voorbeeld van praktische samenwerking op EU-niveau ten 
behoeve van de verbetering van consulaire bescherming van dergelijke niet-vertegenwoordigde 
EU-burgers en maakt dan ook gebruik van het ETD in deze situaties. Echter, door het verschil 
tussen EU-lidstaten in de afweging over de veiligheidskenmerken van het bestaande ETD wordt het 
ETD momenteel slechts in beperkte mate gebruikt. Nederland is daarom een voorstander van de 
verbetering van de veiligheidskenmerken van het ETD, met als doel het gebruik van het ETD te 
bevorderen.  
 
b) Beoordeling + inzet ten aanzien van dit voorstel 
Nederland is positief over het voorstel met kanttekening: het voorstel vereist nog wel één 
aanpassing, namelijk om de afgifte van het EU ETD te beperken tot EU-burgers en het EU ETD dus 
niet uit te geven aan niet-EU-burgers.  
 3

- Tegen: Het Kabinet zal zich ervoor inzetten om het voorstel in lijn te laten zijn met andere 
EU-dossiers op het terrein van reis- en identiteitsdocumenten, waaronder het dossier over 
2
Biometrie op identiteitskaarten. 
 
Ad 2:  
- Voor: Het Kabinet steunt de verplichting tot afgifte van het EU ETD aan niet-
vertegenwoordigde EU-burgers. Nederland is voor een uniform Europees nooddocument 
met goede veiligheidskenmerken dat breed geaccepteerd wordt door derde landen (welke 
het reisdocument moeten accepteren bij uitreis van betrokken burger). De verplichting tot 
afgifte van het EU ETD aan niet-vertegenwoordigde EU-burgers draagt bij aan de 
dienstverlening aan EU-burgers en aan de internationale veiligheid. Daarnaast draagt een 
uniform gebruik van het EU ETD als Europees nooddocument door EU-lidstaten bij aan de 
acceptatie van dit document door de autoriteiten van derde landen.  
 
Ad 3:  
- Voor: Het Kabinet steunt ook de mogelijkheid tot afgifte (op vrijwillige basis) van een EU 
ETD aan de eigen (Nederlandse) onderdanen. Indien het EU ETD (minimaal) aan de 
normen voldoet van ‘Normen voor de veiligheidskenmerken van en biometrische gegevens 
in door de lidstaten afgegeven paspoorten en reisdocumenten’(COM (2004)116) en de 
normen voor een gezichtsopname op grond van het ICAO Document 9303, zal Nederland 
onderzoeken of de dienstverlening aan eigen onderdanen voor het verstrekken van een 
nooddocument verbeterd kan worden met de uitgifte van EU ETD in plaats van een huidig 
Nederlands nooddocument (laissez passer of noodpaspoort). Deze mogelijkheid bestond al, 
maar werd – mede als gevolg van de beperkte veiligheidskernmerken – in de praktijk 
3
nauwelijks door de lidstaten gebruikt. 
 
Ad 4:  
- Voor: Het Kabinet onderschrijft de invoering van de mogelijkheid tot afgifte aan 
vertegenwoordigde EU-burgers door niet-diplomatieke vertegenwoordigingen. De oude 
regelgeving (Besluit 96/409/GBVB) vereist dat het ETD enkel wordt afgegeven door 
diplomatieke vertegenwoordigingen. In de praktijk betekent dit dat EU-burgers op het 
Caribische deel van het Koninkrijk op dit moment afhankelijk zijn van hun consulaire 
vertegenwoordiging in Den Haag voor de verstrekking van een noodreisdocument. Met de 
invoering van de mogelijkheid tot afgifte aan vertegenwoordigde EU-burgers door niet-
diplomatieke vertegenwoordigingen zou Nederland het EU ETD ook kunnen gebruiken voor 
afgifte aan EU-onderdanen in het Caribische gedeelte van het Koninkrijk door de 
Kabinetten van de Gouverneur in de Caribische landen van het Koninkrijk.  
 
- Tegen: Het Kabinet zal zich ervoor inzetten het voorstel aangepast te krijgen op het punt 
van de mogelijkheid tot afgifte aan niet-EU-burgers. Het Kabinet is van mening dat het 
                                                      
2
 Kamerstukken II, vergaderjaar 2017-2018, 22 112, nr. 2585. 
3
 Zie artikel 6 Bijlage II van 94/409/CFSP 
 5

aan niet-vertegenwoordigde EU-burgers heeft meerwaarde ten aanzien van acceptatie in derde 
landen en dient daarmee de dienstverlening aan EU-burgers en de internationale veiligheid. 
 
c) Proportionaliteit 
Het kabinet beoordeelt de proportionaliteit van het voorstel positief, met kanttekening. De 
voorgestelde maatregelen zijn in beginsel geschikt en gaan niet verder dan noodzakelijk om 
het gestelde doel (verbeterde veiligheidseisen EU ETD en daarmee vergemakkelijking van de 
uitoefening van recht op consulaire bijstand voor niet-vertegenwoordigde EU-burgers in derde 
landen) te bereiken. De vorm van het voorgestelde instrument, een richtlijn, is volgens het 
kabinet geschikt omdat art. 23 VWEU voorschrijft dat maatregelen in de vorm van een richtlijn 
worden aangenomen. Zoals gesteld onder 3 (b) van het huidige BNC-fiche is Nederland echter 
tegen afgifte van het EU ETD aan niet-EU-burgers. Aangezien het voorstel de 
vergemakkelijking van de uitoefening van het recht op consulaire bijstand voor niet-
vertegenwoordigde EU-onderdanen beoogt, gaat het voorstel van de Commissie op dit punt 
naar de mening van het kabinet verder dan strikt noodzakelijk om het doel te bereiken.  
 
 
5. Financiële implicaties, gevolgen voor regeldruk en administratieve lasten 
 
a) Consequenties EU-begroting  
Het huidige voorstel heeft geen consequenties voor de EU-begroting.  
 
b) Financiële consequenties (incl. personele) voor rijksoverheid en/ of decentrale overheden  
De financiële consequenties voor de rijksoverheid en/of decentrale overheden zijn zeer beperkt. 
Het voorstel zet in op het gebruik van bestaande apparatuur voor afgifte van Schengenvisa, 
waardoor de financiële impact van het onderhavige voorstel gering is. De uitbreiding van de afgifte 
van het EU ETD naar het Caribische gedeelte van het Koninkrijk brengt slechts beperkte kosten 
met zich mee. Eventuele budgettaire gevolgen worden ingepast op de begroting van het 
beleidsverantwoordelijke departement, conform de regels van de budgetdiscipline.  
 
c) Financiële consequenties (incl. personele) voor bedrijfsleven en burger 
De financiële gevolgen voor het bedrijfsleven en de burger zijn minimaal. De productiekosten voor 
het nieuwe EU ETD worden geschat op 8 euro per document. Dit bedrag is lager dan bijvoorbeeld 
het huidige bedrag voor de productiekosten van het Nederlandse Laisser-Passer of Noodpaspoort.  
 
d) Gevolgen voor regeldruk/administratieve lasten voor rijksoverheid, decentrale overheden, 
bedrijfsleven en burger 
De uitbreidingen van de mogelijkheden van toepassing en nieuwe procedure voor afgifte van het 
ETD vereist een update van de werkinstructies. 
 
Daarnaast vereist het voorstel dat de lidstaten zorg dragen voor monitoring (artikel 14) en de 
Commissie de nodige informatie leveren voor de evaluatie van de richtlijn welke na vijf jaar zal 
 7

d) Wenselijkheid evaluatie-/horizonbepaling 
In artikel 15 van het voorstel is opgenomen dat de Commissie niet eerder dan 5 jaar na de datum 
van omzetting van de richtlijn een evaluatie zal uitvoeren en haar bevindingen zal rapporteren aan 
het Europees Parlement en de Raad. Het kabinet kan instemmen met deze evaluatiebepaling. 
 
7. Implicaties voor uitvoering en/of handhaving 
 
Op grond van deze Richtlijn zouden de landen in het Caribisch deel van het Koninkrijk zelfstandig 
ETD’s kunnen verstrekken aan aldaar gestrande EU-onderdanen. Onder het oude besluit 
96/409/GBVB was dit voorbehouden aan ambassades en consulaire vertegenwoordigingen. In de 
praktijk betekent dit dat EU- burgers op het Caribische deel van het Koninkrijk op dit moment 
afhankelijk zijn van hun consulaire vertegenwoordiging in Den Haag voor de verstrekking van een 
noodreisdocument. Met de invoering van de mogelijkheid tot afgifte aan vertegenwoordigde EU-
burgers door niet-diplomatieke vertegenwoordigingen zou Nederland het EU ETD ook kunnen 
gebruiken voor afgifte aan EU-onderdanen in het Caribische gedeelte van het Koninkrijk door de 
Kabinetten van de Gouverneur in de Caribische landen van het Koninkrijk, zonder dat deze enkel 
afhankelijk zijn van hun diplomatieke vertegenwoordiging in Den Haag.  
 
8. Implicaties voor ontwikkelingslanden 
Het voorstel heeft geen implicaties voor ontwikkelingslanden.  
  
 
 9

