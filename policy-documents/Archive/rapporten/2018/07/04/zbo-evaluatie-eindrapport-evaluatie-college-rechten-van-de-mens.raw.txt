 
Evaluatie College voor de 
Rechten van de Mens 
Eindrapportage  
 
 
 
 
 
 
 
 
 
 
 
 
 
 

 
 
 
Inhoud 
1. Inleiding 5 
1.1. Aanleiding en doel evaluatie 5 
1.2. Aanpak 6 
1.3. Leeswijzer 7 
2. Wat doet het College? 8 
2.1. Doelen, missie en taken 8 
2.2. Prioritering en balans mensenrechten 9 
2.3. Percepties 12 
3. Resultaten en effecten 14 
3.1. A-status 14 
3.2. Oordelen 14 
3.3. Rapportage, advies, aansporing tot ratificatie en onderzoek 16 
3.4. Voorlichting en educatie 17 
3.5. Discriminatie bij toegang tot de arbeidsmarkt 20 
3.6. Percepties over resultaten en effecten 22 
4. Organisatie 23 
4.1. Organisatiestructuur 23 
4.2. Financiën 25 
4.3. Actualisatie financiële evaluatie 2015 27 
4.4. Personeel 29 
4.5. Percepties 30 
5. Institutionele inbedding 32 
5.1. Zbo-status 32 
5.2. Bestuurlijke inbedding 34 
5.3. Percepties 35 
6. Werkwijze College 37 
6.1. Samenwerking 37 
6.2. Kwaliteit 39 
6.3. Bekendheid, toegankelijkheid en zichtbaarheid 42 
7. Conclusies en aanbevelingen 45 
 
 
 
 
3 

 
 
1. Inleiding  
1.1. Aanleiding en doel evaluatie 
In oktober 2012 is het College voor de Rechten van de Mens (hierna het College) opgericht. Het College is een 
nationaal onafhankelijk instituut voor de rechten van de mens (zoals bedoeld in de VN Resolution 48/134 1993 
bekrachtigde Paris Principles). Het College is een zelfstandig bestuursorgaan (zbo) en valt onder de Kaderwet 
zelfstandige bestuursorganen (hierna Kaderwet zbo’s). Het College is tevens deels een adviesorgaan, waarmee 
ook de Kaderwet Adviescolleges van toepassing is (m.u.v. de hoofdstukken 3 en 5 en artikel 28, omdat 
1
advisering niet de hoofdtaak van het College is). De bevoegdheden, taken, samenstelling, werkwijze, e.d. zijn 
2
vastgelegd in de Wet College voor de Rechten van de Mens (Wet CRM). Het doel van het College luidt: 
“Het College heeft tot doel in Nederland de rechten van de mens, waaronder het recht op gelijke behandeling, 
te beschermen, het bewustzijn van deze rechten te vergroten en de naleving van deze rechten te bevorderen.” 
(Art 1, lid 3, Wet College voor de Rechten van de Mens). 
Vanuit de Kaderwet zbo’s (artikel 39) is het ministerie van Binnenlandse Zaken en Koninkrijksrelaties (hierna: 
3
ministerie van BZK) verplicht om iedere vijf jaar een rapportage over het College naar de Kamers toe te sturen. 
In oktober 2017 is het vijf jaar geleden dat het College is opgericht. Dit rapport geeft invulling aan de evaluatie 
van de doelmatigheid en doeltreffendheid van het functioneren van het College. Opdrachtgever voor het 
evaluatieonderzoek is het ministerie van BZK, directie Constitutionele Zaken en Wetgeving (CZW). Het 
onderzoek is begeleid door een begeleidingscommissie bestaande uit vertegenwoordigers van het ministerie 
van BZK, het ministerie van Veiligheid en Justitie (hierna: ministerie van VenJ) en het College. In bijlage 1 vindt 
u een overzicht van de leden van de begeleidingscommissie. 
Figuur 1 - Schematisch overzicht analysekader. 
 
                                                                 
1
 Bron: Memorie van toelichting op Wet College voor de Rechten van de Mens. 
2
 Zie: Wet College voor de Rechten van de Mens. 
3
 Zie: Kaderwet zelfstandige bestuursorganen: http://wetten.overheid.nl/BWBR0020495/2015-01-01#Hoofdstuk5.  
 
 
 
 
5 

 
 
 
Op basis van de feiten en de percepties van de stakeholders, zowel verzameld via interviews als via de enquête, 
hebben we onze bevindingen, conclusies en aanbevelingen geformuleerd. In de indeling van de rapportage 
maken we steeds onderscheid tussen feitelijke informatie en percepties van stakeholders. 
1.3. Leeswijzer 
Dit rapport is als volgt op gebouwd. In hoofdstuk 2 gaan we in op de doelen, missie en taken van het College. 
Daarbij is aandacht voor de prioritering van de activiteiten die het College uitvoert en de balans tussen gelijke 
behandeling enerzijds en mensenrechten in bredere zin anderzijds. In hoofdstuk 3 beschrijven we de 
belangrijkste resultaten en effecten van het College. Vervolgens gaan we in hoofdstuk 4 in op de organisatie 
van het College. Daarbij hebben we specifiek aandacht voor de financiën van het College gedurende de 
evaluatieperiode. De zbo-status en governance van het College worden behandeld in hoofdstuk 5. In hoofdstuk 
6 bespreken we de werkwijze van het College. Tenslotte volgen in hoofdstuk 7 de conclusies en aanbevelingen. 
We gebruiken in dit rapport de term ‘het College’ om de organisatie als geheel aan te duiden, dus zowel de 
Collegeleden als het bureau van het College. Waar noodzakelijk specificeren we nader of een bevinding 
betrekking heeft op de Collegeleden of het bureau (ofwel de medewerkers) van het College.  
  
 
 
 
 
7 

 
 
 Samenwerken. Het structureel samenwerken met maatschappelijke organisaties en nationale, Europese 
en andere internationale instellingen, onder meer door het organiseren van activiteiten in 
samenwerking met maatschappelijke organisaties. 
 Aansporen. Het aansporen tot ratificatie, implementatie en naleving van internationale verdragen over 
mensenrechten en tot de opheffing van voorbehouden bij zulke verdragen. Het aansporen tot 
implementatie en naleving van bindende besluiten van volkenrechtelijke organisaties over 
mensenrechten en het aansporen tot naleving van Europese of internationale aanbevelingen over 
mensenrechten.  
 
Met uitzondering van de eerstgenoemde taak (het oordelen over gelijke behandeling), heeft het mandaat van 
het College uitdrukkelijk ook betrekking op Caribisch Nederland: Bonaire, Sint Eustatius en Saba.  
Het College heeft een nieuwe taak gekregen met betrekking tot het Verdrag inzake de rechten van personen 
met een handicap (‘Convention on the Rights of Persons with Disabilities’ – CRPD). Het College is aangewezen 
als ‘national monitoring body’ overeenkomstig artikel 33 van dit verdrag.  
2.2. Prioritering en balans mensenrechten 
2.2.1. Afwegingskader en prioritering  
Bij de oprichting van het College zijn inventariserende onderzoeken uitgevoerd, is een (eenmalig) 
afwegingskader opgesteld voor de selectie van onderwerpen voor het College, zijn mensenrechtenkwesties op 
relevantie onderzocht en is een Strategisch plan opgesteld voor de periode 2012-2016. Er zijn in deze fase 
gesprekken gevoerd met meer dan 150 externe deskundigen (zie Pro Facto, p. 19). In het Strategisch plan 2012-
8 9
2016 is het afwegingskader definitief vastgesteld. Het afwegingskader kent de volgende criteria: 
 Ernst (als er sprake is van een significant of structureel nadeel, en de betrokken groepen onvoldoende 
zijn georganiseerd).  
 Toegevoegde waarde (als de zaak van andere partijen onvoldoende aandacht krijgt of kan krijgen, en/of 
te verwachten is dat het College een belangrijke bijdrage kan leveren). 
 Draagvlak (als actie op de betreffende aangelegenheid substantieel kan bijdragen aan de bevordering in 
de samenleving van kennis van en begrip over mensenrechten). 
 Gefundeerde oordeelsvorming (als het College zijn standpuntbepaling kan baseren op rechten en 
verplichtingen waarvan de inhoud duidelijk is, of als het College de aangewezen organisatie is om de 
normontwikkeling te bevorderen).  
 Resultaat (als het College een kosteneffectieve bijdrage kan leveren aan de oplossing van een 
mensenrechtelijk probleem).  
 
Met behulp van het afwegingskader heeft het College - uit een groslijst van mensenrechtenthema’s - een 
aantal strategische thema’s geselecteerd. Voor de periode 2012 - 2016 waren dat: Ouderenzorg en 
mensenrechten, Migratie en mensenrechten en Discriminatie bij toegang tot de arbeidsmarkt. Voor de periode 
2016 – 2019 zijn de strategische thema’s: Mensenrechteneducatie, discriminatie en stereotypering op de 
arbeidsmarkt, Mensenrechten op lokaal niveau (participatie of uitsluiting?), en tot slot monitoring van de 
‘Convention on the Rights of Persons with Disabilities’ (CRPD). Het College werkt de aanpak op de strategische 
                                                                 
8
 Afwegingskader Mensenrechten, College Rechten van de Mens, 19 november 2012.  
9
 Hier hebben we de formulering uit het Strategisch plan 2016 -2019 overgenomen.  
 
 
 
 
9 

 
 
14
College. De tweede toezegging heeft betrekking op de vraag of de verschillende mensenrechten voldoende 
aandacht krijgen. “Dit geldt, in eerlijkheid, mede vanwege de zorg die in deze Kamer is uitgesproken of deze 
evenwichtigheid wel is gewaarborgd. Ik denk dat ik de zorg van mevrouw Van Bijsterveld heb weggenomen dat 
niet het ene grondrecht, met name dat van de gelijke behandeling, belangrijker is dan het andere. De waarborg 
15
zit vooral in het proces van evaluatie.”  
Wijze van inbedding gelijke behandeling in het College en balans met andere mensenrechten 
Wanneer we kijken naar de inbedding van de gelijkebehandelingsfunctie en de balans tussen gelijke 
behandeling en de mensenrechten in bredere zin, moet allereerst worden opgemerkt dat het College maar 
beperkt mogelijkheden heeft om de omvang van de gelijkebehandelingsfunctie te beïnvloeden. Immers, het 
College neemt in principe alle verzoeken tot oordelen in behandeling waarin het bevoegd is. Het 
oordelenproces is vraaggestuurd. De omvang van deze taak wordt dus bepaald door het aantal verzoeken om 
oordelen. Er kan dus niet zomaar een cijfermatige beoordeling gemaakt worden (in budget of fte’s) van de 
vraag of gelijke behandeling meer of minder aandacht krijgt dan andere mensenrechten. Ook binnen de 
overige taken (zoals adviseren, onderzoeken, rapporteren, samenwerken en educatie) is zo’n cijfermatig 
onderscheid niet goed te maken. Bovendien zou het een kunstmatig onderscheid opleveren; veel onderzoeken 
kun je zowel vanuit een gelijke behandelingsperspectief lezen als vanuit een ander of breder 
mensenrechtenperspectief. 
Het is in onze ogen daarom met name relevant om te bezien op welke wijze de gelijkebehandelingsfunctie is 
ingebed in de organisatie, en vooral in welke mate synergie wordt nagestreefd tussen gelijke behandeling en 
de overige mensenrechten. We zien dat de inbedding en synergie op verschillende manieren zijn (en nog 
steeds worden) gerealiseerd:  
 Tot 2012 besteedden de Commissieleden hun tijd nagenoeg volledig aan het oordelenproces. Om de 
Collegeleden ook voor de andere mensenrechten in te kunnen zetten, is het oordelenproces grondig 
herzien. Een groter deel van de (voorbereidende) werkzaamheden is nu bij de juridisch adviseur belegd, 
waardoor het betrokken Collegelid meer tijd heeft voor andere werkzaamheden. Verder heeft het 
College geïnvesteerd in een uitgebreidere voorlichting door de Front Office, waardoor ‘verzoekers’ al in 
het eerste contact een beeld kunnen vormen van de vragen ‘hoe lang gaat het duren?’, ‘wat levert het 
op?’ en ‘wat zijn de mogelijke nadelen?’ Dit betekent dat verzoekers eerder dan voorheen een goed 
geïnformeerde keuze kunnen maken voor continuering of afzien van de behandeling van hun verzoek 
om een oordeel.  
 Het College heeft een Front Office die niet alleen klachten omtrent gelijke behandeling aanneemt, maar 
ook vragen beantwoordt over alle mensenrechten.  
 Veel voorkomende signalen n.a.v. klachten kunnen aanleiding zijn voor het starten van een (klein) 
onderzoek. Een voorbeeld hiervan is het onderzoek naar zwangerschapsdiscriminatie en een bezoek aan 
een gevangenis door een Collegelid.   
 Medewerkers van de afdeling Front Office en Oordelen sluiten regulier aan bij het werkoverleg van de 
afdeling Onderzoek en Advies. Dit stelt in staat om snel signalen uit te wisselen, en om vroegtijdig na te 
denken over follow up en communicatie over individuele gelijkebehandelingszaken.  
 Het College bekijkt per klacht of het een onderwerp betreft dat voor een breed publiek (mogelijk) 
relevant is, gevoelig ligt, of waarin mogelijk een nieuwe ‘lijn’ zal worden uitgezet door het College. In 
zulke gevallen start het College regelmatig een ‘project’. In een project werken juridisch adviseurs (van 
de afdelingen Front Office en Oordelen) samen met een communicatieadviseur en soms ook een 
beleidsmedewerker (van de afdeling Onderzoek en Advies) en denken proactief na over de boodschap, 
het beoogde publiek en geschikte communicatie-uitingen. Deze projecten worden onder de aandacht 
                                                                 
14
 Handelingen I 2011/12, nr.7-7-37 – blz. 28. Dossier 32476. Zie: 
https://www.eerstekamer.nl/behandeling/20111115/voortzetting_behandeling_3/f=y.pdf. 
15
 Handelingen I 2011/12, nr. 7-7 - blz. 36. Dossier 32467. Zie: https://www.eerstekamer.nl/toezegging/balans_van_grondrechten_32_467. 
 
 
 
 
11 

 
 
waarde’ van het College is een van de criteria in het afwegingskader dat het College hanteert om te beslissen of 
het bepaalde acties wel of niet zal ondernemen. Bij de wettelijke taak op het terrein van educatie is ook een 
ander criterium, te weten ‘draagvlak/bewustwording’, van wezenlijk belang. Volgens het College wordt daarom 
waar mogelijk altijd samenwerking gezocht.   
 
 
 
 
13 

 
 
 Het oordelenproces is gedurende de evaluatieperiode grondig herzien en zowel efficiënter als sneller 
ingericht. Doorlooptijden worden door het College actief gemonitord en verbeterd; waar een aantal 
jaren geleden in minder dan 10% de norm van 6 maanden voor een oordeel werd gehaald, lukt dat sinds 
18
2015 in (bijna) 80% van de gevallen. 
 Het oordelenproces levert een belangrijke bijdrage aan de signaal- en voorlichtingsfunctie. Zaken in het 
oordelenproces kunnen aanleiding zijn onderzoek te doen naar meer systematische schendingen van 
gelijke behandeling/mensenrechten. Het oordelenproces levert ook actuele casuïstiek voor de training 
‘selecteren zonder vooroordelen’. 
 Het College beschikt niet over monitoringsgegevens over de tevredenheid van partijen over het 
oordelenproces (zie ook de paragraaf Kwaliteit).  
 
Tabel 1. Contact, verzoeken en oordelen College voor de Rechten van de Mens (2012-2016). 
 Eerste contact Afgehandelde Aantal 
(mail of verzoeken oordelen 
telefonisch) 
2012 (CGB en per 1-12 College) 1281 713 212 
2013 (het College) 2581 486 183 
2014 (het College) 2303 447 179 
2015 (het College) 2781 440 155 
2016 (het College) 3930 446 151 
 
Effecten van het oordelenproces 
 Het percentage organisaties dat in geval van discriminatie één of meer maatregelen zegt te zullen 
treffen bedroeg in 2013 77%. In de periode tussen september 2015 en augustus 2016 was dat 73%. 
Zowel de organisatie als de verzoeker wordt gevraagd naar de maatregelen. Het College controleert niet 
of alle maatregelen ook daadwerkelijk zijn geïmplementeerd. Dat is bij veel maatregelen ook niet goed 
mogelijk (denk aan de toezegging dat bepaalde vragen tijdens sollicitaties niet meer gesteld zullen 
worden). Soms is het wel mogelijk. In geval van bijvoorbeeld een aangekondigde wijziging in een 
bedrijfs- of pensioenreglement, vraagt het College vervolgens aan de organisatie om de gewijzigde 
regeling toe te sturen. Ook verstrekt de verzoekende partij soms concrete informatie, bijvoorbeeld of er 
na schikking ook daadwerkelijk een bedrag is uitgekeerd. In de praktijk is het nog niet voorgekomen dat 
verzoeker en organisatie een tegenstrijdig beeld gaven van de getroffen maatregelen. Het percentage 
organisaties dat geen enkele maatregel treft (terwijl dat wel mogelijk was), schommelt over de jaren 
(dus) rond de 25%.  
 Een ander belangrijk effect van het oordelenproces is de bijdrage die de uitspraken leveren aan de 
bekendheid van mensenrechten. Om die reden maakt het College sinds een aantal jaren beknopte 
samenvattingen van de oordelen op de website, speciaal bedoeld voor het brede publiek. Het aantal 
pageviews van de samenvattingen van oordelen varieert. Enkele voorbeelden: een oordeel over 
leeftijdsdiscriminatie in 2014 werd 1870 keer bekeken, een oordeel omtrent geloof in 2015 werd 4916 
keer bekeken en een oordeel over zwangerschapsdiscriminatie uit 2016 werd 7246 keer bekeken.  
 
                                                                 
18
 Bron: Jaarverslagen 2012-2015. 
 
 
 
 
15 

 
 
over verpleeghuiszorg. Dit leidde tot concrete aanpassingen in het Kwaliteitskader verpleeghuiszorg dat 
25
begin 2017 door het Zorginstituut aan veldpartijen is aangeboden. Een ander voorbeeld is een advies 
van het College omtrent een sociaal minimum voor Caribisch Nederland dat heeft geleid tot een motie 
in de Tweede Kamer, in lijn met het advies van het College. Het onderzoek naar voorlopige hechtenis 
heeft tot Kamervragen en antwoorden van de minister geleid. Daarnaast heeft één rechtbank naar 
26
aanleiding van het onderzoek formulieren aangepast zodat een goede motivering mogelijk werd. In 
veel andere gevallen is niet goed vast te stellen wat de precieze effecten van een onderzoek zijn. Uit de 
jaarverslagen of op basis van de website wordt bij veel onderzoeken niet duidelijk op welke manier de 
resultaten door het College onder de aandacht zijn gebracht, wat het bereik is van de publicatie, welke 
follow-up activiteiten door het College zijn uitgevoerd, of betrokkenen met aanbevelingen aan de slag 
zijn gegaan, en of dit tot de gewenste verandering heeft geleid. Het College doet geen systematisch 
onderzoek naar het bereik en de effectiviteit van zijn onderzoeken.   
3.4. Voorlichting en educatie 
In artikel 3 van de Wet College voor de Rechten van de Mens staat als één van de taken geformuleerd: het 
geven van voorlichting en het stimuleren en coördineren van onderwijs over de rechten van de mens. Aan 
voorlichting heeft het College op verschillende manieren een bijdrage geleverd:  
 Uiteenlopende themacampagnes sinds 2012. Om mensenrechten bekender te maken startte het College 
in 2012 met een reeks campagnes waarbij het alledaagse thema’s in mensenrechtenperspectief 
plaatste. De campagnes verschenen in diverse media, waaronder Telegraaf, Volkskrant, Trouw en het 
Algemeen Dagblad. Met de campagnes Face to Face en Dichtbij en Drempelvrij richt(te) het College zich 
op het onder de aandacht brengen van mensenrechten onder kwetsbare groepen. Het College heeft 
verder een poster over mensenrechten gemaakt, en ook verschillende ansichtkaarten. Van de posters 
zijn er in totaal zo’n 8.000 verspreid onder basis- en middelbare scholen.   
 Trainingen, workshops, colleges en presentaties door medewerkers en Collegeleden. Bijvoorbeeld de 
training ‘Selecteren zonder vooroordelen’. Andere voorbeelden zijn: een bijdrage aan een opleiding voor 
ambtenaren op het thema mensenrechten, presentaties voor gemeenten over lokale mensenrechten en 
verschillende lezingen naar aanleiding van het onderzoek naar mensenrechten in verpleeghuizen. In 
totaal worden jaarlijks tientallen trainingen, colleges en presentaties verzorgd.  
 Het is aannemelijk te veronderstellen dat de voorlichting heeft bijgedragen aan de toename van het 
aantal contacten met de Front Office; men weet steeds beter waarvoor men bij het College terecht kan.  
 
Aan het stimuleren en coördineren van onderwijs over mensenrechten heeft het College op verschillende 
manieren een bijdrage geleverd:  
 Verkennende gesprekken/aanjagen:  
o In de eerste jaren na oprichting sprak het College met veel mensen en organisaties die betrokken zijn 
bij het onderwijs, bij vakken als burgerschap en bij het ontwikkelen en aanbieden van lesmateriaal 
voor mensenrechteneducatie. Het uiteindelijke doel is dat mensenrechteneducatie structureel wordt 
ingebed in de onderwijspraktijk op scholen in het primair, voortgezet onderwijs en in het middelbaar 
beroepsonderwijs.  
                                                                 
25
 Bron: Jaarverslag 2016, pagina 24. 
26
 Bron: https://www.nrc.nl/nieuws/2017/03/27/maanden-zat-hij-vast-toen-gingen-ze-goed-kijken-7565389-a1551980.  
 
 
 
 
 
17 

 
 
o Het College maakt een Nieuwsbrief mensenrechteneducatie, die 2 of 3 keer per jaar verschijnt. De 
nieuwsbrief heeft 281 abonnees.    
o Het College ontwikkelt samen met de leden van het Platform Mensenrechteneducatie een toolbox 
‘Mensenrechten op school’ voor schoolleiders en docenten. Deze zal breed verspreid worden (zowel 
online als in hard copy) en gebruikt worden in trainingen en workshops van de leden van het 
Platform Mensenrechteneducatie. 
 
Effecten van voorlichting en educatie  
De effecten van voorlichting door het College zijn niet goed vast te stellen. Op basis van de inspanningen mag 
verondersteld worden dat het College met zijn voorlichtingsactiviteiten een belangrijke bijdrage heeft geleverd 
aan de bewustwording van mensenrechten. Er zijn echter geen gegevens beschikbaar over het bereik (van 
campagnes) en de ervaringen, resultaten en effecten van de verschillende voorlichtingsactiviteiten. Het College 
voert geen evaluaties uit van de verschillende voorlichtingsactiviteiten. Hiervoor ontbreken volgens het College 
de middelen. Wel is het aannemelijk te veronderstellen dat de voorlichting heeft bijgedragen aan de toename 
van het aantal contacten met de Front Office; men weet steeds beter waarvoor men bij het College terecht 
kan.  
Eén van de effecten van het stimuleren en coördineren van educatie is dat twee educatieve uitgeverijen 
mensenrechten hebben opgenomen in hun educatief materiaal: in een sociaal-emotionele lesmethode voor 
primair onderwijs en digitaal materiaal voor voortgezet onderwijs. Een ander belangrijk effect is dat dat 
mensenrechten inmiddels zijn opgenomen in de kwalificatie-eisen voor het mbo-vak Loopbaan en Burgerschap. 
In het primair en voortgezet onderwijs is het vooralsnog niet gelukt om mensenrechten structureel onderdeel 
te laten uitmaken van het kerncurriculum. Het College geeft hierover aan dat het politieke proces is vertraagd 
en curriculumaanpassing een aantal jaren in beslag neemt. Wel heeft Platform2032 op aangeven van het 
College in zijn advies aan de Staatssecretaris van OCW opgenomen dat de betekenis van mensenrechten en 
kinderrechten voor het dagelijks (samen)leven onderdeel moet zijn van het kerncurriculum voor het primair 
onderwijs en voortgezet onderwijs. Via lobby en beleidsbeïnvloeding blijft het College zich inspannen om 
ervoor te zorgen dat in het vervolgtraject en het uiteindelijke curriculumontwerp mensenrechten onderdeel 
vormen van het kerncurriculum. Op basis van de inspanning is verder vast te stellen dat het College een 
bijdrage heeft geleverd aan de bewustwording van het belang om mensenrechten structureel in te bedden in 
het onderwijs.  
Eén van de achterliggende doelen van voorlichting en het stimuleren en coördineren van educatie is een 
grotere bekendheid van mensenrechten. Deze bekendheid wordt door het College onderzocht. In 2013 bleek 
dat 30% van de Nederlanders geen enkel mensenrecht kon noemen. In 2015 bleek dat percentage gestegen: 
42% van de Nederlanders kon spontaan niet één mensenrecht noemen. Bijna de helft van de Nederlanders is 
28
zich dus niet of nauwelijks bewust van mensenrechten. Gelet op bovengenoemde inspanningen door het 
College, het brede veld aan betrokken actoren en de relatief beperkte invloed die het College kan uitoefenen 
op de samenstelling van kerncurricula, kunnen deze percentages niet aan het College worden toegerekend. Het 
College stelt zich op het standpunt dat alleen structurele inbedding van mensenrechteneducatie in het 
onderwijs de bekendheid van mensenrechten structureel zal vergroten.  
 
                                                                 
28
 Bron: Motivaction, Mensenrechten in Nederland, Publieksmeting 2015, december 2015. 
 
 
 
 
 
19 

 
 
 Onderzoek: 
o Het College heeft het onderzoek ‘De juiste persoon op de juiste plaats’ (2013) uitgevoerd. Deze 
literatuurstudie vormt de basis van de training ‘selecteren zonder vooroordelen’. In de 
literatuurstudie is zowel beschreven hoe impliciete stereotypen het gedrag tijdens de werving en 
selectie kunnen beïnvloeden als wat effectieve interventies zijn om het effect van impliciete 
stereotypering te verminderen. Daarnaast is er op basis van de literatuurstudie een aantal artikelen 
in tijdschriften gericht op P&O- en HR-medewerkers verschenen die bijdragen aan de 
bewustwording rondom dit thema.  
o Het College heeft onderzoeken naar zwangerschapsdiscriminatie uitgevoerd: ‘Hoe is het bevallen’ (in 
2012) en vervolg ‘Is het nu beter bevallen?’ (2016). Op basis van het eerste onderzoek organiseerde 
de Tweede Kamer een ronde tafelbijeenkomst waar het College een bijdrage aan leverde. Daarnaast 
agendeerde het College het onderwerp voor het brede publiek door middel van artikelen in 
tijdschriften en campagnes. De meest recente campagne leidde tot meer dan 700 meldingen van 
zwangerschapsdiscriminatie. Ook informeerde het College zelf belangrijke stakeholders, zoals de 
Inspectie SZW, over de oorzaken en uitingsvormen van zwangerschapsdiscriminatie. 
o Het College heeft onderzoek naar toeleiding uitgevoerd. Het College heeft bijgedragen aan 
onderzoek naar ongelijke toegang tot stages in het mbo en aan ontwikkeling van de training over 
stereotypering en discriminatie voor docenten en studenten.  
 Oordelen:  
o Van alle oordelen had de afgelopen jaren tussen de 48% en 56% betrekking op arbeid. In absolute 
aantallen is geen duidelijke toe- of afname te zien van het aantal arbeid-gerelateerde kwesties.  
 
Effecten van aanpak op discriminatie bij toegang tot de arbeidsmarkt  
Het is aannemelijk dat de trainingen, handreikingen, adviezen, onderzoeken en oordelen op het gebied van 
discriminatie bij toegang tot arbeid hebben bijgedragen aan de bewustwording en bescherming van het recht 
op gelijke behandeling.  
Dit effect is echter niet altijd goed vast te stellen; de ontwikkeling van het aantal oordelen (of vragen) op het 
gebied van arbeid zou te maken kunnen hebben met een grotere bewustwording door burgers, maar ook met 
de mate van naleving door werkgevers. Bij de training ‘selecteren zonder vooroordelen’ gaat het College na of 
deelnemers van de trainingen tevreden zijn en geven organisaties aan op welke manier zij hun werving en 
selectieproces aanpassen. De tevredenheid (gemiddeld een ruime 8) en de concrete aanpassingen laten zien 
dat de training op organisatieniveau een effectieve interventie is. 
Verder zijn er cijfers over de omvang van zwangerschapsdiscriminatie; onderzoek van het College wijst uit dat 
dit probleem niet is verminderd in de afgelopen vier jaar (43% van de vrouwen op de arbeidsmarkt heeft te 
maken gehad met mogelijke discriminatie wegens zwangerschap of pril moederschap). Daarnaast is de 
bereidheid van vrouwen om zwangerschapsdiscriminatie te melden afgenomen. Het College heeft met name 
een belangrijke bijdrage geleverd aan het vergroten van de bewustwording van deze problematiek; de 
advisering over en onderzoek naar zwangerschapsdiscriminatie door het College heeft eraan bijgedragen dat 
het ministerie van SZW een actieplan heeft opgesteld, en er een breed netwerk is geactiveerd van sociale 
partners, verloskundigen en bedrijfsartsen.  
 
 
 
 
 
 
 
21 

 
 
 
4. Organisatie 
Dit hoofdstuk gaat in op de organisatie, financiën en formatie van het College. Allereerst wordt de 
organisatiestructuur van het College toegelicht. Daarbij gaan we in op de samenstelling van het College, de 
verschillende organisatieonderdelen, en op de ontwikkelingen in de structuur. Vervolgens gaan we in paragraaf 
4.2 in op de financiën van het College. In paragraaf 4.3 volgt een actualisatie van het de financiële evaluatie 
door Pro Facto. Tenslotte gaan we in paragraaf 4.4 in op het personeelsbestand van het College.  
4.1. Organisatiestructuur 
Organisatiestructuur 
Figuur 2 geeft de organisatiestructuur van het College weer. Deze organisatiestructuur is na de overgang van 
de Commissie Gelijke Behandeling naar College voor de Rechten van de Mens grotendeels onveranderd 
30
gebleven. De belangrijkste ontwikkelingen sindsdien zijn: 
 
 In 2014 zijn de functies van directeur en hoofd van de afdeling Onderzoek en Advies samengevoegd.  
 In 2016 zijn het team communicatie en het team externe betrekkingen samengevoegd. Dat betekent dat 
de betreffende teamleden tegenwoordig onder één teamleider vallen. 
 De afdelingen Front Office & Oordelen en Onderzoek & Advies zijn (steeds) nauwer met elkaar gaan 
samenwerken. Medewerkers van beide afdelingen sluiten aan bij reguliere werkoverleggen van de 
andere afdeling (zie ook paragraaf 6.2, Kwaliteit) en zitten niet langer op aparte kamers. Daarnaast vindt 
31
er mobiliteit plaats tussen de afdelingen.  
 Het College is in 2016 gestart met een discussie over het huidige bestuursmodel. 
 
32
Figuur 2. Organisatiestructuur College voor de Rechten van de Mens 
 
 
 
 
                                                                 
30
 Bron: Jaarverslag 2012 t/m 2016. 
31
 Bron: Interne gesprekken College. 
32
 Bron: Jaarverslag 2016. 
 
 
 
 
23 

 
 
Raad van Advies 
Het College wordt geadviseerd door een Raad van Advies. De Raad van Advies bestaat momenteel uit elf leden. 
De Nationale ombudsman, de voorzitter van de Autoriteit Persoonsgegevens en de voorzitter van de Raad voor 
de Rechtspraak zijn vaste leden van de Raad van Advies. De andere acht leden zijn onder andere afkomstig uit 
de wetenschap en het maatschappelijk middenveld. De Raad van Advies adviseert het College jaarlijks over het 
voorgenomen beleidsplan. Ook voor de totstandkoming van het huidige Strategisch plan 2016-2019 is de Raad 
van Advies geraadpleegd. Daarnaast adviseert de Raad van Advies, in overeenstemming met het College, de 
43
minister van Veiligheid en Justitie ten behoeve van de voordracht van de (plaatsvervangende) Collegeleden. 
44
De Raad van Advies komt circa vier keer per jaar bijeen. 
 
In de Wet is vastgelegd dat de Raad bij het adviseren over de voordracht van Collegeleden rekening houdt met 
de noodzaak van een deskundig en onafhankelijk College, alsmede met het streven naar een divers 
45
samengesteld College. De Raad van Advies heeft diversiteit als belangrijk punt van aandacht benoemd, en 
heeft hierin een aanjaagfunctie vervuld, onder meer door het bij de werving van de nieuwe voorzitter als 
belangrijke actiepunt te benoemen. De nieuwe voorzitter heeft hierop overigens direct na haar aanstelling 
actie ondernomen door het punt in haar kennismakingsronde langs stakeholders specifiek te adresseren.  
4.2. Financiën  
Financiering College 
Het ministerie van Veiligheid en Justitie fungeert als beheerdepartement voor het College en verzorgt de 
basisfinanciering voor het College (79% van het budget). Naast VenJ dragen ook de ministeries van BZK (4% van 
het budget), Volksgezondheid, Welzijn en Sport (hierna: VWS)(9% van het budget), Infrastructuur en Milieu 
(hierna: IenM)(3% van het budget) en Onderwijs Cultuur en Wetenschap (hierna: OCW)(4% van het budget) via 
46
het ministerie van VenJ bij aan het College. De bijdragen van de verschillende departementen zijn, op een 
deel van de financiering van VWS en een eenmalige bijdrage van OCW in 2015 en van Sociale Zaken en 
47
Werkgelegenheid (hierna: SZW) in 2017 na, niet geoormerkt en lopen via VenJ. De eerste drie jaar na 
oprichting van het College voor de Rechten voor de Mens droegen ook het ministerie van SZW en het 
ministerie van Wonen, Wijken en Integratie en Buitenlandse Zaken (hierna: BZ) elk voor 1% van het budget bij 
48
aan het College. BZ draagt van 2017 t/m 2019 opnieuw 1% van het budget bij. Bij de overgang van Commissie 
Gelijke Behandeling naar College voor de Rechten van de Mens kreeg het College een budget verhoging van 
49
€900.000 bovenop het budget van de Commissie Gelijke Behandeling. Daarvan was €600.000 structureel. 
 
De onderstaande figuur schetst hoe de financiering de afgelopen vijf jaar is veranderd. We hebben het jaar 
2011 toegevoegd, om de begroting en realisatie van het College te kunnen vergelijken met de begroting en 
realisatie van de Commissie Gelijke Behandeling. Op basis van de informatie tot en met 2014 constateert Pro 
Facto in de financiële evaluatie dat het budget in 2010 (€5.610.000) voor de Commissie Gelijke Behandeling 
50
bijna gelijk is gebleven aan het budget in 2014 voor het College. Het College kreeg additioneel budget bij zijn 
oprichting, maar kreeg in verband met de financiële crisis daarnaast ook Rijksbrede taakstellingen door het 
51
opgelegd, waardoor het budget vrijwel gelijk bleef. De tabel geeft daarnaast budgetuitputting weer. Daaruit 
blijkt dat het budget en de realisatie gedurende de evaluatieperiode in evenwicht zijn geweest. Voorafgaand 
                                                                 
43
 Bron: Jaarverslag College voor de Rechten van de Mens 2015 en 2016. 
44
 Bron: gesprek RvA-lid. 
45
 Wet College voor de Rechten van de Mens, artikel 16, lid 2.  
46
 Bron: Jaarverslag 2016. 
47
 Bron: Interne gesprekken College. 
48
 Bron: Nader kabinetsstandpunt Nationaal Instituut voor de Rechten van de Mens, 10 juli 2009 p. 4-5. 
49
 Bron: Financiële evaluatie College voor de Rechten van de Mens, Pro Facto, juli 2015, in opdracht van het WODC. 
50
 Bron: Pro Financiële evaluatie College voor de Rechten van de Mens, Pro Facto, juli 2015, in opdracht van het WODC. 
51
 Bron: Informatie t.b.v. zbo-evaluatie. 
 
 
 
 
25 

 
 
Ontwikkelingen in budget College 
7.500
7.000
6.500
6.000
5.500
5.000
2012 2013 2014 2015 2016
Budget (gecorrigeerd voor extra taken en overheveling huurbudget)
Budget (inclusief extra taken en overheveling huurbudget)
Figuur 3. Ontwikkeling budget College. 
4.3. Actualisatie financiële evaluatie 2015 
Actualisatie uitgaven College per taak 
In de financiële evaluatie die in 2015 is uitgevoerd door Pro Facto is een gedetailleerd overzicht gemaakt van 
de kosten per taak die het College uitvoert. Omdat het College ten tijde van de financiële evaluatie nog geen 
gebruik maakte van een tijdschrijfsysteem, is dat overzicht tot stand gekomen door het College zelf in 
retrospectief personele en materiële kosten per werknemer toe te laten delen aan de taken van het College. In 
deze evaluatie is de vraag gesteld in welke mate er significante verschuivingen hebben plaatsgevonden in de 
verhoudingen tussen de kosten van de verschillende taken.  
 
Een precieze inschatting van de actuele verhouding is volgens het College niet te geven. Er wordt pas sinds eind 
2016 met een tijdschrijfsysteem gewerkt. Wel verwacht het College dat de personele kosten bij 
‘voorlichten/educatie’ ten opzichte van 2014 zijn toegenomen, als gevolg van de toename van de formatie bij 
56
Front Office. 
 
Werkloosheidsuitkering oud-Collegeleden 
Collegeleden hebben na hun benoemingstermijn recht op een werkloosheidsuitkering. De duur van deze 
57 58
uitkering is, net als voor rechtelijke ambtenaren , afhankelijk van het arbeidsverleden. Uit de financiële 
evaluatie van Pro Facto bleek dat deze kosten -die door het College worden betaald- in 2014 optelde tot een 
59
bedrag van €177.442. Sinds het Jaarverslag van 2016 heeft het College de kosten van de 
werkloosheidsuitkeringen voor oud-Collegeleden expliciet en separaat in de financiële verantwoording 
60
opgenomen. In 2016 ging het om een bedrag van €200.306. 
 
In de financiële evaluatie door Pro Facto stelt het College over de werkloosheidsuitkering voor oud-
Collegeleden: ‘Het College is van mening dat deze kosten niet door henzelf te beheersen zijn en dat zij niet ten 
laste zouden moeten komen van het reguliere budget.’ Pro Facto heeft de aanbeveling opgenomen om deze 
                                                                 
56
 Bron: Interne gesprekken College. 
57
 Bron: Besluit rechtspositie College voor de Rechten van de Mens, artikel 10. 
58
 Bron: Interne gesprekken College. 
59
 Bron: Financiële evaluatie College voor de Rechten van de Mens, Pro Facto, juli 2015, in opdracht van het WODC. 
60
 Jaarverslag 2016. 
 
 
 
 
27 

 
 
4.4. Personeel 
Uit de onderstaande tabel blijkt dat de feitelijke bezetting in fte de afgelopen zes jaar heeft geschommeld 
tussen de 48,53 fte en 55,22 fte. Hoewel deze evaluatie betrekking heeft op de afgelopen vijf jaar, is ook het 
jaar 2011 toegevoegd. Dit illustreert de veranderingen die hebben plaatsgevonden na de overgang van 
Commissie Gelijke Behandeling naar College voor de Rechten van de Mens. In de financiële evaluatie van Pro 
Facto wordt geconstateerd dat de feitelijke bezetting in 2015 redelijk vergelijkbaar is met de feitelijke bezetting 
69
in 2011, ten tijde van de Commissie Gelijke Behandeling. De feitelijke bezetting was toen 47,3 fte. Verder 
blijkt uit de tabel dat de feitelijke bezetting van de Collegeleden de afgelopen vijf jaar is gedaald. Ten opzichte 
van eerdere jaren is het aantal fte voor onderzoek en advies sterker gestegen dan het aantal fte van de andere 
70
onderdelen van het College. 
 
71
Tabel 4. Ontwikkeling fte’s (feitelijk) 
 College Front Office en Onderzoek, Bedrijfsvoering Totaal 
Oordelen Advies en 
Communicatie 
2011 8,02 17,81 16,46 8,84 51,13 
2012 9,22 17,69 18,68 9,63 55,22 
2013 9,22 17,06 18,18 10,42 54,88 
2014 6,36 16,22 15,51 10,44 48,53 
2015 6,67 16,22 17,24 11,51 51,64 
2016 6,67 17,89 18,25 10,52 53,33 
 
De formatieve bezetting is na de overgang van Commissie Gelijke Behandeling naar College voor de Rechten 
72
van de Mens onveranderd gebleven. Uit figuur 4, waarin de formatieve en feitelijke bezetting tegen elkaar 
zijn afgezet, blijkt bovendien dat er de afgelopen jaren een verschil van minstens 2 fte tussen de formatieve en 
feitelijke bezetting heeft bestaan. Het College licht toe dat de uitschieter naar beneden in 2014 (deels) kan 
worden verklaard door een in 2013 doorgevoerde vacaturestop. Deze werd doorgevoerd met het oog op de 
budgettaire effecten van komende taakstellingen (in 2014 daalde het budget van het College met ruim 3,5 ton, 
zie paragraaf 4.2). In 2015 neemt de feitelijke bezetting weer toe. Het College licht toe dat dit komt door de 
nieuwe taak als toezichthouder op het verdrag inzake de rechten van mensen met een handicap, waarvoor 
afzonderlijk financiering is verleend. 
 
                                                                 
69
 Daarbij merken we op dat deze door Pro Facto gehanteerde bezetting niet overeenkomt met de bezetting in tabel 4 bij 2011. Dat komt 
omdat in de financiële evaluatie van Pro Facto standcijfers uit januari zijn gebruikt, terwijl in dit evaluatieonderzoek standcijfers aan het 
einde van het jaar zijn gebruikt. 
70
 Bron: Financiële evaluatie College voor de Rechten van de Mens, Pro Facto, juli 2015, in opdracht van het WODC. 
71
 Bron: Het College verstrekt vanaf 2015 in zijn jaarverslagen informatie over het aantal fte’s per afdeling in de vorm van standcijfers op 
het eind van het betreffende jaar. Ten behoeve van deze evaluatie heeft het College voor de jaren 2011 t/m 2014 de vergelijkbare cijfers 
aangeleverd. Bij de interpretatie van de cijfers moet worden opgemerkt dat de directeur tot 2014 valt onder ‘Bedrijfsvoering’. Vanaf 2015 
valt de directeur, vanwege de combinatie met de functie hoofd van de afdeling Onderzoek en Advies, onder de afdeling ‘Onderzoek en 
Advies’.  
72
 Bron: Organisatie- en formatierapport, 2 juli 2012. 
 
 
 
 
29 

 
 
zijn in de externe profilering (onder andere zichtbaarheid in de media) volgens stakeholders grote stappen 
gemaakt.  
Financiën en doelmatigheid  
Stakeholders zeggen onvoldoende zicht te hebben op de financiën en op de doelmatigheid van de organisatie. 
Wel bestaat bij de meeste gesprekspartners de indruk dat medewerkers van het College hard werken en dat 
het College met een beperkt budget veel werk verzet. Meerdere stakeholders vinden het onwenselijk dat het 
College te maken heeft met financiële onzekerheid vanwege de Rijksbrede bezuinigingen. De financiële status 
aparte die door Pro Facto werd gesuggereerd zou volgens hen een logische oplossing zijn en zou passen bij de 
missie en onafhankelijkheid van het College.  
 
Naar aanleiding van de aanbeveling van Pro Facto om uitgebreider te rapporteren over de financiën, heeft het 
College zijn financiële verslaglegging uitgebreid. Het departement heeft aangegeven tevreden te zijn met deze 
uitbreiding. Het departement moedigt de proef met tijdschrijven aan, omdat dit volgens het departement 
zowel voor VenJ, als voor het College zelf van meerwaarde is. Het departement geeft aan dat het College op dit 
moment namelijk niet goed hard kan maken wat men aan middelen tekort komt. Het College is echter van 
mening dat tijdschrijven daarvoor niet de oplossing is. Immers, meer inzicht in waar het College nu zijn tijd aan 
besteedt, geeft nog geen inzicht in de tekorten die het College constateert. Redenen voor het College om toch 
aan de slag te gaan met tijdschrijven zijn vergroten van transparantie en verdere professionalisering. 
 
VenJ is terughoudend in het beoordelen van de doelmatigheid van het functioneren van het College i.v.m. de 
onafhankelijkheid van het College. In de relatie met het College geeft VenJ dan ook aan voornamelijk te 
focussen op de financiële relatie op hoofdlijnen. Kortom, het College doet het in de ogen van VenJ goed 
wanneer ze binnen de financiële kaders blijven en voldoen aan de eisen om de A-status te behouden. VenJ 
geeft aan in de evaluatieperiode geen aanleiding te hebben gehad om te denken dat de middelen van het 
College niet doelmatig worden besteed. 
  
 
 
 
 
31 

 
 
bescheiden, met betrekking tot de inhoud en de aanpak van lopende onderzoeken van het College als 
bedoeld in artikel 3, onderdeel a, en artikel 10.  
 Geen vernietigingsbevoegdheid voor ministers. In afwijking van artikel 22 van de Kaderwet zbo’s 
kunnen de ministers van BZK en VenJ een besluit van het College dat betrekking heeft op het onderzoek 
of het oordeel, bedoeld in artikel 10, niet vernietigen. 
 
De Wet CRM bevat nog een aantal voorzieningen om de onafhankelijkheid te waarborgen: 
 Wet rechtspositie rechterlijke ambtenaren is van overeenkomstige toepassing. Om de 
onafhankelijkheid van de (plv.) Collegeleden te benadrukken verklaart artikel 17 bepalingen uit de Wet 
rechtspositie rechterlijke ambtenaren van overeenkomstige toepassing. 
 Ambtenaren worden door het College aangesteld. De medewerkers zijn rijksambtenaren maar worden 
op grond van artikel 18 niet door de minister, maar door het College aangesteld. 
Verder mag het College op grond van de Paris Principles geen onderwerp zijn van financiële controle die de 
onafhankelijkheid zou kunnen beïnvloeden. Wel wordt gesteld: de regering zal het budget toekennen en 
voorwaarden opstellen voor de financiering.  
Bevoegdheden minister  
In de memorie van toelichting bij het voorstel voor de Wet CRM is aangeven dat de ministers over bepaalde 
bevoegdheden moeten beschikken om de ministeriële verantwoordelijkheid voor het College als zelfstandig 
bestuursorgaan te kunnen effectueren. “Deze bevoegdheden doen geen afbreuk aan de noodzakelijke 
onafhankelijkheid. De Minister is slechts verantwoordelijk voor zover zijn bevoegdheden gaan. Bij de reikwijdte 
van deze bevoegdheden is rekening gehouden met de bijzondere aard van het College. Het College moet 
immers de vrijheid hebben zo nodig maatregelen te treffen tegen mensenrechtenschendingen die vallen onder 
de verantwoordelijkheid van een Minister.” 
 
De minister heeft de volgende bevoegdheden: 
 De minister kan bepaalde inlichtingen vragen die verband houden met het beheer van het College. 
Artikel 20, tweede lid, van de Wet CRM maakt een “geclausuleerde uitzondering” op de 
inlichtingenplicht van de Kaderwet zbo’s; de plicht strekt zich niet uit tot de inhoud en aanpak van 
lopende onderzoeken. De memorie van toelichting zegt daarover: 
 
“Het College hoeft het kabinet geen inlichtingen te verstrekken met betrekking tot de inhoud en aanpak 
van concrete onderzoeken. Dit houdt verband met de onafhankelijkheid van het College. Het moet 
zelfstandig onderzoek kunnen uitvoeren, zonder bemoeienis van het kabinet. De minister kan wel 
inlichtingen vragen die verband houden met het beheer van het College. Er kan gevraagd worden of een 
bepaald voorval wordt onderzocht en wat de stand van zaken van het onderzoek is. Het 
inlichtingenrecht beperkt zich dus tot de procesmatige informatie: in welke fase bevindt het onderzoek 
zich en waar richt het zich op. De minister moet in staat zijn, in het geval het parlement een onderzoek 
afdwingt naar vermeende schendingen van mensenrechten, het parlement te melden of het College 
onderzoek doet en in welke fase het onderzoek zich bevindt. Uiteraard hoeft het College geen 
inlichtingen te verstrekken over wie er benaderd worden of betrokken zijn bij het onderzoek en wat de 
bevindingen tot nu toe zijn.” 
 De minister kan noodzakelijke voorzieningen treffen bij taakverwaarlozing. De 
taakverwaarlozingsregeling van artikel 23 van de Kaderwet zbo’s is van toepassing. In de memorie van 
 
 
 
 
33 

 
 
gemandateerd aan de Secretaris-Generaal (SG) van het ministerie waaronder het zbo ressorteert. Deze 
kan zich laten ondersteunen door stafdirecties zoals FEZ en door de ADR. 
 Rol ‘opdrachtgever’. De ‘opdrachtgever’ kijkt vooral naar de taken die het zbo uitvoert en is 
beleidsverantwoordelijk voor de wetgeving waarin de taken bij het zbo zijn belegd. Het uitgangspunt is 
dat de werkzaamheden die voortvloeien uit de rol van ‘opdrachtgever’ worden gemandateerd aan de 
domeinverantwoordelijke Directeur-Generaal (DG). Bij een divers takenpakket kan het uiteraard 
voorkomen dat er voor verschillende taken verschillende DG’s ‘opdrachtgever’ zijn (en bij werken voor 
meerdere ministers, kan het gaan om DG’s van verschillende departementen).  
 
De circulaire beveelt aan de rollen binnen een ministerie te onderscheiden, waarbij ook een ander 
departement opdrachtgever kan zijn. In het geval van het College is de rol van VenJ vooral te vergelijken met 
86
die van ‘eigenaar’, terwijl BZK die van ‘opdrachtgever’ vervult. BZK is echter ook verantwoordelijk voor één 
van de rollen die horen bij een ‘eigenaar’: de eerste verantwoordelijkheid voor de Wet CRM en de organisatie 
van de vijfjaarlijkse evaluatie. In de governance ten aanzien van het College vult niet alleen het ministerie van 
VenJ maar ook dat van BZK een deel van de ‘eigenaarsrol’ in. 
 
Werkafspraken 
De circulaire ‘Governance ten aanzien van zbo’s’ beveelt aan dat werkafspraken worden gemaakt. Het gaat om 
een complete beschrijving van de governance-relatie tussen ministerie en zbo. In deze beschrijving kan 
rekening worden gehouden met eventuele afwijkingen op bepaalde artikelen van de Kaderwet die voor het 
87
specifieke zbo in de Wet CRM zijn vastgelegd. Daarbij kan dus ook rekening worden gehouden met de 
gewenste onafhankelijke status van het College. 
 
Er zijn geen uitgeschreven procedurele werkafspraken tussen de ministeries van BZK en VenJ enerzijds en het 
College anderzijds. Wel houdt VenJ toezicht op de doelmatigheid en ordelijkheid van de bedrijfsvoering van het 
College. Dit is geregeld in de Planning & Control cyclus CRM. In het bestuurlijk overleg tussen VenJ en het 
College worden de stukken voortvloeiend uit de Planning & control cyclus en de daarop gebaseerde 
bevindingen besproken.  
 Daarnaast hebben VenJ en het College een concept toezichtsarrangement opgesteld om werkafspraken rond 
het toezicht op het College vast te leggen. In dit toezichtsarrangement wordt de circulaire “Governance ten 
aanzien van zbo’s” verwerkt, net als regels van het ministerie van Financiën. Naar verwachting zal het 
toezichtsarrangement in de loop van 2017 gereed zijn. 
5.3. Percepties  
Zbo-status en onafhankelijkheid 
 Het is, mede gelet op de Paris Principles, voor alle stakeholders duidelijk dat het College onafhankelijk 
moet zijn. Deze instellingsgrond wordt genoemd in de Kaderwet zbo’s. Net als het College zien 
stakeholders de onafhankelijkheid als belangrijke randvoorwaarde voor het gezag en de effectiviteit van 
het College. Stakeholders zijn unaniem zeer positief over de onafhankelijke wijze waarop het College in 
de praktijk opereert.  
                                                                 
86
 Waarbij moet worden opgemerkt dat de term opdrachtgever niet past bij de onafhankelijke positie van het College; het ministerie van 
BZK kan aan het College geen opdrachten verstrekken.  
87
 https://www.rijksoverheid.nl/documenten/circulaires/2015/05/11/circulaire-governance-ten-aanzien-van-zelfstandige-
bestuursorganen-zbo-s. 
 
 
 
 
35 

 
 
6. Werkwijze College 
In dit hoofdstuk gaan we in op de werkwijze van het College. We maken in onze beschrijving onderscheid in de 
volgende onderdelen: 
 Samenwerking. De wijze waarop het College met andere organisaties samenwerkt en perceptie van 
stakeholders hierover.  
 Kwaliteit. De mate waarin het College zorgvuldig, consistent en deskundig te werk gaat, de kwaliteit van 
de producten (oordelen en rapportages), en de mate waarin het College de input en signalen van 
stakeholders betrekt in zijn werkwijze. We zoomen hierbij in op enerzijds het oordelenproces en 
anderzijds advisering en onderzoek.   
 Bekendheid, toegankelijkheid en zichtbaarheid. De mate waarin het College bekend is bij de 
verschillende doelgroepen, de wijze waarop het College ervoor zorgt dat men op laagdrempelige wijze 
bij het College terecht kan voor informatie, vragen of adviezen, en de mate waarin het College aandacht 
creëert voor mensenrechten en naar buiten treedt met resultaten, reacties of standpunten. 
6.1. Samenwerking  
In artikel 3.f. van de Wet CRM is de taak rondom samenwerking als volgt geformuleerd: “het structureel 
samenwerken met maatschappelijke organisaties en met nationale, Europese en andere internationale 
instellingen die zich de bescherming aantrekken van één of meer rechten van de mens, onder meer door het 
organiseren van activiteiten in samenwerking met maatschappelijke organisaties.” 
Het College onderhoudt contact met regering, parlement en overheidsorganen op nationaal en lokaal niveau 
88
en met andere organisaties die actief zijn op het werkterrein van mensenrechten.  
Internationaal 
Als nationaal mensenrechteninstituut is het College onderdeel van de internationale infrastructuur ter 
bescherming van de rechten van de mens. Het College is aangesloten bij netwerken, rapporteert als 
onafhankelijk instituut aan de internationale toezichthoudende organen en zet zich op beperkte schaal ook 
actief in voor de opbouw of verbetering van vergelijkbare instituten elders in de wereld. Daarnaast werkt het 
College regelmatig mee aan studie- en werkbezoeken van internationale delegaties. Ook beantwoordt het 
College regelmatig vragenlijsten van relevante internationale instanties of verleent op een andere manier 
89
medewerking aan onderzoek. Alle instituten komen jaarlijks een week bijeen in Genève voor de GANHRI-
vergadering. Zij wisselen dan samen met de Hoge Commissaris voor de Rechten van de Mens kennis en 
ervaringen uit. Daarnaast komen elke twee jaar alle mensenrechteninstituten bijeen voor een grote 
conferentie rondom één bepaald onderwerp.  
Op Europees niveau werken mensenrechteninstituten samen in de European Network of National Human 
Rights Institutions (ENNHRI). Dit is een regionale organisatie, die onderdeel is van het GANHRI. 
Collegevoorzitter Adriana van Dooijeweert is lid van het bestuur van ENNRHI. Binnen deze groep werken 
mensenrechteninstituten samen om gemeenschappelijke standpunten in te brengen bij discussies over 
bijvoorbeeld nieuwe verdragen binnen de Raad van Europa, of over nieuwe beleidsvoorstellen op EU-niveau. 
                                                                 
88
 Jaarverslagen College voor de Rechten van de Mens. 
89
 Jaarverslagen College voor de Rechten van de Mens. 
 
 
 
 
37 

 
 
toegankelijk. Meerdere stakeholders stellen vast dat het College de afgelopen jaren steeds meer samenwerking 
opzoekt. Verder noemen verschillende stakeholders dat het College goed de grens weet te bewaken binnen de 
samenwerking, en - indien nodig - tegen NGO’s zeggen: “wij kunnen niet met jullie samen op de bres, we 
kunnen alleen bepleiten dat de minimum norm moet worden gerespecteerd”. Stakeholders zijn ook positief 
over de wijze waarop het College internationaal opereert en als autoriteit gezien wordt.  
Stakeholders zien tegelijkertijd nog aandachtspunten. In de eerste plaats noemt een aantal stakeholders dat 
het College nog meer gebruik zou kunnen maken van andere partijen, met name in de voorlichting en 
mensenrechteneducatie. Bijvoorbeeld door actief te zoeken naar organisaties die namens het College 
voorlichting of training kunnen geven. In de tweede plaats denkt een aantal stakeholders dat het bedrijfsleven 
nog meer dan nu als partner betrokken kan worden bij het uitdragen van mensenrechten. Dat kan bijvoorbeeld 
door meer op zoek te gaan naar ‘whats in it for them’; mogelijkheden voor bedrijven om zich positief te kunnen 
profileren met ‘good practices’ en door actief bij te dragen aan bewustwording van mensenrechten.  
Pro Facto heeft in 2015 het volgende opgemerkt ten aanzien van samenwerking: “Relatief veel respondenten 
vinden dat het College onvoldoende uitvoering geeft aan samenwerking (en aan voorlichting). Juist door met 
andere (verwante) organisaties samen te werken zouden voorlichting en educatie beter van de grond kunnen 
komen.” Het College geeft aan (en heeft dat ook in reactie op de evaluatie uit 2015 gedaan) reeds bewust te 
zijn van de mogelijkheden om samenwerking te zoeken in voorlichting en educatie. Dat gebeurt bijvoorbeeld 
met het Platform Mensenrechteneducatie. Daarnaast heeft het College samengewerkt met Fairwork bij het 
onderwerp Poolse arbeidsmigranten. Ook zoekt het College verbinding met het bedrijfsleven. Zo heeft het 
College bij een grote financiële instelling op uitnodiging van dat bedrijf voorlichting gegeven over 
mensenrechten. Verder is het College lid van de werkgroep Business and Human Rights van ENNHRI. 
Momenteel werkt het College aan een handreiking Mensenrechten en Bedrijfsleven. Bij de ontwikkeling 
hiervan zijn bedrijven geconsulteerd.  
6.2. Kwaliteit  
Bij ‘kwaliteit’ gaan we in op de mate waarin het College zorgvuldig, consistent en deskundig te werk gaat, en 
we gaan in op de kwaliteit van de producten (oordelen en rapportages). We kijken ook naar de mate waarin 
het College responsief te werk gaat. Dat wil zeggen: de mate waarin het College de input en signalen van 
stakeholders (burgers, betrokken organisaties) betrekt in zijn werkwijze. We zoomen hierbij in op enerzijds het 
oordelenproces en anderzijds advisering en onderzoek.   
Voor de kwaliteit van het oordelenproces zien we de volgende indicaties: 
 De Front Office neemt altijd contact op met de indiener. Tijdens dit gesprek geeft de Front Office 
uitgebreide informatie, opdat de indiener een weloverwogen beslissing kan nemen om het 
oordelenproces in te gaan, dan wel het proces te staken. 
 Een Collegelid wordt aan de zaak gekoppeld. In het werkoverleg oordelen kunnen Collegeleden lastige 
kwesties aan elkaar voorleggen. Ingewikkelde en principiële zaken worden meervoudig (met drie 
Collegeleden) afgedaan. 
 Partijen krijgen de gelegenheid om stukken in te dienen. Tijdens een zitting kunnen partijen één en 
ander nader toelichten en stelt het Collegelid nadere vragen. De juridisch adviseurs bereiden de zaak 
voor door het opstellen van een Notitie voor Zitting, die aan het behandelend Collegelid wordt 
voorgelegd.  
 
 
 
 
39 

 
 
 Voor de invulling van de strategische thema’s zijn programmaleiders aangewezen.  
 Het College organiseert waar relevant klankbordgroepen als onderdeel van de onderzoekstrajecten 
(samengesteld uit belanghebbenden bij het betreffende onderwerp). Belanghebbenden kunnen op deze 
manier hun expertise en ideeën inbrengen. Deze klankbordgroepen dragen bij aan het draagvlak (en 
daarmee de impact) van de uitkomsten van het onderzoek. Dit kan ook op andere manieren gebeuren. 
Een voorbeeld is het onderzoek naar voorlopige hechtenis; hierbij is het College al tijdens het onderzoek 
in gesprek gegaan met de betrokken rechtbanken. Doel hiervan was om te voorkomen dat men zich 
overvallen zou voelen door de uitkomsten en te toetsen of de rechtbanken het door het College 
geschetste beeld herkenden.  
 Het College besteedt delen van onderzoeken uit waar dat zinvol is. Het kan dan bijvoorbeeld gaan om 
dataverzameling (enquêtes, observaties). Echter, analyse en duiding wordt altijd door het College 
gedaan.  
Als verbeterpunt ten aanzien van de onderzoeks- en adviesfunctie ziet het College het creëren en stimuleren 
van doorwerking en follow up naar aanleiding van zijn producten (ofwel in de vorm van aanpassing van gedrag 
of beleid, ofwel als toename van bewustzijn). Het College ziet het als (blijvend) aandachtspunt om steeds 
scherp te zijn op de vraag: voor wie is dit product bedoeld en welke stappen moeten we zetten om reacties uit 
te lokken? Ook ziet het College beleidsbeïnvloeding als aandachtspunt. Intern is men hiervan bewust en zijn 
reeds concrete stappen ondernomen, zoals het opstellen van communicatie- of lobbyplannen.  
6.2.1. Percepties  
Stakeholders zijn zeer positief over de kwaliteit van de werkwijze van het College.  
In de eerste plaats wordt het College als zeer deskundig beschouwd. “Collegeleden en medewerkers weten 
echt waar ze het over hebben.” Stakeholders zien ook dat er in de samenstelling van het College aandacht is 
voor verschillende expertisegebieden, en dat er duidelijk is gewerkt aan het in huis halen van brede 
mensenrechtenkennis. Door de brede scope is het volgens stakeholders niet eenvoudig om op alle 
onderwerpen de benodigde expertise in huis te hebben, maar het College weet dit volgens hen goed te 
ondervangen door externe expertise te betrekken of (deel)onderzoek uit te besteden.  
Er is onder stakeholders veel waardering voor de inhoudelijke kwaliteit van de rapportages en oordelen; deze 
worden als zeer betrouwbaar, goed onderbouwd en gezagvol beschouwd. De taal van de producten is volgens 
veel stakeholders nog wel een aandachtspunt. Hoewel er duidelijk verbetering merkbaar is, vinden veel 
stakeholders dat producten nog steeds regelmatig een vrij ‘academisch’ karakter hebben, en qua vorm, taal en 
boodschap nog veel meer vertaald kunnen worden naar het perspectief van de burger (of andere 
doelgroepen). Ook vindt een aantal stakeholders dat oordelen en onderzoeken nog korter, scherper en 
puntiger zouden mogen.  
Stakeholders zien het College als een lerende organisatie, die open staat voor input en feedback. Het College 
houdt ontwikkelingen nauwlettend in de gaten, en speelt daar adequaat op in. Ook vinden stakeholders dat 
medewerkers bij het College goed luisteren en open staan voor perspectieven van anderen, alvorens hun eigen 
onafhankelijke afweging te maken. Zo toont het College zich volgens stakeholders onder meer responsief door 
gebruik te maken van een klankbordgroep tijdens onderzoeken, en door regelmatig stakeholderconsultaties uit 
te voeren.  
Als het gaat om advisering en beleidsbeïnvloeding vinden verschillende stakeholders dat het College wel wat 
steviger en assertiever zou mogen optreden. De indruk bestaat dat het College met de nieuwe directeur en 
voorzitter meer (politiek-)bestuurlijke ervaring in huis heeft, maar dat er naast de schriftelijke adviezen breder 
in de organisatie meer aandacht zou mogen zijn voor beleidsbeïnvloeding.  
 
 
 
 
41 

 
 
samenvattingen van de oordelen, bedoeld om die op toegankelijke wijze aan het brede publiek te 
presenteren.  
 
Zichtbaarheid  
Het College werkt op verschillende manieren aan de zichtbaarheid. In de eerste plaats online: het College 
publiceert rapportages, onderzoeken, adviezen, oordelen en nieuwsbrieven op de website. De website heeft 
gemiddeld 25.000 tot 30.000 bezoekers per maand (zowel in 2015 als in 2016). In 2016 heeft het College 13 
‘toegelichtjes’ gepubliceerd; korte berichten waarin de koppeling tussen actualiteiten en mensenrechten wordt 
gemaakt. De algemene nieuwsbrief heeft 2.081 abonnees, de Nieuwsbrief Mensenrechteneducatie heeft er 
281 en de nieuwsbrief CRPD heeft er 480. Het College is ook actief op twitter, maar zegt te weinig capaciteit te 
hebben om hier meer mee te doen. Er is ook een Facebookpagina, maar hierop is het College zelf niet actief. 
Het College maakt nog nauwelijks gebruik van presentatievormen als youtube-filmpjes of ‘explanimations’. Dat 
is volgens het College een ambitie die vanwege beperkte capaciteit en budget nog niet goed van de grond 
komt.   
 
Verder werkt het College aan zijn zichtbaarheid door aanwezigheid op congressen en seminars, bijdragen aan 
vakliteratuur, met de Landelijke Dichtbij en Drempelvrij-tour en met trainingen en presentaties. In 2016 gaf het 
College meer dan 70 lezingen. Een voorbeeld van een training is ‘Selecteren zonder vooroordelen’, een training 
voor HR-adviseurs. In 2016 gaf het College 21 van deze trainingen. Ook verzorgde het College hoorcolleges voor 
studenten.  
Het College heeft daarnaast de afgelopen jaren verschillende campagnes uitgevoerd. Bijvoorbeeld aan de hand 
van prikkelende stellingen in dagbladen, waarbij alledaagse thema’s in het perspectief van mensenrechten 
werden geplaatst. Andere voorbeelden zijn de campagne Discriminatie zwangere vrouwen, campagne Streep 
door discriminatie, Face tot face, in samenwerking met de Landelijke Brancheorganisatie van 
antidiscriminatiebureaus, Campagne rond mensenrechten van ouderen in verpleeghuizen, #samenonbeperkt, 
waaronder ‘3 december Internationale dag van mensen met een beperking’ (publicatie op websites van Trouw, 
Volkskrant, AD en Parool). Tot slot is met de komst van voorzitter Adriana van Dooijeweert sterker ingezet op 
zichtbaarheid, met optredens in landelijke media zoals bijvoorbeeld Nieuwsuur of Hart van Nederland.  
Er zijn geen evaluaties of monitoringsgegevens die inzicht geven in de effectiviteit van de verschillende 
campagnes en communicatie-uitingen. Wel monitort het College met behulp van een online tool (coostoo) hoe 
media-uitingen van het College door social media worden opgepikt. 
 
6.3.1. Percepties 
Stakeholders hebben de indruk dat het College binnen het openbaar bestuur en in het maatschappelijk 
middenveld voldoende bekend is. Bij het brede publiek is dit volgens stakeholders nog beperkt. Over de 
toegankelijkheid zijn stakeholders overwegend tevreden. Ze zien het College als een open, benaderbare 
organisatie. Ook de toegankelijkheid en begrijpelijkheid van de informatie, zoals de antwoorden van de Front 
Office, de jaarverslagen en samenvattingen van oordelen zijn volgens veel stakeholders verbeterd.  
De zichtbaarheid van het College is volgens de meeste stakeholders de afgelopen jaren verbeterd, maar vormt 
nog steeds een belangrijk aandachtspunt. Enerzijds zien stakeholders dat het College duidelijk zichtbaar is en 
was bij onderwerpen als de zwartepietendiscussie en bij zwangerschapsdiscriminatie, en dat voorzitter Adriana 
van Dooijeweert zich in de media duidelijk als boegbeeld profileert. Bij de ministeries bestaat er tevredenheid 
over de mate waarin het College zichtbaar is met brieven, adviezen en persberichten naar aanleiding van 
oordelen. Tegelijkertijd vinden veel stakeholders dat het College nog vooral zichtbaar is binnen een cirkel van 
 
 
 
 
43 

 
 
7. Conclusies en aanbevelingen  
In dit hoofdstuk formuleren we achtereenvolgens onze conclusies en aanbevelingen ten aanzien van de 
doeltreffendheid en doelmatigheid van het College. We gaan daarnaast separaat in op de bestuurlijke 
inbedding van het College.   
7.1. Conclusies en aanbevelingen doeltreffendheid en 
doelmatigheid  
7.1.1. Conclusies doeltreffendheid 
Het College heeft de volgende strategische doelen geformuleerd:  
 Mensenrechten zijn in beleid, wet- en regelgeving geborgd. 
 Schendingen van mensenrechten door overheid en derden worden voorkomen of gecorrigeerd. 
 Alle mensen in Nederland begrijpen hun rechten en vrijheden en die van anderen en zijn in staat deze in 
de praktijk te genieten. 
 Overheid, parlement, organisaties en individuen nemen actief eigen verantwoordelijkheid op het gebied 
van mensenrechten. 
 Het College wordt daarbij als gezaghebbend instituut op het gebied van mensenrechten in Nederland 
ervaren. 
Een beoordeling van de doeltreffendheid van het College is niet eenvoudig te maken. Immers, de mate waarin 
de doelen van het College worden gerealiseerd kan niet onomstotelijk worden vastgesteld, en wordt door 
meer factoren bepaald dan welke binnen de invloedssfeer (taken en middelen) van het College liggen. 
Bovendien bestaat er geen norm (meetlat); wanneer is het College voldoende effectief? Wanneer is het 
onvoldoende? Deze beperking is uiteraard niet uniek; ook in andere evaluaties van organisaties met een 
publieke taak is het doelbereik, en het verband tussen het functioneren van de organisatie en het doelbereik 
veelal niet goed vast te stellen.  
 
Om de doeltreffendheid van het functioneren van het College te beoordelen, kijken we daarom niet alleen naar 
uiteindelijke resultaten en effecten, maar vooral ook naar de kwaliteit van de werkwijze van het College. De 
missie van het College vormt daarbij het uitgangspunt. Met andere woorden: in hoeverre heeft het College met 
zijn taakuitoefening een doeltreffende bijdrage geleverd aan “het belichten, bewaken en beschermen van 
mensenrechten, het bevorderen van de naleving van mensenrechten (inclusief gelijke behandeling) in de 
praktijk, beleid, en wetgeving, en het vergroten van het bewustzijn van mensenrechten in Nederland”? We 
beoordelen daarbij welke voorzieningen en waarborgen het College heeft getroffen om zo doeltreffend als 
mogelijk te zijn, en we stellen vast op welke punten verbeteringen mogelijk zijn.  
 
We concluderen dat het College sinds de oprichting in 2012 op doeltreffende wijze invulling heeft gegeven 
aan de activiteiten die in de missie centraal staan. Daarmee is aannemelijk dat het College een positieve 
bijdrage heeft geleverd aan het bereiken van zijn strategische doelen. Op een aantal punten zien we 
mogelijkheden om de doeltreffendheid te versterken. We lichten dit hierna toe, en gaan daarbij 
achtereenvolgens in op de A-status van het College, de oordelenfunctie, de onderzoeken en rapportages en de 
bijdrage aan bekendheid en bewustwording van mensenrechten.  
 
 
 
 
45 

 
 
inzicht waar nodig gericht te kunnen versterken, en in de tweede plaats nog meer in te zetten op korte en 
langere termijn follow-up activiteiten.  
Zichtbaarheid  
Het College genereert op verschillende manieren aandacht voor mensenrechten. Met de komst van de nieuwe 
voorzitter is door het College sterker ingezet op zichtbaarheid. Het feit dat 42% van de Nederlanders niet 
spontaan een mensenrecht kan noemen onderstreept het belang van het creëren van aandacht voor 
mensenrechten. Het College zoekt actief naar mogelijkheden voor interviews in (dag)bladen of tv-optredens. 
Stakeholders zien een duidelijke verbetering in de zichtbaarheid van het College. Met name rond thema’s als 
zwangerschapsdiscriminatie en de zwartepietendiscussie was (en is) het College aanwezig. De externe 
profilering door de voorzitter van het College zien stakeholders als belangrijke positieve ontwikkeling. 
Tegelijkertijd is zichtbaarheid volgens stakeholders nog een belangrijk verbeterpunt. De indruk bestaat bij hen 
dat het College nog steeds vooral bekend (en zichtbaar) is binnen een kring van beleidsmakers en organisaties 
op het gebied van mensenrechten, en dat er nog meer winst is te behalen in de bredere bekendheid. Het 
College, dat in de groei van het aantal vragen bij de Front Office een indicatie van toenemende bekendheid 
ziet, deelt deze ambitie maar ziet zichzelf aanlopen tegen de grenzen van het beschikbare budget. Ook is een 
aantal stakeholders van mening dat het College zich vaker, sneller en steviger zou mogen uitspreken in geval 
van actuele mensenrechtenkwesties. Daarbij dient in onze ogen wel te worden aangetekend dat deze behoefte 
op gespannen voet kan komen te staan met de zorgvuldige, betrouwbare en onafhankelijke werkwijze die door 
stakeholders juist sterk wordt gewaardeerd.  
Voorlichting 
Met voorlichting en educatie levert het College een bijdrage aan het belichten van mensenrechten en 
vergroten van bewustwording. We constateren dat het College hier in toenemende mate op inzet. De toename 
van het aantal contacten met de Front Office is hier een indicatie van.  
Educatie 
Als het gaat om het stimuleren en coördineren van mensenrechteneducatie concludeerde Pro Facto in 2015 
dat de ambities zowel volgens stakeholders als volgens het College nog onvoldoende gerealiseerd werden. Ook 
wij stellen vast dat de aanpak van de afgelopen vijf jaar er nog niet toe heeft geleid dat 
mensenrechteneducatie structureel onderdeel uitmaakt van kerncurricula op scholen. We zien echter ook dat 
dit een ambitieuze doelstelling is, waarbij het College in belangrijke mate afhankelijk is van (politieke) 
besluitvormingsprocessen. Er zijn wel stappen gezet met het advies van Platform2032 en het examen- en 
kwalificatiebesluit beroepsopleidingen. Het College ziet dit als belangrijke stappen richting structurele 
inbedding van mensenrechten in het onderwijs. Verder is aannemelijk dat de uiteenlopende stimulerende en 
aanjagende activiteiten –zoals de poster over mensenrechten, toolkit, trainingen, leerkring, colleges voor 
studenten en wandelingen met onderwijsprofessionals – hebben bijgedragen aan een grotere bewustwording 
van het belang van mensenrechten in het onderwijs. Stakeholders vinden dat het College zijn inzet op educatie 
zichtbaar heeft geïntensiveerd, maar dat er nog steeds meer aandacht nodig is. Daarbij zien stakeholders 
overigens dat het College tegen de grenzen van zijn capaciteit aanloopt. Er valt in onze ogen nog winst te 
behalen in het transparant maken en motiveren van de visie op de aanpak rond mensenrechteneducatie. We 
constateren dat voor stakeholders onvoldoende duidelijk is wat de motivering is achter de gekozen activiteiten 
en de rol die het College daarin vervult. Het College heeft een strategie ten aanzien van 
mensenrechteneducatie en heeft deze uitwerkt in een programmaplan, maar dit wordt niet op de website of 
anderszins gepubliceerd. 
Samenwerking 
We concluderen dat er onder stakeholders overwegend positief wordt geoordeeld over de samenwerking met 
het College. Stakeholders ervaren het College als een open, lerende organisatie. We concluderen dat het 
College toenemende aandacht heeft voor samenwerkingsmogelijkheden en deze op verschillende manieren 
 
 
 
 
47 

 
 
onderbouwd kan worden met een verwijzing naar de Paris Principles, noch met percepties van stakeholders 
(die hebben er geen zicht op). Meer inzicht in de allocatieve keuzen en feitelijke bestedingen zou kunnen 
bijdragen aan deze onderbouwing, zo concludeerde Pro Facto.  
Wij constateren dat het College sinds het Jaarverslag van 2016 een meer specifieke uitsplitsing maakt van de 
personele en materiële uitgaven van het College. Daarnaast is het College per 1 november 2016 begonnen met 
tijdschrijven. Eind 2017 wordt geëvalueerd of dit voldoende bijdraagt aan de realisering van de beoogde 
doelen. Het College is (en was reeds naar aanleiding van de financiële evaluatie) van mening dat het op deze 
wijze vergroten van de transparantie niet bijdraagt aan het verminderen van de budgettaire problematiek. 
Pro Facto deed in de financiële evaluatie ook de aanbeveling om de mogelijkheden voor het verlenen van een 
financiële status aparte aan het College te verkennen. De aanleiding voor die aanbeveling waren de 
internationale wetgeving waarin het College zijn grondslag vindt en het daaruit voortvloeiende belang van 
onafhankelijkheid van het College. De minister van VenJ heeft deze aanbeveling vooralsnog niet opgevolgd, 
maar doorverwezen naar de evaluatie van de Wet College voor de Rechten van de Mens, die het College 
conform het betreffende wetsartikel zelf uitvoert.  
In de financiële evaluatie door Pro Facto stelt het College over de werkloosheidsuitkering voor oud-
Collegeleden: ‘Het College is van mening dat deze kosten niet door henzelf te beheersen zijn en dat zij niet ten 
laste zouden moeten komen van het reguliere budget.’ Pro Facto heeft de aanbeveling opgenomen om deze 
kosten onder te brengen bij het ministerie van VenJ. Op dit moment zijn het College en het ministerie van VenJ 
overeengekomen dat het uiteindelijke risico voor deze kosten bij VenJ ligt, maar dat het College waar mogelijk 
tracht de kosten zelf te dekken. 
 
 
7.1.3. Aanbevelingen doeltreffendheid en doelmatigheid  
Hierna formuleren we een aantal aanbevelingen om de doeltreffendheid verder te versterken. Daarbij merken 
we op dat we geen beoordeling maken van de haalbaarheid om deze aanbevelingen binnen het huidige 
wettelijke takenpakket en beschikbare budget te accommoderen. We hebben gemerkt dat de meeste 
verbeterpunten ook al de aandacht hebben van het College, maar (nog) niet, of in beperkte mate, zijn of 
worden opgepakt, waarbij wordt verwezen naar het beperkte budget. Reeds tijdens de financiële evaluatie in 
2015 heeft het College aangegeven dat het budget ontoereikend is om alle ambities op een toereikend niveau 
te verwezenlijken. Pro Facto concludeerde dat het budget tot een minimum is geslonken. Ook stakeholders 
hebben de indruk dat het College tegen zijn financiële grenzen aanloopt. Dat betekent dat aanbevelingen -
uitgaande van de bestaande financiële kaders- vragen om heroverweging van de prioriteiten. 
 Monitoring en evaluatie. Meer aandacht voor evaluatie en monitoring kan in onze ogen bijdragen aan 
het gericht versterken van de doeltreffendheid. In de eerste plaats door het standaard uitvoeren van 
tevredenheidsonderzoek onder partijen na het geven van oordelen. In de tweede plaats door het volgen 
van het bereik van en de bekendheid met de onderzoeken, adviezen en rapportages, het volgen van de 
gewenste (gedrags)verandering en het op basis daarvan gericht versterken van de doorwerking met 
(extra) follow-up activiteiten.  
 Inventarisatie wensen ten aanzien van publicaties. Door nog meer (zoals bij de jaarrapportages reeds is 
gebeurd) in gesprek te gaan met stakeholders over de vorm, toon en begrijpelijkheid van de publicaties 
kan het College een duidelijker beeld verkrijgen van de wensen en verwachtingen van stakeholders. 
Daarmee kan het College ervoor zorgen dat zijn inspanningen nog beter aansluiten bij de verwachtingen 
van stakeholders.  
 Samenwerking. We concluderen dat het College op uiteenlopende manieren en in toenemende mate 
samenwerking zoekt met stakeholders, maar dat tegelijkertijd onder stakeholders het beeld bestaat dat 
 
 
 
 
49 

 
 
We stellen vast dat de relatie tussen het College en de beide departementen niet formeel is vastgelegd, anders 
dan in de Wet CRM en daarop gebaseerde regelingen. Het toezicht van VenJ op het College richt zich vooral op 
de doelmatigheid en ordelijkheid van de bedrijfsvoering. Dit is geregeld in de Planning & Control cyclus CRM.  
In het bestuurlijk overleg tussen VenJ en het College worden de stukken voortvloeiend uit de Planning & 
control cyclus en de daarop gebaseerde bevindingen besproken.  
 Er gelden tussen ministerie(s) en College geen werkafspraken als bedoeld in de circulaire “Governance ten 
aanzien van zbo’s”, maar VenJ en het College hebben een concept toezichtsarrangement opgesteld om 
werkafspraken rond het toezicht op het College vast te leggen. In dit “toezichtsarrangement” wordt de 
circulaire “Governance ten aanzien van zbo’s” verwerkt, net als regels van het ministerie van Financiën. Naar 
verwachting zal het toezichtsarrangement in de loop van 2017 gereed zijn. 
De Wet CRM staat niet toe dat ministers beleidsregels vaststellen voor het College, anders dan bij veel andere 
zbo’s. Ministers hebben geen invloed op de inhoud van het werk. Wel zou bij taakverwaarlozing kunnen 
worden ingegrepen. Er zijn geen (andere) vastgestelde criteria om het functioneren van het College te 
beoordelen. Wel is er een financiële relatie (budget). In de praktijk kijken de ministeries vooral naar (financiële) 
beheersaspecten. We stellen vast dat de ministeries de onafhankelijkheid van het College erkennen. 
Er is niet één minister exclusief verantwoordelijk voor het (binnenlandse) mensenrechtenbeleid. De minister 
van BZK stelt zich op als coördinerend bewindspersoon als het gaat om binnenlandse mensenrechten, maar 
elke minister wordt geacht het belang van mensenrechten op het eigen beleidsterrein te behartigen. Ministers 
en ministeries kunnen dus onderwerp zijn van onderzoeken, adviezen en oordelen van het College. 
De financiering van het College verloopt via de begroting van VenJ. Naast VenJ dragen ook de ministeries van 
BZK, VWS, BZ, I&M en OCW bij, via het ministerie van VenJ. In sommige gevallen gaat het om generieke 
financiering, soms om financiering voor specifieke taken. Deze specifieke financiering is doorgaans niet 
geoormerkt, in drie gevallen wel: het ministerie van VWS betaalt het (geoormerkte) toezicht op de naleving van 
het CRPD-verdrag en tweemaal ging het om een eenmalige bijdrage. Er zijn dus verschillende 
financieringsstromen, die samenkomen in het budget van VenJ. Waar sprake is van specifieke financiering, zal 
een ministerie verwachten dat deze voor het specifieke doel wordt aangewend. Waar sprake is van 
geoormerkte bedragen, kan het betrokken ministerie ervan uitgaan dat hiermee de specifieke taak wordt 
bekostigd. Uit ons onderzoek blijkt niet dat deze wijze van financiering tot problemen leidt. Wij wijzen hier op 
twee mogelijke consequenties. Ten eerste kan de specifieke financiering consequenties hebben voor de 
organisatie brede balans: het College kan prioriteiten stellen binnen maar niet of minder tussen de 
financieringsstromen. De specifieke financiering kan, ten tweede, ook andere verwachtingen wekken bij 
beleidsdepartementen. Een ministerie kan de taakuitoefening opvatten als uitvoering van het eigen beleid, 
maar moet daarbij beseffen dat de minister bijvoorbeeld geen beleidsregels kan vaststellen. Wij verwoorden 
dit als volgt: wie betaalt, bepaalt wel dat maar niet hoe de taak wordt uitgeoefend. Dit beperkt ook de 
mogelijkheden om afspraken te maken over de verwezenlijking van de beleidsambities van een ministerie door 
het College. Gelet op deze mogelijke consequenties achten wij het zinvol om werkafspraken expliciet te maken, 
om verkeerde verwachtingen te voorkomen. 
  
 
7.2.1. Aanbevelingen  
 We bevelen aan om op korte termijn werkafspraken te maken, in lijn met de circulaire “Governance ten 
aanzien van zbo’s”. Deze werkafspraken moeten afwijken van zbo’s met een minder onafhankelijke 
status, maar daarmee is het belang van werkafspraken niet minder groot; zij kunnen juist de 
onafhankelijke status verder borgen.  
 
 
 
 
51 

 
 
Bijlage 1 – Betrokken 
stakeholders 
Begeleidingscommissie 
Het onderzoek werd begeleid door een begeleidingscommissie, bestaande uit de volgende leden: 
 Begeleiding van het onderzoek Organisatie 
1 Dhr. Paul van Sasse van IJsselt Ministerie van Binnenlandse Zaken en 
Koninkrijksrelaties 
2 Mevr. Marije Graven Ministerie van Binnenlandse Zaken en 
Koninkrijksrelaties 
3 Dhr. Bart Dekker College voor de Rechten van de Mens 
 
4 Dhr. Emile Hofhuis College voor de Rechten van de Mens 
 
5 Mevr. Marijke Noordeloos Ministerie van Veiligheid en Justitie 
 
6 Mevr. Christiane Flaes Ministerie van Veiligheid en Justitie 
 
 
Betrokken stakeholders 
Onderstaande personen zijn geïnterviewd in het kader van de evaluatie. Naast de interviews is ook een 
beknopte survey uitgezet onder een groep van 50 betrokken stakeholders. Deelname was op anonieme basis. 
De respons was 26.  
 
 Gesprekspartners  Organisatie 
1 Dhr. Michel Aben Artikel 1 Midden Nederland 
2 Artikel 1 Midden Nederland & Landelijke 
Mevr. Mieke Janssen Vereniging Tegen Discriminatie 
3 Mevr. Renée Römkens Atria 
4 Dhr. Philip Tijsma COC Nederland 
5 Mevr. Debbie Kohner 
European Network of National Human Rights 
 
 
 
 
53 

 
 
22 Dhr. Sieto de Leeuw VNO NCW, Raad van Advies College  
23 Mevr. Klara Boonstra Wiardi Beckman Stichting, Raad van Advies 
24 Dhr. Bart Dekker  College voor de Rechten van de Mens 
25 Dhr. Emile Hofhuis  College voor de Rechten van de Mens 
26 Mevr. Joke Rijkes College voor de Rechten van de Mens 
27 Dhr. Jan-Peter Loof College voor de Rechten van de Mens 
28 Mevr. Adriana van Dooijeweert  College voor de Rechten van de Mens 
 
 
  
 
 
 
 
55 

 
 
 College voor de Rechten van de Mens (2017). Jaarverslag 2016. 
 College voor de Rechten van de Mens (2017). Lobby- communicatieplan mensenrechteneducatie 
PO/VO. 
 De Leeuw (2013). Onderzoek naar de herpositionering van zbo’s. 
 Meeus, J. (27 maart 2017). ‘Maanden zat hij vast, toen gingen ze goed kijken’. NRC Handelsblad, via: 
https://www.nrc.nl/nieuws/2017/03/27/maanden-zat-hij-vast-toen-gingen-ze-goed-kijken-7565389-
a1551980. 
 Ministerie van Veiligheid en Justitie (2017). Afsprakenbrief 2017. 
 Ministerie van Veiligheid en Justitie en College voor de Rechten van de Mens (2012). Organisatie- en 
formatierapport. 
 Paris Principles, A/RES/48/134, 85th plenary meeting, 20 december 1993. 
 Pro Facto (2015). Financiële evaluatie College voor de Rechten van de Mens. 
 Rijksoverheid (2012). Portefeuilles kabinet-Rutte-Asscher. 
 Rijksoverheid (2015). Circulaire ‘Governance ten aanzien van zbo’s’. 
 
Kamerstukken 
 Handelingen I 2011/12, nr. 7-2 - blz. 2. Dossier: 32467. 
 Handelingen I 2011/12, nr. 7-7 - blz. 36. Dossier 32467. 
 Handelingen I 2011/12, nr.7-7-37 – blz. 28. Dossier 32476. 
 Kamerstukken II, 2009-2010, nr. 3. Dossier 32476. 
 
Wetten 
 Besluit rechtspositie College voor de Rechten van de Mens. 
 Kaderwet zelfstandige bestuursorganen. 
 Memorie van toelichting op Wet College voor de Rechten van de Mens.  
 Wet College voor de rechten van de mens. 
  
 
 
 
 
57 

 
 
 
 

