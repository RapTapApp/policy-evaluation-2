 
  
Initiële rapportage over de implementatie door Nederland van het VN Verdrag 
inzake de rechten van personen met een handicap 
 
 
  12 juli  2018 
 
 
 
 
 
 
  
 
1 
 

 
Artikel 32: Internationale samenwerking ............................................................................. 94 
Artikel 33: Nationale implementatie en toezicht .................................................................. 95 
 
  
3 
 

 
nationaliteit (artikel 18), het recht op zelfstandig wonen en deel uitmaken van de maatschappij 
(artikel 19), vrijheid van mening en meningsuiting en toegang tot informatie (artikel 21), 
eerbiediging van de woning en het gezinsleven (artikel 23) en het recht op gezondheid (artikel 
25).   
 
Opzet van het rapport 
 Bij het opstellen van het rapport zijn de Harmonized Guidelines van de Verenigde 
3 4
Naties en de door het Comité opgestelde richtlijnen  in acht genomen.  
 Nederland is een gedecentraliseerde eenheidsstaat met een spreiding van 
bevoegdheden over meerdere gelijkwaardige bestuurslagen. Zowel de rijksoverheid als 
gemeenten hebben een verantwoordelijkheid rondom de implementatie van het Verdrag.  
Gemeenten hebben in Nederland grote beleidsvrijheid in het ‘sociale domein’ 
(hieronder worden alle inspanningen van gemeenten verstaan rond werk, participatie en 
zelfredzaamheid, ondersteuning en jeugdhulp). De verantwoordelijkheid van gemeenten voor 
de implementatie van het Verdrag op lokaal niveau ligt in een aantal wettelijke bepalingen 
vast.  De VNG is partner bij de  implementatie en ondersteunt gemeenten. Individuele 
gemeenten stellen in de praktijk vaak een lokale inclusieagenda op.  
 Het rapport betreft een uiteenzetting van de (wettelijke) maatregelen die in de periode 
vóór en sinds de ratificatie door Nederland zijn genomen of genomen worden om de rechten 
van personen met een beperking te bevorderen en beschermen.   
 Het ministerie van Volksgezondheid, Welzijn en Sport (VWS) is coördinerend 
ministerie voor de implementatie van het Verdrag. Dit rapport is tot stand gekomen in 
samenwerking met de ministeries van Buitenlandse Zaken, Binnenlandse Zaken en 
Koninkrijksrelaties, Infrastructuur en Waterstaat, Onderwijs, Cultuur en Wetenschap, Sociale 
Zaken en Werkgelegenheid, Justitie en Veiligheid, Economische Zaken en Klimaat en tevens 
met de partijen die op bestuurlijk en uitvoeringsniveau partners zijn bij de implementatie van 
het Verdrag, te weten de ondernemingsorganisatie VNO-NCW, ondernemersorganisatie MKB 
                                                 
3
 ‘Guidelines on an expanded core document and treaty-specific targeted reports and harmonized guidelines on 
reporting under the international human rights treaties’, 9 June 2004, HRI/MC/2004/3. 
4
 ‘Guidelines on treaty-specific document to be submitted by states parties under article 35, paragraph 1, of the 
Convention on the Rights of Persons with Disabilities’,18 November 2009, CRPD/C/2/3. 
5 
 

 
 
Het Caribisch deel van het Koninkrijk 
 
   In opdracht van het ministerie van VWS  is onderzoek gedaan naar de mate 
waarin wetgeving, beleid en praktijk op Bonaire, Sint Eustatius en Saba voldoen aan het 
Verdrag en wat op korte en langere termijn nodig is voor ratificatie. Het onderzoeksrapport is 
op 31 augustus 2016 gepubliceerd. Gebleken is dat op diverse terreinen een inhaalslag moet 
plaatsvinden om de positie van personen met een beperking naar een binnen Europees 
Nederland aanvaardbaar niveau te brengen.  
 In overleg met Bonaire, Sint Eustatius en Saba is gekozen voor een getrapte aanpak 
waarbij eerst lokaal maatregelen worden genomen om de situatie in de praktijk te verbeteren.  
De eilanden kennen onderling grote culturele en maatschappelijke verschillen waardoor ook 
de benodigde aanpak per eiland verschilt. Bonaire, Sint Eustatius en Saba hebben 
projectplannen opgesteld om een en ander te bewerkstelligen. 
 De ratificatie van het Verdrag in Aruba, Curaçao en Sint Maarten is onderwerp van 
gesprek binnen het Koninkrijk. Als zelfstandige landen binnen het Koninkrijk besluiten zij 
zelf op welke wijze en in welk tempo zij de implementatie van het Verdrag ten uitvoer willen 
brengen. Nederland heeft, met gepaste achting voor deze individuele verantwoordelijkheid, in 
2018 ondersteuning bij de implementatie van het Verdrag aangeboden.  
  
7 
 

 
(zie artikel 5), de verplichting opgenomen om, al naar gelang de behoefte, doeltreffende 
aanpassingen te verrichten tenzij deze voor hem een onevenredige belasting vormen. Artikel 2 
van de Wgbh/cz komt overeen met het begrip redelijke aanpassingen uit het Verdrag. Met 
”naar gelang de behoefte” is aangegeven dat het gaat om wat in een specifiek geval nodig is. 
In “doeltreffende” ligt besloten dat het gaat om een aanpassing die geschikt en noodzakelijk 
is. 
Degene, tot wie dit verbod zich richt, is gehouden naar gelang de behoefte 
doeltreffende aanpassingen te verrichten, tenzij deze voor hem een onevenredige belasting 
vormen. In dit kader is de onderzoeksplicht belangrijk. Dit houdt in dat degene aan wie het 
verzoek is gericht, dient te informeren bij degene die vraagt om een doeltreffende aanpassing, 
in hoeverre een oplossing mogelijk is. Bij de vraag wat noodzakelijk is, speelt 
vanzelfsprekend ook een rol welke mogelijkheden betrokkene heeft om het probleem op te 
lossen.  
 Of een te treffen voorziening een onevenredige belasting vormt voor degene tot wie 
het verbod van onderscheid zich richt, hangt af van de weging van de baten en lasten van die 
voorziening. In zijn algemeenheid betekent dit dat een brede afweging wordt gemaakt. Met 
betrekking tot de baten wordt gekeken naar de positieve impact op het realiseren van een 
inclusieve samenleving en de voordelen die de verbetering van de toegankelijkheid oplevert 
voor de organisatie. Hierbij kan gedacht worden aan het vergroten van de potentiële 
doelgroep door het wegnemen van obstakels en het verhogen van de veiligheid in het 
algemeen voor bezoekers en werknemers. Aangezien het steeds gaat om wat nodig is in een 
concrete situatie in een specifiek geval, is in het algemeen niet te stellen wanneer welke 
aanpassing redelijk is en wanneer die een onevenredige belasting vormt.  
Nederland erkent het belang van het uitvoeren of bevorderen van onderzoek naar en de 
ontwikkeling van universeel ontworpen goederen en diensten. Uitgangspunt van inclusief 
beleid en ‘design for all’ is dat al bij het ontwerpen en produceren van goederen en diensten 
wordt nagedacht over toegankelijkheid, zodat wordt voorkomen dat aanpassingen achteraf 
moeten worden gedaan. Inclusief beleid gaat ervan uit dat de verantwoordelijkheid voor 
verbetering van de participatie mede bij de samenleving ligt en niet alleen bij de overheid, in 
samenspraak met de verschillende doelgroepen. Door onderling overleg worden nieuwe 
inzichten verkregen en kan het ontstaan van nieuwe belemmeringen worden voorkomen. 
9 
 

 
uitvoeringswetgeving om aan de verplichtingen uit het Verdrag te kunnen voldoen. Naar 
aanleiding van de doorlichting zijn twee wetten aangepast, namelijk de Wet gelijke 
behandeling op grond van handicap of chronische ziekte (Wgbh/cz) en de Kieswet (in het 
kader van de toegankelijkheid van stemlokalen). Deze zijn in overeenstemming gebracht met 
de verplichtingen die uit het Verdrag voortvloeien. Voor het overige is geconstateerd dat de 
regelgeving hiermee in overeenstemming is.  
Tot 2017 was de Wgbh/cz van toepassing op arbeid,  onderwijs, wonen en openbaar 
vervoer. Daarmee werd niet volledig voldaan aan het Verdrag. Met de inwerkingtreding van 
5
de wet tot uitvoering van het Verdrag is in 2017 de Wgbh/cz uitgebreid zodat deze nu mede 
het gehele terrein ‘goederen en diensten’ omvat. Dit is een veelomvattend terrein dat onder 
meer de detailhandel, horeca, cultuur, sport, recreatie, zakelijke dienstverlening, zorg en 
internetdiensten bestrijkt. Onderwijs viel al onder dit terrein  zodat de expliciete vermelding 
van onderwijs is vervallen.  
Bij het wetsvoorstel tot goedkeuring van het Verdrag en het wetsvoorstel tot 
uitvoering van het Verdrag waarin de wetsvoorstellen zijn opgenomen die nodig werden 
geacht om het Verdrag te kunnen bekrachtigen, zijn personen met een beperkingen hen 
vertegenwoordigende organisaties betrokken.   
Zo zijn de wetsvoorstellen aan een brede groep van partijen in consultatie gegeven; 
zowel cliëntorganisaties als partijen uit het bedrijfsleven,  en werkgeversorganisaties uit de 
goederen- en dienstensector. Tevens is een internetconsultatie gehouden om elke burger de 
gelegenheid te geven kennis te nemen van de wetsvoorstellen en desgewenst te reageren. Uit 
de reacties van burgers met een beperking bleek dat inclusief onderwijs, toegang tot werk en 
toegankelijk openbaar vervoer als belangrijke voorwaarden werden gezien om te kunnen 
participeren aan de samenleving. Ook werd het belang van het vergroten van bewustwording 
onderstreept. 
Nederland heeft de door de Verenigde Naties opgestelde Standaardregels voor gelijke 
6
kansen en mogelijkheden voor mensen met een handicap hierbij als leidraad gebruikt. Hierin 
zijn adviezen opgenomen hoe drempels weg te nemen die de gelijke participatie in de 
samenleving belemmeren.  
                                                 
5
 Wet van 14 april 2016 tot uitvoering van het op 13 december 2006 te New York tot stand gekomen Verdrag 
inzake de rechten van personen met een handicap (Trb. 2007, 169) 
6
 A/RES/48/96 
11 
 

 
 Werk:  het doel om mensen met een arbeidsbeperking meer kansen te geven op een 
reguliere baan, en zo bij te dragen aan een inclusieve arbeidsmarkt.  
 Onderwijs: het doel dat alle kinderen toegang hebben tot het onderwijs en een aanbod 
krijgen dat bij hen past. Doel is ook dat ondersteuning en begeleiding beter vindbaar is 
voor leerlingen en studenten. 
 Vervoer: het doel dat reizigers met een beperking steeds meer zelfstandig gebruik  
kunnen maken van het openbaar vervoer en dat het doelgroepenvervoer verbetert. 
 Participatie & Toegankelijkheid: het doel op terreinen als sport, cultuur, 
bibliotheken, media en de verkiezingen meer kansen te bieden om mee te doen. Ook is 
het doel om stapsgewijs het aantal toegankelijk websites en apps te vergroten en 
informatievoorziening vanuit overheden en andere partijen toegankelijker en 
begrijpelijker te maken. 
 Zorg en Ondersteuning: het doel om een goede toegankelijkheid en kwaliteit van 
zorg en ondersteuning te waarborgen, omdat dit voor mensen met een levensbrede en 
levenslange beperking een eerste randvoorwaarde is om mee te kunnen doen in de 
samenleving.  
 Rijk als organisatie: het doel voor de rijksoverheid om binnen de inclusieve 
samenleving een toegankelijke organisatie te zijn. Dat betekent naast fysieke toegang 
tot de rijksgebouwen en toegang tot websites, informatie en systemen dat het rijk als 
werkgever openstaat voor iedere werknemer. 
 
De partners achter het implementatieplan leveren een bijdrage aan het 
implementatieprogramma: 
 De betrokkenheid van personen met een beperking is een randvoorwaarde bij de 
uitvoering van het implementatieprogramma. Deze betrokkenheid krijgt concreet vorm 
via de activiteiten die de Alliantie op zich neemt, maar is ook ingebed in alle 
activiteiten van de overige partners. Hiermee geeft het plan een invulling aan het 
principe ’Nothing about us without us’: in alle onderdelen van de aanpak worden 
werkmethodes ontwikkeld en ingezet om de betrokkenheid en participatie van 
ervaringsdeskundigen vorm te geven. 
 De Vereniging van Nederlandse Gemeenten geeft een extra impuls aan de initiatieven 
van gemeenten die zich richten op het volwaardig meedoen van hun inwoners met een 
beperking. Onder meer door met 25 koplopergemeenten bestaande initiatieven groter 
13 
 

 
een beperking, chronische psychische of psychosociale problemen, zo veel mogelijk in de 
eigen leefomgeving. Ook omvat het begrip de ondersteuning van mensen die, al dan niet in 
verband met risico’s voor hun veiligheid als gevolg van huiselijk geweld, de thuissituatie 
hebben verlaten en behoefte hebben aan beschermd wonen en opvang.  
Gemeenten hebben daarnaast ook de opdracht gekregen de toegankelijkheid van 
voorzieningen, diensten en ruimten voor mensen met een beperking te bevorderen en daarmee 
bij te dragen aan het realiseren van een inclusieve samenleving.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                          
 Het betreft gedecentraliseerd beleid, met grote beleidsruimte voor gemeenten om te 
beslissen over het recht op en de vorm van de ondersteuning. Om haar ingezetenen te 
ondersteunen moet de gemeente ‘algemene voorzieningen’ in het leven roepen zoals 
buurtwerk, maaltijdvoorzieningen, klussendiensten, etc. Naast deze algemene voorzieningen 
kunnen mensen zich bij de gemeente melden indien zij behoefte hebben aan een vorm van 
ondersteuning; die melding is vormvrij en laagdrempelig. De wet bepaalt dat de gemeente na 
een melding zorgvuldig onderzoek moet doen naar de behoeften, kenmerken en individuele 
omstandigheden van de persoon. Het onderzoek wordt in de wandelgangen wel 
‘keukentafelgesprek’ genoemd om de gelijkwaardigheid van gemeente en cliënt te 
benadrukken. De gemeente moet ook kijken naar andere leefdomeinen zoals zorg, onderwijs,  
levensovertuiging en kan leiden tot de beslissing een ‘maatwerkvoorziening’ te verstrekken. 
Een voorbeeld is huishoudelijke hulp, een woningaanpassing, scootmobiel, een rolstoel of 
individuele begeleiding bij algemene dagelijkse levensverrichtingen.  
De term maatwerkvoorziening geeft het al aan: de voorziening moet voor het individu 
passend zijn en moet volgens de wet “een bijdrage leveren aan het realiseren van een situatie 
waarin de cliënt in staat wordt gesteld tot zelfredzaamheid of participatie en zo lang mogelijk 
in de eigen leefomgeving kan blijven, of te voorzien in de behoefte aan beschermd wonen of 
opvang”.  
In het onderzoek wordt ook gekeken naar het element van ‘eigen kracht’: kan de 
persoon de beperkingen die hij ondervindt, zelf, met inzet van gebruikelijke hulp, mantelzorg 
of met andere personen in het sociale netwerk of met algemene voorzieningen verminderen of 
wegnemen. Mensen die daaraan behoefte hebben, kunnen een beroep doen op kosteloze en 
onafhankelijke cliëntondersteuning. Doel hiervan is de cliënt bij te staan met informatie en 
advies over het aanvraagproces en het verkrijgen van een passende voorziening.  
15 
 

 
III Specifieke bepalingen van het Verdrag 
 
Artikel 5: Gelijkheid en non-discriminatie  
 
Waarborgen in wetgeving 
 Artikel 1 van de Nederlandse Grondwet bepaalt:  “Allen die zich in Nederland 
bevinden, worden in gelijke gevallen gelijk behandeld. Discriminatie wegens godsdienst, 
levensovertuiging, politieke gezindheid, ras, geslacht of op welke grond dan ook, is niet 
toegestaan”. In het regeerakkoord van het huidige kabinet is opgenomen dat dit artikel 
aangevuld zal worden met de gronden seksuele gerichtheid en beperking. Een wetsvoorstel 
van die strekking is reeds aanhangig bij het parlement. De Wgbh/cz geeft aan de  in artikel 1 
van de Grondwet neergelegde norm van gelijke behandeling nader inhoud wat betreft de 
grond handicap of chronische ziekte.  
De Wet gelijke behandeling op grond van handicap of chronische ziekte (Wgbh/cz) 
verbiedt het maken van direct en indirect onderscheid op grond van handicap of chronische 
ziekte.  Onder ‘direct onderscheid’ wordt verstaan: indien een persoon op grond van handicap 
of chronische ziekte op een andere wijze wordt behandeld dan een ander in een vergelijkbare 
situatie wordt, is of zou worden behandeld. Onder ‘indirect onderscheid’ wordt verstaan: 
indien een ogenschijnlijk neutrale bepaling, maatstaf of handelwijze personen met een 
handicap of chronische ziekte in vergelijking met andere personen bijzonder treft. 
In het Wetboek van Strafrecht is als misdrijf strafbaar gesteld:  
- het aanzetten tot haat tegen of discriminatie van of gewelddadig optreden tegen 
mensen onder meer wegens hun lichamelijke, psychische of verstandelijke handicap 
(artikel 137d), en 
- het deelnemen of andere stoffelijke steun verlenen aan activiteiten gericht op 
discriminatie van mensen onder meer wegens hun lichamelijke, psychische of 
verstandelijke handicap (artikel 137f).  
Als overtreding is in het Wetboek van Strafrecht strafbaar gesteld het handelen of 
nalaten in de uitoefening van een ambt, beroep of bedrijf zonder redelijke grond, dat ten doel 
heeft of ten gevolge kan hebben dat ten aanzien van personen met een lichamelijke, 
psychische of verstandelijke handicap de erkenning, het genot of de uitoefening op voet van 
17 
 

 
inwerkingtreding van het Verdrag, specifieke publiekscampagnes en de media-aandacht voor 
de implementatie van het Verdrag (zie artikel 8). 
 
Artikel 6: Vrouwen met een handicap 
 
Het Nederlandse emancipatiebeleid heeft onder meer tot doel het realiseren van 
gendergelijkheid in de Nederlandse samenleving. Dit beleid richt zich op onderwijs, 
veiligheid, gezondheid, arbeidsmarkt, media, politiek, recht en leefvormen. Door het aangaan 
van strategische partnerschappen, het verstrekken van projectsubsidies en het financieren van 
mede-overheden zoals gemeenten wordt onder meer gewerkt aan het doorbreken van 
stereotype beeldvorming over mannelijkheid, vrouwelijkheid en relaties, het bevorderen van 
de (sociale) veiligheid van vrouwen en het bevorderen van een gelijke positie op de 
arbeidsmarkt. In Nederland wordt (op dit moment) geen specifiek beleid gevoerd ten aanzien 
van gendergelijkheid in relatie tot de rechten van personen met een beperking.   
 
Artikel 7: Kinderen met een handicap 
 
In Nederland hebben kinderen met en zonder een beperking dezelfde rechten. Ouders 
van kinderen met een beperking kunnen, indien nodig, terecht bij gemeenten voor 
ondersteuning bij de opvoeding. Gemeenten zijn op grond van de Jeugdwet verantwoordelijk 
om zorg te dragen voor integrale jeugdhulp en preventie, gericht op onder andere:  
-        het voorkomen en de vroege signalering/interventie bij opgroei- en 
opvoedingsproblemen, psychische problemen en stoornissen;  
-        het bevorderen van de opvoedvaardigheden van de ouders en 
-        het inschakelen, herstellen en versterken van de eigen mogelijkheden en het 
probleemoplossend vermogen van de jeugdige, zijn ouders en de personen die tot hun sociale 
omgeving behoren, waarbij voor zover mogelijk wordt uitgegaan van hun eigen inbreng en 
verantwoordelijkheden.  
Alle kinderen hebben op grond van het Internationaal Verdrag inzake de Rechten van 
het Kind, het recht om te participeren. Als een kind of jongere met een beperking problemen 
ervaart met het vinden van de juiste voorzieningen of een passend onderwijsaanbod, dan 
19 
 

 
verkiezing plaatsgevonden van de  ‘Meest Toegankelijke Gemeente 2018’ waarbij de stand 
van zaken in vijf genomineerde gemeenten is onderzocht op de terreinen fysieke en digitale 
toegankelijkheid, onderwijs, werk, vrije tijd en wonen.  
Het ministerie van Volksgezondheid, Welzijn en Sport  heeft eind 2016 en begin 2017 
in nauwe samenwerking met belangenorganisaties van personen met een handicap de 
landelijke campagne ‘Meedoen met een handicap’ gevoerd. Doel van de campagne was 
bijdragen aan het wegnemen van fysieke en sociale drempels die mensen met een 
verstandelijke of lichamelijke handicap kunnen ervaren. Met de campagne werd niet alleen 
beoogd mensen meer bewust te maken, maar ook hen inzicht te geven in wat zij zelf kunnen 
doen om mensen met een beperking volwaardig mee te laten doen aan de samenleving. 
Speciale aandacht ging uit naar assistentiehonden opdat het voor iedere volwassene duidelijk 
zou worden dat assistentiehonden in alle openbare ruimtes en bedrijven welkom zijn (conform 
de Wet gelijke behandeling op grond van handicap of chronische ziekte op grond waarvan het 
toelaten van assistentiehonden een doeltreffende aanpassing betreft) .       
In de campagne werden  persoonlijke verhalen van mensen met een handicap onder de 
aandacht gebracht. Daarna werd een massamediale campagne gevoerd met commercials op 
radio en tv, online op www.meedoenmeteenhandicap.nl en met inzet van social media. De 
website en de uitingen van de campagne ‘Meedoen met een handicap’ zijn toegankelijk 
gemaakt voor mensen met een handicap. Zo zijn alle teksten, tips en video’s vertaald in 
gebarentaal, zijn de video’s ondertiteld en is er bij het schrijven van de teksten rekening 
gehouden met laaggeletterdheid, bijvoorbeeld door  gebruik te maken van pictogrammen. 
Uit de voor- en nameting is gebleken dat de campagne hoog werd gewaardeerd met 
het cijfer 8,2/10. Dit is hoger dan de benchmark voor overheidscampagnes.  
Sectoraal 
Naast algemene campagnes gericht op het vergroten van bewustzijn worden ook in 
verschillende sectoren, en door gemeenten op lokaal niveau, aan bewustwording gewerkt.  
Zo heeft het expertisecentrum Handicap + Studie twee infographics ontwikkeld over 
het Verdrag, gericht op het informeren van instellingen en studenten met het oog op het 
bevorderen van bewustwording in het hoger onderwijs.  
 
21 
 

 
Het project ’Mensen met Mogelijkheden’ heeft als doel meer mensen met een 
psychische kwetsbaarheid aan het werk te krijgen door bewustwording bij professionals en 
werkgevers te creëren. De overheid heeft in dat verband de Nederlandse Vereniging van 
Arbeidsdeskundigen en de Nederlandse Vereniging van Verzekeringsgeneeskundigen een 
inspiratieboek en een trainingsmodule laten ontwikkelen. De producten leren professionals en 
werkgevers op een andere manier te kijken naar mensen met een psychische kwetsbaarheid en 
om beter samen te werken binnen de keten van onderwijs, zorg, werk en inkomen. Deze 
producten zijn gratis en online beschikbaar gesteld via de website van het project en zijn 
actief aangeboden aan 20 beroepsgroepen die participeren in het project.   
 
Artikel 9: Toegankelijkheid  
 
  Het is vaker de maatschappij die mensen beperkt en niet de beperking zelf. Mensen 
met een beperking ervaren op vele gebieden drempels: in de fysieke omgeving, het onderwijs, 
de arbeidsmarkt en in het openbaar vervoer. Maar het kan ook gaan om toegang tot 
informatie, de manier van communiceren en bejegening. Dit betekent dat alle publieke 
instellingen, organisaties en bedrijven in actie moeten komen. Hoofddoel van het 
implementatieprogramma is dat mensen met een beperking merkbaar minder drempels gaan 
tegenkomen die het meedoen in de weg staan. Deze ambitie deelt het kabinet met een groot 
aantal bedrijven en organisaties. En daarom wordt in de uitvoering met zoveel mogelijk 
partijen samengewerkt.  
 
Besluit Toegankelijkheid 
 
De Wet gelijke behandeling op grond van handicap of chronische ziekte (Wgbh/cz) 
betrof al de verplichting om naar gelang de behoefte doeltreffende aanpassingen te verrichten. 
Per 1 januari 2017 is de Wgbh/cz uitgebreid met ‘goederen en diensten’ (zie artikel 3 en 4).  
7
Het Besluit Toegankelijkheid stelt regels voor de verplichting om in elk geval 
voorzieningen van eenvoudige aard te treffen (voorzieningen die relatief snel, op weinig 
ingrijpende wijze en zonder of met weinig kosten tot stand kunnen worden gebracht) en over 
de evenredigheid van de belasting om voorzieningen te treffen. Bij dit laatste gaat het onder 
                                                 
7
 Besluit van 7 juni 2017, houdende regels omtrent de algemene toegankelijkheid voor personen met een 
handicap of chronische ziekte (Besluit toegankelijkheid voor personen met een handicap of chronische ziekte). 
23 
 

 
het kader van een ‘goede ruimtelijke ordening’ aandacht moeten hebben voor de 
toegankelijkheid van de openbare ruimte. 
 
Het ministerie van Binnenlandse Zaken en Koninkrijksrelaties heeft - in 
samenwerking met ontwerpende, ontwikkelende, bouwende en adviserende partijen, 
organisaties die de belangen van mensen met een beperking behartigen en mensen met een 
beperking zelf - het actieplan Toegankelijkheid voor de bouw opgesteld (zie ook artikel 8).  
Het actieplan richt zich op de fysiekbouwkundige toegankelijkheid van (voor publiek 
openstaande) gebouwen en woningen. Hierbij zijn vijf prioritaire thema’s vastgesteld: 
1. Vergroten van het bewustzijn over toegankelijk bouwen (en verbouwen); 
2. Betere aandacht in het ontwikkel- en bouwproces voor toegankelijkheid; 
3. Ontwikkelen van eenduidige en breed gedragen normen en richtlijnen voor toegankelijk 
bouwen en het ontsluiten van die normen en richtlijnen;  
4. Voldoende aanbod van geschikte woningen en woonvormen voor mensen met een 
beperking; 
5. Meer aandacht in opleidingen voor toegankelijkheid. 
Voor al deze thema’s zijn acties opgenomen waaraan betrokken partijen uitvoering geven.   
 
Uitgangspunt bij dit actieplan is dat de algemene toegankelijkheid geleidelijk wordt 
verbeterd op basis van vrijwillige afspraken tussen partijen.  
 
In de tweede helft van 2017 zijn in zeven grote rijkskantoren scans uitgevoerd naar de 
toegankelijkheid. Hiervoor is in overleg met Ieder(in), koepelorganisatie van mensen met een 
beperking, de Integrale Toegankelijkheidsstandaard (ITs) gehanteerd. De scans laten zien dat 
de onderzochte rijkskantoren voldoen aan het wettelijk kader voor toegankelijkheid, maar  
ook dat een aantal aanvullende maatregelen kan worden genomen om een hoger 
kwaliteitsniveau voor zelfstandige toegankelijkheid te realiseren. Het rijk beziet de 
verbeterpunten – waarvan het aantal en de omvang varieert per gebouw -  in overleg met 
Ieder(in) en zal de ervaringen gebruiken om te onderzoeken of er ook in de rest van de 
rijkskantoren maatregelen moeten worden genomen.   
 
De toegankelijkheid van openbare ruimtes en gebouwen is in de praktijk veelal een 
beleidsprioriteit van gemeenten. Er zijn diverse projecten gestart om lokale winkel- en 
25 
 

 
5. Trams in de stadsregio’s Utrecht, Amsterdam, Rotterdam en Haaglanden zijn voor 
100, respectievelijk ten minste 72, 48 en 26 procent toegankelijk. 
6. Op 123 stations verleent NS assistentieverlening, eind 2018 zijn dat er 128. 
In de planning: 
1. Tramhaltes worden fasegewijs toegankelijk gemaakt. 
2. Per 2020 zijn stations voor 70% toegankelijk (lage instap mogelijk door perron op 76 
centimeter en lift en/of hellingbaan aanwezig). 
3. Per 2030 kan vanaf alle stations worden gereisd met een toegankelijke trein. 
4. Per 2045 zal al het treinmaterieel toegankelijk zijn. 
5. Per 2024 is assistentieverlening voor treinen die niet zelfstandig toegankelijk zijn, 
uitgebreid naar alle stations waar dat mogelijk is. 
                                                                                              
In 2018 worden in overleg met decentrale overheden nieuwe percentages vastgesteld 
voor bushaltes, trams en tramhaltes. 
Naast het behalen van doelen voor fysieke toegankelijkheid zet Nederland in op 
verbetering van de reisinformatie over toegankelijke reizen en op verbetering van de 
bejegening door chauffeurs; daarvoor is speciaal aandacht gevraagd door het ministerie van 
Infrastructuur en Waterstaat (I&W) bij zowel decentrale overheden als vervoerders.   
 
Taxi- en doelgroepenvervoer  
Ten behoeve van het bevorderen van de toegankelijkheid van het taxivervoer voeren 
gemeenten overleg met de branche en kunnen regels worden gesteld, bijvoorbeeld 
verduidelijkende regels over het vervoer van reizigers met assistentiehonden, in aanvulling op 
de algemene regel dat het toelaten van assistentiehonden het verrichten van een doeltreffende 
aanpassing betreft op grond van de Wgbh/cz.  
 Daarnaast gelden de Algemene Voorwaarden voor Taxivervoer voor de bij de 
(grootste)  brancheorganisatie (KNV) aangesloten vervoerders. Hierin staat opgenomen dat 
assistentiehonden onder alle omstandigheden dienen te worden meegenomen. Voor de inkoop 
van taxivervoer voor doelgroepen door gemeenten, waaronder personen met een mentale of 
fysieke beperking, gelden specifieke wettelijke en organisatorische voorzieningen. In 2017 is 
27 
 

 
dat (voor een efficiënte redding in geval van een onverhoopt ongeluk) voor vertrek eventuele 
beperkingen aan de kapitein gemeld kunnen worden. De informatie zal dan beschikbaar 
worden gemaakt aan de hulporganisaties ingeval van een incident. 
 
Tolkvoorziening 
Mensen met een auditieve beperking kunnen in Nederland een tolk aanvragen voor op 
het werk, in het onderwijs en andere situaties in het dagelijks leven. Deze tolkvoorziening 
betreft een vergoeding voor het inzetten van een tolk in de verschillende domeinen.  
In de werksituatie krijgen mensen met een auditieve beperking voor maximaal 15% 
van de werktijd een vergoeding voor het inzetten van een tolk. Ook bij bijvoorbeeld 
sollicitaties, cursussen en werkreizen naar het buitenland kunnen tolken worden meegenomen. 
In de leefsituatie kan iemand met een auditieve beperking een tolk meenemen 
bijvoorbeeld naar de kerk, de dokter of een begrafenis. Een aanvraag voor een 
tolkvoorziening kan worden ingediend bij ‘Tolkcontact’, de organisatie die voor het 
leefdomein de tolkvoorziening uitvoert. De verantwoordelijkheid voor de uitvoering van deze 
tolkvoorziening wordt naar verwachting per 1 juli 2019 neergelegd bij het 
Uitvoeringsinstituut Werknemersverzekeringen (UWV), een bestuursorgaan van de overheid 
dat deze taken al heeft voor het onderwijs- en werkdomein.  
Mensen met een auditieve beperking kunnen 30 uur per jaar gebruik maken van een 
tolk in de privésfeer. Mensen met een auditief visuele beperking krijgen hier 168 uur per jaar 
voor. Als zij niet voldoende hebben aan de standaard tolkuren kunnen zij een onderbouwd 
beroep doen op meer uren.  
Een indicatie op jaarbasis:   
• Leefdomein: 4.000 gebruikers voor een totaalbedrag van €9 miljoen. 
• Werkdomein: 900 gebruikers voor een totaalbedrag van €4 miljoen.  
• Onderwijsdomein: 300 gebruikers voor een bedrag van €10 miljoen.  
 
                                                                                                                                                         
de rechten van passagiers met een handicap die over zee of binnenwateren reizen. Richtlijn 2009/45/EG bepaalt 
dat lidstaten passende maatregelen moeten nemen zodat passagiers veilig toegang kunnen hebben tot schepen. 
29 
 

 
Toegankelijkheid van overheidsinformatie en openbare telefonie 
 
Overheidsdienstverlening dient voor iedere burger toegankelijk te zijn. In februari 
2018 is door de Ministerraad een besluit genomen dat ertoe dient de Europese 
webtoegankelijkheidsrichtlijn 2016/2102, die voorziet in (minimum)voorschriften ter 
waarborging van de toegankelijkheid van websites en mobiele applicaties (apps) van 
overheidsinstanties, om te zetten in bindende nationale regelgeving. Dit   maakt deel uit van 
een breder pakket aan maatregelen waarmee de overheid wil inzetten op digitale inclusie. De 
webtoegankelijkheidsrichtlijn refereert aan de Europese Norm (EN) 301 549 die gebaseerd is 
op de wereldwijde standaard Web Content Accessibility Guidelines 2.0. Deze standaard biedt 
waarborgen dat content met hulpapparatuur en -programmatuur kan worden omgezet zodat 
het door iedereen kan worden gebruikt, inclusief personen met een beperking. 
Uiterlijk eind 2021 zal ten minste eens per drie jaar verslag worden gedaan over de 
mate waarin websites en apps van overheidsorganisaties voldoen aan de 
toegankelijkheidseisen uit deze richtlijn. 
In rijksoverheidsopdrachten zullen bij de inkoop van digitale middelen en producten, 
zoals websites en apps, de toegankelijkheidseisen aan de hand van de EU richtlijn worden 
vastgelegd. 
In de Nederlandse Telecommunicatiewet is voorzien in gelijkwaardige toegang van 
eindgebruikers met een fysieke beperking tot openbare telefonie. Op basis hiervan is telecom 
provider KPN in 2013 aangewezen om de tekst- en beeldbemiddelingsdienst voor doven en 
slechthorenden uit te voeren. Deze dienst maakt het mogelijk dat doven, slechthorenden en 
personen met een spraakbeperking kunnen telefoneren met (horende) personen of instanties 
via een tolk.  
In 2017 is de tekst- en beeldbemiddelingsdienst geëvalueerd. De evaluatie 
onderschrijft de bijdrage van de huidige bemiddelingsdienst aan meer gelijkwaardige toegang 
voor doven en slechthorenden tot openbare telefonie. Er zal wederom een uitvoerder worden 
aangewezen om de dienst te continueren.  
Digitale toegankelijkheid zorgsector 
In de toenemende digitalisering van de maatschappij zijn steeds meer mensen 
afhankelijk van websites, portals en apps van zorgverleners. Uit  de “Monitor 2017: digitale 
31 
 

 
Artikel 11: Risicovolle situaties en humanitaire noodsituaties 
 
Zelfredzaamheid tijdens rampen en crises 
In Nederland vinden periodiek campagnes plaats om de zelfredzaamheid van 
Nederlanders tijdens rampen en crises te bevorderen. In deze campagnes wordt  geen 
onderscheid gemaakt naar mensen die al dan niet verminderd zelfredzaam zijn.  
Nederland hanteert in het kader van rampenbestrijding en risico- en crisisbeheersing 
het uitgangspunt van inclusiviteit. Dat wil zeggen, er wordt rekening gehouden met de 
specifieke behoeften van mensen met een beperking. De Nationaal coördinator 
terrorismebestrijding en veiligheid (NCTV) van het ministerie van Justitie en Veiligheid 
(J&V) is verantwoordelijk voor de communicatie voor en tijdens een crisis tussen overheid, 
burger en bedrijfsleven, waarbij aangesloten wordt op de informatiebehoefte van de 
samenleving. Er bestaat een permanente site die tijdens een ramp of een crisis door de 
overheid kan worden gebruikt als informatiekanaal.  
Humanitaire noodsituaties 
Met betrekking tot het humanitair beleid heeft Nederland zich volledig gecommitteerd 
aan het ‘Charter on Inclusion of persons with disabilities in humanitarian action’ (World 
Humanitarian Summit, Istanbul, 2016). Als belangrijke donor spreekt Nederland zijn partners 
aan om zich aan het Handvest te committeren. Vanaf het moment dat minimum standaarden 
voor inclusie van mensen met een beperking zijn vastgesteld, zal Nederland van zijn partners 
verlangen dat deze standaarden worden geïmplementeerd.  
 
Bereikbaarheid 112 
De ministeries van Economische Zaken en Klimaat en J&V werken er gezamenlijk 
aan om ervoor te zorgen dat doven en slechthorenden  met het alarmnummer 112 kunnen 
communiceren; gestreefd wordt naar gelijkwaardige bereikbaarheid van het alarmnummer 
voor deze doelgroep. 
Doven en slechthorenden kunnen met een computer of smartphone direct of indirect, 
via de bemiddelingsdienst, contact  leggen met het alarmnummer 112 voor noodhulp.  Bij de 
33 
 

 
dat dergelijke maatregelen worden beperkt tot situaties waarin dat noodzakelijk is, als laatste 
redmiddel en onder voorbehoud van waarborgen. De Nederlandse regering stelt zich op het 
standpunt dat plaatsvervangende besluitvorming in sommige gevallen juist voor bescherming 
van personen tegen een aantasting van hun mensenrechten zorgt. 
Meerderjarige personen met een beperking zijn, net als iedere andere meerderjarige, 
op alle terreinen van het leven handelingsbevoegd en handelingsbekwaam. Zo kunnen zij 
goederen in eigendom hebben of door vererving verkrijgen, hun eigen financiële 
aangelegenheden beheren en hebben zij toegang tot bank- en hypothecaire leningen. Dit is 
alleen anders indien de rechter een beschermingsmaatregel heeft ingesteld.  
De Nederlandse wet bevat drie beschermingsmaatregelen: beschermingsbewind, 
mentorschap en curatele. Beschermingsbewind kan worden ingesteld om de financiële 
belangen van de betrokkene te beschermen. De betrokkene mag in dat geval niet zelfstandig 
beschikken over de onder bewind gestelde goederen. Mentorschap kan worden ingesteld om 
de belangen van de betrokkene te behartigen op het gebied van verzorging, verpleging, 
behandeling en begeleiding. De betrokkene mag hierover niet meer zelfstandig beslissen. 
Curatele kan worden ingesteld indien de betrokkene zijn financiële en andere belangen niet 
zelf kan behartigen. De onder curatele gestelde verliest in beginsel zijn 
handelingsbekwaamheid. De beschermingsbewindvoerder, de mentor en de curator dienen 
beslissingen zoveel mogelijk in samenspraak te nemen met de betrokkene en zij dienen, waar 
mogelijk, de zelfredzaamheid van de betrokkene te vergroten. 
Een maatregel mag niet verder ingrijpen dan in de gegeven situatie noodzakelijk is en 
dient in verhouding te staan tot de beperking(en) die de betrokkene heeft. De rechter gaat 
ambtshalve na of in plaats van de verzochte maatregel eventueel met een lichtere kan worden 
volstaan. Voorts hoort de rechter de betrokkene in beginsel zelf en volgt hij de voorkeur van 
de betrokkene bij de benoeming van de vertegenwoordiger, tenzij er gegronde redenen zijn 
om dat niet te doen. De vijfjaarlijkse evaluatie van elke maatregel bewerkstelligt dat de 
maatregel niet langer van kracht is dan noodzakelijk. 
 
  
35 
 

 
onafhankelijk bureau om de toegankelijkheid te beoordelen met als doel om eventuele 
knelpunten op te lossen.  
De rechtspraak streeft in zijn algemeenheid naar zo helder en eenvoudig mogelijke 
communicatie. Uitgangspunt bij het voorlichtingsmateriaal is taalniveau B1 van de 
internationaal erkende standaard voor taalniveauaanduiding (Common European Framework 
of Reference). Bij de rechtbank zijn doventolken beschikbaar. 
 
Vertegenwoordiging/begeleiding van personen met een verstandelijke beperking 
Personen met een verstandelijke beperking worden, behalve bij strafrechtelijke 
procedures (zie art. 14)  in de meeste gevallen (in rechte) vertegenwoordigd door een curator 
of bewindvoerder. Indien hiervan geen sprake is, kunnen zij worden vergezeld door familie of 
vrienden. Indien dat laatste ook niet aan de orde is, kunnen zij worden verwezen naar 
bijvoorbeeld een advocaat of een juridisch loket. 
Op basis van artikel 8, eerste lid, van de Wet bijzondere opnemingen in psychiatrische 
ziekenhuizen, kan iemand die in Nederland verblijft maar niet in staat is om naar de rechtbank 
te komen, op zijn huisadres door de rechter (vergezeld door griffier) worden gehoord. Als 
betrokkene in een (psychiatrisch) ziekenhuis verblijft, dan kan hij aldaar worden gehoord.  
Training van personeel 
Voor personeel werkzaam in de rechtsbedeling wordt gezorgd voor passende training. 
Zo verzorgt de Politieacademie op het gebied van verhoor een breed scala aan opleidingen 
voor politiemedewerkers, waarbij ook aandacht is voor verhoor van kwetsbare personen. 
In de ‘Aanwijzing auditief en audiovisueel registreren van verhoren van aangevers, 
getuigen en verdachten’ van het Openbaar Ministerie  is bepaald dat bij bepaalde ernstige 
delicten voor het verhoren en horen van kwetsbare personen, waaronder verstandelijk 
beperkten, audiovisuele registratie van het verhoor verplicht is.  
Het verhoor wordt uitgevoerd door opsporingsambtenaren van de politie die hiertoe 
zijn opgeleid aan de Politieacademie. Gezien de complexiteit van een dergelijk verhoor 
hebben ook externe deskundigen een belangrijke adviesrol. 
37 
 

 
Wordt overgegaan tot strafrechtelijke vervolging en berechting, dan voorziet het 
Wetboek van Strafvordering (WvSv) in een bijzondere regeling voor de verdachte die als 
gevolg van zijn verstandelijke beperking niet in staat is zijn belangen behoorlijk te behartigen. 
Daartoe worden dan ‘compenserende’ of extra beschermende maatregelen getroffen. Indien 
de verdachte als gevolg van zijn beperking niet in staat is om de strekking van de tegen hem 
ingestelde vervolging te begrijpen, dan schrijft het WvSv voor dat de rechter de vervolging 
moet schorsen, in welke stand deze zich ook bevindt. Het WvSv wordt momenteel 
gemoderniseerd en ook deze regeling wordt aangepast. Ten behoeve van een verdachte die 
niet voldoende in staat is om het proces tegen hem te begrijpen en hieraan effectief deel te 
nemen vanwege een psychische stoornis, verstandelijke dan wel fysieke beperking of een 
ziekte, zullen de noodzakelijke maatregelen moeten worden genomen om hem daartoe wel in 
staat te stellen. De officier van justitie (OvJ) en de rechter bepalen wat in een concreet geval 
nodig is; de wet maakt maatwerk mogelijk. In ieder geval zal steeds een raadsman worden 
toegevoegd.  
Voorbeelden van andere maatregelen zijn de aanwezigheid van een 
vertrouwenspersoon en het sluiten van de deuren tijdens de terechtzitting. Wanneer 
maatregelen er niet toe (kunnen) leiden dat een verdachte voldoende in staat is om het proces 
tegen hem te begrijpen en hieraan effectief deel te nemen, mag de OvJ de verdachte op dat 
moment niet vervolgen. De rechter dient de OvJ dan niet-ontvankelijk in zijn vervolging te 
verklaren. De rechter kan dan in een voorkomend geval gelijktijdig een machtiging op grond 
van de Wzd of Wvggz afgeven.  
De verdachte die een strafbaar feit begaat, dat hem wegens zijn psychiatrische stoornis 
of verstandelijke beperking niet kan worden toegerekend, is niet strafbaar.  Uit dit algemene 
beginsel vloeit voort dat deze persoon niet veroordeeld kan worden tot een (gevangenis)straf. 
De strafrechter kan betrokkene echter wel laten opnemen in een psychiatrisch ziekenhuis. Is 
sprake van een ernstig strafbaar feit (op het gepleegde delict staat een gevangenisstraf van 
minimaal vier jaar) en is er kans op recidive, dan kan betrokkene ook de maatregel van 
terbeschikkingstelling opgelegd krijgen, eventueel gecombineerd met verpleging. Deze vorm 
van vrijheidsontneming vloeit dan voort uit het feit dat hij een ernstig strafbaar feit heeft 
begaan en een recidiverisico aanwezig wordt geacht.   
Indien een gevangenisstraf aan de orde is zal bij de tenuitvoerlegging van die straf 
rekening worden gehouden met de aanwezigheid van een stoornis of beperking. Zo kunnen 
39 
 

 
 
Artikel 15: Vrijwaring van foltering en andere wrede, onmenselijke of vernederende 
behandeling of bestraffing 
 
Nederland erkent de internationale waarborgen dat niemand mag worden onderworpen 
aan folteringen of aan wrede, onmenselijke of vernederende behandelingen of bestraffingen.  
De Nederlandse wet- en regelgeving is erop gericht dat alle personen die van hun vrijheid zijn 
beroofd humaan worden behandeld.  
 
Medisch-wetenschappelijk onderzoek 
De voorwaarden voor het deelnemen aan medisch-wetenschappelijk onderzoek zijn 
vastgelegd in de Wet medisch-wetenschappelijk onderzoek met mensen. Daarbij is bijzondere 
aandacht voor personen die niet in staat zijn zelf toestemming te geven voor zulk onderzoek. 
De bepalingen daaromtrent zijn onlangs aangepast aan de nieuwe Europese verordening voor 
klinische proeven (536/2014). Vrijelijk gegeven toestemming is noodzakelijk, en deze kan 
voor kwetsbare groepen alleen in uitzonderlijke omstandigheden bij niet-therapeutisch 
onderzoek door vertegenwoordigers van de proefpersonen worden gegeven. De proefpersoon 
kan deelname aan het onderzoek te allen tijde beëindigen. 
Bij de tweede volzin van artikel 15, eerste lid, heeft het Koninkrijk der Nederlanden 
een interpretatieve verklaring afgelegd waarin is aangeven dat de term «consent» 
(toestemming) wordt uitgelegd overeenkomstig andere internationale instrumenten, zoals de 
Europese Richtlijn klinische proeven (2001/20/EG) en nationale wetgeving die met deze 
internationale instrumenten in overeenstemming is. De doelstelling van de Verdragsbepaling 
wordt door Nederland gezien in het licht van afdoende bescherming van de proefpersoon 
afgezet tegen de belangen van ontwikkeling van de medische wetenschap voor kwetsbare 
patiëntengroepen en de ontwikkeling van nieuwe therapieën of diagnostiek.   
Kernwaarden in het doen van onderzoek met kwetsbare groepen zijn het beginsel van 
respect voor de autonomie, het beginsel van weldoen, het beginsel van niet schaden en het 
beginsel van verdelende rechtvaardigheid. Cruciaal is de vrije en geïnformeerde toestemming 
bij medisch-wetenschappelijk onderzoek; onderzoek met mensen die niet in staat zijn tot een 
redelijke waardering van hun belangen is op grond van de wet dan ook in beginsel verboden. 
Het uitsluiten van personen die niet in staat zijn zelf toestemming te geven, belemmert echter 
41 
 

 
structureel en gestructureerd de kwetsbaarheid van slachtoffers te beoordelen en waar nodig 
gericht beschermingsmaatregelen te nemen. Politiemedewerkers moeten het risico op 
herhaald slachtofferschap, intimidatie en vergelding weten te beperken of te voorkomen. Er 
bestaan beschermingsmaatregelen gericht op de persoon van het slachtoffer en 
beschermingsmaatregelen voor de bescherming van zijn privacy- en persoonsgegevens. 
De politiemedewerker dient tijdig specifieke beschermingsbehoeften te onderkennen 
en te bepalen of, en in welke mate, het slachtoffer recht heeft op bijzondere 
beschermingsmaatregelen. Om de kwetsbaarheid van slachtoffers juist in te schatten en hen te 
beschermen is het instrument van de Individuele Beoordeling (IB) ontworpen dat per 1 juni 
2018 door de politie zal worden gehanteerd.  
Bestrijden van mensenhandel 
Nederland pakt de bestrijding van mensenhandel integraal aan:  alle partijen die een 
bijdrage kunnen leveren aan het tegengaan van mensenhandel zijn betrokken in een Taskforce 
Aanpak Mensenhandel. Deze partijen  zorgen ervoor dat enerzijds maatregelen worden 
getroffen die mensenhandel voorkomen en dat zij alert zijn op signalen daarvan, en anderzijds 
dat mensenhandelaren het werk moeilijk wordt gemaakt door hen straffen op te leggen. 
Daarnaast biedt de overheid slachtoffers ondersteuning. De gemeentelijke overheid is 
op grond van de Wet maatschappelijke ondersteuning (Wmo) 2015 en de Jeugdwet 
verantwoordelijk voor de opvang en zorg voor slachtoffers van mensenhandel. Het doel is om 
slachtoffers hulp aan te bieden die is afgestemd op hun behoeften. 
In 2013 werd een interdepartementaal project gestart met het doel om een nationaal 
verwijzingsmechanisme voor slachtoffers van mensenhandel te ontwikkelen. Binnen dit 
project zijn o.a. de volgende initiatieven genomen: 
 De Wegwijzer Mensenhandel (www.wegwijzermensenhandel.nl): een website 
die professionals, slachtoffers en burgers een toegankelijk overzicht biedt van 
de beschikbare ondersteuning voor slachtoffers van mensenhandel; 
 Een aantal praktische handleidingen is opgesteld die professionals in de 
jeugdzorg helpen bij het opsporen en ondersteunen van minderjarige 
slachtoffers. Deze zijn afgestemd op de slachtoffers met geestelijke 
gezondheidsproblemen, omdat kinderen in deze groep een grotere kans hebben 
om slachtoffer te worden van mensenhandel;  
43 
 

 
Binnen de gehandicaptenzorg in Nederland wordt al langer gewerkt aan het 
voorkomen van seksueel misbruik. Informatiemateriaal is toegesneden op specifieke groepen 
(mensen met autisme, syndroom van Down, meervoudige beperkingen). In 2013 is 
bijvoorbeeld  de Wegwijzer kindermishandeling, huiselijk geweld en grensoverschrijdend 
gedrag ontwikkeld, speciaal voor mensen met een beperking.   
In 2017  zijn  bestaande instrumenten en producten voor de aanpak van 
meisjesslachtoffers van loverboys/mensenhandel zodanig aangepast, dat zij geschikt zijn voor 
jongens en meisjes met een licht verstandelijke beperking en ook voor jongeren met een 
psychische aandoening. Deze instrumenten zijn gericht op signalering, risicotaxatie, 
samenwerking met politie en justitie, melding bij het Coördinatiecentrum Mensenhandel, 
opvang en hulp aan slachtoffers. 
 
Voorkomen van uitbuiting en misbruik in arbeidsverhoudingen  
De aanpak van arbeidsuitbuiting heeft een hoge prioriteit bij de Inspectie SZW van het 
ministerie van Sociale Zaken en Werkgelegenheid. Ten aanzien van kwetsbare groepen voert 
de Inspectie SZW onderzoek en analyse uit om te bezien of er aanknopingspunten zijn voor 
interventies. Interventies pleegt de Inspectie SZW om te voorkomen dat deze groepen 
slachtoffer worden van uitbuiting tijdens werk. In 2017 zijn naast asielzoekers en 
minderjarigen ook mensen met een licht verstandelijke beperking opgenomen in de 
doelgroepen waar bijzondere aandacht voor is. 
 
Psychosociale arbeidsbelasting 
Iedereen die werkt, heeft recht op fatsoenlijk werk in een sociaal veilige omgeving.  
Agressie en geweld zijn, naast pesten, seksuele intimidatie en werkdruk, een vorm van 
psychosociale arbeidsbelasting (PSA). PSA is een hardnekkig probleem dat gepaard gaat met 
een onveilig werkklimaat.  De aanpak van ongewenst gedrag is in Nederland primair de 
verantwoordelijkheid van werkgevers en werknemers. 
Agressie en intimidatie zijn in de Arbowet opgenomen bij de ‘psychosociale 
arbeidsbelasting’. Werkgevers zijn op grond van deze wet verplicht om een beleid te voeren 
dat erop gericht is om deze vorm van arbeidsbelasting te voorkomen of te beperken. Het 
45 
 

 
om ernstig nadeel voor de patiënt te voorkomen, of als de patiënt de verrichting 
weloverwogen blijft wensen, de verrichting zonder toestemming van de ouders kan worden 
uitgevoerd. Patiënten van 16 jaar en ouder kunnen zelfstandig toestemming geven, tenzij zij 
niet in staat zijn tot een redelijke waardering van hun belangen. 
Voor zover een patiënt van zestien jaar en ouder als gevolg van zijn geestelijke 
toestand of door een andere oorzaak niet in staat kan worden geacht tot een redelijke 
waardering van zijn belangen, kan hij zich ter zake laten vertegenwoordigen (is een patiënt 
tussen twaalf en zestien jaar oud dan beslissen de ouders of voogd in een dergelijk geval). De 
verplichtingen op grond van de Wgbo gelden dan jegens de vertegenwoordiger. Het feit dat 
een patiënt een vertegenwoordiger heeft, hoeft echter nog niet te betekenen dat hij elk inzicht 
in zijn situatie mist. De hulpverlener dient altijd een afweging te maken of de patiënt in een 
concreet geval zelf in staat is tot het waarderen van zijn belangen. Bovendien geldt dat als een 
vertegenwoordiger door zijn optreden niet uitsluitend het belang van de patiënt blijkt te 
dienen, de hulpverlener niet zonder meer iedere wilsuiting van de vertegenwoordiger hoeft te 
volgen. Tot slot geldt dat als de wilsonbekwame patiënt zich verzet, de verrichting alleen mag 
worden uitgevoerd als deze kennelijk nodig is om ernstig nadeel te voorkomen, of als het niet 
gaat om een ingrijpende verrichting. Hiermee wordt aan de opvatting van de wilsonbekwame 
gewicht gegeven. De vrijheid om een medische behandeling te ondergaan of te weigeren is 
immers wezenlijk in het licht van zelfbeschikking en autonomie.   
Voor wat betreft dwangbehandeling en medisch wetenschappelijk onderzoek: zie 
artikel 14 en 15.  
 
Wet op de orgaandonatie 
De Wet op de orgaandonatie (Wod) legitimeert onder strikte voorwaarden een inbreuk 
op de lichamelijke integriteit door orgaandonatie na overlijden toe te staan op basis van 
vervangende toestemming van de nabestaanden van de betrokkene of van een door de 
betrokkene voor zijn of haar overlijden specifiek aangewezen persoon. Voor kinderen tot 
twaalf jaar beslissen de ouders of de voogd over orgaandonatie, ongeacht of sprake is van een 
verstandelijke beperking. Vanaf de leeftijd van twaalf jaar mag een persoon, die in staat is tot 
een redelijke waardering van zijn belangen inzake orgaandonatie, hiervoor zelf  toestemming 
verlenen  dan wel bezwaar daartegen maken. Voor personen met een verstandelijke beperking 
van twaalf jaar en ouder hangt het dus van de zwaarte van de beperking af of zij zelf dan wel 
47 
 

 
Artikel 18: Vrijheid van verplaatsing en nationaliteit 
 
Op grond van de Nederlandse Grondwet (artikel 2, vierde lid) heeft iedere 
Nederlander  het recht het Koninkrijk der Nederlanden in- en uit te reizen, behalve in gevallen 
bij de wet bepaald.  
In het Europees Verdrag inzake Nationaliteit waarbij het Koninkrijk partij is, is 
bepaald dat iedereen recht heeft op nationaliteit en dat Staten die partij zijn bij dit verdrag 
zich laten leiden door het beginsel van non-discriminatie van zijn onderdanen (artikelen 4 en 
5). De zogeheten Rijkswet op het Nederlanderschap regelt wie Nederlander is. Het 
Nederlanderschap wordt van rechtswege verkregen door onder meer afstamming, door 
bevestiging van een adoptie of op verzoek door naturalisatie. Dit staat voor een ieder open die 
aan bij of krachtens de wet geregelde voorwaarden voldoet.  
Voor naturalisatie is het afleggen van een naturalisatie- of een inburgeringstoets 
vereist. Ontheffingen van de verplichting om een inburgeringsprogramma te volgen, kunnen 
om psychische of lichamelijke redenen worden gegeven. Ook de verzoeker die door een 
belemmering niet in staat is een toetsonderdeel af te leggen, kan van de verplichting daartoe 
worden ontheven.  
Het Nederlanderschap gaat verloren door onder meer het vrijwillig verkrijgen van een 
andere nationaliteit, door het afleggen van een verklaring van afstand of door intrekking. Het 
Nederlanderschap wordt bijvoorbeeld ingetrokken als men zich bij de verlening niet 
voldoende heeft ingespannen om zijn nationaliteit van het land van herkomst te verliezen.  
Noch bij verkrijging noch bij verlies van het Nederlanderschap wordt onderscheid 
gemaakt tussen personen met of zonder beperking, met uitzondering van de voor personen 
met een beperking begunstigende uitzondering op het voldoen aan de naturalisatietoets. 
Het aantonen van de identiteit en nationaliteit is onder meer mogelijk door het tonen 
van een Nederlands reisdocument. Iedere Nederlander heeft recht op een Nederlands 
reisdocument. Men moet in persoon bij de zogenaamde paspoortuitgevende instantie 
(bijvoorbeeld een gemeente in Nederland) verschijnen om een aanvraag voor een document in 
te dienen en deze na verloop van tijd in persoon in ontvangst nemen. De Paspoortwetgeving 
houdt uitdrukkelijk rekening met personen van wie om zwaarwegende redenen niet kan 
worden gevergd dat zij in persoon verschijnen. Indien dat bijvoorbeeld aan de orde is bij 
49 
 

 
woningzoekenden kan door de gemeenteraad desgewenst uitgebreid worden met personen 
met een beperking.  
In de Wet bijzondere maatregelen grootstedelijke problematiek is onder meer geregeld 
dat een gemeente de minister kan verzoeken om  bepaalde delen van de stad waar zich een 
bijzondere stapeling van sociaaleconomische problemen voordoet, deze gebieden aan te 
wijzen waardoor de gemeente aan bepaalde woningzoekenden een huisvestingsvergunning 
kan weigeren. Voor het aangewezen gebied wordt huisvesting geweigerd  aan personen die 
minder dan zes jaar voorafgaand aan de aanvraag van een huisvestingsvergunning ingezetene 
zijn van de regio waarin de gemeente is gelegen en die niet beschikken over een inkomen uit 
arbeid, ouderdomspensioen of studiefinanciering. Deze maatregel is gericht op personen die 
niet over inkomen uit arbeid beschikken. Hoewel een groot deel van de personen met een 
beperking (deels) inkomen uit arbeid heeft, zijn er ook die aangewezen zijn op een uitkering. 
De gemeente kan dan ook een uitzondering maken, indien het weigeren van een 
huisvestingsvergunning tot een onbillijkheid van overwegende aard zou leiden. Personen met 
een beperking kunnen in een dergelijke situatie een beroep te doen op de hardheidsclausule 
om in aanmerking te komen voor een huisvestingsvergunning in het aangewezen gebied.  
Het rijk stimuleert de beschikbaarheid van voldoende woningen en woonvormen voor 
mensen met een beperking door het maken van afspraken met landelijke en regionale partijen. 
De beschikbaarheid van voldoende woningen en woonvormen voor mensen met een 
beperking is één van de thema’s in het actieplan Toegankelijkheid voor de bouw (zie artikel 
9). Hiervoor zijn in het actieplan diverse acties opgenomen. De concrete invulling hiervan 
vindt vooral op het lokale en regionale niveau plaats door middel van samenwerking tussen 
gemeenten, woningcorporaties, private partijen en zorgaanbieders, waarbij ook mensen met 
een beperking worden betrokken.    
 
In de Woningwet is vastgelegd dat woningcorporaties elk jaar afspraken maken met 
gemeenten en organisaties van huurders over de prestaties die ze gaan leveren. In die 
afspraken staat bijvoorbeeld welke woningen corporaties gaan bouwen voor welke 
doelgroepen. In 2015 zijn door de rijksoverheid vier volkshuisvestelijke prioriteiten openbaar 
gemaakt en meegegeven aan de woningcorporaties, voor het maken van prestatieafspraken 
met de gemeenten en de huurders. Het gaat dan om de prioriteiten betaalbaarheid en 
beschikbaarheid, energiebesparing, urgente doelgroepen en wonen met zorg. Ouderen en 
andere mensen met zorgbehoefte vormen een belangrijke doelgroep.  
51 
 

 
staat zijn zich op eigen kracht te handhaven in de samenleving. Ook kent Nederland 
nachtopvang, die is bestemd voor daklozen vanaf 18 jaar. De meeste mensen in de 
maatschappelijke opvang ervaren problemen op meerdere leefgebieden. Het gaat meestal om 
complexe problematiek, zowel qua gezondheid als qua sociaal economische situatie. Zij 
hebben vaak geen eigen woonruimte meer, hebben schulden en/of psychische problemen. 
Ook deze mensen kunnen zich wenden tot een (centrum)gemeente naar keuze met het verzoek 
in de opvang te mogen verblijven.  
 
Crisisopvang en nachtopvang voor dakloze mensen is niet altijd toegankelijk en/of 
geschikt voor mensen met een lichamelijke beperking (er is niet altijd een lift of toegankelijke 
doucheruimte en toilet). In veel gevallen bestaat nachtopvang uit slaapzalen met stapelbedden. 
Politie, brandweer en de Gemeentelijke Gezondheids Diensten (GGD) voeren met regelmaat 
inspecties uit inzake veiligheid en hygiëne. De Vereniging van Nederlandse Gemeenten 
(VNG) heeft centrumgemeenten er in april 2018 via onder andere de website op gewezen dat - 
gezien de inwerkingtreding van het Verdrag - ook instellingen voor maatschappelijke opvang 
gehouden zijn aan de regels voor fysieke toegankelijkheid.  
 
Indien iemand zich met een hulpvraag tot de gemeente wendt, is het uitgangspunt dat 
de gemeente en de persoon met een ondersteuningsbehoefte in samenspraak diens situatie in 
kaart brengen en op basis daarvan bezien op welke wijze de zelfredzaamheid en participatie 
van betrokkene kan worden versterkt. Cliëntondersteuning kan hierbij een belangrijke rol 
spelen (zie artikel 3 en 4). Doel hiervan is de betrokkene bij te staan met informatie en advies 
over het aanvraagproces en het verkrijgen van een passende voorziening. Indien iemand in de 
maatschappelijke opvang of beschermd wonen terecht komt, wordt er in samenspraak met de 
betrokkene een behandelplan opgesteld om de zelfredzaamheid en participatie te versterken. 
Uit diverse onderzoeken blijkt  dat er in de uitvoering verbetering mogelijk is. Zo is het voor 
mensen niet altijd eenvoudig om toegang te krijgen tot de opvang en is er op sommige 
plekken sprake van wachtlijsten.  
 
De commissie ‘Toekomst beschermd wonen’ heeft in 2015 gemeenten en andere 
partijen geadviseerd toe te werken naar de sociale inclusie van de groep mensen die gebruik 
maakt van beschermd wonen en de maatschappelijke opvang. Dit houdt in dat zij zoveel 
mogelijk in “gewone” woningen en wijken, in hun eigen sociale omgeving, begeleid en 
ondersteund moeten worden, gericht op herstel en zelfredzaamheid. Het verblijf in een 
53 
 

 
Veel  mensen met een beperking maken gebruik van zogenoemd doelgroepenvervoer. 
Dat bestaat uit sociaal-recreatief vervoer, leerlingenvervoer, vervoer van en naar arbeid en 
dagbesteding en zittend ziekenvervoer. Dit wordt via verschillende wetten decentraal 
geregeld. In veel regio’s hebben gemeenten de handen ineen geslagen om betere afstemming 
te realiseren tussen deze vormen van doelgroepenvervoer enerzijds en tussen 
doelgroepenvervoer en openbaar vervoer anderzijds.  Een voorbeeld hiervan is de opkomst 
van zogenoemde ‘regiecentrales’, die maatwerk voor de reiziger nastreven. Ook wordt in 
dunbevolkte gebieden bekeken of vraaggericht vervoer, in de combinatie met 
doelgroepenvervoer, een alternatief kan zijn voor ‘lijngebonden’ vervoer, dat niet meer 
kostenefficiënt is. 
Om deze beweging te ondersteunen wordt in 2018 in het kader van de implementatie 
van het Verdrag een actieprogramma gelanceerd. Hier wordt, vanuit de vraag van de reiziger, 
in overleg met decentrale overheden en de vervoerders, bekeken waar ondersteuning nodig is. 
Hierbij kan gedacht worden  aan de mogelijkheid van regio’s om hun experimenten te 
vergelijken, knelpunten in de aanbestedingen op te lossen en kwesties die gaandeweg boven 
komen, op te pakken.  
Naast regionaal vervoer kent Nederland ook bovenregionaal sociaal recreatief vervoer, 
‘Valys’ genoemd. De overheid sluit daartoe een contract met een vervoerbedrijf. Valys kent 
mensen met een mobiliteitsbeperking jaarlijks een persoonlijk kilometer budget toe, waarmee 
zij bovenregionaal (buiten de gemeentegrenzen) in beginsel onbeperkt kunnen reizen. Alleen 
boven het voor hen maximaal geldende kilometerbudget dient een hogere eigen bijdrage te 
worden betaald. Het aantal kilometers moet binnen het budget vallen en is dus niet 
ongelimiteerd. Door een deel van de reis met het openbaar vervoer af te leggen, een ketenrit, 
wordt het aantal beschikbare kilometers minder belast. Mensen die echt niet met het openbaar 
vervoer kunnen reizen – ook niet met begeleiding – kunnen een zogenoemd ‘hoog persoonlijk 
kilometer budget’ aanvragen.  
Wanneer iemand moeite heeft met mobiliteit, waaronder deelname aan het openbaar 
vervoer, is er ondersteuning mogelijk vanuit de MEE organisatie, een coöperatieve vereniging 
van 20 regionale MEE-organisaties die zich inzetten voor een inclusieve samenleving 
samenleving. MEE ondersteunt mensen om zelfstandig te functioneren in de samenleving. 
Een voorbeeld van ondersteuning op het gebied van openbaar vervoer is de training ‘MEE op 
weg’ 
55 
 

 
(2016/2102) voorziet in (minimum)voorschriften ter waarborging van de toegankelijkheid van 
websites en mobiele applicaties (apps) van overheidsinstanties. Het kabinet geeft tijdige en 
volledige implementatie van de Europese webtoegankelijkheidsrichtlijn hoge prioriteit. 
 
Op 2 februari 2018 is door de Ministerraad een besluit genomen dat ertoe dient de 
Europese webtoegankelijkheidsrichtlijn om te zetten in bindende nationale regelgeving. 
Websites en apps die kwalitatief adequaat zijn ontworpen en gebouwd, kunnen zo door 
iedereen worden gebruikt, ook door bezoekers met een beperking (zie ook artikel 9).  
 
Het genomen besluit  maakt deel uit van een breder pakket aan maatregelen waarmee 
de overheid wil inzetten op digitale inclusie. Daarbij wordt enerzijds geïnvesteerd in het 
bevorderen van digitale vaardigheden onder gebruikers en is er anderzijds aandacht voor 
verbetering van gebruikersgemak aan de aanbodkant. Overheidsdienstverlening dient voor 
iedere burger toegankelijk te zijn.  
 
In tegenstelling tot publieke instellingen is er op dit moment in Nederland voor private 
instellingen die diensten verlenen aan het publiek, geen verplichting om deze in toegankelijke 
vorm via internet aan te bieden, zoals standaarden. Standaardisatie is in principe aan de markt 
en gebeurt op basis van vrijwilligheid. Dit neemt niet weg dat de opgedane kennis en ervaring 
met het toegankelijk maken van websites breed zal worden verspreid, opdat bedrijven hier 
hun voordeel mee kunnen doen.  
Mensen met een auditieve beperking kunnen in Nederland een tolk aanvragen voor 
verschillende situaties (zie artikel 9). Het ministerie van Onderwijs, Cultuur en Wetenschap 
(OCW) subsidieert het Nederlands Gebarencentrum dat onder andere tot taak heeft de 
Nederlandse gebarentaal te beheren en te ontwikkelen. 
Daarnaast is er een teksttelefoonvoorziening beschikbaar, zodat iemand die doof is 
met een teksttelefoon kan communiceren met iemand die kan horen. Dit gaat via een 
zogenaamde bemiddelingsdienst, die de geschreven teksten opleest voor de horende persoon, 
en de gesproken teksten van de horende persoon intypt voor degene die doof is. Ook kan een 
tolk op afstand worden aangevraagd. De tolk tolkt een situatie via een pc, laptop, tablet of  
smartphone (beeldscherm) waarbij minimaal een van de partijen zich op afstand bevindt, dit 
kan zowel de tolk of een of meerdere deelnemers zijn. Aan de hand van de resultaten van het 
57 
 

 
Artikel 22: Eerbiediging van de privacy 
 
Het recht op eerbiediging van de persoonlijke levenssfeer is in Nederland in algemene 
zin neergelegd in artikel 10, eerste lid, van de Grondwet: “Ieder heeft, behoudens bij of 
krachtens de wet te stellen beperkingen, recht op eerbiediging van zijn persoonlijke 
levenssfeer”. De artikelen 11 tot en met 13 van de Grondwet vormen daarvan een uitwerking 
voor specifieke aspecten (lichaam, woning, brief-, telefoon- en telegraaf-geheim). 
In het Nederlandse recht werd  tot 25 mei 2018 met de Wet bescherming 
persoonsgegevens (Wbp) voldaan aan de Verdragsverplichting om de privacy van personen 
met een beperking te beschermen met betrekking tot informatie van persoonlijke aard, 
omtrent hun gezondheid en revalidatie en wel op voet van gelijkheid met anderen. Sinds  25 
mei 2018 is de Algemene verordening gegevensbescherming (AVG) rechtstreeks van 
toepassing in alle lidstaten van de Europese Unie. De Wet bescherming persoonsgegevens 
geldt sindsdien  niet meer en is vervangen door de Uitvoeringswet AVG. Op specifieke 
punten biedt de AVG lidstaten de ruimte om nadere invulling te geven aan de bepalingen. 
Deze invulling geschiedt via uitvoeringswetten, in Nederland is dat de Uitvoeringswet AVG. 
De AVG en Uitvoeringswet AVG bieden ten aanzien van de gegevens betreffende iemands 
gezondheid in onder meer artikel 22 en 30 Uitvoeringswet AVG dezelfde en in sommige 
situaties zelfs meer bescherming voor betrokkenen dan voorheen onder de Wbp, zoals bij de 
verwerking van persoonsgegevens, waaronder gezondheidsgegevens, op basis van 
uitdrukkelijke toestemming. De AVG stelt ten opzichte van de Wbp nieuwe vereisten aan 
uitdrukkelijke toestemming als grond voor verwerking van persoonsgegevens: 
• Zo moet de  toestemming  actief worden gegeven en aangetoond kunnen 
worden. Dat betekent dat stilzwijgen of inactiviteit niet geldt als toestemming. Ook reeds 
aangekruiste vakjes gelden niet als toestemming;   
• Tevens moet de  vraag om toestemming specifiek betrekking hebben op de 
gegevensverwerking en mag dus niet worden verstopt in de kleine lettertjes van een document 
over andere aangelegenheden. 
Deze vereisten bieden dus extra waarborgen voor de betrokkene wanneer er op basis 
van zijn (uitdrukkelijke) toestemming gegevens worden verwerkt.       
Gegevens betreffende iemands gezondheid mogen niet verwerkt worden behoudens 
hetgeen daarover bepaald is in de AVG en Uitvoeringswet AVG. Artikel 30 Uitvoeringswet 
59 
 

 
bij het tweede lid van artikel 23 van het Verdrag, waarin is aangegeven dat bij het waarborgen 
van rechten en verantwoordelijkheden van personen met een beperking omtrent zaken als 
voogdij, curatele, zaakwaarneming en adoptie van kinderen of soortgelijke instituties, in alle 
gevallen de belangen van het kind voorop dienen te staan. De interpretatieve verklaring 
voorziet in een vergelijkbare weging van belangen in situaties waarin sprake is van een nog 
toekomstig kind. Ook bij deze belangenafweging staat het belang van het kind voorop. Van 
het maken van onderscheid op grond van beperking is geen sprake. De Wet opneming 
buitenlandse kinderen ter adoptie (Wobka) bevat geen bepalingen die het kunnen adopteren 
door aspirant-adoptiefouders met een beperking in de weg staan. Het hebben van een 
beperking wordt wel betrokken bij de beoordeling van de geschiktheid van aspirant-
adoptiefouders voor het kunnen adopteren. Het gaat dan om aard en omvang van de beperking 
en of er sprake is van een progressieve aandoening die het functioneren van de aspirant-
adoptiefouder kan belemmeren in het uitoefenen van het ouderschap. 
In Nederland kan iedereen met een beperking rekenen op goede zorg en 
ondersteuning. Dat geldt zowel voor kinderen als voor volwassenen. Er zijn vele 
mogelijkheden voor kinderen met een beperking om thuis te blijven wonen. Hun ouders 
kunnen voor zorg, verpleging en ondersteuning thuis een beroep doen op diverse wetten en 
regelingen (Jeugdwet, Wet maatschappelijke ondersteuning (Wmo) 2015, 
Zorgverzekeringswet (Zvw) en Wet langdurige zorg (Wlz). De zorg kan zowel in natura als 
via een zogenaamd persoonsgebonden budget worden geleverd (zie ook artikel 3 en 4).  
De moeder of ouders met een verstandelijke beperking die in een instelling voor 
langdurige zorg (‘Wlz-instelling’) wonen, kunnen daar zorg dragen voor de opvoeding van 
hun kind met (of zonder) een beperking. Wanneer de ouders een verstandelijke beperking 
hebben, maar niet in een Wlz-instelling verblijven, kunnen zij bij de zorg voor hun kinderen 
ondersteund worden, bijvoorbeeld door cliëntondersteuning, of via een organisatie als MEE 
of Ieder(in), een netwerk voor mensen met een beperking of chronische ziekte. Als dat niet 
voldoende is, dan kunnen zij voor opvoedondersteuning terecht bij de gemeente. Bijvoorbeeld 
bij het Sociaal Wijkteam of een Centrum voor Jeugd en Gezin (een lokale laagdrempelige 
voorziening waar iedereen terecht kan met vragen over opvoeden en opgroeien). 
Gemeenten zijn op grond van de Jeugdwet (artikelen 2.1 en 2.3) verantwoordelijk om 
zorg te dragen voor jeugdhulp en preventie, gericht op onder andere het voorkomen, 
signaleren en vroegtijdig ingrijpen bij opgroei- en opvoedingsproblemen, het versterken van 
61 
 

 
Internationaal Verdrag inzake de Rechten van het Kind (IVRK) bepaald.  
 
Artikel 24: Onderwijs 
 
Funderend onderwijs 
 
In Nederland heeft elk kind recht op onderwijs en ontwikkeling. Alle kinderen hebben 
toegang tot (kosteloos) basis- en voortgezet onderwijs. Daarbij is hulp beschikbaar voor alle 
kinderen die extra ondersteuning nodig hebben. Dat kunnen kinderen zijn die (ook) een 
beperking hebben. Het recht op onderwijs wordt in Nederland beschermd door de 
Leerplichtwet 1969.  
 
Nederland heeft van oudsher een onderwijssysteem waarin reguliere en speciale 
scholen bestaan. Dit houdt in dat voor kinderen met specifieke beperkingen (zoals 
bijvoorbeeld kinderen met een ernstig meervoudige beperking) de mogelijkheid bestaat om 
onderwijs op een gespecialiseerde voorziening voor speciaal onderwijs of speciaal voortgezet 
onderwijs te volgen. In het voortgezet speciaal onderwijs kunnen leerlingen kiezen uit drie 
uitstroomprofielen: diplomagericht, arbeidsmarkt of dagbesteding.  
 
Op 1 augustus 2014 is het stelsel ‘passend onderwijs’ in Nederland ingevoerd. Daarbij 
is wettelijk bepaald (in de Wet passend onderwijs) dat scholen zorgplicht hebben: voor elk 
kind dat extra ondersteuning nodig heeft, dient een zo passend mogelijk onderwijsaanbod te 
worden gedaan.  
 
Met de invoering van het stelsel passend onderwijs zijn structureel betere voorwaarden 
gecreëerd om het probleem van kinderen die (tijdelijk) niet meer naar school gaan en thuis 
komen te zitten effectiever aan te pakken. Het schoolbestuur waar ouders hun kind aanmelden 
heeft een zorgplicht: de school heeft de verantwoordelijkheid om voor de leerling een zo 
passend mogelijk aanbod te garanderen, indien mogelijk op een reguliere school. De school 
doet dit in goed overleg met ouders, gemeenten, jeugdzorg en andere partners. Het is niet 
meer toegestaan een leerling te weigeren zonder dat er een passend aanbod beschikbaar is. 
Het uitgangspunt van passend onderwijs is: regulier waar het kan, speciaal waar dat nodig is. 
Een kind hoort dat onderwijs te kunnen krijgen waarbij zijn of haar talenten het beste tot 
63 
 

 
Op verzoek van het ministerie van Onderwijs, Cultuur en Wetenschap (OCW) heeft 
het Nederlands Centrum voor Onderwijsrecht (bestaande uit hoogleraren onderwijsrecht) op 1 
december 2016 een rapport uitgebracht over leerrechten, waarin gekeken is naar de 
verhouding tussen passend onderwijs en inclusief onderwijs. Zij constateren dat het 
Nederlandse stelsel momenteel niet in strijd is met het Verdrag, maar dat er wel een 
diepgaande maatschappelijke en politieke discussie gewenst is om te bezien waar 
doorontwikkeling mogelijk is. 
 
Voor leerlingen met een visuele en auditieve beperking zijn speciale onderwijs- en 
zorgvoorzieningen beschikbaar. Deze instellingen cluster 1 (visueel) en cluster 2 (auditief) 
bieden leerlingen extra ondersteuning, zoals hulp bij het leren van braille, gebarentaal en/of 
zelfredzaamheid. Dit is zowel in het regulier als het speciaal onderwijs mogelijk. Daarbij 
worden lesmaterialen omgezet in toegankelijke leesvorm en kunnen leerlingen ook gebruik 
maken van voorzieningen zoals brailleleesregels en doventolken. 
 
Middelbaar beroepsonderwijs (mbo) 
 
Instellingen ontvangen in de lumpsum naar rato een budget voor het bieden van 
passend onderwijs. Daarmee moeten zij, op grond van de Wet gelijke behandeling op grond 
van handicap of chronische ziekte (Wgbh/cz), voor iedereen die extra ondersteuning behoeft 
om de mbo-opleiding te volgen en te volbrengen een passend onderwijstraject aanbieden, 
inclusief passende ondersteuning.  
 
Hieraan geven instellingen op verschillende manieren invulling. Veruit de meeste 
studenten worden in het regulier mbo-onderwijs opgenomen. Instellingen bieden 
ondersteuning in en naast de klas, uitgevoerd door specialisten, en, na het toerusten daartoe, 
steeds meer door docenten zelf. 
 
Professionalisering van docenten op pedagogisch én didactisch vlak is in deze fase het 
speerpunt. Docenten dienen zich bewust te zijn van verschillen tussen studenten en 
dienovereenkomstig te kunnen handelen. Differentiatie in de wijze van aanbieding van het 
onderwijs, in de bejegening van de student, in het bieden van passende stages, en het 
verzorgen van aangepaste examens voor generieke én beroepsgerichte onderdelen, zijn 
hoofdbestanddelen van het handelingsrepertoire.  
65 
 

 
andere door een afweging te maken tussen eigen vervoer, openbaar vervoer, al dan niet met 
begeleiding en aangepast vervoer. 
 
Op basis van de Wgbh/cz kunnen leerlingen en studenten in het funderend onderwijs, 
het middelbaar beroepsonderwijs en het hoger onderwijs aanspraak maken op 
geïndividualiseerde  aanpassingen en ondersteuning voor zover dat niet leidt tot onevenredige 
belasting van de onderwijsinstelling. 
 
 
Toegankelijkheid onderwijsmateriaal 
 
In Nederland zijn verschillende maatregelen genomen om te waarborgen dat onderwijs 
wordt aangeboden in geschikte talen, methoden, communicatiemiddelen en (leer)omgevingen 
voor de leerling of student. Voor leerlingen en studenten met een audiovisuele en visuele 
beperking subsidieert de overheid de omzetting van bestaande leermiddelen naar een 
toegankelijk formaat. Op verzoek van leerlingen, studenten en werkenden of werkzoekenden 
met een visuele beperking zet de stichting Dedicon bestaande school- en studiematerialen om 
in verschillende alternatieve leesformaten die voor deze leerlingen wel te gebruiken zijn, 
zoals: tactiele tekeningen (voelbare tekeningen), Daisy gesproken boeken, Edu-bestanden 
(digitale braille bestanden), foto-pdf-bestanden, muziek braille en muziek audio. 
 
Verder wordt er binnen de context van het programma ‘Slimmer leren met ICT’ 
aandacht besteed aan de toegankelijkheid.  
Een aantal scholen/besturen werkt samen om met de inzet van technologie 
verschillende knelpunten op te lossen. Thema’s waaraan gewerkt wordt zijn bijvoorbeeld de 
toegankelijkheid van digitale leermiddelen voor blinden en slechtzienden en het ontwikkelen 
van meer en beter digitaal lesmateriaal voor kinderen met een ernstige, meervoudige 
beperking.    
 
Lerarenopleiding    
In het Besluit bekwaamheidseisen onderwijspersoneel is onder andere opgenomen dat 
vakdidactisch bekwaam betekent dat de leraar een duidelijke relatie aanbrengt tussen de 
leerdoelen, het niveau en de kenmerking van zijn leerlingen, de vakinhoud en de inhoud van 
67 
 

 
Deze bepaling wordt aldus uitgelegd dat goede zorg inhoudt dat de wensen van een persoon 
met betrekking tot medische behandeling, voedsel en vloeistoffen worden gerespecteerd en 
dat een beslissing om deze te weigeren ook op medische gronden kan worden gebaseerd. Het 
respecteren van de wensen van een persoon kan bijvoorbeeld van belang zijn als een patiënt 
palliatief gesedeerd wil worden en daarna geen voedsel of vocht meer toegediend krijgt. 
Hierbij wordt een persoon in een lagere bewustzijnstoestand gebracht en voedsel- en 
vochttoediening worden gestaakt. 
Van belang is dat patiënten die niet in staat zijn tot een redelijke waardering van de 
eigen belangen de beste zorg krijgen, toegesneden op hun persoonlijke situatie. Het 
achterwege laten van een aanbod tot zorg of diensten op basis van inzichten in wat 
verantwoorde zorg is, zodat afgezien wordt van zinloos medisch handelen, levert geen 
verboden onderscheid op en valt daarmee naar opvatting van het Koninkrijk buiten de 
doelstelling van de verdragsbepaling. Zo kan ook op medische gronden worden besloten dat 
het toedienen van voedsel en vocht wordt gestaakt. 
De toegang tot de gezondheidszorg (het aanbod en de financiering) wordt gefaciliteerd 
door het Nederlandse stelsel van sociale ziektekostenverzekeringen (Wet langdurige zorg 
(Wlz) en Zorgverzekeringswet (Zvw) en voorzieningen onder gemeentelijke 
verantwoordelijkheid (Wet publieke gezondheid (Wpg) en Wet maatschappelijke 
ondersteuning (Wmo) 2015). Voor mensen met een beperking mag geen verboden 
onderscheid gemaakt worden bij aanspraken en vergoedingen. Uitsluitend op medisch 
inhoudelijke gronden (zie ook de interpretatieve verklaring) wordt vastgesteld of aanspraak 
bestaat.  
Wie in Nederland woont of werkt, moet een basisverzekering voor zorg afsluiten. 
Zorgverzekeraars zijn wettelijk verplicht om iedere persoon die een basisverzekering moet 
afsluiten, te accepteren. Deze acceptatieplicht is geborgd in de Zvw. Er mag hierbij dus geen 
onderscheid worden gemaakt op basis van geslacht, leeftijd, gezondheidstoestand of 
beperking. De inhoud van het basispakket wordt door de overheid bepaald en is voor elke 
verzekerde en bij elke verzekeraar hetzelfde. De prijs per soort polis voor de basisverzekering 
kan wel verschillen, maar de zorgverzekeraar dient voor dezelfde soort polis voor elke 
verzekerde – ongeacht zijn/haar leeftijd of gezondheidstoestand – dezelfde nominale premie 
in rekening te brengen. Een verzekerde kan daarbovenop ook kiezen voor een aanvullend 
pakket. Dit is niet verplicht en kan qua aard, omvang en prijs per verzekeraar verschillen. De 
69 
 

 
worden en weer deel te nemen aan het maatschappelijk leven. De zg is bedoeld voor mensen 
met een visuele of auditieve beperking of een communicatieve beperking als gevolg van een 
taalontwikkelingsstoornis. Deze revalidatiezorg is gericht op het psychisch leren omgaan met 
de beperking en interventies die de beperking opheffen of compenseren en daarmee de 
zelfredzaamheid vergroten met het doel de verzekerde zo zelfstandig mogelijk te kunnen laten 
functioneren. Onder de Wlz betreft de ZG de complexe, langdurige en levensbrede 
ondersteuning aan zintuiglijk gehandicapten en binnen de Wmo 2015 betreft dit onderdelen 
die zien op ondersteunen bij zelfredzaamheid en participatie in de samenleving.  
 
Bevolkingsonderzoek 
De rijksoverheid biedt acht onderzoeken aan in het Nationaal Programma voor 
Bevolkingsonderzoek (NPB). De doelgroepen beslissen zelf of ze wel of niet meedoen. Het 
gaat om: 
 Bloedonderzoek bij zwangere vrouwen naar infectieziekten en 
erythrocytenimmunisatie; 
 Prenatale screening voor zwangeren op down-, edwards- en patausyndroom;  
 Structureel echoscopisch onderzoek (SEO) ofwel 20-wekenecho voor zwangeren, naar 
aanwijzingen voor lichamelijke, structurele afwijkingen bij de foetus; 
 De neonatale hielprikscreening bij pasgeborenen;  
 De neonatale gehoorscreening bij pasgeborenen; 
 Bevolkingsonderzoek naar borstkanker: vrouwen van 50 tot en met 75 jaar krijgen 
hiervoor iedere 2 jaar een uitnodiging;   
 Bevolkingsonderzoek naar baarmoederhalskanker: alle vrouwen van 30 tot en met 60 
jaar krijgen hiervoor elke 5 of 10 jaar (afhankelijk of het HPV-virus wordt 
aangetroffen) een uitnodiging; 
 Bevolkingsonderzoek naar darmkanker: alle mannen en vrouwen van 55 tot en met 75 
jaar krijgen hiervoor iedere 2 jaar een uitnodiging. 
Pre- en neonatale screeningsprogramma's 
De pre- en neonatale screeningsprogramma's zijn toegankelijk voor mensen met een 
beperking. De informatie en voorlichting over screeninggsprogramma's wordt mondeling 
gegeven door de betreffende verloskundig zorgverleners waardoor de voorlichting op maat 
71 
 

 
door de JGZ geadviseerd in praktisch opvoedkundige zaken. De JGZ ziet alle kinderen 
behalve kinderen met een zodanige beperking dat de contactmomenten via het ziekenhuis 
verlopen. 
Gezondheidscampagnes 
Campagnes van het ministerie van Volksgezondheid, Welzijn en Sport (VWS) 
moeten, zoals alle brede overheidscampagnes, voldoen aan bepaalde richtlijnen. Deze 
richtlijnen gelden voor alle departementen van de rijksoverheid. Het ministerie van VWS 
maakt geen aparte campagnes voor mensen met een beperking. Wel streeft het ministerie 
ernaar om een zo’n breed mogelijke groep mensen te bereiken door een optimale mediamix in 
te zetten. Ook door te variëren in boodschap per medium probeert het ministerie zoveel 
mogelijk mensen te bereiken met haar boodschap.  
Campagne-uitingen die online worden geplaatst moeten daarnaast aan uitgebreide 
eisen voldoen, zodat deze voor iedereen toegankelijk zijn, ook voor bezoekers die een visuele 
beperking hebben of kleurenblind zijn. Alle teksten die online geplaatst worden moeten in 
begrijpelijk Nederlands geschreven zijn, op taalniveau B1.  
Video’s van campagnes die op campagnewebsites of andere rijksoverheidwebsites 
worden geplaatst, dienen aan verschillende eisen te voldoen. Zo moeten ze ondertiteld 
worden, er moet een audiodescriptie en transcript bijstaan waarin uitgebreid wordt verteld wat 
er gebeurt en welke handelingen en personages er te zien zijn op het scherm. 
 
Opleiding tot basisarts, medisch specialist en verpleegkundige 
In de opleidingen tot basisarts, medisch specialist en verpleegkundige wordt uitgegaan 
van het CanMEDS-model, omdat dit model een goede en bruikbare indeling van rollen en 
competenties van de arts of verpleegkundige in diverse beroepssituaties omvat en omdat het 
model ook in het kader van de modernisering van de medische vervolgopleidingen wordt 
gebruikt. Het CanMeds Model is een Canadese methodiek om scholing voor zorgverleners te 
kwalificeren in termen van competenties. Een van de competenties van deze methode die de 
basisarts of verpleegkundige moet bezitten is de competentie Communicator. Van hen wordt 
verwacht dat zij adequaat weten om te gaan met diverse patiëntengroepen, waaronder mensen 
met een beperking. Voor medisch specialisten zijn naast het ‘Medisch Handelen’, waarin de 
vakbekwaamheid is beschreven, zes ‘algemene’ competenties van belang. Met name in de 
73 
 

 
Toegankelijkheid informatie HIV/Aids en malaria 
 
Nederland beschouwt mensen met een beperking niet als specifieke risicogroep 
waarvoor aparte bewustwordingscampagnes of andere maatregelen getroffen zouden moeten 
worden. De soa/hiv bestrijding in Nederland is gericht op risicogroepen. Daar waar de risico’s 
het grootst zijn voor soa/hiv doen de GGD-en, naast testen op vraag ook outreachend werk. 
Daar waar mensen met een beperking onderdeel uitmaken van een risicogroep wordt daar 
rekening mee gehouden in de wijze van outreachend werk (maatwerk). De GGD-en zijn bij 
uitstek toegerust om te werken met kwetsbare groepen.   
 
Artikel 26: Habilitatie en revalidatie 
 
Habilitatie en revalidatie worden gezien als belangrijke eerste stappen om te 
verzekeren dat personen met een beperking in staat zijn een zelfstandig leven te leiden. Bij 
habilitatie wordt gedacht aan het leren van vaardigheden om iemand in staat te stellen in de 
maatschappij te functioneren. Hierbij gaat het meestal om kinderen die met een beperking zijn 
geboren. Revalidatie is het herstellen van vaardigheden en bekwaamheden. Hier gaat het in 
het algemeen om volwassenen die op latere leeftijd een handicap hebben gekregen. 
Op grond van de Wet maatschappelijke ondersteuning (Wmo) 2015 zijn gemeenten 
verantwoordelijk voor maatschappelijke ondersteuning (zie artikel 3 en 4). Mensen met een 
behoefte aan een vorm van ondersteuning kunnen zich bij de gemeente melden; die melding is 
vormvrij en laagdrempelig. De wet bepaalt dat de gemeente na een melding zorgvuldig 
onderzoek moet doen naar de behoeften, kenmerken en individuele omstandigheden van de 
persoon. Het onderzoek, dat ook andere leefdomeinen moet betrekken zoals zorg, onderwijs,  
levensovertuiging, kan leiden tot de beslissing een ‘maatwerkvoorziening’ te verstrekken.  
Omdat maatwerk moet worden geleverd, kan een scala aan voorzieningen passend 
zijn: diensten, hulpmiddelen, woningaanpassingen en andere maatregelen. Gemeenten sluiten 
daartoe contracten met uiteenlopende (zorg)aanbieders en leveranciers.  
 
 
  
75 
 

 
adequaat functioneren. Dit houdt in dat een bij de beperking passend hulpmiddel 
gebruiksklaar met eventueel toebehoren en met een gebruikersinstructie wordt afgeleverd, 
zodat de persoon met een beperking weet hoe hij met het hulpmiddel om moet gaan. 
 
Artikel 27: Werk en werkgelegenheid 
 
Verbod op arbeidsdiscriminatie 
In de Wet gelijke behandeling op grond van handicap of chronische ziekte (Wgbh/cz) 
staat dat discriminatie op grond van handicap of chronische ziekte in relatie tot arbeid 
verboden is. Zie verder artikel 8.  
De Nederlandse overheid heeft het team Arbeidsdiscriminatie van de Inspectie SZW 
ingesteld om het wettelijke bedrijfsinterne anti-discriminatie beleid te handhaven; werkgevers 
zijn verplicht dit uit te voeren. Chronische aandoening/handicap is een van de twaalf 
discriminatiegronden waarop het team handhaaft.  
 
Maatregelen ter bevordering van arbeidsdeelname door mensen met een beperking 
 
In Nederland zijn afspraken gemaakt over het in banen plaatsen van mensen met een 
arbeidsbeperking. Regering, werkgevers en werknemers hebben in het ‘Sociaal Akkoord 
2013’ afgesproken dat werkgevers in de marktsector in 2026 100.000 banen realiseren voor 
mensen met een arbeidsbeperking en werkgevers in de sector overheid 25.000 in 2023. Deze 
afspraken zijn vastgelegd in de wet.  
Om dit te realiseren zijn in 2015 de Participatiewet en de Wet banenafspraak en 
quotum arbeidsbeperkten (Wet banenafspraak) ingevoerd. Het doel van deze wetten is om 
mensen met een arbeidsbeperking meer kansen te geven op een reguliere baan, en zo bij te 
dragen aan een inclusieve arbeidsmarkt. De Wet banenafspraak voorziet er in dat werkgevers 
zich aan de gemaakte afspraken houden. Voor werkgevers zijn op grond van de 
Participatiewet instrumenten en financiële tegemoetkomingen beschikbaar (zoals 
loonkostensubsidie, no-riskpolis, jobcoach, werkplekaanpassingen). Voor mensen die alleen 
onder beschutte omstandigheden betaald werk kunnen verrichten kent de Participatiewet de 
voorziening “beschut werk”.  
 
77 
 

 
op duurzaam werk voor mensen in arbeidsongeschiktheidsregelingen daarom vergroten door 
te investeren in ondersteuning op twee manieren. Ten eerste krijgt de uitvoering door UWV 
30 miljoen euro meer beschikbaar voor persoonlijke dienstverlening aan personen met een 
uitkering in verband met de werkhervatting van gedeeltelijk arbeidsgeschikten (WGA) en de 
arbeidsongeschiktheidsvoorzieningen jonggehandicapten (Wajong). Ten tweede heeft de 
regering 30 miljoen euro beschikbaar gesteld voor een experiment voor scholing die kan 
bijdragen aan werkhervatting. Het experiment richt zich op een scholingsaanbod voor 
WGA-gerechtigden bij wie scholing medisch gezien haalbaar wordt geacht en kan leiden tot 
meer benutbare mogelijkheden op de arbeidsmarkt. Bij een positieve business case kan de 
scholing breder worden ingezet. De verwachting is dat met deze maatregelen meer mensen 
duurzaam werk vinden. 
 
Mensen met een arbeidsbeperking kunnen een beroep doen op gemeenten of UWV 
voor een werkvoorziening die ondersteuning biedt bij werk of belemmeringen wegneemt. 
Gemeenten zijn verantwoordelijk voor het bieden van werkvoorzieningen aan mensen die 
vanuit de Participatiewet aan de slag gaan. Gemeenten hebben beleidsvrijheid om de 
arbeidsondersteuning binnen de wettelijke kaders zelf in te vullen en bij verordening regels te 
stellen over het inzetten van passende instrumenten (maatwerk). Gemeenten kunnen daarbij, 
naast de instrumenten die in de wet zijn opgenomen, zoals werkvoorzieningen of beschut 
werk, ook instrumenten inzetten als re-integratietrajecten, proefplaatsingen, 
participatieplaatsen, sollicitatietrainingen, scholing etc.  
 
Alle Wajongers, mensen in de Werkloosheidswet (WW) of Wet werk en inkomen naar 
arbeidsvermogen (WIA) kunnen via het UWV aanspraak maken op werkvoorzieningen vanuit 
de WIA. Het UWV zet intermediaire voorzieningen in; meeneembare voorzieningen ten 
behoeve van de inrichting van de arbeidsplaats, de productie en de werkmethode; 
noodzakelijke persoonlijke ondersteuning (jobcoach) en vervoersvoorzieningen. Ook 
gemeenten kunnen deze voorzieningen waar nodig inzetten. Het UWV heeft specifiek voor de 
WIA-publiek verzekerden en Wajongers de mogelijkheid om via een arbeidsdeskundige 
activerende dienstverlening in te zetten. Deze groepen hebben recht op ondersteuning, waarbij 
het UWV vrijwel dezelfde instrumenten kan inzetten als gemeenten. Het UWV heeft de 
beschikking over een re-integratiebudget om eventueel re-integratie trajecten in te kopen 
waarbij werkervaring een onderdeel kan zijn. Het UWV monitort jaarlijks de 
arbeidsparticipatie van mensen met een arbeidsbeperking.  
79 
 

 
minder onzekerheid bij betrokkenen over de realisatie van de werkvoorziening. UWV heeft 
een speciaal team samengesteld om verdere verbeteringen tussen nu en eind 2019 te 
realiseren. Belangenorganisaties zijn via periodiek overleg met UWV nauw betrokken. 
In het bijzonder wordt aandacht besteed aan de verbetering van inzet van de 
tolkvoorziening. De tolkvoorziening zal worden geharmoniseerd. Er komt één front office bij 
UWV met een centrale uitvoering voor het leef-, werk- en onderwijsdomein. Een wetsvoorstel 
dat dit regelt zal medio 2018 worden ingediend bij de Tweede Kamer. Over de realisatie van 
verdere harmonisatie van de uitvoering vindt overleg plaats met belangenorganisaties. 
Uit onderzoek van de Inspectie SZW blijkt dat er in veel gemeenten sprake is van een 
warme overdracht en begeleiding van kwetsbare jongeren van school naar werk. Eind 2017 is 
het project “Ingeschakeld” gestart, waartoe de koepels van scholen voor voortgezet speciaal 
onderwijs (VSO) en praktijkonderwijs (PrO), werkgevers en gemeenten het initiatief hebben 
genomen. Het project geeft met steun van de ministeries van Sociale Zaken en 
Werkgelegenheid en Onderwijs Cultuur en Wetenschap een impuls aan de concrete 
samenwerking tussen werkgevers, scholen en gemeenten. Doel van het project is de directe 
samenwerking tussen scholen VSO/PrO, gemeenten, en werkgevers verder te brengen, te 
optimaliseren waar dit nog kan en te borgen in de bestaande vaste structuren in de regio’s 
zodat leerlingen uit PrO en VSO rechtstreeks vanuit het onderwijs naar werk kunnen om het 
risico op uit beeld raken en thuis op de bank belanden, te verkleinen. In het project worden 
succesvolle voorbeelden van samenwerking verzameld en breed onder de aandacht gebracht. 
Verder gaat het project concreet aan de slag in de regio waar behoefte is aan deze aanpak om 
werkgevers- en scholennetwerken en gemeenten aan elkaar te koppelen. Het project duurt tot 
en met eind 2019.  
 
Maatregelen ten behoeve van de meest kwetsbare groepen 
Mensen met een psychische aandoening hebben het extra moeilijk om aan het werk te 
komen en te blijven. Terwijl werk juist voor deze mensen belangrijk kan zijn voor het herstel 
(werk als medicijn). De bewindslieden van het ministerie van Sociale Zaken en 
Werkgelegenheid en het ministerie van Volksgezondheid, Welzijn en Sport zijn daarom 
samen met onder andere GGZ Nederland (de brancheorganisatie voor instellingen in de 
geestelijke gezondheidszorg en verslavingszorg), het UWV, gemeenten, VNO-NCW en 
vertegenwoordigers van cliënten een project gestart om de arbeidsparticipatie te vergroten.  
81 
 

 
moeilijk te plaatsen is op reguliere vacatures. Hierbij maken de werkgevers gebruik van 
methodes als jobcarving en functiecreatie op individuele werkplekken of in teamverband. Ook 
kijken de ministeries naar mogelijkheden om in samenwerking met bedrijven in de markt 
werk te creëren via de inkoop van diensten (social return). Deze aanpak wordt de komende 
tijd geïntensiveerd. 
De overheidssectoren werken onderling samen bij het creëren van banen voor 
personen met een beperking. Bijvoorbeeld door kennis te delen en goede voorbeelden uit te 
wisselen. Zij worden daarbij ondersteund door het Verbond Sectorwerkgevers Overheid.  
De rijksoverheid stimuleert inclusief werkgeverschap in Nederland. Een van de 
instrumenten die ter beschikking staan aan zowel publieke als private werkgevers is: 
www.toolboxinclusief.nl. Deze toolbox herbergt praktische informatie over het toewerken 
naar een inclusieve arbeidsorganisatie, in het bijzonder werven, selecteren, instroom behoud 
en ontwikkeling van mensen met een arbeidsbeperking. 
 
Artikel 28: Behoorlijke levensstandaard en sociale bescherming 
 
In Nederland bestaat met de verlening van algemene bijstand enerzijds de zekerheid 
van een sociaal vangnet waar mensen die dat echt nodig hebben, op terug kunnen vallen en 
anderzijds een regeling die deze mensen prikkelt om (weer) aan het werk te gaan als dat kan. 
Nederland heeft daarnaast tal van maatregelen getroffen om de participatie van mensen met 
een beperking te vergroten (zie artikel 27). Deze maatregelen hebben een positieve impact op 
het verkrijgen van een behoorlijke levensstandaard en sociale bescherming voor deze 
doelgroep.  
Ondanks het bestaan van dit vangnet kunnen mensen in financiële problemen komen. 
De Participatiewet voorziet daarom naast de verlening van algemene bijstand op het niveau 
van het sociaal minimum in een adequaat instrumentarium, waarmee zo nodig door de 
gemeenten aanvullende inkomensondersteuning kan worden geboden. Deze 
inkomensondersteunende instrumenten, te weten de bijzondere bijstand, de individuele 
inkomenstoeslag en de individuele studietoeslag zijn gedecentraliseerd naar gemeenten. Op 
lokaal niveau kan immers maatwerk worden geboden, rekening houdend met individuele 
omstandigheden zoals bijvoorbeeld een medische beperking en lokale omstandigheden. 
Individueel maatwerk geldt bij het verlenen van aanvullende inkomensondersteuning dan ook 
83 
 

 
stemrecht. 
 
Het verkiezingsproces is in de Nederlandse Kieswet geregeld. Daarin is vastgelegd dat 
de gemeente (burgemeester en wethouders) er zorg voor dient te dragen dat tenminste 25% 
van de in de gemeente aangewezen stemlokalen zodanig zijn gelegen en ingericht dat kiezers 
met lichamelijke beperkingen zoveel mogelijk zelfstandig hun stem kunnen uitbrengen. 
Kiezers kunnen binnen hun gemeente zelf bepalen in welk stemlokaal zij hun stem 
uitbrengen. Op de verplicht bij alle kiezers thuis te bezorgen lijst met adressen van 
stemlokalen kunnen kiezers nagaan welke stemlokalen toegankelijk zijn voor kiezers met 
lichamelijke beperkingen. Voorts is vastgelegd dat wanneer in het stembureau blijkt dat een 
kiezer wegens zijn lichamelijke gesteldheid hulp behoeft, het stembureau toestaat dat deze 
zich laat bijstaan.   
 
Het Koninkrijk der Nederlanden heeft een interpretatieve verklaring afgelegd bij 
artikel 29 van het Verdrag. Het Koninkrijk heeft daarbij aangegeven zich ten volle in te zetten 
voor de effectieve en volledige uitoefening door personen met een beperking van hun recht en 
mogelijkheid om bij geheime stemming te stemmen. Het Koninkrijk erkent het belang van 
personen met een beperking om, waar nodig en op hun verzoek, bijstand bij het stemmen te 
hebben. Om het stemmen bij geheime stemming zonder intimidatie, zoals voorzien in artikel 
29 (a) (ii), te waarborgen en om het principe van één stem per persoon te waarborgen, 
verklaart het Koninkrijk dat het de term 'assistentie' in artikel 29 (a) (iii) zal interpreteren als 
‘hulp alleen buiten het stemhokje te verrichten, behalve met betrekking tot hulp die vereist is 
vanwege een lichamelijke handicap, in welk geval ook assistentie binnen het stemhokje 
toegestaan is.’ 
 
In Nederland mag hulp aan kiezers op dit moment in beginsel dus alleen buiten het 
stemhokje worden gegeven. Ondersteuning in het stemhokje mag niet, ook niet aan kiezers 
met een verstandelijke beperking. Dat zou namelijk het risico meebrengen van ongewenste 
beïnvloeding, waardoor niet langer is gewaarborgd dat de stem daadwerkelijk overeenkomstig 
de wil van de kiezer wordt uitgebracht. Iedere kiezer wordt daarom geacht zelfstandig zijn 
stem uit te brengen in het stemhokje. Bij wijze van uitzondering staat de Kieswet wel hulp in 
het stemhokje toe aan kiezers met een lichamelijke beperking, omdat deze hulp kan worden 
geacht niet de zelfstandigheid van het stemmen in gevaar te brengen, maar uitsluitend de 
handeling sec (= het invullen van het stembiljet) te ondersteunen. 
85 
 

 
van BZK beziet in 2018 samen met de betrokken organisaties (College voor de 
Rechten van de Mens, Kiesraad, belangenorganisaties voor mensen met een 
beperking) op welke manier het mogelijk gemaakt kan worden dat mensen met een 
verstandelijke beperking hulp krijgen in het stemhokje. In het gesprek met deze 
organisaties zal de aandacht onder andere uitgaan naar de vraag of het risico op 
ongewenste beïnvloeding voldoende kan afnemen als bijstand alleen wordt toegestaan 
door stembureauleden. 
Daarnaast heeft de minister van BZK eerder aangekondigd de toegankelijkheid van de 
verkiezingen voor kiezers met een visuele beperking verder te verbeteren. In dat kader wordt 
gemeenten gevraagd om in elk stemlokaal een leesloep ter beschikking te stellen, die zorgt 
voor substantiële vergroting van de tekst en die ook een lampfunctie heeft.  
 
Behalve ondersteuning aan kiezers met een beperking voor het uitbrengen van hun 
stem (toelichting op stembiljet etc.), is het ook van belang dat kiezers met een beperking 
voldoende op de hoogte zijn van de politieke keuzes die spelen bij verkiezingen. Voldoende 
en adequate voorlichting over het stemproces en de bijbehorende procedures is daarom 
belangrijk. Voor wat betreft voorlichting over inhoudelijke zaken die bij verkiezingen aan bod 
komen, ligt er een taak voor onder meer belangen- en andere maatschappelijke organisaties en 
politieke partijen.  
 
Toegankelijkheid politieke functies 
 
Naar aanleiding van de ratificatie van het Verdrag is in de Tweede Kamer een motie 
aanvaard waarin wordt benadrukt dat mensen met een beperking in gelijke mate als anderen 
een bijdrage moeten kunnen leveren aan de democratie. Hiervoor dienen de juiste 
randvoorwaarden gecreëerd te worden. In de motie is de minister van BZK gevraagd te 
onderzoeken in welke mate mensen met een beperking een vertegenwoordigende of 
bestuurlijke functie hebben, wat de belemmeringen daarvoor zijn en welke maatregelen 
genomen dienen te worden om belemmeringen voor actieve deelname aan de democratie weg 
te nemen. 
Er wordt onderzoek verricht naar belemmeringen die (aanstaande) politieke 
ambtsdragers met een structurele functionele beperking ondervinden bij het aanvaarden en 
uitvoeren van een politieke functie (volksvertegenwoordigers en bestuurders). Om dergelijke 
87 
 

 
gebruikers van hulpmiddelen, structurele zorgvragersoverleggen of door een 
internetconsultatie. 
 
Er is blijvende inspanning vereist van de adviesraden en van de gemeentebesturen om 
vormen van beleidsparticipatie te vinden waarbij de doelgroep ervaringsdeskundigen niet 
alleen goed worden betrokken, maar die hen ook aanspreken. Gemeenten zijn 
verantwoordelijk voor het ondersteunen van organisaties die lokaal actief zijn. Het rijk 
subsidieert via een algemeen subsidiekader landelijk opererende patiënten en 
gehandicaptenorganisaties voor essentiële functies zoals aandoeningsspecifieke 
belangenbehartiging. 
 
Artikel 30: Deelname aan het culturele leven, recreatie, vrijetijdsbesteding en sport 
 
Toegankelijkheid van cultuur en cultuurdeelname 
 
De Nederlandse regering streeft een inclusief cultuurbeleid na. Fysieke, mentale, 
intellectuele of zintuiglijke beperkingen zouden geen belemmering mogen vormen voor het 
bezoeken en zelf beoefenen van cultuur. De erkenning van het recht van personen met een 
beperking om op voet van gelijkheid met anderen deel te nemen aan het culturele leven is tot 
uitdrukking gebracht in diverse beleidsbrieven van de minister van Onderwijs, Cultuur en 
Wetenschap (OCW), laatstelijk in de brief ‘Cultuur in een open samenleving’ (maart 2018), 
waarin nog eens wordt bevestigd dat cultuur van en voor iedereen is. 
 
Daarnaast is door middel van kennisdeling en financiering van concrete projecten 
ingezet op de bevordering van de toegankelijkheid van cultuur voor en cultuurdeelname door 
mensen met een beperking. Zo heeft het Landelijk Kennisinstituut Cultuureducatie en 
Amateurkunst (LKCA) de publicatie ’Kunstbeoefening van mensen met een beperking’ 
uitgebracht, waarmee het kunstprofessionals wil inspireren met mogelijkheden en ideeën over 
kunstbeoefening met een beperking, en organiseerde het bijeenkomsten over 
cultuurparticipatie door specifieke doelgroepen, waaronder mensen met een beperking. Ook 
zijn studies, organisaties en projecten op dit vlak ontsloten op de website van het LKCA. 
 
89 
 

 
specifiek richten op mensen met een beperking zijn aangesloten bij de nationale sportbonden 
om de kwaliteit van het sportaanbod te verbeteren.  
Enkele sporten die specifiek gericht zijn op mensen met een beperking en waarvoor 
(nog) geen aansluiting bij een nationale sportbond mogelijk is (zoals para ice hockey, 
rolstoelrugby en blindenvoetbal), zijn verenigd in de stichting Gehandicaptensport Nederland. 
De topsportprogramma’s van de nationale sportbonden met paralympische takken van 
sport, zijn toegankelijk voor de sporters met een beperking. 
Het programma ‘Grenzeloos actief’ beoogt het uitbreiden, versterken en vindbaar 
maken van het lokale aanbod van aangepast sporten en het eenvoudig matchen van de vraag 
naar en het aanbod van aangepast sporten. Via de sites ‘Alles over Sport’ en ‘Uniek Sporten’ 
is er al veel aanbod te vinden.  
Het beschikbaar zijn van passend vervoer (naar en van de sportlocatie) en van 
sporthulpmiddelen zijn belangrijke randvoorwaarden om te kunnen deelnemen aan sport en 
bewegen. Nederland kent een vervoersregeling voor teamsporters met een beperking. Deze is 
in 2017 geëvalueerd en blijkt voor de specifieke doelgroep goed in de behoefte te voorzien, 
zij het dat de huidige doelgroep vrij beperkt is. De minister van Volksgezondheid, Welzijn en 
Sport (VWS) bekijkt de mogelijkheden om een bredere groep te ondersteunen. In 2017 is ook 
onderzoek gedaan naar de beschikbaarheid van sporthulpmiddelen. Er blijken landelijk grote 
verschillen te bestaan in de verstrekking daarvan door de lokale overheid (de mate waarin, de 
wijze waarop, de bekendheid van de mogelijkheid daartoe). Het ministerie van VWS heeft de 
knelpunten rondom deze thema’s in kaart gebracht en onderzoekt nu mogelijke 
oplossingsrichtingen. 
Het programma ‘Sport en Bewegen in de Buurt’ beoogt iedere Nederlander te laten 
sporten en bewegen in de buurt op een veilige manier. Buurtsportcoaches worden steeds vaker 
ingezet voor mensen met een beperking (65%). Projectaanvragen binnen de Sportimpuls 
richten zich in 2018 specifiek op kwetsbare groepen, waaronder mensen met een beperking.  
 
91 
 

 
Door middel van verschillende statistieken en onderzoeken monitort en evalueert de 
regering de maatregelen om mensen met een arbeidsbeperking te ondersteunen bij het vinden 
en behouden van een baan. Het Uitvoeringsinstituut Werknemersverzekeringen (UWV, een 
Nederlandse overheidsinstelling verantwoordelijk voor het uitvoeren van de 
werknemersverzekeringen waaronder de verzekeringen voor jonge arbeidsongeschikten) en 
het Centraal Bureau voor de Statistiek (CBS) houden onder andere het volgende bij: 
- hoeveel en welke voorzieningen worden verstrekt aan mensen met een 
arbeidsbeperking;  
- hoeveel personen met een arbeidsbeperking aan het werk zijn (beschut of bij een 
reguliere werkgever); 
- of de afgesproken aantallen uit de banenafspraak worden behaald (zie ook artikel 27). 
 
 Ook worden eens per twee jaar onderzoeken uitgevoerd waarmee de ervaringen van 
alle betrokkenen bij de Participatiewet (uitvoerders, cliënten en werkgevers) worden gepeild. 
In 2019 zal de eindevaluatie van de Participatiewet verschijnen waarin verschillende 
onderzoeken en statistieken worden verwerkt. 
De informatie op grond van de statistieken, monitorgegevens en onderzoeken worden aan 
de Tweede Kamer gestuurd en zijn toegankelijk voor het brede publiek. De 
belangenverenigingen voor mensen met een arbeidsbeperking verspreiden deze informatie 
actief onder hun leden. 
Op het terrein van onderwijs worden geen aparte gegevens bijgehouden van leerlingen 
met een beperking. Alleen het aantal leerlingen dat deelneemt aan het speciaal onderwijs is 
bekend.  
 
Het implementatieprogramma ‘Onbeperkt meedoen’ zal gemonitord worden. Daarbij 
zal onder meer aandacht worden besteed aan de vraag of mensen met een beperking zelf 
ervaren dat zij meer naar eigen wens en vermogen kunnen meedoen aan de samenleving. 
 
  
93 
 

 
beperking, zodat deze hun stem kunnen laten horen en overheden kunnen beïnvloeden. 
Hiermee wordt meer structurele verandering in bijvoorbeeld wetgeving nagestreefd. Voor een 
succesvolle aanpak van ongelijkheid en uitsluiting is bereidheid tot verandering nodig bij 
besluitvormers in ontwikkelingslanden zelf. Nederlandse ambassades voeren met regelmaat 
de discussie over de vraag hoe de armste en meest achtergebleven groepen zo goed mogelijk 
kunnen profiteren van economische vooruitgang, waarbij ook specifiek aandacht bestaat voor 
mensen met een beperking.  
  
Artikel 33: Nationale implementatie en toezicht  
 
Voor Nederland is het ministerie van Volksgezondheid, Welzijn en Sport (VWS) 
aangewezen als contactpunt binnen de overheid voor aangelegenheden die betrekking hebben 
op de uitvoering van het Verdrag. Dit departement is verantwoordelijk voor het beleid met 
betrekking tot de gelijke behandeling van personen met een handicap of chronische ziekte. Dit 
ministerie zit ook het bestuurlijk overleg over het Verdrag voor waarin bijvoorbeeld ook de 
Vereniging van Nederlandse Gemeenten (VNG), VNO-NCW, MKB-Nederland en landelijke, 
vertegenwoordigende organisaties van mensen met een beperking zijn vertegenwoordigd. Dit 
bestuurlijk overleg adviseert over maatregelen ter verdere tenuitvoerlegging van het Verdrag, 
zorgt voor voorlichting en faciliteert waar mogelijk tenuitvoerlegging van het Verdrag.  
De onafhankelijke instantie die de uitvoering van het Verdrag moet bevorderen, 
beschermen en monitoren is het College voor de Rechten van de Mens (CRM). Het CRM is 
een bij wet ingestelde toezichthouder op de naleving van mensenrechten in Nederland, het 
bestaat sinds 2012. Het CRM is onafhankelijk en is ingesteld in overeenstemming met de 
‘Paris Principles’.  
Het CRM stelt zich ten doel de mensenrechten in Nederland te beschermen, het 
bewustzijn van deze rechten te vergroten en hun naleving te bevorderen. Het doet dit 
bijvoorbeeld door onderzoeken uit te voeren, door te rapporteren over de 
mensenrechtensituatie in Nederland, door stelselmatig samen te werken met maatschappelijke 
organisaties en met nationale, Europese en andere internationale instellingen die zich 
bezighouden met de bescherming van een of meer mensenrechten en door aan te dringen op: 
- de ratificatie, implementatie en naleving van mensenrechtenverdragen en het 
intrekken van voorbehouden bij dergelijke verdragen; 
95 
 

