Overzicht Schriftelijke vragen 
 
 
Vraag (1):  
Waarom zijn de resterende Regeerakkoordmiddelen op de aanvullende post voor B5 Politie 
niet in de Voorjaarsnota opgenomen? Welke gevolgen heeft dit voor de bijbehorende 
beleidsplannen uit het Regeerakkoord, te weten de toegezegde meer agenten? 
 
Antwoord: 
De inzet van dit kabinet voor de komende jaren is een moderne politie: meer politie, een 
flexibelere organisatie en een goed bereikbare politie. De reeks uit het regeerakkoord van  
€ 291 mln. is volledig beschikbaar. Bij Voorjaarsnota zijn alleen de investeringen die bekend 
zijn van het lopende jaar zichtbaar. Op 15 juni bent u geïnformeerd over de beleidsplannen uit 
1
het regeerakkoord. 
  
Vraag (2):  
Wanneer worden de resterende Regeerakkoordmiddelen ingezet? 
 
Antwoord: 
Het is gebruikelijk dat intensiveringsmiddelen eerst uitgewerkt worden in een concreet 
bestedingsplan alvorens het kabinet de middelen vrijgeeft ter besteding. Het opstellen van 
deugdelijke bestedingsplannen zodat deze middelen op een best mogelijke manier ingezet 
kunnen worden, kost tijd. Voor een deel van de RA-middelen is inmiddels een solide 
bestedingsplan opgesteld, deze middelen zijn dan ook overgeboekt naar de begroting van 
JenV. Aan een adequate onderbouwing voor de resterende middelen wordt door alle betrokken 
partijen gewerkt. Deze middelen zullen na akkoord op de plannen van het ministerie van 
Financiën, die de Aanvullende Post beheert, worden overgeboekt naar de JenV begroting (zie 
ook het antwoord op vraag 5). 
 
Vraag (3):  
In hoeverre zijn met de middelen die toegevoegd zijn aan artikel 31.2 Bekostiging politie 
middelen uit het Regeerakkoord gemoeid (B8 Cybersecurity)? Indien die hiermee gemoeid 
zijn, op welke wijze wordt inzicht geboden in de nagestreefde doelstellingen van B8 
Cybersecurity, de onderbouwing van de in te zetten beleidsinstrumenten en de financiële 
consequenties conform de eisen die de Comptabiliteitswet 2016 (art. 3.1) stelt aan nieuwe 
voorstellen? 
 
Antwoord: 
Besluitvorming over deze middelen vond plaats onder het vorige kabinet. De toevoeging is een 
technische herverdeling naar de specifieke organisatie, voor de politie gaat het om € 6 mln. 
Om de extra middelen voor politie in een bredere beleidsmatige context te plaatsen is de 
samenhang met extra middelen voor andere organisaties omschreven. De bekostiging hiervan 
verloopt via hun eigen begrotingen, en niet via artikel 31.2. 
 
Vraag (4): 
Waarom worden middelen die aan artikel 31.2 Bekostiging politie zijn toegevoegd niet alleen 
ten behoeve van de politie ingezet? 
 
Antwoord: 
De onder artikel 31.2 genoemde posten bekostigen de politie voor de uitvoering van de 
politietaak of voor verantwoordelijkheden die bij het departement en de politie liggen. Zo ligt 
de beheerverantwoordelijkheid voor de meldkamer en C2000 bij de politie, en heeft het 
departement als werkgever een verantwoordelijkheid op pensioengebied voor agenten 
werkzaam in het Caribisch gebied. 
 
 
                                                 
1
 Kamerstukken II, 2017/18, 29 628, nr. 784. 
  1  

beschikbare budgetten kan worden opgevangen. 
 
Vraag (8): 
Welke maatregelen in de begroting 2017 als invulling van de taakstelling op de strafrechtketen 
bleken juridisch niet haalbaar? Welke niet-financiële gevolgen heeft het niet invoeren van deze 
maatregelen?  
 
Antwoord: 
Het gaat bij de maatregelen ‘vitale ketens’ veelal om een combinatie van juridische 
complexiteit, verwacht politiek draagvlak en bijstelling van de verwachte opbrengsten. 
Zo blijkt de opbrengst van de maatregel “Vermindering druk  bestuursrechtelijke keten” bij 
nader inzien te hoog te zijn ingeschat. Over de maatregel – ‘het kind centraal in een 
efficiëntere en effectievere jeugdbeschermingsketen’ – heeft uw Kamer met aanvaarding van 
2
de motie Klein – zich reeds over de politieke haalbaarheid uitgesproken. Voor enkele 
maatregelen, namelijk “houdbaar (administratief) beroep in WAHV-zaken” en “houdbaar 
toezicht door de rechterlijke macht”, is het haalbaarheidsonderzoek nog niet afgerond. Bij 
deze maatregelen, evenals bij de maatregel ‘slagvaardige civiele rechtspleging, wordt ervan 
uitgegaan dat deze deels kunnen worden gerealiseerd. Het niet doorgaan van de maatregelen 
heeft geen niet-financiële gevolgen. 
   
Vraag (9): 
Wat zijn de andere redenen voor het niet kunnen uitvoeren van maatregelen die juridisch niet 
haalbaar zijn? 
 
Antwoord: 
Het gaat bij de maatregelen ‘vitale ketens’ veelal om een combinatie van juridische 
complexiteit, verwacht politiek draagvlak en bijstelling van de verwachte opbrengsten. 
Bij nader onderzoek naar de haalbaarheid van de maatregelen bleek in veel gevallen dat de 
verwachte opbrengsten aanzienlijk lager waren dan oorspronkelijk was ingeschat. Daarnaast 
was er bij een aantal maatregelen de verwachting van onvoldoende politiek draagvlak. Over 
de maatregel – ‘het kind centraal in een efficiëntere en effectievere jeugdbeschermingsketen’ 
– heeft uw Kamer met aanvaarding van de motie Klein – zich reeds over de politieke 
haalbaarheid uitgesproken. 
 
Vraag (10): 
Kunt u een helder overzicht geven waar de onderuitputting uit bestaat? Kunt u daarbij 
aangeven of dit incidentele of structurele posten betreft? 
 
Antwoord: 
In onderstaande tabel wordt een overzicht van desbetreffende posten weergegeven: 
 
in € mln. 
 
Verwachte meevaller Rechtsbijstand 15,0 
Verwachte meevaller op apparaatsuitgaven, w.o. inkoop 20,0 
Overige budgetten 11,3 
Niet toedelen van de prijsbijstelling 2018 38,0 
  
Totaal uitgaven 84,3 
 
De eerste drie posten hebben een incidenteel karakter. Afhankelijk van de ontwikkelingen in 
2018 kan er sprake zijn van een doorwerking naar 2019 en mogelijk verder. Vooralsnog zijn 
deze bijstellingen alleen voor 2018 door gevoerd. Het niet uitkeren van de 
prijsbijstellingstranche 2018 is structureel. 
 
 
                                                 
2
 Kamerstukken II, 2016/17, 34550-VI, nr. 80. 
  3  

 
Antwoord: 
De taakstelling is gecompenseerd door middel van de inzet van een deel van de 
eindejaarsmarge in combinatie met de inzet van de prijsbijstelling. 
 
Vraag (15): 
In hoeverre werd door u van te voren verwacht dat het pakket maatregelen ‘vitale ketens’ 
haalbaar was en welk alternatief had u voor het realiseren van de taakstelling? 
 
Antwoord: 
Van te voren werd het pakket maatregelen ‘vitale ketens’ als haalbaar gekwalificeerd. Een 
alternatieve invulling van de taakstelling was om die reden niet nodig. 
 
Vraag (16): 
Klopt het dat het besparingsverlies 'vitale ketens' gaat om structurele kosten? Hoe kan het dat 
deze tegenvaller wordt gedekt door inzet van de eindejaarsmarge, die immers incidenteel is? 
 
Antwoord: 
Het besparingsverlies vitale ketens is inderdaad structureel. Deze tegenvaller wordt gedekt 
door een combinatie van de eindejaarsmarge voor wat betreft het jaar 2018 en de inzet van 
de prijsbijstelling voor 2018 en verdere jaren. 
 
Vraag (17): 
Om welke ‘uitvoeringsproblematiek’ gaat het waarvoor de eindejaarsmarge wordt ingezet en 
welke problemen worden met welk bedrag door de eindejaarsmarge 2018 gedekt? 
 
Antwoord: 
Hieronder vindt u een overzicht van de problematiek die gedekt wordt uit de eindejaarsmarge 
van € 86 mln. 
 
Inzet eindejaarsmarge in € mln. 
Overlopende verplichtingen (waaronder vertraging implementatie 
vernieuwd C2000) 20,8 
Prognose Model Justitiële Ketens (PMJ) - Griffierechten 26,5 
Prognose Model Justitiële Ketens (PMJ) - DJI  35,8 
Prognose Model Justitiële Ketens (PMJ) - Overig -21,4 
Dekking deel Besparingsverlies vitale ketens 12,9 
Asielreserve 7,6 
Overig 4,0 
 
Zoals u kunt zien kunnen in 2018 onder andere de financiële gevolgen voortkomend uit het 
Prognose Model Justitiële Ketens gedekt worden alsmede een deel van het besparingsverlies 
vitale ketens. Het besparingsverlies vitale ketens betreft het niet realiseren van maatregelen 
in 2018 als invulling van de bestaande taakstelling op de strafrechtketen. Een deel van de 
maatregelen blijkt (juridisch) niet haalbaar. 
 
Vraag (18): 
Wat zijn de gevolgen voor andere beleidsartikelen van de inzet van de eindejaarsmarge voor 
de ‘uitvoeringsproblematiek’? 
 
Antwoord: 
Bij het antwoord op vraag 17 leest u hoe de positieve eindejaarsmarge wordt ingezet. In het 
geval van overlopende verplichtingen zijn de middelen toegevoegd aan dezelfde artikelen als 
waar de onderuitputting optrad. Verder heeft dit geen gevolgen voor beleidsartikelen. 
 
 
  
  5  

budgetfinanciering en p*q-financiering bij de Rechtspraak? Is er een verband te zien tussen de 
afname van civiele zaken en de hogere griffiekosten? 
 
Antwoord: 
Er is geen specifieke reden bekend waarom de instroom van zaken lager uitvalt dan de 
raming. Voor de raming van het aantal zaken wordt onder andere het Prognose Model 
Justitiële ketens (PMJ) gebruikt. PMJ blijkt met name op het terrein van de civiele sector de 
afgelopen jaren de instroom te overschatten. Het is moeilijk voorstelbaar dat rechtszoekenden 
de wijze waarop de rechtspraak wordt gefinancierd betrekken in hun afweging al dan niet een 
rechtszaak te beginnen. Een verband tussen de daling van de instroom c.q. het lager uitvallen 
van de raming en een aanbeveling van de Algemene Rekenkamer met betrekking tot de p*q-
financiering acht ik dus evenmin voorstelbaar. De griffierechten zijn eind 2010, bij de 
invoering van de Wet griffierechten burgerlijke zaken (Wgbz), voor het laatst verhoogd. 
Daarna heeft er op 1 juli 2011 een budgettair neutrale herschikking van de tarieven 
plaatsgevonden vanwege de verhoging van de competentiegrens van de kantonrechter en zijn 
de bedragen jaarlijks geïndexeerd. In het algemeen heeft de hoogte van griffierechten invloed 
op de instroom, zo heeft ook de evaluatie van de Wgbz laten zien. Ik zie echter geen logisch 
verband tussen de huidige dalende instroom in civiele zaken en een verhoging van 
griffierechten van meer dan zeven jaar geleden. 
  
Vraag (24): 
Wordt er bij de loonbijstelling van 117,1 mln. euro in 2018 voor de politie al rekening 
gehouden met de cao-onderhandelingen? 
 
Antwoord: 
Jaarlijks wordt een kabinetsbijdrage in de arbeidskosten vastgesteld. Deze kan worden benut 
voor de cao en is tevens bestemd voor de ontwikkeling van de werkgeverslasten. Daarnaast 
kunnen middelen worden gegenereerd door herschikking waarbij andere arbeidsvoorwaarden 
komen te vervallen en de daaruit voortvloeiende vrijval wordt aangewend. De beschikbare 
middelen vormen het financiële kader voor de te voeren onderhandelingen – zowel voor de 
loonruimte als voor de overige afspraken in het akkoord. 
 
Vraag (25): 
Kunt u toelichten waarom middelen die aan artikel 31.2 Bekostiging politie zijn toegevoegd 
voor de bestrijding van cybercrime naar de AIVD, MIVD en het OM gaan? 
 
Antwoord: 
Besluitvorming over deze middelen vond plaats onder het vorige kabinet. De toevoeging is een 
technische herverdeling naar de specifieke organisatie, voor de politie gaat het om € 6 mln. 
Om de extra middelen voor politie in een bredere beleidsmatige context te plaatsen is de 
samenhang met extra middelen voor andere organisaties omschreven. De bekostiging hiervan 
verloopt via hun eigen begrotingen, en niet via artikel 31.2. 
 
Vraag (26): 
Waarom is er tot op heden bij de Voorjaarsnota geen extra geld uitgetrokken voor de politie 
en het OM? Bent u bereid dit alsnog te doen? Zo nee, waarom niet? 
 
Antwoord: 
De voorjaarsnota geeft de stand van de verwachte begrotingsuitvoering weer. Mogelijke 
intensiveringen worden op Prinsjesdag bekend gemaakt als onderdeel van de begroting 2019. 
 
Vraag (27): 
Wat is de analyse die ten grondslag ligt aan de conclusie dat er steeds minder zaken bij de 
politie, het OM en de rechtspraak terechtkomen? Wat zijn de oorzaken? 
 
Antwoord: 
Dat er minder zaken instromen in de strafrechtketen is een feitelijke: dit blijkt uit de 
beschikbare cijfers over de door de politie geregistreerde criminaliteit en over de doorstroom 
van zaken in de keten. De voornaamste oorzaak hiervan is volgens experts uit wetenschap en 
  7  

2011 2012 2013 2014 2015 2016 2017 
2010 
 
Toevoegingen Rechtsbijstand 421 433 441 429 408 385 419 385 
Raad voor Rechtsbijstand en 
Juridisch Loket 52 52 54 55 48 48 49 48 
         
Totale kosten Rechtsbijstand 473 485 495 484 456 433 468 433 
 
Deze afname kan deels worden verklaard worden door de volumeontwikkelingen van het 
aantal afgegeven toevoegingen van de afgelopen jaren. Ook kan de afname van de kosten 
voor een deel worden toegeschreven aan de diverse maatregelen die op 1 oktober 2013 en 1 
februari 2015 bij AMvB zijn ingevoerd. De toename in 2016 is grotendeels te verklaren door 
het aantal asieltoevoegingen. 
  
Vraag (32): 
Waarom heeft de uitputting van het budget voor de One Stop Shop voor forensisch onderzoek 
er niet toe geleid dat bij deze Voorjaarsnota extra geld is vrijgemaakt voor forensisch 
onderzoek en daarmee voor de opsporing en de waarheidsvinding? 
 
Antwoord: 
In 2016 en in 2017 zijn structureel extra middelen (in totaal € 8 mln.) aan het NFI 
beschikbaar gesteld om de capaciteit te kunnen uitbreiden. In het regeerakkoord zijn 
daarnaast middelen beschikbaar gesteld voor extra capaciteit in de strafrechtketen, waarvan 
een deel nog terecht zal komen bij het NFI. Politie en OM zullen altijd keuzes moeten blijven 
maken over het wel of niet insturen van sporen voor forensisch onderzoek. Financiële 
middelen zijn namelijk, ook met het extra budget, altijd beperkt. Ik heb zoals u in de 
voorjaarsnota en in de beantwoording van de voorliggende vragen kunt lezen op mijn 
begroting meer tegenvallers dan meevallers. Er resteert op mijn begroting daarom geen 
ruimte om extra geld vrij te maken voor forensisch onderzoek. 
 
Vraag (33): 
Welke gevolgen heeft de uitputting van het budget voor de One Stop Shop voor forensisch 
onderzoek voor de doorlooptijd en het oplossingspercentage danwel de pakkans bij 
strafzaken? Indien dit niet bekend is, in hoeverre zal dit worden gemonitord? 
 
Antwoord: 
Het gevolg van de uitputting van het OSS-budget is dat OM en politie de rest van dit jaar over 
minder forensische onderzoekscapaciteit kunnen beschikken, namelijk alleen over de eigen 
analysecapaciteit van het NFI, zoals afgesproken in het service level agreement met het NFI. 
Dat betekent dat politie en OM strenger dan zij al deden moeten selecteren welke sporen zij 
voor forensisch onderzoek insturen. De directe relatie tussen de uitputting van OSS-budget en 
de pakkans en oplossingspercentage bij strafzaken is moeilijk aantoonbaar. OM en politie 
prioriteren de in te sturen sporen zo goed mogelijk en wegen daarbij af welke sporen 
belangrijk zijn voor het oplossen van een zaak. Bovendien spelen bij het oplossen van een 
zaak en de pakkans ook andere zaken een rol, zoals de wijze waarop andere (tactische) 
onderzoeksmiddelen worden ingezet. Ik blijf de komende tijd in gesprek met politie en OM om 
ervoor te zorgen dat sporen in belangrijke zaken onderzocht kunnen worden binnen de 
beschikbare capaciteit. 
 
Vraag (34): 
Is naar aanleiding van de motie Van Nispen c.s. (Kamerstuk 29 279, nr. 351) reeds bekend 
wat nodig is om tegemoet te komen aan de wensen van het NFI, het OM en de politie? Zo nee, 
waarom nog niet? Wanneer zal het onderzoek hiernaar klaar zijn? 
 
Antwoord: 
In opdracht van het WODC heeft Bureau Ateno onderzoek gedaan naar factoren die het 
  9  

Antwoord: 
Het is gebruikelijk dat intensiveringsmiddelen eerst uitgewerkt worden in een concreet 
bestedingsplan alvorens het kabinet de middelen vrijgeeft ter besteding. Het opstellen van 
deugdelijke bestedingsplannen zodat deze middelen op een effectieve en efficiënte mogelijke 
manier ingezet kunnen worden, kost tijd. Voor een deel van de RA-middelen is inmiddels een 
solide bestedingsplan opgesteld, deze middelen zijn dan ook overgeboekt naar de begroting 
van JenV. Aan een adequate onderbouwing voor de resterende middelen wordt door alle 
betrokken partijen gewerkt. Deze middelen zullen na akkoord op de plannen van het 
ministerie van Financiën, die de Aanvullende Post beheert, worden overgeboekt naar de JenV 
begroting (zie ook het antwoord op vraag 2). Zoals toegezegd informeer ik uw Kamer voor het 
zomerreces over de voortgang van de maatregelen die zijn aangekondigd in het 
Regeerakkoord, ter versterking van de aanpak van georganiseerde, ondermijnende 
criminaliteit. In deze brief zal ik tevens ingaan op het voorziene tijdpad voor besteding van de 
middelen uit het ondermijningsfonds. 
 
Vraag (39):  
Hoe is in de Voorjaarsnota terug te zien dat het kabinet de aanpak van recidive versterkt met 
20 mln. euro per jaar? 
 
Antwoord: 
In de Voorjaarsnota 2018 is in de tabel Budgettaire gevolgen van beleid op artikel 34 Straffen 
en Beschermen (pagina 12) onder sub artikel 34.3 de reeks ‘Terugdringen Recidive 
opgenomen’. De toegekende reeks uit het Regeerakkoord bedraagt in 2018 € 10 mln., in 2019 
is dit € 15 mln. en vanaf 2020 structureel € 20 mln. Het kabinet wil de recidive aanpak samen 
met de praktijk vormgeven via experimenten en pilots die vervolgens worden verduurzaamd 
en bekostigd uit de 20 mln. structureel. Om deze programma-aanpak vorm te geven wordt 
een deel van de recidivemiddelen ingezet als uitvoeringskosten. Deze bedragen jaarlijks € 1 
mln. en zijn in de begroting op artikel 91 opgenomen. De reeks opgenomen in de tabel onder 
34.3 is derhalve € 1 mln. lager namelijk in 2018 een bedrag van € 9 mln., in 2019 een bedrag 
van € 14 mln. en vanaf 2020 een bedrag van € 19 mln. 
 
Vraag (40):  
Waarom neemt de capaciteitsbehoefte voor het gevangeniswezen toe? 
 
Antwoord: 
Er is sprake van een geringere daling van de behoefte, niet van een stijging van de behoefte. 
Zoals aangegeven in de brief van de minister van Justitie en Veiligheid van 28 mei 2018 met 
4
daarin de meest recente PMJ-ramingen , kent de totale behoefteontwikkeling in het 
gevangeniswezen een lichte daling in de periode 2018-2023. De behoefte ligt in de meest 
gebruikte ramingen hoger dan bij de voorlaatste PMJ-ramingen het geval was, zoals is 
aangegeven in de eerste suppletoire begroting. Mede om deze reden worden de PMJ-ramingen 
jaarlijks geactualiseerd. Op 22 juni jl. heb ik uw Kamer per brief geïnformeerd over de 
capaciteitsmaatregelen bij de Dienst Justitiële Inrichtingen. 
 
Vraag (41):  
Waarom daalt de behoefte aan tbs-plaatsen langzamer dan verwacht? 
 
Antwoord: 
Het feit dat de behoefte aan tbs-plaatsen iets langzamer daalt dan verwacht is voornamelijk 
gevolg van het feit dat het aantal voorwaardelijke beëindigingen van de tbs lager is dan 
aanvankelijk ingeschat en dat de gemiddelde duur van de tbs licht is toegenomen. 
 
Vraag (42): 
Welke normen in percentages worden gehanteerd als uitgangspunt voor het eigen vermogen 
van alle agentschappen, ZBO’s en andere zelfstandige organisaties (inclusief de sui generis 
organisaties) ressorterend onder het ministerie? Kunt u een overzicht geven per agentschap 
en ZBO wat vanuit die norm het eigen vermogen anno 2018 zou moeten zijn en wat de 
                                                 
4
 Kamerstukken II, 2017/18, 24 587, nr. 723. 
  11  

17,8 mln. 
(opgebouwd uit 
Instituut Fysieke Veiligheid 
resultaten van 
geen n.v.t. 
(IFV)                                
marktactiviteiten 
en bijdragen van 
JenV) 
Het maximum van de 
Raad voor de Rechtsbijstand egalisatiereserve is 5% 
Maximaal 23,2 mln. 23,2 mln. 
(RvR)                            van de 
subsidieverlening.  
Egalisatiereserve van 
10% van de voor dat 
Bureau Financieel Toezicht jaar verleende subsidie 
 Maximaal 786.434 786.434 
(Bft)                                  + bestemmingsreserve 
ad 202.292 norm= 
786.434. 
Raad voor de 10% van de voor dat PM (jaarrekening 
rechtshandhaving                   jaar verleende bijdrage. 0 tot 40.000 2017 nog niet 
               Norm: circa €40.000. gereed) 
Het EV is minimaal nul 
en het totaal van de 
exploitatiereserve en 
het onverdeeld 
resultaat van de 
Raad voor de Rechtspraak (sui rechtspraak bedraagt 
0 tot 51,6 mln.  -26,9 mln 
generis)                                  ten hoogste 5% van de 
gemiddelde jaarlijkse 
baten van de 
rechtspraak, berekend 
over de laatste drie 
jaar. 
maximaal  12% van de 
Stichting Reclassering gemiddelde jaaromzet 
 Maximaal 18,1 mln. 13,5 mln. 
Nederland (SRN)                    over de afgelopen 3 
jaar. 
Slachtofferhulp Nederland 
geen geen 5,3 mln. 
(SHN)                                 
Landelijk Bureau Inning 
Onderhoudsbijdragen geen geen 2,9 mln. 
(LBIO)       
Stichting 
HALT                                     geen geen 1,9 mln. 
              
Maximaal 15%, 5% ten 
behoeve van 
egalisatiereserve 
Onderzoeksraad voor bedrijfsvoering en 10% 
Veiligheid egalisatiereserve  Maximaal 1,67 mln -596.343 
(OVV)                              programma's over 
gemiddelden van de 
laatste 3 jaren 
toegekende bijdragen. 
College van toezicht coll. 
Beheersorg. auteurs- en 
naburige 0 0 0 
rechten                                  
                                   
Egalisatiereserve moet 
minimaal 1% en 
Centraal Orgaan opvang Mimimaal 7,9 mln tot 
maximaal 5%van de 59,5 mln. 
asielzoekers (COA)                 maximaal 39,6 mln 
gemiddelde omzet over 
de afgelopen 3 jaar. 
Per boekjaar mag de 
toevoeging niet meer 
bedragen dan 5% van 
de vastgestelde 
Stichting 
subsidie, inclusief 
Nidos                                     Maximaal 11,3 mln 4,5 mln. 
genoten rente, waarbij 
                    
het totaal van de 
opgebouwde reserve 
niet meer mag 
bedragen dan 10% van 
  13  

2. EUR 4,5 miljoen: neerwaartse bijstelling van de ontvangstenraming in 2018 vanwege 
de aanpassing van de Legestarieven. Dit gebeurt in reactie op nationale en Europese 
juridische procedures. Voor de komende jaren is deze neerwaartse bijstelling EUR 7,5 
miljoen per jaar. 
3. EUR 1,9 miljoen: verwachte extra productie door de IND door hogere verwachte 
instroom, volgend uit de meest recente Meerjaren Productie Prognose. 
 
Vraag (48):  
Waarom is er 42.849.000 euro extra nodig voor het COA terwijl die aan het inkrimpen is? 
 
Antwoord: 
Uit de Meerjaren Productieprognose (MPP) volgt een hogere bezetting bij COA en hiervoor zijn 
extra middelen nodig. Ondanks de hogere bezetting ziet het COA  ruimte om getrapt in fases 
opvangcapaciteit te sluiten, waarbij rekening wordt gehouden met de volatiliteit van de 
instroom. 
 
Vraag (49):  
Klopt het dat door de voogdijinstelling Nidos een openbare aanbesteding heeft plaatsgevonden 
voor de opvang van alleenstaande minderjarige vreemdelingen van 15 tot 18 jaar met status? 
 
Antwoord: 
Ja, volgens de geldende wet- en regelgeving rondom aanbesteden is Nidos weer een 
aanbesteding gestart. Deze is op 1 maart 2018 gepubliceerd op www.tenderned.nl. 
 
Vraag (50):  
Kan de aanbesteding met zich meebrengen dat (groepen) alleenstaande minderjarige 
vreemdelingen moeten verhuizen? 
 
Antwoord: 
Nidos en gecontracteerde instellingen proberen dit, in samenspraak met gemeenten, tot een 
minimum te beperken. Aangezien de krimp in het aantal opvangplaatsen aanleiding is van de 
aanbesteding (als gevolg van een lagere instroom amv’s die een verblijfsstatus krijgen), is niet 
volledig uit te sluiten dat sommige alleenstaande minderjarige vreemdelingen moeten 
verhuizen. 
 
Vraag (51):  
Kan de aanbesteding met zich meebrengen dat deze kinderen in een compleet andere setting 
komen met ook nog andere begeleiders? 
 
Antwoord: 
Zie het antwoord op vraag 50. 
 
Vraag (52):  
Waarom wordt er 723.000 euro minder aan de REAN-terugkeerregeling bijgedragen? 
 
Antwoord: 
De realisatie 2017 en de verwachting voor 2018 van de inzet van deze middelen leiden tot een 
lager benodigd budget voor dit instrument in 2018. Daarom is het benodigde budget verlaagd. 
 
Vraag (53):  
Wat zijn de ‘overige subsidies’ onder terugkeer? 
 
Antwoord: 
De overige subsidies zijn bestemd voor verschillende ngo’s die net als IOM vreemdelingen 
ondersteunen. Daaruit wordt de Subsidieregeling ondersteuning zelfstandig vertrek 
betaald alsmede andere incidentele subsidies. 
 
Vraag (54):  
Waarom wordt er minder budget uitgetrokken voor de IND terwijl er nog steeds wachttijden 
  15  

Jaar In € mln. 
2012 -55 
2013 -75 
2014 -79 
2015 59 
2016 91 
2017 -86 
 
Vraag (57): 
Waarom zijn de resterende Regeerakkoordmiddelen op de aanvullende post voor B5 Politie, B7 
Extra capaciteit strafrechtketen en B12 Ondermijningsbestrijdingsfonds niet in de 
Voorjaarsnota opgenomen? Welke gevolgen heeft dit voor de bijbehorende beleidsplannen uit 
het Regeerakkoord? 
 
Antwoord: 
Het is gebruikelijk dat intensiveringsmiddelen eerst uitgewerkt worden in een concreet 
bestedingsplan alvorens het kabinet de middelen vrijgeeft ter besteding. Het opstellen van 
deugdelijke bestedingsplannen zodat deze middelen op een best mogelijke manier ingezet 
kunnen worden, kost tijd. Voor een deel -waaronder de middelen van de Politie tranche 2018- 
van de RA-middelen is inmiddels een solide bestedingsplan opgesteld, deze middelen zijn dan 
ook overgeboekt naar de begroting van JenV. Voor de resterende middelen, zoals ook die 
benoemd in uw vraag, wordt momenteel door alle betrokken partijen gewerkt aan een 
deugdelijk bestedingsplan. De bestedingsplannen waarborgen de uitwerking van de 
beleidsplannen zoals geformuleerd in het Regeerakkoord, zie ook het antwoord op vraag 2 en 
5. 
 
Vraag (58): 
Wanneer verwacht u de resterende Regeerakkoordmiddelen in te kunnen zetten? 
 
Antwoord: 
Zie het antwoord op vraag 2 en 5. 
 
Vraag (59): 
Wanneer is de Tweede Kamer geïnformeerd over het aanspreken van de 
Regeerakkoordmiddelen op de aanvullende post voor B14 Experimenten regulering wietteelt 
en de kasschuif voor B14 Experimenten regulering wietteelt? 
 
Antwoord: 
In het regeerakkoord is vermeld dat voor de experimenten regulering wietteelt structureel 1 
mln. per jaar op de VenJ-begroting en 1 mln. per jaar op de VWS-begroting beschikbaar is. De 
5 6 7
Tweede Kamer is per brieven van 15 december 2017 , 8 maart 2018 , en 30 mei 2018 
geïnformeerd over de invulling van de Experimenten regulering wietteelt. De Kamer is in die 
brieven ook geïnformeerd over de instelling van de Adviescommissie experiment gesloten 
coffeeshopketen. De kosten voor deze commissie worden uit de beschikbaar gestelde 
middelen betaald. Gezien het feit dat de experimenten in 2018 nog voor een groot gedeelte 
worden vormgegeven, is voorzien dat een deel van het budget (2x 0,34 = 0,68 miljoen euro) 
voor 2018 naar 2019 kon worden geschoven. Voor de opstartfase van het experiment in 2019 
is zo meer budget beschikbaar. Op grond van het advies van de commissie, dat op 20 juni jl. 
aan uw Kamer is verstuurd, beziet het kabinet hoe de verdere inrichting van de experimenten 
vorm krijgt. Daarmee zal ook meer duidelijk worden over de aanwending van de 
gereserveerde middelen. Hierover wordt de Kamer vanzelfsprekend geïnformeerd. 
 
 
                                                 
5
 Kamerstukken II, 2017/18, 24 077, nr. 406. 
6
 Kamerstukken II, 2017/18, 24 077, nrs. 410 en 411. 
7
 Kamerstukken II, 2017/18, 24 077, nrs. 414 en 415. 
  17  

