Wet tot wijziging van onder meer het Wetboek van Strafvordering BES in verband met 
aanpassing van de regeling van de bijzondere opsporingsbevoegdheden  
 
MEMORIE VAN TOELICHTING 
 
ALGEMEEN DEEL 
1. Inleiding 
Dit wetsvoorstel strekt er ten eerste toe om de regeling van de bijzondere 
opsporingsbevoegdheden in het Wetboek van Strafvordering BES te wijzigen en zo inhoudelijk in 
overeenstemming te brengen met de regeling van de bijzondere opsporingsbevoegdheden (hierna: 
BOB) zoals die geldt in Aruba, Curaçao en Sint Maarten. Na inwerkingtreding van het Wetboek van 
Strafvordering BES in 2010, met daarin opgenomen de BOB-regeling, is in Aruba, Curaçao en Sint 
Maarten een BOB-regeling in werking getreden die op enkele punten afwijkt van de regeling die nu 
in de BES geldt. 
In 2008 werd het eerste ontwerp van de Landsverordening Bijzondere opsporingsbevoegdheden 
aangeboden aan de toenmalige ministers van Justitie van Aruba en de Nederlandse Antillen. De 
Nederlandse BOB-regeling vormde het uitgangspunt voor die Landsverordening. In de 
Landsverordening was niet uitsluitend de BOB-regeling opgenomen. Ook het conservatoir 
(derden)beslag (artikelen 119a en 119b) en het verkort vonnis (artikel 402) werd wettelijk 
verankerd. Deze Landsverordening BOB is niet voor de ontbinding van de Nederlandse Antillen op 
10 oktober 2010 behandeld in de Staten van respectievelijk de Nederlandse Antillen en Aruba.  
In de tekst van het Wetboek van Strafvordering BES (geplaatst in Stb 2010, 529), zoals 
vastgesteld bij de Aanpassingswet Openbare lichamen Bonaire, Sint Eustatius en Saba en de 
Aanpassingsregeling BES-wetten, werd de tekst van de regeling van de BOB opgenomen, zoals die 
luidde in het eerste ontwerp van de Landsverordening BOB. Het Wetboek van Strafvordering BES 
trad op 10 oktober 2010 in werking. 
Na 2010 werd de Landsverordening BOB echter apart behandeld en vastgesteld in Aruba, Curaçao 
en Sint Maarten. Mede naar aanleiding van het advies van de Raad van Advies van de Nederlandse 
Antillen, het advies van de Raad van Advies van Aruba en het advies van de Raad van State werd 
bij Nota’s van wijziging een aantal wijzigingen aangebracht in de Landsverordening BOB. Zo werd 
onder meer de notificatieplicht (artikel 177ka) vastgelegd en werden regels voorgeschreven over 
het bewaren en vernietigen van de gegevens (artikelen 177kb en 177kc). Daarnaast werd van de 
mogelijkheid gebruik gemaakt om enkele termijnen aan te passen en werden enkele andere kleine 
wijzigingen aangebracht in de tekst. Het gevolg was een aparte, doch eenvormige, tekst voor de 
landen Aruba, Curaçao en Sint Maarten. De Landsverordening BOB is vervolgens in 2012 in 
1 2 3
Aruba , Sint Maarten en Curaçao in werking getreden. Als gevolg van een aparte vaststelling zijn 
in Aruba een aantal, niet inhoudelijke, wijzigingen in de tekst geslopen. 
De wijzigingen die na 2010 zijn doorgevoerd in de tekst voor Aruba, Curaçao en Sint Maarten 
konden niet eerder worden overgenomen in het Wetboek van Strafvordering BES. De verschillen 
                                                           
1
 Afkondigingsblad van Aruba 2012, no. 10, Landsverordening van 8 maart 2012 houdende wijziging van het 
Wetboek van Strafvordering van Aruba (AB 1996, no. 75) (regeling bijzondere opsporingsbevoegdheden en 
andere spoedeisende veranderingen). Uitgegeven 15 maart 2012. 
2 e
 Afkondigingsblad Sint Maarten 2012, no. 25, Landsverordening van de 30 augustus 2012 houdende wijziging 
van het Wetboek van Strafvordering (Bijzondere opsporingsbevoegdheden en andere spoedeisende 
veranderingen). Uitgegeven 30 augustus 2012. 
3 de
 Publicatieblad van Curaçao 2012, no. 67, Landsverordening van de 18 oktober 2012 houdende wijziging van 
het Wetboek van Strafvordering (Bijzondere opsporingsbevoegdheden en andere spoedeisende 
veranderingen). Uitgegeven 18 oktober 2012. 

wijzigingen geen onoverkomelijke belemmerende inhoudelijke effecten opleveren voor de 
opsporingspraktijk. 
Op 26 maart 2015 (kenmerk 52/2015) heeft de President van het Gemeenschappelijk Hof van 
Justitie desgevraagd een reactie verstuurd naar aanleiding van het wetsvoorstel. In zijn reactie 
gaat de President tevens in op de eerste reactie van de Procureur-Generaal uit december 2014. De 
President stelt vast dat het conceptwetsvoorstel conform de huidige wetgeving van Aruba, Curaçao 
en Sint Maarten is. De wijzigingen in die landen zijn voorbereid door Commissie Hervorming 
Wetboek van Strafvordering, waarin ook de toenmalige Procureur-Generaal en de toenmalige 
Hoofdofficier van Justitie zitting hadden. De uiteindelijke BOB-regeling in Aruba, Curaçao en Sint 
Maarten is min of meer een compromistekst, voortkomende uit standpunten van de 
belangengroepen van de leden van de Commissie, waaronder naast het Openbaar Ministerie en de 
politie, ook de advocatuur en de overheid. De regeling is uiteindelijk unaniem door de Commissie, 
en dus ook met instemming van de Procureur-Generaal en de Hoofdofficier van Justitie, 
vastgesteld, aldus de President. De tekst is door de wetgevers van Aruba, Curaçao en Sint Maarten 
zonder wijziging of aanvulling overgenomen. Dit conceptwetsvoorstel heeft als doel om in het 
Caribisch deel van het Koninkrijk der Nederlanden een niet van elkaar afwijkende BOB-regeling op 
te nemen. De President acht deze uniforme tekst voor de rechtspraktijk en zeker voor de 
Gerechten in eerste aanleg en het Hof (maar ook voor de Hoge Raad) een vereiste. Een 
afzonderlijke BOB-regeling voor de BES, naast die van Aruba, Curaçao en Sint Maarten is volgens 
de President niet te verdedigen. Er zijn hem geen klachten bekend over de eventuele 
onwerkbaarheid van de BOB-regeling in bijvoorbeeld Curaçao. Voor wat betreft de toevoeging van 
bepalingen m.b.t. notificatie en vernietiging wijst de President op het advies van de Nederlandse 
Raad van State, waarin stelling wordt genomen tegen het schrappen van die bepalingen. De term 
‘planmatig’ is uitgebreid aan de orde geweest tijdens de discussies tussen de overheid en de 
Commissie en heeft uiteindelijk instemming gekregen van de landen. Een andere tekst voor de 
BES is volgens de President absoluut ongewenst. De President vindt het tevens goed te verdedigen 
dat bepaalde termijnen in de kleine gemeenschappen van met name de BES korter zijn dan in 
Nederland. De President adviseert de voorgestelde wijzigingen zo snel mogelijk in procedure te 
brengen, zodat de tijd voor de invoering van de wetteksten zo beperkt mogelijk wordt gehouden. 
Het bestuurscollege van het Openbaar Lichaam Saba liet in zijn reactie van 2 september 2015 
(kenmerk 859/15) weten dat het college akkoord is met het wetsvoorstel zoals dat in consultatie 
aan het college is voorgelegd. Het bestuurscollege begrijpt dat het wetsvoorstel ertoe strekt om de 
regeling van de bijzondere opsporingsbevoegdheden in het Wetboek van Strafvordering BES te 
wijzigen en zo inhoudelijk in overeenstemming te brengen met de regeling van de bijzondere 
opsporingsbevoegdheden zoals die geldt in Aruba, Curaçao en Sint Maarten.  
3. Financiële paragraaf 
De wijzigingen in het Wetboek van Strafvordering ten aanzien van de bijzondere 
opsporingsbevoegdheden strekken er toe de regeling van de BES in overeenstemming te brengen 
met de regeling zoals die geldt in de landen Aruba, Curaçao en Sint Maarten. De invoering van de 
notificatieplicht (voorgestelde artikel 177ka), de voorschriften met betrekking tot het bewaren en 
vernietigen van verkregen gegevens (voorgestelde artikel 177kb) en het verlagen van enkele 
termijnen zullen financiële consequenties hebben voor het Openbaar Ministerie en de politie. De 
uitbreiding van het aantal bevoegdheden en daarmee het aantal verantwoordingsdocumenten en 
dossierbewegingen, gevoegd bij de voorgestelde kortere looptijd van bevelen brengen volgens het 
OM een verzwaring van werkdruk met zich voor met name het administratieve proces. De extra 
capaciteit die nodig is om deze werkdruk op te vangen wordt door het Openbaar Ministerie begroot 
op ongeveer 0,8 FTE aan seniore administratieve capaciteit. Dat komt neer op een bedrag van 
ongeveer 40.000 euro.  
De wijziging van de Wet politiegegevens (hierna: Wpg) strekt louter ter verduidelijking en heeft 
geen (extra) financiële consequenties voor de rijksrecherche, de Kustwacht voor Aruba, Curaçao 

ARTIKELSGEWIJS DEEL 
ARTIKEL I 
Het Wetboek van Strafvordering BES 
Onderdeel A en B (Opschrift Boek 2, Titel 1, vierde afdeling en artikel 50a) 
In het strafproces wordt dikwijls als probleem ervaren dat de rechter en de verdediging met een 
zekere regelmaat pas zeer laat de beschikking krijgen over wezenlijke onderdelen van het 
procesdossier, maar vooral dat de verdediging soms informatie geheel wordt onthouden, zonder 
toepassing van de daarvoor in artikel 51 van het Wetboek van Strafvordering BES gegeven 
regeling. Een en ander wordt bevorderd door het ontbreken van een overkoepelende en 
samenhangende regeling omtrent de verstrekking van stukken. De regeling in artikel 4 kan niet 
als zodanig worden aangemerkt, terwijl artikel 51 met name betrekking heeft op de onthouding 
van de kennisneming van processtukken.  
Het Wetboek van Strafvordering BES wilde in deze lacune voorzien door artikel 177k, vijfde lid: 
‘De verdachte of diens raadsman kan de officier van justitie schriftelijk verzoeken bepaalde door 
hem aangeduide processen-verbaal of andere voorwerpen bij de processtukken te voegen’. Dit 
raakt echter alleen stukken, welke betrekking hebben op de uitoefening van de bijzondere 
opsporingsbevoegdheden. Voorgesteld wordt deze regeling een algemener karakter te geven en 
haar op te nemen in een nieuw artikel 50a. Zo wordt bevorderd dat stukken, die van belang zijn 
voor de verdediging, tijdig aan het dossier worden toegevoegd. De verantwoordelijkheid 
hiervoor, welke nu geheel bij de officier van justitie ligt, wordt, indien een gerechtelijk 
vooronderzoek is geopend, gelegd bij de rechter-commissaris. Bij hem kan beroep worden 
ingesteld tegen de afwijzing door de officier van justitie van een verzoek om stukken aan het 
dossier toe te voegen; tegen afwijzing van een dergelijk verzoek door de rechter-commissaris 
wordt beroep geopend op het Hof. Ingevolge het bestaande artikel 38 dient het Hof hierop in 
raadkamer te beslissen. Een verzoek ex artikel 50a dient gemotiveerd te worden gedaan, 
waarbij aangetekend kan worden dat deze motivering beperkter kan zijn naar mate het meer 
voor de hand ligt dat de gewenste stukken tot het procesdossier zouden dienen te behoren.  
Het is uiteraard niet de bedoeling dat de nieuwe regeling de toepassing van dwangmiddelen 
illusoir maakt. Daarom is in de voorgestelde artikelen 177h, vierde lid, 177i, zesde lid, en het 
reeds bestaande artikel 177k, derde lid, vastgelegd dat de daar bedoelde documenten pas bij 
de processtukken behoeven te worden gevoegd zodra het belang van het onderzoek dit toelaat. 
Dit brengt mee dat voeging niet behoeft te geschieden, en naar mag worden aangenomen in de 
praktijk ook niet zal geschieden, voordat de toepassing van de betreffende bevoegdheid is 
beëindigd. Anderzijds zal, zodra die toepassing is geëindigd, het belang van het onderzoek zich 
doorgaans ook niet meer tegen die voeging verzetten. 
Een en ander sluit goed aan op de bestaande, in artikel 51 neergelegde, regeling omtrent de 
onthouding van reeds aan het dossier toegevoegde processtukken. Het nieuwe artikel 50a is, in 
het bijzonder voor de bijzondere opsporingsbevoegdheden, aangevuld met een aantal specifieke 
voorschriften omtrent de schriftelijke vastlegging en de voeging bij de stukken, in artikel 177i, 
derde lid en in artikel 177kc, derde lid. 
Onderdelen C en D (Artikelen 111 en 114a) 
Van de gelegenheid wordt gebruik gemaakt om een voorschrift dat in het Wetboek van 
Strafvordering BES ontbreekt, alsnog op te nemen (artikel 114a). In het Wetboek van 
Strafvordering van de voormalige Nederlandse Antillen is bij Nota van Wijziging de mogelijkheid 
geschapen om onder de voorwaarden, die kunnen worden gesteld bij schorsing van de 
voorlopige hechtenis, ook te vergen dat zekerheid wordt gesteld (borgsom). Daarbij is verzuimd 
een regeling te treffen voor het geval de gestelde voorwaarden niet worden nageleefd. Dit had 
ten gevolge dat de borgsom niet vervallen kon worden verklaard, zodat de nieuwe regeling 
ieder praktisch belang bleef missen. Omdat het vergen van een borgsom kan voorkomen dat 
mensen nodeloos in voorlopige hechtenis worden genomen, wordt voorgesteld om het 

Onderdeel G (Artikel 177k) 
 
In het tweede lid wordt voorgesteld het woord onverwijld toe te voegen. Dit benadrukt dat de 
bedoelde vernietiging direct dient te geschieden. Tevens is de tweede volzin uit het tweede lid 
verwijderd. Het vijfde lid komt te vervallen, vanwege de invoeging van artikel 50a (onderdeel 
B). Het zesde lid komt te vervallen, vanwege de invoeging van artikel 177kb (onderdeel H).  
Onderdeel H (Artikelen 177ka t/m 177ke) 
Artikel 177ka 
De huidige BOB-regeling in het Wetboek van Strafvordering BES voorziet niet in kennisgeving 
van de uitoefening van bijzondere opsporingsbevoegdheden aan betrokkenen (notificatie). Het 
is echter van belang dat burgers op enig moment weten dat hun grondrechten worden beperkt, 
omdat zij anders niet de mogelijkheid hebben de gegrondheid van deze grondrechtenbeperking 
aan de rechter voor te leggen (artikelen 6 en 13 EVRM). Dit geldt zeker als de inbreuk heimelijk 
plaatsvindt. Uit jurisprudentie van het EHRM op dit punt blijkt dat het achterwege blijven van 
notificatie een schending oplevert van artikel 13 EVRM. Met het voorgestelde artikel 177ka 
(Nederlandse equivalent is artikel 126bb Sv) vindt de gedachte uitdrukking dat een burger op 
wiens persoonlijke levenssfeer door de overheid een inbreuk is gemaakt, op enig moment 
daarvan op de hoogte moet worden gesteld. Het voorschrift is verbonden met de inbreuk op de 
persoonlijke levenssfeer. De mededelingsplicht bestaat dan ook ten opzichte van de burgers op 
wiens rechten inbreuk wordt gemaakt en niet alleen ten opzichte van een verdachte. Het 
tweede lid wijst aan wie als betrokkene moet worden aangemerkt. De mededeling vindt plaats 
zodra het belang van het onderzoek dat toelaat. Het moment van mededeling bepaalt mede het 
moment van vernietiging van de gegevens omtrent de uitoefening van bevoegdheden (artikel 
177kb, tweede lid). De mededeling kan achterwege blijven als deze redelijkerwijze niet 
mogelijk is. Gedoeld wordt op feitelijke belemmeringen, bijvoorbeeld omdat geen woon- of 
verblijfplaats bekend is. Voor de volledigheid wordt hier opgemerkt, dat het niet (tijdig) doen 
van de mededeling, uitsluitend de belangen van de betrokkene raakt en niet die van verdachte, 
voor zover hij een ander is.  
Artikel 177kb 
De huidige BOB-regeling in het Wetboek van Strafvordering BES voorziet niet in vernietiging 
van informatie die is verkregen door de uitoefening van bijzondere opsporingsbevoegdheden. 
De verplichting tot het vernietigen van persoonsgegevens die niet meer bewaard hoeven te 
worden, vormt een wezenlijk onderdeel van de bescherming van het privéleven, zoals 
neergelegd in artikel 8 EVRM. Het voorgestelde artikel 177kb (Nederlandse equivalent is artikel 
126cc Sv) dient zowel het onderzoek als de bescherming van de persoonlijke levenssfeer. Het 
belang van het onderzoek wordt gediend door het voorschrift dat de in het eerste lid bedoelde 
processen-verbaal en andere voorwerpen worden bewaard zolang de zaak niet is geëindigd. De 
bepaling beschermt de persoonlijke levenssfeer van de betrokken burgers door tot bij proces-
verbaal gedocumenteerde vernietiging te verplichten. Zolang de strafzaak niet is geëindigd, 
staat bewaring van gegevens voorop; daarna moeten de gegevens in principe worden 
vernietigd.  
Artikel 177kc 
In het verlengde van de voorgestelde artikelen 177ka en 177kb wordt artikel 177kc 
voorgesteld. Met dit artikel (Nederlandse equivalent is artikel 126dd Sv) wordt een regeling 
getroffen voor het gebruik van gegevens, verkregen door toepassing van bijzondere 
opsporingsbevoegdheden, in een andere strafzaak. Er is bewust gekozen voor de ruime term 
‘ander strafrechtelijk onderzoek’. Daarmee wordt gedoeld op het opsporingsonderzoek in ruime 
zin, maar ook op het strafrechtelijk financieel onderzoek. Als de bedoelde gegevens in een 
ander onderzoek worden gebruikt, moeten ze (alsnog) worden vernietigd zodra het andere 
onderzoek is geëindigd, conform de regeling van artikel 177kb.  

Onderdeel L (Artikel 177n) 
In het voorgestelde vierde lid wordt bepaald dat toepassing van het eerste lid (het bevel van de 
officier van justitie aan een opsporingsambtenaar om over te gaan tot een pseudokoop of 
pseudodienstverlening) alleen plaatsvindt na voorafgaande schriftelijke toestemming van de 
procureur-generaal. Hiermee wordt aangesloten bij de artikelen 177m, vijfde lid (infiltratie), 
177w, zevende lid (burgerpseudo-koop of –dienstverlening), 177x, negende lid 
(burgerinfiltratie) en 177ij, zesde lid (doorlaten). 
Onderdeel M (Artikel 177o) 
Bij de bevoegdheid tot het stelselmatig inwinnen van informatie wordt voorgesteld de termijn van 
drie maanden te vervangen door een termijn van zes weken. Gewezen zij op de toelichting bij de 
onderdelen I en J (artikel 177l). 
Onderdeel N (Artikel 177q) 
In het eerste en tweede lid is de zinsnede ‘op zijn vordering’ verwijderd. Dit in verband met de 
voorgestelde toevoeging van het tweede en derde lid aan artikel 177i. Onder a in het eerste lid 
is het woord ‘vermoedelijk’ toegevoegd. Hiervoor wordt verwezen naar de toelichting bij 
onderdeel K (artikel 177m).  
Met betrekking tot het voorgestelde vierde lid: ook in Nederland bestaat discussie over de 
positie van de geheimhouders, bedoeld in artikel 252, in relatie tot de bijzondere 
opsporingsmethoden. Thans wordt voorgesteld expliciet in de wet op te nemen dat tegen deze 
geheimhouders, indien zij geen verdachte zijn van strafbare feiten, de bevoegdheden opnemen 
vertrouwelijke communicatie en opnemen telecommunicatie (artikelen 177q en 177r) niet 
mogen worden aangewend. Consequentie van de voorgestelde regeling is dat het opnemen van 
communicatie met geheimhouders in het kader van tegen anderen gerichte toepassing van de 
hier bedoelde bevoegdheden zoveel mogelijk dient te worden voorkomen en dat, indien zij toch 
wordt opgenomen, de opnamen onverwijld dienen te worden vernietigd. Dit is voorgesteld in 
artikel 177k, tweede lid. Door de invoeging van het nieuwe vierde lid, zijn de laatste twee leden 
van het artikel vernummerd tot het vijfde en zesde lid. 
 
Onderdeel O (Artikel 177r) 
In artikel 177r wordt een aantal wijzigingen voorgesteld. In het eerste lid is de zinsnede ‘op zijn 
vordering’ verwijderd. Dit in verband met de toevoeging van het tweede en derde lid aan artikel 
177i. Onder a in het eerste lid is het woord ‘vermoedelijk’ toegevoegd. Hiervoor wordt verwezen 
naar de toelichting bij onderdeel K (artikel 177m). Met betrekking het derde lid nog het 
volgende: dit lid creëert de mogelijkheid tot het verplichten van de aanbieder van een 
communicatiedienst tot het verlenen van medewerking. De hier bedoelde schriftelijke vordering 
van de officier van justitie aan de aanbieder van een communicatiedienst kan vergezeld gaan 
van een door de Rechter-Commissaris ondertekend extract van de verleende machtiging. Het 
extract zal niet méér gegevens bevatten dan de aanbieder voor de uitvoering van de vordering 
nodig heeft. Voor de voorgestelde wijziging van het vierde lid wordt verwezen naar de 
toelichting bij onderdeel N (artikel 177q). Door de invoeging van het nieuwe vierde lid, zijn de 
laatste twee leden van het artikel vernummerd tot het vijfde en zesde lid. 
Onderdeel P (Artikel 177s) 
Voorgesteld wordt de niet nader gedefinieerde term ‘verschoningsgerechtigde’ te vervangen 
door ‘de persoon, bedoeld in de artikelen 251, 252 of 253.’ Hiermee wordt gehoor gegeven aan 
het advies van de Raad van State. In het derde lid, onder a, is de zinsnede ‘en noodzakelijk’ 
verwijderd. In het vijfde lid is ‘op straffe van nietigheid’ toegevoegd. Zie hiervoor de toelichting 
bij onderdeel E (artikel 177h). In het zevende lid is de zinsnede ‘op diens vordering’ verwijderd. 
Zie hiervoor de toelichting bij de onderdelen F en N (artikelen 177i en 177q). 

praktijk bespaart veel werk en dus ook veel geld. Met de voorgestelde wijziging wordt ook hier 
die praktijk gelegaliseerd. Los van het instellen van een rechtsmiddel dient het vonnis eveneens 
aangevuld te worden met de bewijsmiddelen indien de verdediging of vervolging dat verzoeken 
c.q. vorderen. 
De voorgestelde aanvulling van het tweede lid strekt er toe, bij afwijking van de uitdrukkelijk 
onderbouwde standpunten van de verdediging of vervolging, de bijzondere redenen die daartoe 
hebben geleid expliciet in het vonnis op te nemen. Op deze wijze wordt de rechtspraak ook 
gediend en kan de jurisprudentie van de Hoge Raad ten aanzien van de in Nederland gewijzigde 
bepaling van artikel 359, tweede lid, van het Nederlandse Wetboek van Strafvordering 
onverkort gelding krijgen, ook in de BES. 
 
ARTIKEL II 
Wetboek van Strafrecht BES 
Deze wijzigingen strekken tot herstel van een omissie in de artikelen 249 en 253, eerste lid, van 
het Wetboek van Strafrecht BES, waarin het plegen van seksuele handelingen die bestaan uit of 
mede bestaan uit het seksueel binnendringen van het lichaam en het plegen van ontucht met een 
persoon die in geestelijke of lichamelijke onmacht verkeert strafbaar is gesteld. In de artikelen 243 
en 247 van het Nederlandse Wetboek van Strafrecht strekt de strafrechtelijke bescherming zich uit 
tot personen die in ‘een staat van verminderd bewustzijn’ verkeren. In het Caribisch Wetboek van 
Strafrecht dat is ingevoerd op Curaçao, Aruba en Sint Maarten, zijn de corresponderende 
strafbepalingen op dit punt aan de Nederlandse wetgeving aangepast. Bij de invoering van het 
Wetboek van Strafrecht BES in het kader van de staatkundige hervormingen in 2010 is de 
zedenwetgeving in het Wetboek van Strafrecht BES op belangrijke onderdelen gemoderniseerd, 
maar zijn de artikelen 249 en 253 van Wetboek van Strafrecht BES abusievelijk niet aangepast op 
het punt van ‘de staat van verminderd bewustzijn’. Met de voorgestelde wijzigingen vindt alsnog 
actualisatie plaats.  
ARTIKEL III 
Wet politiegegevens 
Onderdelen A, B en C (artikelen 36b, 36c, eerste lid, onder e en 36d, eerste lid, onder c) 
Met de voorgestelde wijzigingen worden enkele verduidelijkingen aangebracht in paragraaf 5a van 
de Wpg.  
Kustwacht 
De Minister van Defensie wordt als verantwoordelijke aangeduid wat betreft de verwerking van 
politiegegevens door de Kustwacht voor Aruba, Curaçao en Sint Maarten alsmede voor de 
openbare lichamen Bonaire, Sint Eustatius en Saba. De commandant van de Kustwacht en de door 
hem aangewezen opvarenden zijn in Bonaire, Sint Eustatius en Saba aangesteld als buitengewoon 
agent van politie, zodat zij belast zijn met de opsporing van strafbare feiten (zie artikel 184, eerste 
lid, onder c, van het Wetboek van Strafvordering BES). Vanwege de aanstelling als buitengewoon 
agent van politie is de Minister van Justitie en Veiligheid op basis van het huidige artikel 36b, 
aanhef, onder b, onder 3˚) de verantwoordelijke in de zin van de Wpg. Aangezien de Kustwacht 
valt onder de verantwoordelijkheid van de Minister van Defensie ligt het meer in de rede om die 
minister als verantwoordelijke aan te wijzen. De beoogde wijzigingen in verband met de Kustwacht 
strekken daartoe.  
Rijksrecherche 
Uit artikel 9, derde lid, van de Rijkswet politie van Curaçao, van Sint Maarten en van Bonaire, Sint 
Eustatius en Saba volgt dat de rijksrecherche bevoegd is in Bonaire, Sint Eustatius en Saba. Door 
de rijksrecherche niet te vermelden in artikel 36b, aanhef, onder b, zou ten onrechte de indruk 

 
ARTIKEL V 
 
Het voornemen bestaat om de voorgestelde aanpassingen zo spoedig mogelijk in werking te laten 
treden. De reden om de datum van inwerkingtreding bij koninklijk besluit te bepalen, is om 
daartoe in overleg met de rechtspraktijk het meest geschikte tijdstip te kiezen. 
 
 
 
De Minister van Justitie en Veiligheid, 

