Wet tot wijziging van het Wetboek van Strafvordering BES in verband met aanpassing 
van de regeling van de bijzondere opsporingsbevoegdheden en enkele andere 
bepalingen en tot wijziging van de Wet politiegegevens in verband met de aanpassing 
van de regeling van de verwerking van politiegegevens in Bonaire, Sint Eustatius en 
Saba 
 
MEMORIE VAN TOELICHTING 
 
ALGEMEEN DEEL 
1. Inleiding 
Dit wetsvoorstel strekt ertoe om de regeling van de bijzondere opsporingsbevoegdheden in het 
Wetboek van Strafvordering BES te wijzigen en zo inhoudelijk in overeenstemming te brengen met 
de regeling van de bijzondere opsporingsbevoegdheden (hierna: BOB) zoals die geldt in Aruba, 
Curaçao en Sint Maarten. Na inwerkingtreding van het Wetboek van Strafvordering BES in 2010, 
met daarin opgenomen de BOB-regeling, is in Aruba, Curaçao en Sint Maarten een BOB-regeling in 
werking getreden die op enkele punten afwijkt van de regeling die nu in de BES geldt.  
In 2008 werd het eerste ontwerp van de Landsverordening Bijzondere opsporingsbevoegdheden 
aangeboden aan de toenmalige ministers van Justitie van Aruba en de Nederlandse Antillen. De 
Nederlandse BOB-regeling vormde het uitgangspunt voor die Landsverordening. In de 
Landsverordening was niet uitsluitend de BOB-regeling opgenomen. Ook het conservatoir 
(derden)beslag (artikelen 119a en 119b) en het verkort vonnis (artikel 402) werd wettelijk 
verankerd. Deze Landsverordening BOB is niet voor de ontbinding van de Nederlandse Antillen op 
10 oktober 2010 behandeld in de Staten van respectievelijk de Nederlandse Antillen en Aruba.  
In de tekst van het Wetboek van Strafvordering BES (geplaatst in Stb 2010, 529), zoals 
vastgesteld bij de Aanpassingswet Openbare lichamen Bonaire, Sint Eustatius en Saba en de 
Aanpassingsregeling BES-wetten, werd de tekst van de regeling van de BOB opgenomen, zoals die 
luidde in het eerste ontwerp van de Landsverordening BOB. Het Wetboek van Strafvordering BES 
trad op 10 oktober 2010 in werking. 
Na 2010 werd de Landsverordening BOB echter apart behandeld en vastgesteld in Aruba, Curaçao 
en Sint Maarten. Mede naar aanleiding van het advies van de Raad van Advies van de Nederlandse 
Antillen, het advies van de Raad van Advies van Aruba en het advies van de Raad van State werd 
bij Nota’s van wijziging een aantal wijzigingen aangebracht in de Landsverordening BOB. Zo werd 
onder meer de notificatieplicht (artikel 177ka) vastgelegd en werden regels voorgeschreven over 
het bewaren en vernietigen van de gegevens (artikelen 177kb en 177kc). Daarnaast werd van de 
mogelijkheid gebruik gemaakt om enkele termijnen aan te passen en werden enkele andere kleine 
wijzigingen aangebracht in de tekst. Het gevolg was een aparte, doch eenvormige, tekst voor de 
landen Aruba, Curaçao en Sint Maarten. De Landsverordening BOB is vervolgens in 2012 in 
1 2 3
Aruba , Sint Maarten en Curaçao in werking getreden. Als gevolg van een aparte vaststelling zijn 
in Aruba een aantal, niet inhoudelijke, wijzigingen in de tekst geslopen. 
                                                           
1
 Afkondigingsblad van Aruba 2012, no. 10, Landsverordening van 8 maart 2012 houdende wijziging van het 
Wetboek van Strafvordering van Aruba (AB 1996, no. 75) (regeling bijzondere opsporingsbevoegdheden en 
andere spoedeisende veranderingen). Uitgegeven 15 maart 2012. 
2 e
 Afkondigingsblad Sint Maarten 2012, no. 25, Landsverordening van de 30 augustus 2012 houdende wijziging 
van het Wetboek van Strafvordering (Bijzondere opsporingsbevoegdheden en andere spoedeisende 
veranderingen). Uitgegeven 30 augustus 2012. 
3 de
 Publicatieblad van Curaçao 2012, no. 67, Landsverordening van de 18 oktober 2012 houdende wijziging van 
het Wetboek van Strafvordering (Bijzondere opsporingsbevoegdheden en andere spoedeisende 
veranderingen). Uitgegeven 18 oktober 2012. 

gaat de President tevens in op de eerste reactie van de Procureur-Generaal uit december 2014. De 
President stelt vast dat het conceptwetsvoorstel conform de huidige wetgeving van Aruba, Curaçao 
en Sint Maarten is. De wijzigingen in die landen zijn voorbereid door Commissie Hervorming 
Wetboek van Strafvordering, waarin ook de toenmalige Procureur-Generaal en de toenmalige 
Hoofdofficier van Justitie zitting hadden. De uiteindelijke BOB-regeling in Aruba, Curaçao en Sint 
Maarten is min of meer een compromistekst, voortkomende uit standpunten van de 
belangengroepen van de leden van de Commissie, waaronder naast het Openbaar Ministerie en de 
politie, ook de advocatuur en de overheid. De regeling is uiteindelijk unaniem door de Commissie, 
en dus ook met instemming van de Procureur-Generaal en de Hoofdofficier van Justitie, 
vastgesteld, aldus de President. De tekst is door de wetgevers van Aruba, Curaçao en Sint Maarten 
zonder wijziging of aanvulling overgenomen. Dit conceptwetsvoorstel heeft als doel om in het 
Caribisch deel van het Koninkrijk der Nederlanden een niet van elkaar afwijkende BOB-regeling op 
te nemen. De President acht deze uniforme tekst voor de rechtspraktijk en zeker voor de 
Gerechten in eerste aanleg en het Hof (maar ook voor de Hoge Raad) een vereiste. Een 
afzonderlijke BOB-regeling voor de BES, naast die van Aruba, Curaçao en Sint Maarten is volgens 
de President niet te verdedigen. Er zijn hem geen klachten bekend over de eventuele 
onwerkbaarheid van de BOB-regeling in bijvoorbeeld Curaçao. Voor wat betreft de toevoeging van 
bepalingen m.b.t. notificatie en vernietiging wijst de President op het advies van de Nederlandse 
Raad van State, waarin stelling wordt genomen tegen het schrappen van die bepalingen. De term 
‘planmatig’ is uitgebreid aan de orde geweest tijdens de discussies tussen de overheid en de 
Commissie en heeft uiteindelijk instemming gekregen van de landen. Een andere tekst voor de 
BES is volgens de President absoluut ongewenst. De President vindt het tevens goed te verdedigen 
dat bepaalde termijnen in de kleine gemeenschappen van met name de BES korter zijn dan in 
Nederland. De President adviseert de voorgestelde wijzigingen zo snel mogelijk in procedure te 
brengen, zodat de tijd voor de invoering van de wetteksten zo beperkt mogelijk wordt gehouden. 
Het bestuurscollege van het Openbaar Lichaam Saba liet in zijn reactie van 2 september 2015 
(kenmerk 859/15) weten dat het college akkoord is met het wetsvoorstel zoals dat in consultatie 
aan het college is voorgelegd. Het bestuurscollege begrijpt dat het wetsvoorstel ertoe strekt om de 
regeling van de bijzondere opsporingsbevoegdheden in het Wetboek van Strafvordering BES te 
wijzigen en zo inhoudelijk in overeenstemming te brengen met de regeling van de bijzondere 
opsporingsbevoegdheden zoals die geldt in Aruba, Curaçao en Sint Maarten.  
3. Financiële paragraaf 
De wijzigingen in het Wetboek van Strafvordering ten aanzien van de bijzondere 
opsporingsbevoegdheden strekken er toe de regeling van de BES in overeenstemming te brengen 
met de regeling zoals die geldt in de landen Aruba, Curaçao en Sint Maarten. De invoering van de 
notificatieplicht (voorgestelde artikel 177ka), de voorschriften met betrekking tot het bewaren en 
vernietigen van verkregen gegevens (voorgestelde artikel 177kb) en het verlagen van enkele 
termijnen zullen financiële consequenties hebben voor het Openbaar Ministerie en de politie. De 
uitbreiding van het aantal bevoegdheden en daarmee het aantal verantwoordingsdocumenten en 
dossierbewegingen, gevoegd bij de voorgestelde kortere looptijd van bevelen brengen volgens het 
OM een verzwaring van werkdruk met zich voor met name het administratieve proces. De extra 
capaciteit die nodig is om deze werkdruk op te vangen wordt door het Openbaar Ministerie begroot 
op ongeveer 0,8 FTE aan seniore administratieve capaciteit. Dat komt neer op een bedrag van 
ongeveer 40.000 euro.  
De wijziging van de Wet politiegegevens (hierna: Wpg) strekt louter ter verduidelijking en heeft 
geen (extra) financiële consequenties voor de rijksrecherche, de Kustwacht voor Aruba, Curaçao 
en Sint Maarten alsmede voor de openbare lichamen Bonaire, Sint Eustatius en Saba en het 
recherchesamenwerkingsteam.  

ontbrekende voorschrift thans alsnog in te voeren. Daarbij is artikel 83 van het Nederlandse 
Wetboek van Strafvordering als voorbeeld genomen; ter vereenvoudiging is echter de 
mogelijkheid dat een derde als waarborg optreedt, zonder meteen de borgsom te storten, 
geschrapt. Van die mogelijkheid wordt ook in Nederland nooit gebruik gemaakt; de toepassing 
leidt tot nodeloze complicaties en de praktijk heeft er geen behoefte aan. In verband met deze 
stroomlijning zijn ook het derde en het vijfde lid van artikel 111 gewijzigd. 
Onderdeel E (Artikel 177h) 
In artikel 177h wordt een aantal wijzigingen voorgesteld. Allereerst wordt in het eerste lid 
toegevoegd dat het mondelinge bevel, op straffe van nietigheid, binnen drie dagen op schrift wordt 
gesteld. De huidige regeling kent geen expliciete sancties. De voorgestelde wijziging van het 
eerste lid regelt dat in de gevallen dat de beslissingen van de functionarissen tot het inzetten van 
de bevoegdheden mondeling worden genomen, die beslissingen op straffe van nietigheid binnen 
drie dagen op papier dienen te worden gezet, waarna deze dienen te worden gevoegd in het 
procesdossier. Het betreft alle bevelen en machtigingen als bedoeld in de artikelen 177h, eerste lid 
en 177i, eerste lid, alsmede de vordering, bedoeld in artikel 177s, vijfde lid, en de toestemming, 
bedoeld in artikel 177x, zevende lid. Omdat het gaat om ingrijpende bevoegdheden en voor de 
procesvoering wezenlijke normen, mag er van worden uitgegaan dat de rechter die resultaten niet 
voor bewijs van het strafbare feit zal toelaten indien de beslissingen niet binnen drie dagen 
schriftelijk zijn genomen of op papier gezet. 
Een bevel of vordering als bedoeld in titel XVIII welke voor een bepaalde periode wordt 
gegeven, dan wel een overeenkomst als bedoeld in titel XIX, die voor een bepaalde periode 
wordt aangegaan, vraagt om wijzigings- verlengings- en beëindigingmogelijkheden. Voorgesteld 
artikel 177h, vijfde lid, voorziet in het laatste. Er wordt bepaald dat de officier van justitie de 
uitvoering van het bevel, de vordering dan wel de overeenkomst tot toepassing ervan moet 
beëindigen, zodra de gronden waarop deze gegeven is, vervallen zijn. Dit dient schriftelijk te 
gebeuren. De officier van justitie heeft tot taak te bepalen in welke situaties het bevel, de 
vordering of de overeenkomst lang genoeg geduurd heeft. Van deze functionaris wordt 
verwacht, dat hij met voldoende afstand de in het geding zijnde belangen tegen elkaar afweegt 
aan de hand van de beginselen van proportionaliteit en subsidiariteit. Van het stellen van een 
absoluut maximum is derhalve afgezien. Wel is vanuit dit perspectief in dit vijfde lid de 
instructie aan de officier van justitie gegeven niet automatisch te wachten op de afloop van het 
bevel, de vordering dan wel de overeenkomst, maar als daarvoor aanleiding is eerder in te 
grijpen. Deze invoeging is deels het gevolg van het advies van de Nederlandse Raad van State, 
waarin werd gewezen op het ontbreken van een dergelijke regeling in artikel 177l. Door het 
invoegen van een nieuw vierde en vijfde lid, worden de laatste twee leden van deze bepaling 
vernummerd naar het zesde en zevende lid. Hierdoor is een wijziging van het zevende lid 
noodzakelijk, immers er wordt verwezen naar het vorige lid, dat nu het zesde lid is geworden. 
Van de gelegenheid is gebruik gemaakt het opstellen van de Algemene maatregel van bestuur 
facultatief te maken en daarmee in overeenstemming te brengen met artikelen 177kd en 177s, 
achtste lid. In het nieuwe zesde lid wordt voor alle duidelijkheid opgenomen dat onder het 
inzetten van een technisch hulpmiddel mede wordt verstaan het plaatsen en verwijderen van 
een technisch hulpmiddel. 
Onderdeel F (Artikel 177i) 
Voor de toevoeging: ‘op straffe van nietigheid’ in het eerste lid wordt verwezen naar de 
toelichting bij onderdeel E (artikel 177h). Bij de toepassing van een aantal bijzondere 
opsporingsbevoegdheden is een machtiging van de rechter-commissaris vereist. Uit het 
voorgestelde tweede lid volgt dat een machtiging van de rechter-commissaris in dit verband 
wordt verkregen op schriftelijke vordering van de officier van justitie. In het derde lid is nader 
omschreven waaraan die schriftelijke vordering moet voldoen. 
 
 

Artikel 177kd 
Het voorgestelde artikel 177kd heeft betrekking op de artikelen 177ka en 177kb. De 
mogelijkheid wordt gecreëerd om bij Algemene maatregel van bestuur (Amvb), voorschriften te 
geven omtrent de wijze van bewaren en vernietigen van processen-verbaal en andere 
voorwerpen, die zijn verkregen door de toepassing van een bijzondere opsporingsbevoegdheid. 
Tevens wordt de mogelijkheid gecreëerd om bij dezelfde Amvb voorschriften te geven omtrent 
de wijze waarop de mededeling als bedoeld in artikel 177ka (notificatie) moet worden gedaan. 
Artikel 177ke 
Het voorgestelde artikel 177ke schrijft geheimhouding voor aan degene tot wie een vordering 
als bedoeld in de artikel 177r, 177s en 177t of een bevel als bedoeld in artikel 177v is gericht 
(het Nederlandse equivalent is artikel 126bb, vijfde lid, Sv).  
Onderdelen I en J (Titel eerste afdeling en artikel 177l, planmatige observatie) 
De huidige BOB-regeling in het Wetboek van Strafvordering BES spreekt in artikel 177l over 
‘stelselmatige’ observatie. Door de uitleg van de Hoge Raad van het begrip ‘stelselmatig’ (zie 
bijvoorbeeld HR 12 februari 2002, NJ 2002, 310 en HR 26 oktober 2010, NJ 2010, 587) valt 
datgene dat niet een min of meer volledig beeld van bepaalde aspecten van het leven van de 
verdachte oplevert buiten dat begrip. Daarom wordt een andere begrip voorgesteld, namelijk: 
‘planmatig’. Met deze term wordt bedoeld de politie slechts te vergunnen om zonder bevel van 
de officier van justitie te observeren indien men toevallig een keer op een bepaalde verdachte 
stuit en men die verdachte onmiddellijk wil observeren. Deze onmiddellijke observatie kan niet 
van lange duur zijn; zeker binnen twaalf uren moet het mogelijk zijn om de officier van justitie 
in te schakelen. Vanaf dat moment en bovendien zodra er enig vooropgezet plan aan de 
observatie ten grondslag ligt, is de observatie ‘planmatig’ in de zin van de wet, in welk geval 
een bevel noodzakelijk is. Dit levert aan de ene kant meer werk voor het Openbaar Ministerie 
op, maar aan de andere kant verhoogt dit de betrokkenheid en de verantwoordelijkheid van het 
Openbaar Ministerie voor het opsporingswerk.  
De voorgestelde wijzigingen in het tweede en derde lid van artikel 177l zijn in overeenstemming 
met de artikelen 177i, tweede lid en 177q, tweede lid. De zinsnede ‘bij de uitoefening van de 
bevoegdheid’ is vervangen door ‘ter uitvoering van het bevel’. Deze terminologie sluit tevens 
beter aan bij het systeem van de regeling. Er zou discussie kunnen ontstaan over het feit of de 
toepassing van het tweede en derde lid ook beëindigd moet worden, bij beëindigen van het 
bevel uit het eerste lid. De zinsnede ‘ter uitvoering van het bevel’ maakt echter duidelijk dat het 
tweede en derde lid in zoverre gekoppeld zijn aan het eerste lid, dat bij beëindiging van het 
bevel uit het eerste lid ook de toepassing uit het tweede en derde lid moet worden beëindigd.  
Met betrekking tot de voorgestelde wijziging van het vierde lid: de termijn voor de toepassing 
van de stelselmatige observatie, welke drie maanden bedraagt, is gereduceerd tot de helft (zes 
weken) ter verbetering van de rechterlijke controle. Dit geldt ook voor de artikelen 177o, 
tweede lid (stelselmatig inwinnen van informatie) en 177w, zesde lid (bijstand burgers). Indien 
tegen de tijd, waarop de gestelde termijn zal verstrijken, wordt vastgesteld dat de toepassing 
van de betreffende bevoegdheid dient te worden voortgezet, kan en moet daartoe opnieuw de 
voorgeschreven autorisatie worden verkregen, waarbij de noodzaak om die toepassing voort te 
zetten door de daartoe bevoegd verklaarde autoriteit uitdrukkelijk wordt beoordeeld. Bij 
(burger-)infiltratie is overigens afgezien van het opnemen van enige termijn vanwege het 
gevaarzettende karakter van het opnemen daarvan. Het plots stopzetten van een 
infiltratietraject kan voor de betreffende infiltrant gevaarlijk zijn. 
Onderdeel K (Artikel 177m) 
In het eerste lid wordt voorgesteld om het woord “vermoedelijk” toe te voegen, om daarmee te 
benadrukken dat een dergelijke participatie nog niet vast hoeft te staan. 

Onderdeel Q (Artikel 177t) 
In het eerste lid wordt voorgesteld om het woord “vermoedelijk” toe te voegen, om daarmee te 
benadrukken dat een dergelijke participatie nog niet vast hoeft te staan. In het tweede lid wordt 
voorgesteld, net als in artikel 177s, de niet nader gedefinieerde term ‘verschoningsgerechtigde’ te 
vervangen door ‘de persoon, bedoeld in de artikelen 251, 252 of 253.’ In het derde lid is de 
zinsnede ‘op vordering van de officier van justitie’ verwijderd. Zie hiervoor de toelichting bij de 
onderdelen F en N (artikelen 177i en 177q). 
Onderdeel R (Artikel 177v) 
In het tweede lid wordt voorgesteld om, net als bij de artikelen 177s en 177t, de niet nader 
gedefinieerde term ‘verschoningsgerechtigde’ te vervangen door ‘de persoon, bedoeld in de 
artikelen 251, 252 of 253.’ Hiermee wordt gehoor gegeven aan het advies van de Raad van State. 
Onderdeel S (Artikel 177w) 
Het voorgestelde nieuwe vierde lid is in overeenstemming met artikel 177n, derde lid 
(pseudokoop of –dienstverlening). Abusievelijk was bij de bepaling van artikel 177w geen lid 
opgenomen waarin wordt voorgeschreven dat de aard van de goederen, gegevens of diensten 
moet worden vermeld in het bevel. Voor de verandering van de termijnen in artikel 177w, 
zesde lid, wordt verwezen naar de toelichting bij de onderdelen I en J (artikel 177l). 
Onderdeel T (Artikel 177x) 
In het eerste lid wordt voorgesteld om het woord “vermoedelijk” toe te voegen, om daarmee te 
benadrukken dat een dergelijke participatie nog niet vast hoeft te staan. In het zevende lid is ‘op 
straffe van nietigheid’ toegevoegd. Zie hiervoor de toelichting bij E (artikel 177h). In het 
voorgestelde artikel 177h, vierde lid, wordt geregeld dat zodra niet meer is voldaan aan de 
voorwaarden die ten grondslag liggen aan de gegeven bevoegdheid, de officier van justitie bepaalt 
dat de uitvoering van de overeenkomst wordt beëindigd. Hierdoor is het achtste lid van artikel 
177x overbodig en wordt daarom verwijderd. Doordat het achtste lid vervalt worden het negende 
en tiende lid vernummerd naar het achtste en negende lid. 
Onderdeel U (artikel 177y) 
In het eerste lid wordt een omissie hersteld. ‘Uitstel tot inbeslagneming’ wordt vervangen door 
‘Uitstel van inbeslagneming’. Dit komt overeen met de aanhef van het tweede lid van deze 
bepaling en is taalkundig ook juist. 
Onderdeel V (Artikel 177z) 
Het eerste lid is tekstueel gewijzigd, zodat het beter aansluit op de artikelen 177m en 177x; 
daartoe wordt ook voorgesteld de term 'verzameling van personen' te vervangen door de in die 
artikelen aanduiding 'groep van personen'. De betekenis is hierdoor niet gewijzigd. Er is in het 
derde lid voor gekozen om de niet nader gedefinieerde term ‘verschoningsgerechtigde’ te 
vervangen door ‘de persoon, bedoeld in de artikelen 251, 252 of 253.’ De wijziging in het zesde 
lid, betreft de verbetering van een kennelijke verschrijving.  
Onderdeel W (Artikel 402) 
De voorgestelde wijzigingen van artikel 402, eerste, derde en zevende lid, zijn het gevolg van 
een uitspraak van de Hoge Raad der Nederlanden dd. 13 juli 2010 (ECLI:NL:HR:2010:BJ8669), 
waarin vastgehouden werd aan een strikte lezing van artikel 402. Een vonnis bevatte tot dan 
toe op het moment dat de zaak werd ingezonden naar de Hoge Raad wel de bewijsmiddelen, 
maar die ontbraken veelal op de dag van de uitspraak. Ook in de BES werd gebruik gemaakt 
van de in Nederland inmiddels gelegaliseerde praktijk om de bewijsmiddelen eerst toe te 
voegen aan het vonnis nadat eventueel hoger beroep of cassatie werd ingesteld. Een dergelijke 

recherchesamenwerkingsteam. Met ingang van 14 oktober 2010 is de Minister van Justitie en 
Veiligheid de verantwoordelijke; zie het Besluit van 14 oktober 2010 houdende de departementale 
herindeling met betrekking tot veiligheid (Stcrt. 2010, 16528). 
Met de wijziging van het begrip ‘politiekorps’ (artikel 36b, onder b, onder 1˚) en het expliciet 
noemen van de Minister van Justitie en Veiligheid als de verantwoordelijke bij het 
recherchesamenwerkingsteam wordt de zelfstandige positie van het recherchesamenwerkingsteam 
verduidelijkt. 
ARTIKEL III 
Wetboek van Strafrecht BES 
 
Gelet op artikel 24, eerste lid, van de Invoeringswet openbare lichamen Bonaire, Sint Eustatius en 
Saba (Stb. 2010, 346) is de tekst van het Wetboek van Strafrecht BES, zoals gewijzigd bij de 
Aanpassingswet openbare lichamen Bonaire, Sint Eustatius en Saba (Stb. 2010, 350) en de 
Aanpassingsregeling BES-wetten (Stcrt. 2010, nr. 15040) bij beschikking van de toenmalige 
Minister van Justitie van 27 september 2010 in het Staatsblad geplaatst (Stb. 2010, 528). Het 
Wetboek van Strafrecht van de Nederlandse Antillen vormde de basis voor het Wetboek van 
Strafrecht BES. In het Wetboek van Strafrecht van de Nederlandse Antillen kende een aantal 
artikelen geen genummerde artikelleden. Tijdens de transitie van het Wetboek van Strafrecht van 
de Nederlandse Antillen naar het Wetboek van Strafrecht BES is er niet voor gekozen het wetboek 
op dit punt aan te passen. Een voorbeeld van een artikel dat geen genummerde artikelleden bevat 
is artikel 320 van het Wetboek van Strafrecht BES. Deze bepaling bestaat uit twee delen, echter er 
staat geen nummering voor deze twee delen. In artikel 321a wordt echter wel verwezen naar het 
tweede lid van artikel 320. Een verwijzing die naar de letter van de wet niet klopt, want artikel 320 
bestaat niet uit leden. Zo zijn er meer voorbeelden te geven, waarin de wet niet klopt maar de 
praktijk zich tot nu toe wel heeft weten te redden. Desondanks bevordert deze redactie de 
toegankelijkheid van de wet niet. Bij een recente automatiseringsslag die werd gemaakt op de 
BES-eilanden, ontstond het probleem dat het systeem de (op papier niet genummerde) leden niet 
kon herkennen. Met name het feit dat in andere artikelen wel wordt verwezen naar leden die niet 
zijn genummerd, maakt dat de gewenste automatisering niet mogelijk is. Vandaar dat een 
grondslag wordt gegeven voor het opnieuw plaatsen van de tekst van het Wetboek van Strafrecht 
BES in het Staatsblad waarbij de Minister van Justitie en Veiligheid de ongenummerde leden van 
de artikelen nummert. Tevens wordt van de gelegenheid gebruik gemaakt om de tekst over te 
brengen in de geldende Nederlandse spelling. 
 
ARTIKEL IV 
 
Het voornemen bestaat om de voorgestelde aanpassingen zo spoedig mogelijk in werking te laten 
treden. De reden om de datum van inwerkingtreding bij koninklijk besluit te bepalen, is om 
daartoe in overleg met de rechtspraktijk het meest geschikte tijdstip te kiezen. 
 
 
 
De Minister van Justitie en Veiligheid, 

