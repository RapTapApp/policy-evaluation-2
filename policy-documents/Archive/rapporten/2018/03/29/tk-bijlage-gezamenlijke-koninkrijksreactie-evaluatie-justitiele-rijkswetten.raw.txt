GEZAMENLIJKE KONINKRIJKSREACTIE  
EVALUATIE JUSTITIËLE RIJKSWETTEN 
 
Inleiding 
 
In het kader van de nieuwe staatkundige structuur van het Koninkrijk zoals deze per 10 oktober 
2010 is gaan gelden, zijn afspraken gemaakt over de rechtspraak, het openbaar ministerie, de 
politie en het toezicht op de justitiële keten in de landen Curaçao en Sint Maarten en de openbare 
lichamen Bonaire, Sint Eustatius en Saba. Deze afspraken hebben geleid tot vier zogeheten 
justitiële consensusrijkswetten:  
 
- de Rijkswet Gemeenschappelijk Hof van Justitie van Aruba, Curaçao en Sint Maarten en 
van Bonaire, Sint Eustatius en Saba; 
- de Rijkswet openbare ministeries van Curaçao, van Sint Maarten en van Bonaire, Sint 
Eustatius en Saba,  
- de Rijkswet politie van Curaçao, van Sint Maarten en van Bonaire, Sint Eustatius en Saba 
en  
1 
- de Rijkswet Raad voor de Rechtshandhaving. 
 
Deze rijkswetten bevatten een gelijkluidende evaluatiebepaling, waarin is bepaald dat de 
betrokken ministers binnen vijf jaar na inwerkingtreding van de wetten een evaluatieverslag over 
de doeltreffendheid en effecten van de desbetreffende rijkswet in de praktijk aan de parlementen 
2
van de landen zenden. De vier rijkswetten zijn gezamenlijk geëvalueerd door een daartoe door de 
3
vier landen ingestelde evaluatiecommissie, op basis van de door de landen vastgestelde criteria 
en thema’s. Daarbij is rekening gehouden met de voorlichting van de Raad van State van het 
4
Koninkrijk. De evaluatiecommissie voornoemd heeft haar evaluatieverslag op 14 september 2015 
opgeleverd, waarna het verslag aan de vertegenwoordigende lichamen van Aruba, Curaçao, 
5
Nederland en Sint Maarten is gezonden.  
 
Hieronder wordt een gezamenlijke reactie van Aruba, Curaçao, Nederland en Sint Maarten op het 
evaluatieverslag gegeven. Daarbij wordt puntsgewijs ingegaan op de twintig aanbevelingen zoals 
door de evaluatiecommissie geformuleerd. Aangezien enkel de Rijkswet Gemeenschappelijk Hof 
van Justitie voor Aruba geldt, zijn uit deze gezamenlijke Koninkrijksreactie slechts de algemene 
uitgangspunten en de standpunten ten aanzien van het Gemeenschappelijk Hof van Justitie van 
toepassing op Aruba. 
 
Voor wat betreft de gezamenlijke reactie op de aanbevelingen zijn de landen het eens over een 
groot aantal punten. Zo onderschrijven alle vier de landen dat er sinds 10 oktober 2010 veel werk 
is verzet om de justitiële rijkswetten te implementeren. 
 
Gebleken is echter dat ten aanzien van enkele belangrijke onderwerpen de standpunten van de 
betrokken landen nog ver uit elkaar liggen. Daardoor is het niet mogelijk gebleken om 
dienaangaande een gezamenlijk standpunt te formuleren. Ten aanzien van de onderwerpen waar 
geen gezamenlijk standpunt kon worden geformuleerd zijn derhalve de individuele inzichten van 
de betrokken landen beknopt weergegeven.  
 
Evenwel kan op basis van deze evaluatie en de onderhavige reactie thans worden beoordeeld 
welke vervolgstappen er gezet dienen te worden door de vier landen. Het halfjaarlijkse Justitieel 
Vierpartijenoverleg (JVO) zal hier op toezien. 
 
 
 
 
                                                
1
 http://wetten.overheid.nl/BWBR0028070; http://wetten.overheid.nl/BWBR0028072; 
http://wetten.overheid.nl/BWBR0028079; http://wetten.overheid.nl/BWBR0028075 
2
 Artikel 65 rijkswet Gemeenschappelijk Hof van Justitie, artikel 40 rijkswet OM, artikel 55 rijkswet Politie, 
artikel 42 rijkswet Raad voor de Rechtshandhaving. 
3
 Kamerstuk 34 000 IV, F en Kamerstuk 34 000 IV, nr. 21 
4
 Zie de voorlichting van de Afdeling advisering van de Raad van State van het Koninkrijk over de evaluatie van 
de rijkswetten “Justitie” van 2 mei 2014 (No. W03.14.0046/II/Vo/K/B) 
5
 Tweede Kamer, vergaderjaar 2015–2016, 34 300 IV, nr. 22 
Pagina 1 van 23 
 

2. Onderzoek financiële middelen 
 
Aanbeveling van de Evaluatiecommissie 
 
Onderzocht moet worden of – met de kennis van nu – bij de totstandkoming van de 
Rijkswetten (in het bijzonder ten aanzien van de Rijkswet GHvJ en de Rijkswet Politie) 
voldoende inzicht bestond in de omvang van benodigde financiële middelen voor de in 
de Rijkswet voorziene inrichting van de instellingen. Aan de uitkomsten van dat 
onderzoek zouden door de landen consequenties moeten worden verbonden. 
 
Gezamenlijke reactie 
 
Alle vier de landen binnen het Koninkrijk dienen zorg te dragen voor tijdige en volledige 
financiering van hun instellingen, binnen de kaders zoals afgesproken door de ministers van 
Justitie in overleg met de betrokken instellingen. Dit geldt met name voor het Gemeenschappelijk 
Hof van Justitie en het Parket van de procureur-generaal van Curaçao, van Sint Maarten en van 
Caribisch Nederland. Het is echter niet altijd voor alle landen mogelijk gebleken om tijdig afdoende 
middelen ter beschikking te (kunnen) stellen voor het adequaat functioneren van de justitiële 
instellingen. 
 
De benodigde financiële middelen voor de uitvoering van de rijkswetten worden jaarlijks via de 
ontwerpbegroting gepresenteerd door de betrokken instellingen. Hierover treden de betrokken 
instellingen in overleg met de ministers van Justitie. Het is van belang dat genoemde instellingen 
deze begrotingen tijdig en binnen de bestaande systematiek opstellen. Daardoor kan overleg en 
afstemming met de ministers bijtijds plaatsvinden en kunnen genoemde begrotingen worden 
vastgesteld vóór de in de rijkswetten opgenomen termijnen.  
 
Overigens hebben het Gemeenschappelijk Hof van Justitie, het Parket van de procureur-generaal 
en de Raad voor de Rechtshandhaving op verzoek van het JVO meerjarige financiële kaders 
opgesteld, waardoor voor langere termijn inzicht wordt geboden in de verwachte benodigde 
middelen en daarmee de afdracht aan genoemde instellingen. 
 
 
   
Pagina 3 van 23 
 

4. Verdere uitwerking Rijkswet Politie 
 
Aanbeveling van de Evaluatiecommissie 
 
De Rijkswet Politie is een kaderwet. Het is noodzakelijk dat de wetgevers van Curaçao 
en Sint Maarten komen tot versnelde nadere uitwerking hiervan (voor Curaçao 
bijvoorbeeld door middel van totstandkoming van de Landsverordening Politie). 
 
Gezamenlijke reactie 
 
Zoals aangegeven in de inleiding zal op basis van deze evaluatie worden beoordeeld welke 
vervolgstappen er gezet dienen te worden. Daarbij zal tevens worden onderzocht wat nodig is voor 
een versnelde nadere uitwerking van de Rijkswet Politie via Landsverordeningen Politie. Dit laat 
onverlet dat de landen reeds betekenisvolle stappen kunnen zetten voor het effectief en efficiënt 
functioneren van de Rijkswet. Zo zet Curaçao zich primair in op een adequate implementatie van 
het inrichtingsplan Korps Politie Curaçao.  
 
  
Pagina 5 van 23 
 

6. Nederlandse taal struikelblok toelating politieopleidingen 
 
Aanbeveling van de Evaluatiecommissie 
 
Bij de toelating tot politieopleidingen zou beheersing van het Nederlands niet het 
grootste struikelblok moeten zijn. Ingezet moet worden op maatwerkoplossingen 
binnen (of parallel aan) de politieopleiding die achterstanden in Nederlandse 
taalbeheersing adresseren bij degenen voor wie dat een aandachtspunt is. 
 
Gezamenlijke reactie 
 
Middels de Rijkswet Politie en de Onderlinge Regeling kwaliteitseisen politie, zoals deze nader 
wordt uitgewerkt in het concept van de Regeling richtlijnen en minimumeisen 
geschiktheidsonderzoek en geneeskundig onderzoek van de politie van Curaçao, van Sint Maarten 
en van Bonaire, Sint Eustatius en Saba, wordt bij de selectie van aspiranten reeds een taalgrens 
gehanteerd die gezamenlijk is vastgesteld door Curaçao, Sint Maarten en Nederland. De 
minimumnormen voor taalvaardigheid waaraan de kandidaat-aspirant dient te voldoen, zijn: 
 spreekvaardigheid: Papiamento, Nederlands en Engels B1; 
 schrijfvaardigheid: Nederlands B1. 
 
In de conceptregeling is rekening gehouden met de taaldeficiëntie in het bepalen van de 
minimumnormen. De toelatingsnorm wat betreft de taalvaardigheid verder naar beneden bijstellen 
verkleint het slagingspercentage voor het behalen van de vastgestelde eindtermen van de 
opleiding. In geval de basisvoorwaarde van taal wordt gesteld aan het einde van de opleiding in 
plaats van bij de selectie, vallen er meer mensen af gedurende de opleiding. Dit wordt niet 
wenselijk geacht door de landen, mede door een verkeerde inzet van hun beperkte financiële 
middelen.  
 
Personen die zich voor de politieopleiding op Curaçao, op Sint Maarten en op Caribisch Nederland 
aanmelden worden getoetst op de beheersbaarheid van voornoemd niveau van het Nederlands, 
met als voornaamste reden dat de wetgeving in het Nederlands is en executieve ambtenaren van 
politie in staat moeten zijn deze wetten te begrijpen en weer te geven. Daarnaast dienen 
processen-verbaal in het Nederlands opgesteld te worden en moeten agenten in staat zijn pv’s en 
vonnissen te begrijpen en implementeren. 
 
 
  
Pagina 7 van 23 
 

8. Taken RST 
 
Aanbeveling van de Evaluatiecommissie 
 
Het RST zou een viertal taken toebedeeld moeten krijgen. Dit zijn:  
 
a) onderzoek naar grensoverschrijdende criminaliteit bedoeld in artikel 33, tweede 
lid, van de Rijkswet openbare ministeries van Curaçao, van Sint Maarten en van 
Bonaire, Sint Eustatius en Saba; 
b) onderzoek naar misdrijven, die gezien de ernst of frequentie dan wel het 
georganiseerd verband waarin ze worden gepleegd een ernstige inbreuk op de 
rechtsorde maken; 
c) onderzoek ter uitvoering van interregionale en internationale verzoeken tot 
rechtshulp met betrekking tot strafbare feiten bedoeld onder a en b. 
d) ondersteuning van het Korps Politie door middel van de inzet van technologische 
hulpmiddelen en specialistische expertise. 
 
De taken, genoemd onder b en d, zou het RST moeten uitvoeren onder operationele 
verantwoordelijkheid van de korpschefs van de landen, uiteraard met inachtneming van 
het lokale strafvorderlijke gezag. Bij de uitoefening van alle taken moet gevolg worden 
gegeven aan het in de opzet van het RST voorziene ‘twinning’. Implementatie van deze 
aanbeveling vergt aanpassing van het RST-protocol. Bij die gelegenheid zou de thans 
vigerende en door het JVO vastgestelde bestuurlijke inbedding van het RST – die gericht 
is op samenwerking tussen de landen (via hun ministeries en korpsen) – moeten 
worden geformaliseerd in dat protocol. Bij aanpassing van het RST-protocol moet ook 
het land Aruba worden betrokken. 
 
Gezamenlijke reactie 
De landen hebben geen gezamenlijk standpunt kunnen formuleren op de aanbeveling van de 
Evaluatiecommissie inzake de operationele aansturing van het RST. 
 
Nederland is voor het behoud van de eigenstandige positie van het RST, zoals tot uitdrukking 
gebracht in artikel 57a. Het RST dient, onder operationele aansturing van de teamchef en onder 
gezag van de procureur-generaal, zorg te dragen voor het verrichten van onderzoeken: 
a) naar grensoverschrijdende criminaliteit bedoeld in artikel 33, tweede lid, van de Rijkswet 
openbare ministeries van Curaçao, van Sint Maarten en van Bonaire, Sint Eustatius en 
Saba; 
b) naar misdrijven, die gezien de ernst of frequentie dan wel het georganiseerd verband 
waarin ze worden gepleegd een ernstige inbreuk op de rechtsorde maken; 
c) ter uitvoering van interregionale en internationale verzoeken tot rechtshulp met betrekking 
tot strafbare feiten bedoeld onder a en b. 
Dit laat onverlet dat de lokale korpsen zelf ook deze onderzoeken kunnen uitvoeren en dat tussen 
de korpsen en het RST moet worden samengewerkt, waarbij, afhankelijk van het soort onderzoek, 
en steeds in samenspraak met het bevoegd gezag terzake de strafrechtelijke handhaving van de 
rechtsorde de keuze kan worden gemaakt om de feitelijke operationele aansturing van het RST 
door de lokale korpschef te laten plaatsvinden. 
Daarbij merkt Nederland nog op dat nog niet is beoordeeld of de korpsen van Curaçao en Sint 
Maarten voldoende in staat zijn om invulling te geven aan artikel 8, derde lid, van de Rijkswet (zie 
artikel 57a, vijfde lid). Door Nederland is een rapport over het KPCN opgeleverd. 
 
De Curaçaose positie is primair gebaseerd op het autonome karakter van justitie als beleidsterrein, 
waarvoor de lokale minister van Justitie verantwoordelijkheid draagt jegens de Staten van 
Curaçao. Daarom wenst Curaçao de volledige eindverantwoordelijkheid te beleggen bij de lokale 
politieleiding, die aan de lokale minister van Justitie verantwoording verschuldigd is. Verder is 
volgens Curaçao een eigenstandige positie voor het RST ook in juridische zin onmogelijk, omdat 
volgens artikel 8, tweede lid, juncto artikel 57a, derde lid, van de Rijkswet politie alle RST-
onderzoeken in principe slechts “ten behoeve van” de lokale korps dienen te worden verricht. Wat 
dat betreft is volgens Curaçao het RST een samenwerkingsteam op autonoom Curaçao’s 
grondgebied en kan zij aldus, zoals dat volgens Curaçao ook op Aruba het geval is, niet 
“eigenstandig” optreden. 
 
Voor wat betreft de beoordeling van de samenwerking van het politiekorps met het RST op grond 
van artikel 57a, vijfde lid, van de Rijkswet Politie, wordt door Curaçao naar voren gebracht dat dit 
Pagina 9 van 23 
 

9. Positie procureur-generaal 
 
Aanbeveling van de Evaluatiecommissie 
 
Voor de Evaluatiecommissie geldt dat de huidige constructie van een gezamenlijke 
procureur-generaal niet in steen gebeiteld is. De Evaluatiecommissie acht het thans 
echter te vroeg hierin wijzigingen aan te brengen. Allereerst zou moeten worden 
getracht de mogelijkheden die de Rijkswet thans biedt optimaal te benutten. 
 
Gezamenlijke reactie 
 
De landen hebben geen gezamenlijk standpunt kunnen formuleren over handhaving van een 
gezamenlijke procureur-generaal (PG) voor Curaçao, Sint Maarten en Caribisch Nederland. 
 
Curaçao en Sint Maarten streven als autonome landen binnen het Koninkrijk naar een eigen PG – 
zoals Aruba die ook heeft - en zien dit als een principieel vraagstuk: bij een autonoom land met 
een autonoom justitieel beleid hoort ook een eigen PG die slechts verantwoording verschuldigd is 
aan de lokale minister van Justitie.  
 
Het hebben van een eigen PG betekent voor Curaçao en Sint Maarten niet alleen een nadere 
invulling van de status van autonoom land binnen het Koninkrijk, maar de gedachte is ook dat een 
in het land wonende PG, die lokaal kan beschikken over kwalitatief en kwantitatief voldoende 
medewerkers die ook in het desbetreffende land wonen, zich doelmatiger kan richten op de eigen 
criminaliteitsproblemen van dat land. Voorts is het voor die landen van belang dat de (eigen) PG 
uit loyaliteitsoverwegingen ook slechts verantwoording verschuldigd is aan de lokale minister van 
Justitie en niet aan drie verschillende ministers van Justitie die elk in hun land een eigen beleid 
kunnen voeren. 
 
Curaçao is verder van mening dat bij het bestrijden van grensoverschrijdende criminaliteit het 
voor haar niet perse noodzakelijk is dat er een gezamenlijke PG moet zijn voor de landen, maar 
dat er evenwel goede coördinatie en samenwerking tussen de PGs van de diverse landen in het 
Koninkrijk kan plaatsvinden, bijvoorbeeld via het instrument van een onderlinge regeling ingevolge 
artikel 38, eerste lid, van het Statuut, aangevuld met samenwerking tussen de lokale korpsen en 
het RST. 
 
In de aanloop naar de nieuwe staatsrechtelijke constellatie heeft Sint Maarten altijd ingezet op een 
eigen Procureur-generaal. Uiteindelijk heeft het land genoegen moeten nemen met een AG die bij 
gelegenheid de PG zou moeten vervangen en in grote mate afhankelijk is van de bereidheid van de 
PG om diens taken aan hem te mandateren. Sint Maarten heeft in het bijzonder oog voor de 
nadelen van een op afstand geplaatste PG die verantwoordelijkheid draagt voor meerdere 
jurisdicties. Nog geen 10% van de fte’s van het Parket PG, gevestigd te Curaçao, is ingevuld door 
personen die ook woonzaam zijn op Sint Maarten. Het gevoelen bestaat dat SXM hierdoor wat 
betreft de criminaliteitsbestrijding navenant, dus karig, wordt bedeeld. De gedachte is, dat een PG 
te Sint Maarten, die kan beschikken over kwalitatief en kwantitatief voldoende medewerkers die 
ook op Sint Maarten wonen, zich meer kan richten op de (grote) criminaliteitsproblemen van het 
land. 
 
Nederland ziet in het instituut van één gezamenlijke PG voor twee landen en de BES-eilanden 
grote voordelen bij met name de bestrijding van grensoverschrijdende criminaliteit; één 
gezamenlijke PG kan daarin effectief opereren. Echter, onderkent moet worden dat er praktische 
uitdagingen zitten aan de invulling van het ambt van PG. In dat licht bezien dienen de ministers 
van Justitie van de landen en de PG goede afspraken te maken over de (evenredige) inzet van de 
PG en de parketten aan de bestrijding van criminaliteit in de landen.  
Voor Nederland biedt het instituut van één gezamenlijke PG tevens stevige waarborgen tegen 
risico’s voor zijn onafhankelijke oordeelvorming en zelfstandigheid; zo brengt een te sterke 
landelijke inbedding van de PG in kleinschalige (insulaire) overheidsverbanden, mogelijke risico’s 
met zich mee ten aanzien van invloed van afzonderlijke ministers op individuele 
vervolgbeslissingen.  
Pagina 11 van 23 
 

11. Aanpassing Nederlandse wetgeving t.b.v. rechtenstudies OM 
 
Aanbeveling van de Evaluatiecommissie 
 
De Nederlandse wetgeving (artikel 5 Wrra) dient zodanig te worden aangepast dat leden 
van het OM die hun rechtenstudie hebben doorlopen aan de universiteiten van Curaçao 
en Aruba in het kader van uitwisseling en specialisatie volwaardig werkzaam kunnen 
zijn binnen het Nederlandse OM. 
 
Gezamenlijke reactie 
 
De landen zullen onderzoeken op welke wijze hier invulling aan gegeven kan worden. Daarbij dient 
onderscheid gemaakt te worden tussen onderwijs technische eisen en functie gerelateerde eisen. 
Een meestertitel behaalt aan de universiteiten van Curaçao en Aruba is reeds geaccrediteerd bij de 
Nederlands-Vlaamse Accreditatieorganisatie (NVAO). Echter, voor het kunnen uitvoeren van het 
ambt van officier van justitie zijn naast de meestertitel ook een aantal functie gerelateerde eisen 
gesteld die momenteel alleen in Nederland voldaan kunnen worden. Samen met het Openbaar 
Ministerie in Nederland en de Openbare Ministeries in het Caribische deel van het Koninkrijk zal in 
het licht van loopbaanbegeleiding en -ontwikkeling bekeken worden of de mogelijkheden voor 
uitwisseling van officieren kunnen worden gestimuleerd. 
 
 
 
  
Pagina 13 van 23 
 

13. Persoonlijke financiële aansprakelijkheid rechters 
 
Aanbeveling van de Evaluatiecommissie 
 
De mogelijkheid van persoonlijke financiële aansprakelijkheid van rechters voor hetgeen 
zij in de reguliere uitoefening van hun functie hebben gedaan, dient uitgesloten te 
worden. Overwogen dient te worden deze uitsluiting eveneens te laten gelden voor de 
rechtspersoon Gemeenschappelijk Hof van Justitie. Hiertoe zal de Rijkswet moeten 
worden aangepast. 
 
Gezamenlijke reactie 
 
De landen onderschrijven dat voorkomen dient te worden dat rechters persoonlijk financieel 
aansprakelijk kunnen worden gesteld voor verrichte handelingen in het kader van de reguliere 
uitoefening van het ambt.  
 
De regeling van artikel 25 Rijksbesluit rechtspositie Gemeenschappelijk Hof biedt thans de 
mogelijkheid tot verlening van schadeloosstelling c.q. vergoeding. Nader zal worden onderzocht in 
hoeverre het naar aanleiding van de aanbeveling noodzakelijk en wenselijk is om het Rijksbesluit 
op dit punt aan te scherpen of verduidelijken. 
  
Pagina 15 van 23 
 

15. Vestigingsmanagers 
 
Aanbeveling van de Evaluatiecommissie 
 
Vestigingsmanagers zouden op structurele basis moeten worden toelaten bij 
vergaderingen van het hofbestuur. 
 
Gezamenlijke reactie 
 
Ingevolge artikel 22, derde lid, van de Rijkswet Gemeenschappelijk Hof van Justitie stelt het 
bestuur de vestigingsmanagers (griffiers) in de gelegenheid de belangen van hun vestiging te 
behartigen en nodigt hen daartoe uit voor de bestuursvergaderingen, behoudens in gevallen 
waarin het bestuur hun aanwezigheid niet dienstig acht. De rijkswet biedt daardoor reeds 
voldoende ruimte om invulling te geven aan de, ook bij het hofbestuur, levende wens om de 
vestigingsmanagers bij de gedachtewisseling in het bestuur te betrekken indien het gaat om 
specifieke aangelegenheden van hun vestiging. Het is aan het bestuur en de vestigingsmanagers 
om hier concrete afspraken over te maken; daarmee geven het hofbestuur en de 
vestigingsmanagers gezamenlijk invulling aan de aanbeveling van de evaluatiecommissie. 
 
  
Pagina 17 van 23 
 

17. Permanente educatie hofpersoneel 
 
Aanbeveling van de Evaluatiecommissie 
 
Ten aanzien van leden van het hofbestuur dient te worden voorzien in permanente 
educatie ten einde professionalisering te garanderen die noodzakelijk is voor het 
vervullen van de in de Rijkswet GHvJ voor dit orgaan voorziene functie. Voorts moeten 
financiële middelen worden vrijgemaakt in het kader van permanente educatie van het 
niet-rechterlijke hofpersoneel. Gelet op aanbeveling 15 geldt dit in het bijzonder de 
permanente educatie van vestigingsmanagers. 
 
Gezamenlijke reactie 
Permanente educatie van de leden van het hofbestuur en het niet-rechterlijk personeel is van 
belang om professionalisering te garanderen. Het benutten van de reeds toegekende middelen kan 
plaatsvinden binnen de begroting van het Gemeenschappelijk Hof. 
 
  
Pagina 19 van 23 
 

19. Meervoudige strafkamer Gemeenschappelijk Hof 
 
Aanbeveling van de Evaluatiecommissie 
 
Zeker in complexe strafzaken acht de Evaluatiecommissie het uit een oogpunt van 
zorgvuldigheid van belang dat de mogelijkheid wordt geschapen om in voorkomende 
gevallen de berechting daarvan in eerste aanleg door een meervoudige kamer te doen 
geschieden. Krachtens artikel 12, eerste lid, Rijkswet GHvJ kunnen de landen hierin zelf 
bij landsverordening respectievelijk wet voorzien. 
 
Gezamenlijke reactie 
 
Aruba, Curaçao, Nederland en Sint Maarten achten het vanuit het oogpunt van zorgvuldigheid van 
belang dat in complexe straf- en civiele zaken de mogelijkheid wordt geschapen dat in 
voorkomende gevallen de berechting daarvan in eerste aanleg door een meervoudige kamer kan 
plaatsvinden. Dit vermindert de kwetsbaarheid van individuele rechters.  
 
Krachtens artikel 12, eerste lid, Rijkswet Gemeenschappelijk Hof van Justitie kunnen de landen 
hierin zelf bij landsverordening respectievelijk wet voorzien en Aruba, Curaçao, Nederland en Sint 
Maarten zullen een dergelijke wijziging in de eigen wetgeving sterk in overweging nemen. In ieder 
geval zullen de financiële gevolgen nader beoordeeld moeten worden. Bekeken zal worden in 
hoeverre gevolgen (deels) binnen de begroting van het Hof opgevangen kunnen worden. Tevens 
kan in incidentele gevallen het betreffende land waarin de zitting plaats heeft een eventuele extra 
financiële bijdrage leveren aan het Hof. 
 
  
Pagina 21 van 23 
 

Overige onderwerpen - zienswijze m.b.t. het eenzijdig opzegrecht  
 
Eenzijdig opzegrecht 
 
De evaluatiecommissie doet in haar evaluatieverslag geen aanbeveling ten aanzien van 
een eventuele mogelijkheid tot het eenzijdig opzeggen van (één van) de 
consensusrijkswetten. De commissie concludeert evenwel dat de Rijkswetten een 
dergelijk opzegrecht thans niet kennen. Drie van de vier rijkswetten sluiten deze 
mogelijkheid expliciet uit. In de Rijkswet Hof gebeurt dit niet expliciet, maar blijkt uit de 
memorie van toelichting dat eenzijdige opzegging niet is toegestaan. 
 
Echter, zowel Curaçao als Sint Maarten wensen alsnog een formele basis voor een eenzijdig 
opzegrecht te willen creëren in de justitiële rijkswetten, omdat meergenoemde rijkswetten 
regelingen bevatten betreffende autonome aangelegenheden van die landen.  
 
Met name voor Curaçao geldt het opnemen c.q. expliciteren van het eenzijdig opzegrecht in de 
justitiële rijkswetten als een natuurlijke eis, nu ook gebleken is dat de formulering van het tweede 
lid van art 56 Rijkswet politie, van art. 41 Rijkswet openbaar ministeries en van art. 43 Rijkswet 
Raad voor de Rechtshandhaving (i.c. dat beëindiging van de rijkswetten alleen mogelijk is in 
onderlinge overeenstemming tussen de landen) op gespannen voet c.q. in strijd is met de 
formulering in en bedoeling van artikel 38, tweede lid van het Statuut van het Koninkrijk, namelijk 
dat een rijkswet over autonome aangelegenheden van de landen “in onderling overleg” kan 
worden vastgesteld en gewijzigd. Aldus zou volgens Curaçao bij de opzegging van een 
consensusrijkswet “onderlinge overeenstemming”, zoals thans in de justitiële rijkswetten 
opgenomen, geen vereiste kunnen zijn, doch slechts “onderling overleg”. 
 
Voor Nederland bestaat er –onder verwijzing naar de voorlichting van de Raad van State van het 
7
Koninkrijk over de evaluatie - geen twijfel dat deze wetten slechts in onderlinge overeenstemming 
beëindigd kunnen worden. De justitiële rijkswetten zijn immers tot stand gekomen via consensus. 
Dat brengt met zich mee dat een eventuele beëindiging van de wetten via consensus zal dienen te 
geschieden. 
 
Afgesproken is dat Curaçao en Sint Maarten het onderwerp bij de behandeling in de 
Rijksministerraad ter sprake zullen brengen. Voorts zullen zij hun zienswijze ten aanzien van het 
eenzijdig opzegrecht aan hun respectieve parlementen kenbaar zullen maken wanneer deze 
gezamenlijke reactie aan hen wordt aangeboden. De nationale parlementen kunnen dan in het 
kader van het interparlementair Koninkrijksoverleg het eenzijdig opzegrecht (laten) agenderen en 
bespreekbaar maken. 
 
                                                
7
 No. W03.14.0046/II/Vo/K/B), pagina 4 
Pagina 23 van 23 
 

