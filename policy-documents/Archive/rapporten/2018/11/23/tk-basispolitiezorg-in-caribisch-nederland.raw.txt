 
 
 
BASISPOLITIEZORG IN CARIBISCH NEDERLAND 
ONDERZOEK NAAR DE ORGANISATIE EN HET FUNCTIONEREN 
VAN DE AFDELING BPZ VAN HET KORPS POLITIE CARIBISCH 
NEDERLAND 
 
 
 
 
 
 
 
 
 
 
 
 
 
1 
 

 
 
 
 
 
 
 
 
 
 
 
 
 
 
 
 
 
 
 
De Raad voor de rechtshandhaving is belast met de algemene inspectie van de organisaties van de justitiële keten 
in Curaçao, in Sint Maarten en in Caribisch Nederland (Bonaire, Sint Eustatius en Saba). De Raad kijkt daarbij naar 
de effectiviteit, de kwaliteit van de taakuitoefening en het beheer. Daarnaast is de Raad belast met de algemene 
inspectie van de kwaliteit en effectiviteit van de justitiële samenwerking tussen Curaçao, Sint Maarten en Caribisch 
1
Nederland.  
                                                             
1
 Rijkswet Raad voor de rechtshandhaving.  
3 
 

3.1 Politie op de bovenwinden ................................................................................................................ 63 
3.3 Functiewaardering ............................................................................................................................. 65 
3.4 Roosterproblematiek ......................................................................................................................... 66 
4 Sterke en zwakke punten BPZ .................................................................................................................... 67 
Bijlage 2: overzicht geïnterviewde functionarissen ............................................................................................ 70 
Bijlage 3: wettelijk kader ..................................................................................................................................... 72 
 
  
5 
 

Voorwoord 
De afdeling Basispolitiezorg (BPZ) is niet alleen de grootste afdeling van het politiekorps in Caribisch 
Nederland (KPCN), maar ook de meest zichtbare. Medewerkers van deze afdeling zijn doorgaans als eersten 
ter plaatse bij noodgevallen en incidenten, zijn opvallend aanwezig bij evenementen, patrouilleren 
regelmatig, en schieten burgers in allerlei situaties te hulp. BPZ’ers bepalen dan ook in belangrijke mate het 
beeld dat de burger heeft van de politie. 
 
Dit rapport bevat het beeld dat de Raad voor de rechtshandhaving heeft van de organisatie en van het 
functioneren van die afdeling BPZ. Bij zowel die organisatie als dat functioneren plaatst de Raad een aantal 
kanttekeningen. Maar overall heeft dit onderzoek een positief beeld opgeleverd. En dat komt niet in de 
laatste plaats doordat veel medewerkers van de BPZ politieambtenaar in hart en ziel zijn, dienders die 
criminaliteit willen bestrijden en die zich daadwerkelijk willen inzetten voor een veilige samenleving. Het 
korps dient deze medewerkers te koesteren. 
De Raad interviewde voor dit onderzoek enkele tientallen politieambtenaren van het KPCN en  daarnaast 
vertegenwoordigers van ketenpartners van het korps en medewerkers van het ministerie van Justitie en 
Veiligheid. De Raad dankt betrokkenen voor de prettige gesprekken en voor hun bijdrage aan dit onderzoek.   
  
  
 
 
 
 
DE RAAD VOOR DE  RECHTSHANDHAVING 
 
Mr. F.E. Richards, voorzitter 
Mr. Th.P. Bot 
Mr. G.H.E. Camelia 
  
7 
 

• senior-medewerker BPZ 
• allround medewerker BPZ 
• medewerker BPZ 
Met betrekking tot de invulling van deze functies maakt de Raad de volgende kanttekeningen: 
• de aansturing van de politiechefs op de bovenwindse eilanden Sint Eustatius en Saba 
door het hoofd BPZ – met standplaats Kralendijk (Bonaire) – vormt een aandachtspunt; 
• van de zes functies van barioregisseur op Bonaire zijn er feitelijk slechts vier bezet; 
• een van de BPZ-ploegen op Bonaire beschikt al langer dan een jaar niet over een vaste 
senior-medewerker;  
• er bestaan twijfels over de vaardigheden van een aantal senior-medewerkers op het 
terrein van coaching en leidinggeven. Juist omdat de afdeling BPZ relatief veel jonge en 
onervaren medewerkers telt, zijn die vaardigheden van belang. Het ministerie en het 
korps gaan nog in 2018 investeren in de senior-medewerkers door middel van cursussen 
coaching en leiderschap; 
• het vreemdelingentoezicht is al vanaf 2010 voor een groot deel belegd bij twee 
‘medewerkers BPZ met taakaccent vreemdelingentoezicht’. De inhoud van hun 
takenpakket verschilt wezenlijk van dat van hun collega’s en wijkt af van de beschrijving 
van de functie van medewerker BPZ. Het ligt voor de hand dat er een aangepaste 
functiebeschrijving komt; 
• in de loop van 2017 is een rechercheur van de afdeling Opsporing overgestapt naar de in 
2
dat jaar bij de afdeling BPZ ingerichte unit VVC-zaken. Ook voor deze functie (senior 
VVC-zaken) bestaat nog geen functiebeschrijving.     
Omvang BPZ-ploegen 
De BPZ-ploegen bestaan, conform het inrichtingsplan, in beginsel uit een barioregisseur en zes 
medewerkers BPZ. Omdat een van deze zes medewerkers de rol van wachtcommandant vervult 
en de barioregisseur niet deelneemt aan patrouilles, zijn er daarvoor vijf medewerkers 
beschikbaar. Maar omdat standaard in duo’s wordt gepatrouilleerd, kunnen er maximaal twee 
duo’s op pad. Uitbreiding van de ploegen lijkt het overwegen waard omdat dan drie duo’s 
beschikbaar zijn voor patrouilles. 
Sint Eustatius en Saba 
De medewerkers van de teams op Sint Eustatius en Saba hebben, in verband met de 
kleinschaligheid, een breed takenpakket. Zij hebben een ander beeld van de zwaarte van hun 
taken en van hun werkdruk dan de leiding op Bonaire. Ook hebben zij het over gebrek aan 
                                                             
2
 VVC: veel voorkomende criminaliteit. 
9 
 

onderzoek naar de BPZ naar voren zijn gekomen, worden betrokken bij de besluitvorming over 
de herinrichting van het korps. 
3.2 Bijdrage BPZ aan primaire processen 
 
Intake 
Niet alleen Intake-medewerkers van de afdeling Intake, Informatie en Operationele 
Ondersteuning (IIOO) en rechercheurs van de afdeling Opsporing maar ook medewerkers van 
de afdeling BPZ maken processen-verbaal (pv’s) van aangifte op. De afdeling Opsporing, die bij 
opsporingsindicatie zaken overgedragen krijgt, is kritisch over de kwaliteit van pv’s van 
medewerkers van de afdeling BPZ. Met name pv’s die op een plaats delict zijn opgemaakt, 
zouden soms onvolledig zijn. De Raad vindt dat de korpsleiding dit signaal serieus moet nemen. 
Noodhulp 
Het verlenen van noodhulp is een van de basistaken van de afdeling BPZ. Daarbij moet nauw 
worden samengewerkt met de Gemeenschappelijk Meldkamer (GMK). Net als uit een eerder 
onderzoek van de Inspectie JenV is opnieuw gebleken dat de sturende en coördinerende rol van 
de GMK bij noodhulp soms onvoldoende uit de verf komt doordat een aantal BPZ’ers moeite 
heeft met aansturing door burgercentralisten. De Raad is van oordeel dat de korpsleiding moet 
(blijven) investeren in een optimale samenwerking tussen de GMK en de BPZ. 
Verder vindt de Raad het merkwaardig dat de GMK uitgaat van vastgestelde aanrijtijden terwijl 
BPZ’ers stellen dat er geen aanrijtijden zijn vastgesteld. In het inrichtingsplan staat in dit 
verband slechts dat voor Bonaire een aanrijtijd van vijftien minuten acceptabel lijkt. 
Toezicht en handhaving 
Naast noodhulp vormt ‘toezicht en handhaving’ een andere kerntaak van de BPZ. Het korps 
heeft geen concrete doelen geformuleerd in de zin van aantallen patrouilles, controles of 
bekeuringen. En er is nauwelijks feitelijke informatie beschikbaar over aantallen controles of 
mini-pv’s. Dat maakt het voor de Raad onmogelijk een oordeel te geven over de wijze waarop 
de afdeling BPZ invulling geeft aan haar toezichts- en handhavingstaak. 
 
Opsporing 
Het inrichtingsplan van 2009 gaat uit van een structurele bijdrage van BPZ’ers aan de opsporing. 
Dit is echter nooit van de grond gekomen, met als gevolg dat de afdeling Opsporing ook alle 
‘kleine’ zaken kreeg te doen én dat BPZ’ers geen ervaring opdeden met opsporingswerk. In 
opdracht van de korpsbeheerder heeft de KC in 2017 een unit VVC-zaken ingericht bij de BPZ. 
Vanuit de BPZ levert een ervaren rechercheur als senior VVC-zaken bij die unit een forse 
bijdrage aan de opsporing. De Raad stelt wel vast dat de huidige manier van werken erg 
11 
 

• aansturing van de teams op de bovenwinden; 
• beschikbaarheid van een barioregisseur voor elke bario; 
• beschikbaarheid van tenminste één senior voor elke BPZ-ploeg; 
• verhouding tussen het aantal allround medewerkers en medewerkers BPZ’ers alsmede 
de mogelijkheid van doorgroei; 
• mogelijkheid van uitwisseling van BPZ-medewerkers tussen de teams op Bonaire, Sint 
Eustatius en Saba. 
2. Zorg voor een betere verbinding tussen de afdelingen BPZ en Opsporing. 
3. Investeer in de totstandkoming van betere roosters.  
4. Bezie de mogelijkheid van het formuleren van concrete prestatiedoelen voor de 
verschillende processen. 
5. Zorg voor de beschikbaarheid van relevante managementinformatie.  
  
13 
 

4
Justitie en Veiligheid (JenV). 
Overeenkomstig de Rijkswet Raad voor de rechtshandhaving heeft de Raad het (concept)rapport voorgelegd 
aan de betrokken organisaties en aan de minister van JenV. De reacties die de Raad daarop ontving, zijn 
verwerkt in dit rapport. 
  
1.5 Leeswijzer 
In hoofdstuk 2 van dit rapport behandelt de Raad de drie deelvragen. Eerst besteedt hij aandacht aan de 
organisatie van de BPZ (deelvraag 1; paragraaf 2.1) en daarna aan de uitvoering door de BPZ van de primaire 
processen en de bereikte resultaten (deelvragen 2 en 3; paragraaf 2.2). In deze paragrafen beschrijft de Raad 
eerst de onderzoeksbevindingen, gevolgd door een analyse. Om redenen van leesbaarheid geeft de Raad de 
bevindingen in samengevatte vorm weer in dit hoofdstuk.  
Met het overall beeld van de afdeling BPZ in hoofdstuk 3 geeft de Raad een antwoord op de centrale vraag 
van dit onderzoek. 
Het rapport bevat drie bijlagen. In bijlage 1 staat een uitvoerige beschrijving van de bevindingen. Bijlage 2 
bevat een overzicht van de functionarissen met wie de Raad in het kader van dit onderzoek heeft gesproken 
en in bijlage 3 staat het wettelijk kader. 
  
                                                             
4
 Zie bijlage 2 voor een overzicht van de geïnterviewde functionarissen.  
15 
 

De opbouw van de formatie van de BPZ is volgens het plan als volgt: 
hoofd BPZ  1 standplaats Bonaire 
chef BPZ  5 3 op Bonaire, 1 op Sint Eustatius en 1 op Saba 
barioregisseur  8 6 op Bonaire, 1 op Sint Eustatius en 1 op Saba 
7
(senior)medewerker BPZ 54 36 op Bonaire, 12 op Sint Eustatius en 6 op Saba  
totaal 68  
 
Feitelijke bezetting BPZ  
Volgens de informatie van de leiding van het KPCN is de bezetting van de afdeling BPZ in april 
2018 als volgt: 
hoofd BPZ   1 standplaats Bonaire 
chef BPZ   5 3 op Bonaire, 1 op Sint Eustatius en 1 op Saba 
barioregisseur   8 6 op Bonaire, 1 op Sint Eustatius en 1 op Saba 
(senior)medewerker BPZ  61 43 op Bonaire, 11 op Sint Eustatius en 7 op Saba  
totaal 75  
 
Van de 61 medewerkers BPZ zijn er acht gedetacheerd vanuit de Koninklijke Marechaussee 
(KMar). Van hen werken er twee op Bonaire en zes bij de teams op Sint Eustatius en Saba. Deze 
laatsten verblijven in beginsel steeds vier weken op een van beide eilanden en vervolgens vier 
weken op Sint Maarten. Daar verrichten zij grensbewakingstaken namens de KMar. Als zij op 
Sint Maarten zijn, worden zij vervangen door collega’s uit de zogenoemde flexpool van de 
KMar. 
Ook de Nationale Politie (NP) levert capaciteit aan het KPCN. Vier medewerkers BPZ op Bonaire 
zijn gedetacheerd vanuit de NP. 
Negen medewerkers BPZ zijn in maart 2019 beëdigd als agent, na succesvolle afronding van de 
basispolitieopleiding. Een medewerker uit dezelfde opleiding is later beëdigd na het behalen 
van het zwemdiploma. Deze tien agenten staan dus aan het begin van hun carrière bij de politie 
en beschikken nog over weinig politie-ervaring. 
 
De korpsleiding maakt de volgende kanttekeningen bij de actuele bezetting van de BPZ: 
 in de loop van 2018 zullen twee KMar-medewerkers (Bonaire) het korps 
verlaten zonder te worden vervangen; 
                                                             
7
 Het OenF-rapport gaat uit van de volgende verdeling van deze 54 fte’s: 11 fte’s senior-medewerker (schaal 8), 17 
fte’s allround medewerker (schaal 7) en 26 fte’s medewerker (schaal 6).  
17 
 

aansturing plaatsvindt. 
 
Chefs BPZ 
Het hoofd BPZ stuurt de vijf chefs BPZ aan. De drie chefs op Bonaire geven ieder leiding aan 
twee ploegen van elk zeven fte (een barioregisseur en zes medewerkers BPZ). Naast de 
verantwoordelijkheid voor twee ploegen heeft elke chef een aantal bijzondere taken, zoals de 
verantwoordelijkheid voor de barioregisseurs, voor het vreemdelingentoezicht, voor alle 
mutaties en pv’s van de BPZ, en voor de BPZ-roosters. Deze chefs op Bonaire hebben op 
roulatiebasis piketdienst voor de functies van Chef van Dienst en van Officier van Dienst.  
Met het oog op de aansturing heeft het hoofd BPZ in beginsel eens in de week een vast overleg 
met deze drie chefs. 
De chefs op Sint Eustatius en Saba zijn elk verantwoordelijk voor het team op ‘hun’ eiland. Zij 
worden op afstand aangestuurd door het hoofd BPZ, veelal door middel van ‘video 
conferencing’ (VC). In het verleden was er een vaste wekelijkse VC-afspraak tussen deze twee 
chefs en het hoofd BPZ. De chef op Saba heeft laten weten dat hij dit wekelijkse overleg mist. 
Het hoofd BPZ geeft aan dat hij nog zoekende is naar de beste manier om de chefs op de 
bovenwinden aan te sturen. Ongeveer eens per maand brengt de KC, de plv. KC of het hoofd 
BPZ een bezoek aan de bovenwinden. 
Jarenlang waren het medewerkers van de KMar die op de bovenwinden de functie van 
politiechef bekleedden. Per 1 juli 2018 vervult op Sint Eustatius een KPCN’er die functie. Per 1 
augustus 2018 is de zittende politiechef (KMar) op Saba vertrokken. Vooralsnog is voorzien in 
een tijdelijke oplossing. Het is de bedoeling dat op termijn een KPCN’er de functie van 
politiechef op Saba zal gaan vervullen. 
 
Barioregisseurs 
Volgens het inrichtingsplan is de barioregisseur de ‘spin in het web’ van de gebiedsgebonden 
politiezorg. Bonaire is verdeeld in zes werkgebieden (bario’s), Sint Eustatius en Saba zijn elk 
gedefinieerd als één werkgebied. Begin 2018 zijn twee van de zes functies van barioregisseur op 
Bonaire niet bezet. Een van de barioregisseurs is grotendeels vrijgemaakt voor ondersteuning 
bij de basispolitieopleidingen en een andere verricht om medische redenen aangepast werk. De 
werkzaamheden van deze twee barioregisseurs zijn verdeeld over hun vier collega’s. Over de 
eventuele werving van nieuwe barioregisseurs moest ten tijde van de uitvoering van het 
onderzoek nog besluitvorming plaatsvinden. De barioregisseurs op Bonaire hebben eens in de 
maand gedurende een week piketdienst voor de functie van hulpofficier van justitie. Bij 
                                                                                                                                                                                                    
staat bekend als het ‘groot MT’. Het  inrichtingsplan gaat (nog) uit van een MT dat bestaat uit de KC en de vier 
afdelingshoofden. 
19 
 

toenmalige Korps Politie Nederlandse Antillen. Als ‘medewerkers BPZ met taakaccent 
vreemdelingentoezicht’ houden zij zich uitsluitend bezig met vreemdelingentoezicht en alles 
wat daar mee samenhangt.  
In 2017 is een rechercheur van de afdeling Opsporing overgestapt naar de nieuw opgezette unit 
10
VVC-zaken binnen de afdeling BPZ. Als senior VVC-zaken behandelt hij bij die unit de VVC-
zaken.  
Voor de functies van senior VVC-zaken en van medewerker BPZ met taakaccent 
vreemdelingentoezicht zijn geen functiebeschrijvingen opgesteld. In paragraaf 2.2. gaat de Raad 
nader in op het vreemdelingentoezicht en op de behandeling van VVC-zaken.  
  
Politie op Sint Eustatius en Saba 
Zoals eerder aangegeven, hebben de medewerkers BPZ op Sint Eustatius en Saba volgens het 
inrichtingsplan een generieke taakstelling. Omdat na 10 oktober 2010 duidelijk werd dat er 
behoefte bestaat aan een rechercheur op de bovenwinden, is een rechercheur overgeplaatst 
van Bonaire naar Sint Eustatius voor het verrichten van opsporingswerk op beide eilanden. In 
verband met langdurige afwezigheid van betrokkene worden er, afhankelijk van de behoefte, 
regelmatig één of twee rechercheurs vanuit Bonaire ingevlogen voor opsporingsonderzoeken 
op de bovenwinden. Desondanks geven de medewerkers van de teams van Sint Eustatius en 
van Saba aan dat zij een relatief groot deel van hun tijd kwijt zijn aan opsporingsonderzoeken. 
De medewerkers van de teams op de bovenwinden zijn van mening dat zij een veel breder 
takenpakket hebben dan hun collega’s op Bonaire, en dat er hogere eisen aan hen worden 
gesteld zonder dat dat is terug te zien in hun rechtspositie (functieomschrijving en –
waardering). De gezaghebber van Saba pleit voor een herijking van de profielen. Volgens hem 
moeten de politieambtenaren op de bovenwinden ‘BPZ-plus-waardig’ zijn, hetgeen zich zou 
moeten vertalen in specifieke aanstellingseisen qua opleiding en/of ervaring. 
De leiding  van het  KPCN wijst erop dat vrijwel alle BPZ-medewerkers op de bovenwinden de 
niveau-4-opleiding hebben gevolgd en dus ‘BPZ-plus’ zijn opgeleid. Wat betreft het aantal 
opsporingsonderzoeken op Saba geeft de korpsleiding aan dat het in 2017 om (slechts) 45 
aangiften ging en dat Bonaire om hulp kan worden gevraagd wanneer een 
opsporingsonderzoek te ingewikkeld wordt voor het eigen team.   
De medewerkers van de teams op Sint Eustatius en Saba merken op dat zij door de kleine 
gemeenschappen waarin zij werken nauwelijks privacy hebben. Zij zijn 24/7 politieambtenaar 
en liggen onder een vergrootglas. Ook stellen zij dat er sprake is van structurele onderbezetting 
en dat zij daardoor veel overuren maken. Voor Saba komt daar bij dat er volgens de 
                                                             
10
 VVC: veel voorkomende criminaliteit. Daarbij gaat het om zaken als diefstal, woninginbraak en eenvoudige 
mishandeling. 
21 
 

betrokkene solliciteren op de functie van brigadier. Vanuit een oogpunt van perspectief voor de 
medewerkers zou de KC graag zien dat dit automatisme wordt hersteld.    
Roosterproblematiek 
Als gevolg van de interpretatie van verschillende rechtspositionele bepalingen ten aanzien van 
bijvoorbeeld het maximale aantal nachtdiensten en het minimale aantal vrije weekenden is het 
volgens de KC lastig om de medewerkers BPZ goed in te roosteren. In de praktijk is er nu 
gedurende de reguliere werktijden vaak een ruime bezetting en in de avonden en nachten een 
minimale bezetting terwijl juist dan het meeste gebeurt. De KC is van mening dat de chefs en de 
senior-medewerkers van de BPZ een stevigere rol zouden kunnen spelen bij de roosters door 
tijdige eventuele aanpassingen aan te brengen. De verantwoordelijke politiechef stelt dat er 
onvoldoende vooruit wordt gepland bij toekomstige evenementen. Het systeem dat het KPCN 
gebruikt voor het opstellen van de roosters, Rostacas, is overgenomen uit (Europees) 
Nederland (EN). Dit heeft als praktisch probleem dat dit systeem uitgaat van een 36-urige 
werkweek terwijl in CN een werkweek van 40 uur gebruikelijk is.  
Een van de hoofden met wie de Raad sprak, pleit voor de introductie van een intekenrooster 
om te bereiken dat de capaciteit beter wordt afgestemd op de werkdruk dan nu met de vaste 
roosters het geval is. 
Opleiding, training en oefening 
Hiervoor heeft de Raad al aandacht besteed aan de opleidingen die de PA verzorgt voor nieuwe 
agenten (MBO-3) en zittende medewerkers (MBO-4). 
Om tot een duurzame kwaliteitsverbetering van het KPCN en de andere korpsen in het 
Caribisch deel van het Koninkrijk te komen, heeft de minister van JenV in het kader van de 
‘Kwaliteitsimpuls onderwijs in het Caribisch deel van het Koninkrijk’ voor de jaren 2017, 2018 
en 2019 geld vrijgemaakt voor extra opleidingen, zowel initiële als post-initiële. 
Voor wat betreft de BPZ van het KPCN zullen daaruit onder andere de opleiding ‘tactisch 
leidinggevende’ voor de politiechefs en een cursus op het terrein van leidinggeven en coaching 
voor senior-medewerkers BPZ worden gefinancierd.  
12
Docenten van de Politieacademie (PA) verzorgen de IBT-lessen. Zij zorgen ook voor de 
oefeningen schietvaardigheid en de toetsing daarvan.  
In de Onderlinge regeling kwaliteitscriteria en opleidings- en trainingsvereisten van de politie 
van Curaçao, van Sint Maarten en van Bonaire, Sint Eustatius en Saba staan de vereisten voor 
het oefenen en toetsen van geweldsbeheersing, aanhoudings- en zelfverdedigingsvaardigheden 
                                                             
12
 IBT: integrale beroepsvaardighedentraining. 
23 
 

ministerie met elkaar in gesprek over de plannen voor de herinrichting van het korps. Naar 
verwachting van het ministerie zullen vaststelling en implementatie daarvan in 2019 hun beslag 
krijgen.  
De minister informeerde de Tweede Kamer in juni 2018 als volgt over de plannen voor de 
nieuwe inrichting van het korps: 
‘Bij het opstellen van het nieuwe inrichtingsplan wordt, naast de toename van de bevolking, ook 
de aard en omvang van de criminaliteit op de BES alsmede het delen van schaarse capaciteit en 
middelen door regionale samenwerking betrokken. De in juni 2018 uit te brengen 
17
   
criminaliteitsbeeldanalyse van het OM zal worden betrokken bij het inrichtingsplan.’
B Analyse 
Bezetting BPZ 
Voor het korps geldt het inrichtingsplan uit 2009. Dat gaat uit van een bezetting van de afdeling 
BPZ van 68 fte’s. Ten tijde van de uitvoering van het onderzoek telt de BPZ in totaal 75 fte’s. Op 
papier is de afdeling daarmee ruim op sterkte. Bij nadere beschouwing is het  beeld echter iets 
minder rooskleurig. In 2018 vertrekken er twee vanuit de KMar gedetacheerde BPZ’ers zonder 
dat er vervangers komen voor hen. Bovendien zullen zes BPZ’ers in de loop van 2018 voor 
langere tijd beperkt inzetbaar worden in verband met hun opleiding tot allround medewerker. 
De afdeling is dan nog steeds op sterkte maar dat kan vanwege vacatures bij de afdeling 
Opsporing gauw veranderen. Die afdeling telt feitelijk negen fte’s minder dan in het 
inrichtingsplan is voorzien, en in de tweede helft van 2018 maken minimaal drie BPZ’ers de 
overstap. Het is de verwachting dat nog meer BPZ’ers zullen doorstromen. Dit betekent dat de 
afdeling BPZ mogelijk eind 2018 al ónder de begrote bezetting zal komen te zitten. Het is aan de 
korpsleiding en de korpsbeheerder om een dreigend tekort tijdig te signaleren en indien nodig 
gepaste maatregelen te nemen.  
Invulling BPZ-functies 
Ten aanzien van de invulling van de functies bij de afdeling BZP is de Raad het volgende 
opgevallen: 
a. Het hoofd BPZ is verantwoordelijk voor de aansturing van de chefs BPZ. Hij geeft zelf aan dat 
hij nog zoekende is naar de beste manier om de chefs op de bovenwinden aan te sturen. 
Tegelijkertijd geeft de chef op Saba aan dat hij het wekelijkse overleg met het hoofd mist. De 
aansturing van de chefs op de bovenwinden is daarmee een punt van aandacht. 
                                                             
17
 Brief van de minister aan de voorzitter van de Tweede Kamer d.d. 19 juni 2018.  
25 
 

De BPZ-ploegen bestaan, conform het inrichtingsplan, in beginsel uit een barioregisseur en zes 
medewerkers BPZ, van wie er één de rol van wachtcommandant vervult. Dit betekent dat bij 
een complete ploeg vijf medewerkers beschikbaar zijn voor patrouilles. Omdat de patrouilles in 
duo’s worden uitgevoerd, kunnen er steeds maximaal twee duo’s op pad. Mede vanwege het 
belang van zichtbaarheid van de politie lijkt het de Raad niet onlogisch om in het kader van de 
herinrichting van het korps na te gaan of de ploegen met in ieder geval één medewerker 
kunnen worden uitgebreid. In dat geval zijn er namelijk drie duo’s beschikbaar voor patrouilles. 
Sint Eustatius en Saba 
 
De leiding van het korps is gevestigd op Bonaire en de aansturing van de teams op de 
bovenwinden gebeurt dus op afstand. Zoals hiervoor al is opgemerkt, vormt de deze aansturing 
een punt van aandacht.  
Meer in het algemeen is het de Raad gebleken dat de medewerkers van de teams op de 
bovenwinden zich in sommige opzichten tekort gedaan voelen. Zij zijn van mening dat zij gezien 
hun brede takenpakket een hogere beloning verdienen dan hun collega’s op Bonaire. Ook 
spreken zij over structurele onderbezetting met als gevolg een hoge werkdruk en veel 
overuren. De korpsleiding heeft echter een heel ander beeld. 
De Raad heeft geen aanwijzingen dat de werkdruk op de bovenwinden hoger is dan op Bonaire 
of dat het politiewerk op de bovenwinden ‘grosso modo’ moeilijker is. Niettemin ligt het 
volgens de Raad wel op de weg van de korpsleiding en de korpsbeheerder om bij de discussie 
over de herinrichting van het korps aandacht te hebben voor de onvrede die medewerkers van  
het team op Saba hebben geuit.  
De medewerkers van de teams op Sint Eustatius en Saba ervaren een gebrek aan aandacht 
vanuit Bonaire. Dit raakt een van de punten die de Raad heeft genoemd in zijn Staat voor de 
rechtshandhaving 2017. Daarin heeft hij namelijk geconstateerd dat er een kloof bestaat tussen 
18
Bonaire enerzijds en de bovenwinden anderzijds. In het overall beeld (hoofdstuk 3) gaat de 
Raad daar nader op in.     
 
 
Beloning medewerkers KPCN 
Uit een vergelijkend onderzoek is begin 2018 naar voren gekomen dat de medewerkers van het 
KPCN minder verdienen dan hun collega’s van de korpsen van Aruba, Curaçao en Sint Maarten. 
                                                             
18
 Voor de Staat van de rechtshandhaving 2017: zie www.raadrechtshandhaving.com. 
27 
 

De Raad vindt het een goede ontwikkeling dat korpsleiding en het ministerie in gesprek zijn 
over de herinrichting van het korps. Hij heeft kennisgenomen van de verwachting dat 
vaststelling en implementatie van de herinrichtingsplannen in 2019 hun beslag zullen krijgen. 
Naar de mening van de Raad zou het goed zijn als de knelpunten die de Raad in dit rapport 
noemt, worden betrokken bij de besluitvorming over de herinrichting.       
  
29 
 

gaan. Als BPZ’ers in de buurt van de betreffende locatie met een auto op patrouille zijn, gaan zij 
direct zelf op meldingen af die zij via hun portofoon binnenkrijgen. 
In het inrichtingsplan staat dat er geen prestatienorm voor de noodhulp op basis van 
bijvoorbeeld aanrijtijden bestaat, en dat op basis van de geografie van Bonaire een aanrijtijd 
van vijftien minuten acceptabel lijkt. 
Volgens de BPZ’ers met wie de Raad sprak, zijn er voor het KPCN geen opkomsttijden 
beschreven of aanrijtijden vastgesteld. De plv. KC noemt een aanrijtijd van 15 minuten bij prio-1 
gevallen een ‘onofficieel doel’. Hij noemt de beperkte beschikbaarheid van cijfers in algemene 
zin een knelpunt. De medewerkers BPZ op Bonaire en Sint Eustatius stellen dat zij ‘gewoon zo 
spoedig mogelijk’ ter plaatse gaan. Het team op Saba hanteert een aanrijtijd van maximaal tien 
minuten overdag en van maximaal twintig minuten buiten de reguliere werktijden. 
Volgens de GMK zijn er in interne richtlijnen wel aanrijtijden vastgesteld voor Bonaire, te weten 
maximaal twintig minuten voor Rincon en maximaal vijftien minuten voor locaties dichterbij 
Kralendijk.  
In geen van de interviews werd de aanrijtijd van de politie bij incidenten genoemd als knelpunt.   
 
Naar aanleiding van een ernstig incident op Bonaire in augustus 2016, waarbij een 
politieambtenaar van het KPCN bij de verlening van noodhulp kwam te overlijden, stelde de 
Inspectie Justitie en Veiligheid op verzoek van de minister een onderzoek in. Over de 
 19
samenwerking tussen de GMK en de BPZ stelde de Inspectie in haar rapport het volgende:   
‘De meldkamer behoort volgens het KPCN een sturende en coördinerende rol te hebben richting de eenheden 
van de basispolitiezorg op straat. De Inspectie constateert dat de meldkamer in de praktijk deze rol 
gedeeltelijk vervult omdat sommige executieve collega’s binnen de basispolitiezorg moeite hebben 
aangestuurd te worden door burgercentralisten met weinig kennis van operationeel politiewerk.‘   
 
Volgens de KC is de samenwerking tussen de GMK en de BPZ inmiddels verbeterd. Een 
aandachtspunt is wel dat BPZ’ers vinden dat zij soms te weinig informatie van de GMK 
ontvangen. De KC wijst er in dat verband op dat de BPZ’ers zelf het initiatief moeten nemen om 
de centralist van de GMK aanvullende vragen te stellen wanneer er onduidelijkheden zijn. 
Over de informatieverstrekking door centralisten van de GMK stellen verschillende BPZ’ers dat 
het een nadeel is dat de centralisten geen ‘politiemensen’ zijn. Volgens hen blijkt dat uit het feit 
dat met name de jongere centralisten onvoldoende doorvragen wanneer zij een melding 
binnenkrijgen. Verschillende BPZ’ers voegen daar aan toe dat zij zich realiseren dat sommige 
melders gewoon nauwelijks informatie verstrekken. De centralisten met wie de Raad sprak, 
benoemden dit aspect ook: soms wil een melder vrijwel geen informatie verstrekken aan de 
                                                             
19
 Rapport ‘Schietincident Bonaire’ van november 2017. 
31 
 

Recent is er sprake van meer samenwerking tussen het openbaar lichaam Bonaire (OLB) en de 
BPZ in het kader van integrale (horeca)controles.  
De regeringscommissaris en zijn waarnemer op Sint Eustatius typeren de samenwerking tussen 
het openbaar lichaam Sint Eustatius en het KPCN als goed. Volgens hen is de politie, door het 
regelmatige patrouilleren, ook goed zichtbaar op het eiland. Zij noemen de bezetting echter 
20
problematisch, die is veel te krap om drie diensten per etmaal te kunnen draaien. En in geval 
van bijvoorbeeld evenementen op Sint Eustatius zou het volgens hen meer voor de hand liggen 
agenten vanuit Sint Maarten in te vliegen in plaats van uit Bonaire.  
De gezaghebber van Saba constateert dat er wel wordt gecontroleerd door de politie op Saba 
maar dat dat vooral gebeurt op tijdstippen waarop weinig overtredingen zijn te verwachten. In 
zijn algemeenheid pleit hij voor uitbreiding van het aantal fte’s bij het politieteam Saba.  
De directeur van natuurbeschermingsorganisatie Stinapa (Bonaire) geeft aan dat Stinapa en het 
KPCN elkaar op operationeel gebied snel vinden. Maar op beleidsmatig niveau is volgens deze 
directeur nog wel meer afweging en prioritering wenselijk, bijvoorbeeld ten aanzien van de 
vraag op welke aspecten zal worden gehandhaafd en wie daarbij het voortouw heeft. Stinapa 
21
heeft regelmatig contact met de barioregisseur van Rincon en agenten van het KPCN 
patrouilleren regelmatig in het Washington-Slagbaai Nationaal Park.  
De directeur van natuurbeschermingsorganisatie Stenapa op Sint Eustatius is van mening dat de 
politie op Sint Eustatius de neiging heeft taken op het terrein van toezicht en handhaving aan 
Stenapa over te laten. In dat verband noemt zij de tekortschietende kennis bij de politie 
omtrent de natuur en de betreffende regelgeving. Ook wijst zij erop dat de politie op Sint 
Eustatius, anders dan haar organisatie, niet de beschikking heeft over een vaartuig. 
 
Vreemdelingentoezicht 
Het inrichtingsplan benoemt het toezicht op vreemdelingen als een taak van de medewerkers 
BPZ die zij tijdens de reguliere surveillance uitvoeren. In de praktijk houden per 10 oktober 
2010 twee medewerkers van het toenmalige Korps Politie Nederlandse Antillen (KPNA) zich als 
‘medewerker BPZ met taakaccent vreemdelingentoezicht’ bezig met vreemdelingentoezicht en 
alles wat daar mee samenhangt. Zo staan zij de vreemdelingen met een meldplicht te woord, 
rijden zij samen patrouilles en voeren zij controles uit gericht op het vinden van illegale 
vreemdelingen. In het geval van illegale vreemdelingen verrichten zij vaak het 
opsporingsonderzoek. Dat is veelal gericht op vaststelling van de identiteit van betrokkenen. Na 
                                                             
20
 Op Sint  Eustatius worden twee diensten per etmaal gedraaid. 
21
 Stinapa beheert het Washington-Slagbaai Nationaal Park dat binnen het werkgebied (bario) Rincon ligt.   
33 
 

afgehandeld door een vorm van strafoplegging. In drie zaken moest het OM nog beslissen over 
vervolging en zestien zaken waren nog in behandeling bij het OM. Van de overige zes zaken 
waren er drie geseponeerd en was in drie zaken vastgesteld dat er geen opsporingsindicatie 
was. Bij het merendeel van deze 105 zaken ging het om diefstal (25), mishandeling (16), inbraak 
(eveneens 16) en vernieling (11).  
Gedurende de eerste drie maanden van 2018 heeft de senior VVC-zaken 32 zaken afgehandeld, 
waarvan er begin april 2018 nog vijftien in behandeling waren bij het OM. Van de andere 
zeventien was er één geseponeerd en waren er zestien afgedaan met enige vorm van 
strafoplegging. Het ging bij deze 32 zaken vooral om diefstal (10), bedreiging (7) en 
mishandeling (6). 
Het hoofd Opsporing noemt het van belang dat goed in de gaten wordt gehouden of een zaak 
niet ‘te groot’ wordt voor VVC. Als er veel bijzondere opsporingsmiddelen worden ingezet, zoals 
tappen of de inzet van een observatieteam, moet een zaak worden overgedragen aan de 
afdeling Opsporing. Volgens dit hoofd hebben de twee chefs opsporing, en ook de afdeling 
IIOO, voldoende zicht op de lopende VVC-zaken. De rechercheurs met wie de Raad sprak, gaven 
aan dat de zaken die zij overgedragen krijgen van de unit-VVC van prima kwaliteit zijn. 
Overige bijdragen BPZ aan opsporing 
Naast de behandeling van VVC-zaken levert de BPZ onder meer een bijdrage aan de opsporing 
door de aanlevering van pv’s van aangifte die tot een opsporingsonderzoek leiden en van pv’s 
van aanhouding. Ook ondersteunen BPZ’ers de afdeling Opsporing onder meer bij 
aanhoudingen en bij het verhoor van verdachten. Het hoofd Opsporing noemt een aantal van 
ongeveer 300 aangiften met opsporingsindicatie dat zijn afdeling jaarlijks krijgt van de 
afdelingen IIOO en BPZ. Het precieze aandeel van de BPZ is niet bekend.    
Samenwerking BPZ-Opsporing 
Het hoofd BPZ vindt het een gemis dat de afdeling Opsporing vaak niet aanwezig is bij het 
ochtendoverleg met de senior VVC-zaken. Die afdeling zou namelijk nuttige feedback kunnen 
geven. Medewerkers BPZ betreuren het dat zij weinig terug horen van de afdeling Opsporing 
over zaken die aan die afdeling zijn overgedragen. Zij zouden graag een terugkoppeling krijgen, 
bijvoorbeeld tijdens de dagelijkse briefing. Maar daarbij is de afdeling Opsporing zelden 
aanwezig. De rechercheurs werken in een ander deel van het  bureau in Kralendijk, in 
afgesloten ruimten, en maken gebruik van een deel van ActPol waartoe de BPZ’ers geen 
toegang hebben. De BPZ’ers spreken van ‘gescheiden werelden’. Dit geldt wat hen betreft niet 
voor de VVC-zaken. De BPZ’ers hebben wel toegang tot de informatie die de senior VVC in 
35 
 

meegerekend – hebben een zwaardere rol gekregen bij de behandeling van opsporingszaken. 
Volgens de wnd. chef zijn zij nog niet ervaren in het aansturen van medewerkers. Bovendien 
zijn twee van de vier senioren om verschillende redenen beperkt inzetbaar.  
De medewerkers BPZ met wie de Raad op Sint Eustatius sprak, bevestigen dat niet alle collega’s 
opsporingsonderzoeken willen doen. Het bijbehorende papierwerk spreekt ook niet iedereen 
aan. Een en ander heeft impact op de motivatie. Daarbij merken zij op dat opsporingszaken de 
overhand hebben waardoor er minder tijd is voor regulier BPZ-werk.  
Ook de medewerkers BPZ op Saba geven aan dat zij de meeste tijd kwijt zijn aan 
opsporingsonderzoeken.  
De opsporing vindt plaats onder het gezag van het openbaar ministerie. De wnd. chef op Sint 
Eustatius noemt de communicatie met het OM BES ‘lastig’ vanwege de afstand. Hij vraagt zich 
af of de officieren wel een goed beeld hebben van de gang van zaken op Sint Eustatius. Hij vindt 
het wel een goede zaak dat de officieren het eiland hebben bezocht om een beter beeld te 
krijgen.  
 
De HOvJ merkt op dat hij enige verbetering ziet in de kwaliteit van het (opsporings)werk van de 
teams op Sint Eustatius en op Saba, nadat hij daarover heeft gesproken met de leiding van het 
KPCN. Maar ten opzichte van Bonaire ziet hij nog wel een verschil in kwaliteit.  
De regeringscommissaris en zijn waarnemer op Sint Eustatius stellen dat het bij het politieteam 
op dat eiland ontbreekt aan opsporingscapaciteit en dat soms bijstand van Bonaire of zelfs van 
de NP in Nederland nodig is. In de tussentijd doet het team van Sint Eustatius wat het kan. 
Volgens beiden zou het voor de hand liggen meer samen te werken met de korpsen van Sint 
Maarten, Curaçao en Aruba zoals dat volgens hen vóór 10/10/10 vaker gebeurde.   
De gezaghebber van Saba is van mening dat de opsporing op Saba nog niet op het vereiste 
niveau is en dat dat ook nog niet kan worden verwacht van de zittende agenten. 
In reactie op deze opmerking stelt de korpsleiding dat het team Saba bij complexe 
opsporingszaken ondersteuning kan krijgen vanuit Bonaire.       
B Analyse 
Intake 
Uit het onderzoek is gebleken dat de afdeling Opsporing niet onverdeeld positief is over de 
kwaliteit van de pv’s die medewerkers van de BPZ opmaken. Met name de pv’s die op een 
plaats delict worden opgemaakt, zouden nogal eens onvolledig zijn. Met het oog op een 
succesvol opsporingsonderzoek is het van belang dat de pv’s in orde zijn. De kritische signalen 
van de kant van de afdeling Opsporing verdienen het dan ook serieus te worden genomen. 
37 
 

de wijze waarop de BPZ invulling geeft aan haar toezichts- en handhavingstaak. Wel duiden 
bijvoorbeeld de opmerkingen van de gezaghebber van Saba en van de directeur van Stenapa 
erop dat verbeteringen wenselijk zijn. De Raad zal in toekomstige onderzoeken meer specifiek 
aandacht besteden aan aspecten van dit proces van toezicht en handhaving. 
Het vreemdelingentoezicht is grotendeels belegd bij twee BPZ’ers die zich uitsluitend met deze 
taak bezighouden. Zij zijn van mening dat deze taak beter kan worden ondergebracht bij de 
afdeling Opsporing. De Raad heeft er begrip voor dat de korpsleiding deze taak bij de BPZ wil 
houden, maar is wel van mening dat dit toezicht op enkele punten beter moet worden 
geregeld.  
Opsporing 
Van de aanvankelijke bedoeling, zoals opgenomen in het inrichtingsplan, om BPZ’ers structureel 
te laten bijdragen aan de opsporing door steeds drie fte’s vanuit de BPZ in te zetten bij de 
afdeling Opsporing, is in de praktijk weinig terecht gekomen. Dit betekende dat de afdeling 
Opsporing jarenlang ook de ‘kleine’ zaken heeft moeten doen én dat BPZ’ers weinig feeling 
kregen met opsporingswerk. Gezien de betekenis van een deel van het werk voor de opsporing 
én gelet op het feit dat rechercheurs veelal afkomstig zijn van de BPZ, vindt de Raad het een 
goede zaak dat de korpsbeheerder heeft ingegrepen en de nieuwe korpschef heeft opgedragen 
de BPZ en de Opsporing dichter bijeen te brengen. 
De inrichting van een unit VVC-zaken binnen de afdeling BPZ en de plaatsing van een ervaren 
rechercheur als senior VVC-zaken bij die unit zijn goede stappen. Maar het is wel zaak dat die 
senior VVC-zaken echt onderdeel van de BPZ wordt en niet zoals nu vooral een 
vooruitgeschoven post van de afdeling Opsporing lijkt te zijn. Daarvoor is nodig dat BPZ’ers 
structureel meedraaien met deze senior en op die manier leren zelfstandig VVC-zaken te doen. 
Bij de huidige manier van werken is de behandeling van VVC-zaken bij de afdeling BPZ te veel 
afhankelijk van één persoon en daardoor onnodig kwetsbaar. 
In algemene zin verdient de samenwerking tussen de afdelingen BPZ en Opsporing aandacht. 
De afdeling Opsporing is voor een deel afhankelijk van het voorwerk van de afdeling BPZ. 
Daarom is het zaak dat beide afdelingen elkaar goed verstaan. BPZ’ers missen een 
vertegenwoordiging van de afdeling Opsporing bij de briefings en missen terugkoppeling vanuit 
die afdeling over zaken waarin zij een rol hebben gespeeld. Sommigen spreken zelfs van 
gescheiden werelden. 
De Raad vindt het belangrijk dat de korpsleiding zich inspant om een betere samenwerking 
tussen deze afdelingen tot stand te  brengen. Dat zal het korps als geheel ten goede komen. 
39 
 

3 Overall beeld 
De afdeling BPZ heeft momenteel voldoende bezetting en er lopen opleidingen voor nieuwe 
agenten. In zoverre heeft het korps zijn zaken op orde. Het op sterkte houden van deze afdeling 
vraagt wel om voortdurende inspanning. Los van natuurlijk verloop kan er door uitstroom van 
BPZ’ers naar de afdeling Opsporing en door vertrek van bijstanders snel een tekort ontstaan. En 
er is sprake van kwetsbaarheden. De behandeling van VVC-zaken is momenteel erg afhankelijk 
van één persoon en enkele belangrijke posities bij de BPZ zijn al langere tijd niet ingevuld. De 
samenwerking tussen GMK en de BPZ en de verbinding tussen BPZ en Opsporing moeten beter. 
Bijzondere aandacht behoeft de verhouding tussen de leiding van het korps en van de BPZ op 
Bonaire en de teams op Sint Eustatius en Saba. Over aspecten als zwaarte van het werk en 
werkdruk op de bovenwinden bestaan op Bonaire andere beelden dan bij de teams op de 
bovenwinden.  
Verschillende functionarissen met wie de Raad sprak, deden de suggestie medewerkers van het 
korps te laten rouleren over verschillende afdelingen van het KPCN, over de drie eilanden, of 
over de korpsen in de regio. Met het oog op een goede verstandhouding tussen de teams op de 
drie eilanden die tezamen Caribisch Nederland vormen, lijkt het de Raad nuttig als het korps 
nagaat in hoeverre het mogelijk is medewerkers te laten rouleren over de drie eilanden. 
Uitwisseling van medewerkers zou kunnen bijdragen aan wederzijds begrip voor elkaars 
situatie. 
Net als in eerdere onderzoeken van de Raad bleken ook nu weinig harde cijfers voorhanden 
over behaalde resultaten. Bovendien ontbreekt het veelal aan vooraf geformuleerde 
doelstellingen. Dit maakt het lastig om geleverde prestaties in het juiste perspectief te plaatsen. 
Afgezien daarvan is het volgens de Raad sowieso van belang dat er meer cijfermatige 
onderbouwing van de prestaties komt omdat die kan dienen als managementinformatie op 
basis waarvan de korpsleiding kan (bij)sturen.  
 
Het KPCN werkt in heel kleine gemeenschappen. Dat geldt voor Bonaire maar in het bijzonder 
voor Sint Eustatius en Saba. De kleine schaalgrootte heeft voor- en nadelen, maar stelt sowieso 
bijzondere eisen aan de instelling van de medewerkers. De Raad stelt vast dat ondanks de 
kritiek van medewerkers op de voorwaarden waarop en de omstandigheden waaronder zij 
werken overall sprake is van teams van gedreven BPZ’ers. Zij zijn loyaal naar elkaar en naar de 
organisatie en als het nodig is dan staan zij er. De Raad baseert deze vaststelling niet alleen op 
22
informatie van medewerkers van het KPCN zelf maar ook op die van ketenpartners. Deze 
                                                             
22
 In dit verband verwijs de Raad naar de laatste paragraaf van de uitgebreide bevindingen zoals weergegeven in 
bijlage 1.  
41 
 

 
Bijlage 1: bevindingen (uitgebreid) 
 
Inhoud  
1 Organisatie 
1.1 Hoofdlijnen organisatie KPCN 
1.2 Organisatie BPZ 
1.3 Stand van zaken 2018 
 
2 Bijdrage BPZ aan de primaire processen 
 
2.1 noodhulp 
2.2 intake 
2.3 toezicht en handhaving 
2.4 opsporing 
 
3 Enkele aspecten belicht 
 
3.1 politie op de bovenwinden 
3.2 opleiding, training en oefening 
3.3 functiewaardering 
3.4 roosterproblematiek 
4 Sterke en zwakke punten BPZ  
 
 
  
43 
 

Ontwikkelingen 
De afgelopen jaren zijn diverse rapporten verschenen over (onderdelen van) het KPCN. Zo heeft de Raad op 2 
mei 2016 zijn rapport ‘Review-onderzoek opsporingsproces recherche op Bonaire, Sint Eustatius en Saba’ 
aangeboden aan de minister van VenJ. In dat rapport deed de Raad onder andere de volgende aanbeveling 
aan de minister: 
‘Ga op basis van actuele gegevens en inzichten na of er reden is het inrichtingsplan voor het KPCN, zoals dat in 
2009 is vastgesteld, aan te passen.’  
In maart 2016 heeft de toenmalige minister van VenJ aan G. Bouman, oud-korpschef van de Nationale Politie 
(NP), gevraagd hem te adviseren ‘over de doorontwikkeling en inrichting van het  KPCN’.  
Dit verzoek heeft geleid tot het rapport ‘Korps Politie Caribisch Nederland: focus, prioriteren, doen’ (hierna: 
23
het rapport Bouman) . Dat rapport bevat aanbevelingen over onder andere de samenstelling en de 
inrichting van het MT, de inrichting van het korps en samenwerking/integratie met de NP. Over de 
procesgeoriënteerde taakverdeling en inrichting van het KPCN staat in dit rapport het volgende: 
 
‘De inrichting van het korps is gebaseerd op een oud model uit het voormalige korps Rotterdam. Dat was 
echter een korps met een paar duizend medewerkers. Het grote aantal medewerkers maakte dat het opdelen 
in verschillende taakgebieden goed functioneerde. Het KPCN is met een formatie van 151,5 fte simpelweg te 
klein om op deze manier in te richten. Op sommige functies zit één of anderhalve fte, waardoor deze 
medewerkers bijna nooit naar bijvoorbeeld een opleiding kunnen of überhaupt vrij kunnen krijgen. 
Mede door de inrichting van het korps en de procesgeoriënteerde taakverdeling, is het operationeel vermogen 
van het korps beperkt. De tekorten in de basispolitiezorg (BPZ) zijn groot. Ook in de aangrenzende processen 
is sprake van (grote) onderbezetting. Bij de opsporing is die het grootst, waar op dit moment minder dan de 
helft van de formatie is bezet. Doordat de BPZ onderbezet is, kunnen collega’s slechts sporadisch doorgroeien 
(horizontaal en verticaal), terwijl de doorgroei een vereiste is om de aangrenzende processen van voldoende 
mensen te voorzien. 
(…) 
Sinds 10/10/’10 worden alle zaken die vallen onder de categorie ‘veel voorkomende criminaliteit’ (VVC) door 
de afdeling Opsporing opgepakt. Dit betekent een beperking van de werkzaamheden in de BPZ en een 
toename bij de opsporing. Voor beide onderdelen heeft dit grote invloed op het proces en op de persoon. 
Doordat de opsporing ook de eenvoudige zaken dient op te pakken, wordt de afdeling overladen met zaken. 
24
Zaken waar ze de capaciteit niet voor hebben, waardoor veel zaken blijven liggen.’  
De minister van VenJ stuurde de twee genoemde rapporten op 19 december 2016 door naar de Tweede 
Kamer. In zijn beleidsreactie stelde hij het volgende: 
                                                             
23
 Rapport van 1 november 2016; opgesteld door mr. G.L. Bouman en L. Jopp. 
24
 De opstellers van dit rapport maken daar de volgende relativerende opmerking bij: ‘Dit dient wel in de juiste 
context te worden bekeken, want het Openbaar Ministerie (OM) behandelt circa 360 misdrijfzaken per jaar (groot 
en klein). Dat wil zeggen dat het KPCN één misdrijfzaak per dag produceert.’ 
45 
 

• hoofd BPZ 
• chef BPZ 
• barioregisseur 
• senior-medewerker BPZ 
• allround medewerker BPZ 
• medewerker BPZ 
Voor elk van deze functie is een functiebeschrijving opgesteld. Kort samengevat houden deze functies  het 
volgende in: 
Hoofd BPZ 
Geeft leiding aan de afdeling BPZ, verzorgt de sturing op tactisch/operationeel niveau en is integraal 
verantwoordelijk voor de basispolitiezorg op Bonaire, Sint Eustatius en Saba.  
Politiechef 
Geeft operationele leiding aan de uitvoering van de BPZ-taken door de aan hem toegewezen 
medewerkers/ploegen.  
 
Barioregisseur 
Verzorgt de regie op de operationele gebiedsgebonden politiezorg binnen een toegewezen werkgebied, is 
verantwoordelijk voor de handhaving in het toegewezen gebied en is aanspreekbaar voor de totale 
politiezorg in dat gebied.  
Senior medewerker BPZ 
Draagt als meewerkend voorman van een ploeg bij aan de handhaving van de openbare orde en aan de 
veiligheid en leefbaarheid door het zelfstandig voorbereiden en in teamverband, onder operationele leiding 
van een chef BPZ, uitvoeren van operationele politietaken. Coördineert en begeleidt de dagelijkse activiteiten 
van de medewerkers van zijn ploeg, fungeert als hun coach en mentor, en ondersteunt de politiechef in zijn 
leidinggevende rol.  
Allround medewerker handhaven BPZ 
Draagt in teamverband bij aan de handhaving van de openbare orde en aan de veiligheid en leefbaarheid 
door het zelfstandig uitvoeren van operationele politietaken, onder operationele leiding van een chef BPZ en 
onder dagelijkse coördinatie van een senior-medewerker BPZ. 
Medewerker BPZ 
Draagt in teamverband, onder operationele leiding van een chef BPZ en onder dagelijkse coördinatie van een 
senior-medewerker BPZ, bij aan de handhaving van de openbare orde en aan de veiligheid en leefbaarheid 
door het zelfstandig uitvoeren van routinematige operationele politietaken, dan wel onder begeleiding meer 
complexe politietaken.  
47 
 

• twee KMar-medewerkers zullen in 2018 vertrekken zonder te worden vervangen; 
• bij de afdeling Opsporing zijn negen fte’s nog niet ingevuld; aangezien de BPZ dient als ‘kweekvijver’ 
28
voor de afdeling Opsporing moet rekening worden gehouden met uitstroom naar die afdeling;  
• op Bonaire zijn een barioregisseur en een senior-medewerker BPZ vrijgemaakt voor de begeleiding 
van BPZ’ers in opleiding en daardoor slechts beperkt beschikbaar voor de primaire processen; 
• zeven medewerkers BPZ gaan in de loop van 2018 de politieopleiding op MBO-4 niveau (allround 
medewerker) volgen en zijn dan gedurende een jaar beperkt inzetbaar voor de BPZ. En in 2019 
begint een groep van negen medewerkers BPZ aan deze opleiding.   
Naar verwachting van het ministerie van JenV zullen zowel in 2019 als in 2020 tien aspiranten de 
basispolitieopleiding afronden en instromen bij de BPZ. 
1.3.2 Teams Sint Eustatius en Saba 
Op Sint Eustatius en op Saba staan de teams onder leiding van een chef BPZ. Tijdens de uitvoering van het 
onderzoek gaat het om politiechefs die formeel in dienst zijn van de Koninklijke Marechaussee (KMar). Per 1 
juni 2018 heeft het team van Sint Eustatius een nieuwe chef gekregen, die in dienst is van het KPCN. Het is de 
bedoeling dat ook de functie van politiechef op Saba op termijn zal worden ingevuld door een KPCN’er.   
Team Sint Eustatius 
Het team Sint Eustatius bestaat ten tijde van de uitvoering van het onderzoek uit: 
- 1 chef 
- 1 barioregisseur 
29
- 1 rechercheur 
30
- 9 BPZ’ers 
- 2 KMar-ambtenaren 
Het inrichtingsplan voorziet niet in een rechercheur op Sint Eustatius maar omdat na 10/10/10 gaandeweg 
duidelijk werd dat er wel behoefte bestaat aan de aanwezigheid van een rechercheur op de bovenwinden, is 
een rechercheur vanuit Bonaire overgeplaatst naar Sint Eustatius.  
In verband met langdurige ziekte van deze rechercheur worden er regelmatig rechercheurs vanuit Bonaire 
ingevlogen om opsporingswerk op de bovenwinden te verrichten. 
De KMar-ambtenaren werken afwisselend, steeds voor vier weken, op Sint Eustatius en op Sint Maarten. 
Van de acht BPZ’ers is er een tijdelijk op Sint Eustatius gedetacheerd vanuit Bonaire. 
Team Saba  
Het team Saba bestaat ten tijde van de uitvoering van het onderzoek uit: 
                                                             
28
 Begin april 2018 was het korps bezig met de werving voor drie functies bij de Opsporing. Twee BPZ’ers zijn medio 2018 
overgestapt naar de afdeling Opsporing, een derde BPZ’er volgt in het vierde kwartaal van 2018.  
29
 Deze rechercheur is boven de sterkte geplaatst en werkt zowel voor Sint Eustatius als Saba. 
30
 Een van hen is per 1 juli 2018 chef geworden. 
49 
 

Tot de taken van de politiechefs op Bonaire behoort ook de aansturing van de senior-medewerkers BPZ. De 
politiechefs geven aan dat zij daarbij geen problemen ervaren.  
De politiechefs op Sint Eustatius en op Saba zijn verantwoordelijk voor hun teams. Daarnaast hebben zij veel 
contacten met de ketenpartners. De politiechef op Saba benadrukt dat het daarbij ook gaat om strategische 
overleggen met bijvoorbeeld de gezaghebber waaraan normaliter de (plv.) KC zou deelnemen . Dit betekent 
volgens hem dat hij goed moeten kunnen schakelen.  
Het hoofd BPZ stuurt de politiechefs aan. Daartoe heeft hij eens in de week overleg met de drie chefs op 
Bonaire. In de praktijk is het soms lastig iedereen bij elkaar te krijgen.   
Ook de politiechefs op de bovenwinden worden aangestuurd door het hoofd BPZ. Deze aansturing vindt ‘op 
afstand’ plaats, veelal door middel van video conferencing (VC). Het hoofd BPZ noemt de aansturing lastig en 
hij is nog zoekend naar de beste manier om invulling te geven aan deze taak. Voorheen was er een vaste 
wekelijkse VC-vergadering tussen de politiechefs op de bovenwinden en de korpsleiding op Bonaire. Dit is in 
de loop van 2017 minder geworden. De politiechef op Saba heeft aan het hoofd BPZ laten weten dat hij 
behoefte heeft aan zo’n regulier overleg. 
Ongeveer eens per maand bezoekt de KC, de plv. KC of het hoofd BPZ de bovenwinden. 
Barioregisseurs 
Bonaire is verdeeld in zes werkgebieden (bario’s). Sint Eustatius en Saba zijn elk gedefinieerd als één 
werkgebied. Op papier is aan elk werkgebied één barioregisseur gekoppeld. Begin april 2018 zijn twee van de 
zes functies van barioregisseur op Bonaire feitelijk niet bezet. Een van de barioregisseurs verricht aangepast 
werk in verband met medische redenen en een andere barioregisseur is vrijgemaakt voor ondersteuning bij 
de basispolitieopleiding. De werkzaamheden van deze twee barioregisseurs worden tijdelijk overgenomen 
door hun collega’s, in afwachting van besluitvorming over de eventuele werving van nieuwe barioregisseurs. 
Volgens het inrichtingsplan is de barioregisseur ‘de spin in het web’ van de gebiedsgebonden politiezorg en is 
hij aanspreekbaar voor de totale politiezorg in het aan hem toegewezen gebied. Volgens dit inrichtingsplan 
wordt de barioregisseur niet ingezet voor de noodhulp en zal hij evenmin rouleren bij de afdeling Opsporing. 
In verband met capaciteitstekorten binnen de BPZ hebben de barioregisseurs op Bonaire de eerste paar jaar 
na 10/10/10 veel regulier BPZ-werk gedaan. Sinds een paar jaar hebben zij hun handen vrij voor het bario-
werk en worden zij niet meer ingeroosterd voor BPZ-werk. Zij hebben eigen kantoorruimte in het bureau in 
Kralendijk en er staan drie dienstvoertuigen tot hun beschikking.  
 
Volgens verschillende functionarissen met wie de Raad heeft gesproken, zouden de barioregisseurs meer 
proactief moeten zijn. Er worden grote verschillen geconstateerd in de taakuitvoering door de 
barioregisseurs. De ene is sterk naar buiten gericht terwijl de ander vooral achter zijn bureau zit. De 
politiechef die de barioregisseurs ‘in portefeuille’ heeft, is van mening dat die meer zichtbaar moeten zijn in 
de wijken en meer projecten zouden moeten opstarten. Deze politiechef heeft daarover begin 2018 
afspraken gemaakt met de barioregisseurs.  
 
Volgens de barioregisseurs op Bonaire is onderbezetting altijd een probleem bij de BPZ. In dat verband 
stellen zij het volgende: 
51 
 

de ploegen met één fte uit te breiden omdat het dan mogelijk wordt om met drie duo’s ‘de straat op te 
gaan’.  
Zoals hiervoor al vermeld, hebben de BPZ’ers op Sint Eustatius en Saba een generieke taakstelling en worden 
zij geacht alle voorkomende werkzaamheden in beginsel zelf te verrichten. In de praktijk betekent dit dat zij 
relatief veel tijd kwijt zijn aan opsporingsonderzoeken.  
  
53 
 

De wachtcommandant (een senior-medewerker BPZ) bepaalt welke BPZ’ers op een melding af gaan. Maar als 
BPZ’ers in de buurt van de betreffende locatie met een auto op patrouille zijn, gaan zij direct zelf op 
meldingen af die zij via hun portofoon binnenkrijgen. 
In het inrichtingsplan staat dat er geen prestatienorm voor de noodhulp op basis van bijvoorbeeld 
aanrijtijden bestaat, en dat op basis van de geografie van Bonaire een aanrijtijd van vijftien minuten 
acceptabel lijkt. Volgens de BPZ’ers met wie de Raad sprak, zijn er voor het KPCN geen opkomsttijden 
beschreven of aanrijtijden vastgesteld. Medewerkers BPZ op Bonaire en Sint Eustatius stellen dat zij ‘gewoon 
zo spoedig mogelijk’ ter plaatse gaan. Het team op Saba hanteert een aanrijtijd van maximaal tien minuten 
overdag en van maximaal twintig minuten buiten de reguliere werktijden. 
Volgens de GMK zijn er in interne richtlijnen wel aanrijtijden vastgesteld voor Bonaire, te weten maximaal 
twintig minuten voor Rincon en maximaal vijftien minuten voor locaties dichterbij Kralendijk.  
In geen van de interviews werd de aanrijtijd van de politie bij incidenten genoemd als knelpunt.   
 
In augustus 2017 kwam op Bonaire een politieambtenaar van het KPCN om het leven nadat hij met een 
collega op een melding van een woninginbraak was afgegaan. Eenmaal ter plaatse bleek het te gaan om een  
gewapende overval. Bij de confrontaties tussen de overvallers en de twee politieambtenaren vielen schoten 
en werd een van de twee politieambtenaren dodelijk getroffen door een kogel in zijn hoofd. Naar aanleiding 
van dit incident stelde de Inspectie Justitie en Veiligheid een onderzoek in waarbij zij aandacht besteedde aan 
de samenwerking tussen de GMK en de BPZ. In haar rapport stelde de Inspectie in dat verband het 
 31
volgende:   
‘De meldkamer behoort volgens het KPNC een sturende en coördinerende rol te hebben richting de eenheden 
van de basispolitiezorg op straat. De Inspectie constateert dat de meldkamer in de praktijk deze rol 
gedeeltelijk vervult omdat sommige executieve collega’s binnen de basispolitiezorg moeite hebben 
aangestuurd te worden door burgercentralisten met weinig kennis van operationeel politiewerk.‘   
 
In verband met deze constatering deed de Inspectie de aanbeveling ervoor te zorgen dat er (tijdelijk) op de 
meldkamer een executieve collega is om door kennisoverdracht de burgercentralisten meer gevoel te laten 
ontwikkelen bij het executieve werkproces. De minister van JenV gaf in reactie daarop aan dat de chef en de 
plv. chef meldkamer een bijdrage kunnen leveren door met grote regelmaat – en in het bijzonder bij 
32
calamiteiten – in persoon op de meldkamer aanwezig te zijn.   
Volgens de KC is de samenwerking tussen de GMK en de BPZ inmiddels verbeterd. Een aandachtspunt is dat 
BPZ’ers vinden dat zij soms te weinig informatie van de GMK ontvangen. De KC wijst er in dat verband op dat 
de BPZ’ers zelf het initiatief moeten nemen om de centralist van de GMK aanvullende vragen te stellen 
wanneer er onduidelijkheden zijn. 
Over de informatieverstrekking door centralisten van de GMK stellen verschillende BPZ’ers dat het een 
nadeel is dat de centralisten geen ‘politiemensen’ zijn. Volgens hen blijkt dat uit het feit dat met name de 
jongere centralisten onvoldoende doorvragen wanneer zij een melding binnenkrijgen. Enkele BPZ’ers voegen 
                                                             
31
 Rapport ‘Schietincident Bonaire’ van november 2017. 
32
 Brief van de minister van JenV aan de Voorzitter van  de Tweede Kamer d.d. 28 november 2017. 
55 
 

verder geen bijzonderheden op, maar volgens de betrokken organisaties ging het om een uitstekende 
33
samenwerking tussen de ketenpartners. 
In het jaarplan 2018 van het KPCN wordt een verwijzing gemaakt naar het sturen op handhaving en naar de 
inzet op zichtbaarheid van de politie door onder meer de bikers, de motorrijders en door gerichte patrouilles. 
Dit A3-jaarplan bevat geen concrete prestatiedoelen ten aanzien van bijvoorbeeld het aantal te houden 
controles of het aantal op te maken mini-pv’s. 
De plv. KC vindt het met het oog op betere mogelijkheden voor sturing van belang dat er in de toekomst 
concrete ‘targets’ voor de BPZ worden geformuleerd, zoals een bepaald aantal controles of een bepaald 
aantal mini-pv’s (boetes) per maand. In algemene zin noemt hij het een knelpunt dat er weinig cijfers 
voorhanden zijn.   
Recent is er sprake van meer samenwerking tussen het openbaar lichaam Bonaire (OLB) en de BPZ in het 
kader van integrale (horeca)controles. Volgens het OLB beroept het KPCN zich er wel vaak op dat het te 
weinig capaciteit heeft en ziet het om die reden af van deelname aan overleggen met het OLB. Niettemin ziet 
het OLB een positieve ontwikkeling. Zo zijn er vijf thema’s voorgesteld waarop het korps en het OLB gaan 
samenwerken in het kader van toezicht en handhaving. Het gaat onder andere om horeca, duikplaatsen en 
verkeer. In zijn algemeenheid is de gezaghebber van Bonaire van mening dat het KPCN nog erg gericht is op 
het inrichten van de eigen organisatie. Volgens hem belemmert dit de bereikbaarheid van het KPCN als 
partner.   
De regeringscommissaris en zijn waarnemer op Sint Eustatius typeren de samenwerking tussen het openbaar 
lichaam Sint Eustatius en het KPCN als goed. Het politieteam is loyaal en verleent alle hulp, ook in gevallen 
waarin het om oneigenlijke politietaken gaat. Volgens hen is de politie, door het regelmatige patrouilleren, 
ook goed zichtbaar op het eiland. Zij noemen de bezetting echter problematisch, die is veel te krap om drie 
diensten per etmaal kunnen te kunnen draaien. En in geval van bijvoorbeeld evenementen op Sint Eustatius 
zou het volgens hen meer voor de hand liggen agenten vanuit Sint Maarten in te vliegen in plaats van uit 
Bonaire. Via een verzoek van de KC van het KPCN aan de KC van het korps van Sint Maarten zou dat goed zijn 
te regelen. 
De gezaghebber van Saba constateert dat er wel wordt gecontroleerd door de politie op Saba maar dat dat 
vooral gebeurt op tijdstippen waarop weinig overtredingen zijn te verwachten. In zijn algemeenheid pleit hij 
voor uitbreiding van het aantal fte’s bij het politieteam Saba. Ook is hij van mening dat de medewerkers van 
dat team de kans moeten krijgen zich verder te ontwikkelen.  
De directeur van natuurbeschermingsorganisatie Stinapa (Bonaire) geeft aan dat Stinapa en het KPCN elkaar 
op operationeel gebied snel vinden. Maar op beleidsmatig niveau is volgens deze directeur nog wel meer 
afweging en prioritering wenselijk, bijvoorbeeld ten aanzien van de vraag op welke aspecten zal worden 
gehandhaafd en wie daarbij het voortouw heeft. Stinapa heeft regelmatig contact met de barioregisseur van 
                                                             
33
 Bron: nieuwsoverzicht van het Parket Procureur-Generaal d.d. 16 juli 2018. 
57 
 

vreemdelingentoezicht en dat hij zich inspant voor een oplossing.   
Bij de leiding van het korps bestaat tevredenheid over de inzet van de medewerkers vreemdelingentoezicht 
en over de wijze waarop zij hun taken uitvoeren. 
2.4 Opsporing 
Inleiding 
Het inrichtingsplan uit 2009 voorziet erin dat de BPZ een bijdrage levert aan de opsporing: 
‘Vanuit basispolitiezorg wordt 3 fte gelabeld ter ondersteuning van de incidentgerichte opsporing. Op 
roulatiebasis zullen medewerkers voor een periode van tenminste een half jaar ingezet worden bij de 
incidentgerichte opsporing om de aanpak van de gebiedsgebonden problematiek te versterken. Ook worden 
hiermee de dwarsverbanden tussen de basispolitiezorg en de opsporing versterkt. De barioregisseur maakt 
geen onderdeel uit van dit periodieke roulatieproces. Niet in de laatste plaats wordt de medewerkers de 
mogelijkheid geboden zich te ontwikkelen.’ 
In de praktijk is er door een capaciteitstekort bij de BPZ jarenlang weinig terecht gekomen van de inzet van 
BPZ’ers bij de afdeling Opsporing. Mede daardoor ontstonden er achterstanden bij de afdeling Opsporing. 
Toen per 1 januari 2017 de huidige KC aantrad, kreeg hij als opdracht van de korpsbeheerder (KB) mee om  
de BPZ en de Opsporing dichter bij elkaar te brengen. Aan deze opdracht is invulling gegeven door in maart 
2017 een unit VVC-zaken op te zetten binnen de afdeling BPZ. Een ervaren rechercheur van de afdeling 
Opsporing is overgestapt naar deze nieuwe unit. Na een pilotperiode van negen maanden in 2017 is besloten 
de positionering van betrokkene, als senior VVC-zaken bij de afdeling BPZ, te bestendigen. Een aspirant 
ondersteunt hem daarbij. Daarnaast krijgt de senior VVC-zaken op adhoc-basis hulp van BPZ’ers, steeds voor 
een korte periode. Het is de bedoeling dat op termijn medewerkers BPZ structureel zullen gaan rouleren bij 
de VVC. Het aanvankelijke idee, zoals opgenomen in het inrichtingsplan, om BPZ’ers te laten rouleren bij de 
afdeling Opsporing, is inmiddels losgelaten.  
Doordat VVC-zaken nu binnen de BPZ worden behandeld, kan de afdeling Opsporing zich meer focussen op 
‘grote’ zaken. En medewerkers van de BPZ doen ervaring op met opsporingsonderzoeken. 
Werkwijze VVC 
Aan het begin van elke werkdag neemt de senior VVC-zaken met de betrokken politiechef, de dienstdoende 
wachtcommandant dagdienst, de parketsecretaris en een officier van justitie (OvJ) alle aangiften door. Op 
basis daarvan wordt een eerste beslissing genomen over een vervolg, en als er een vervolg komt, of dat dan 
door de afdeling Opsporing of door de unit VVC gebeurt. Vervolgens gaat hij aan de slag met zijn 
onderzoeken (lopende en nieuwe). Dit overleg vindt plaats vóór de ochtendbriefing van 08.30 uur.  
 
In het kader van het onderzoek verstrekte de senior VVC-zaken de Raad een overzicht van de zaken die hij 
gedurende de pilot (maart-december 2017) had behandeld. In totaal ging het om 105 zaken die zijn 
ingezonden naar het OM. Begin april 2018 waren er daarvan tachtig afgehandeld door een vorm van 
strafoplegging. In drie zaken moest het OM nog beslissen over vervolging en zestien zaken waren nog in 
behandeling bij het OM. Van de overige zes zaken waren er drie geseponeerd en was in drie zaken 
59 
 

Misdrijven/overtredingen: Aantal: 
Huis- en lokaalvredebreuk 1 
Opiumwet 1960 BES 3 
Openlijk geweldpleging 1 
Inbraken 1 
Diefstal 10 
Bedreiging 7 
Vernieling 3 
Mishandeling 6 
 32 
   
Voor deze (nieuwe) functie van senior VVC bij de BPZ is geen functiebeschrijving opgesteld. 
Overige bijdragen BPZ aan opsporing 
Buiten de behandeling van VVC-zaken levert de BPZ onder meer een bijdrage aan de opsporing door de 
aanlevering van processen-verbaal (pv’s) van aangifte die tot een opsporingsonderzoek leiden en van pv’s 
van aanhouding. Ook ondersteunen BPZ’ers de afdeling Opsporing bijvoorbeeld bij aanhoudingen en bij het 
verhoor van verdachten. Zoals hiervoor onder intake is aangegeven, nemen BPZ’ers soms de aangiften op. 
Dat gebeurt zowel op het politiebureau als ‘op straat’. Wat betreft de kwaliteit van de aangeleverde pv’s 
merkt het hoofd Opsporing op dat die soms te wensen overlaat doordat een BPZ’er onvoldoende doorvraagt. 
Volgens hem speelt dit met name bij pv’s die ter plaatse, op de plaats  delict, worden opgemaakt. In dat 
verband noemt dit hoofd ook de rol die de betrokken wachtcommandant – een senior-medewerker BPZ – 
speelt bij de aansturing van zijn mensen. Volgens hem is in dat opzicht verbetering mogelijk.   
Het hoofd Opsporing noemt een aantal van in totaal ongeveer 300 aangiften met opsporingsindicatie dat zijn 
afdeling jaarlijks krijgt van de afdelingen IIOO en BPZ, zonder te kunnen  vermelden hoeveel daarvan door de 
BPZ zijn opgenomen.   
Samenwerking BPZ-Opsporing 
Het hoofd BPZ vindt het een gemis dat de afdeling Opsporing vaak niet aanwezig is bij het ochtendoverleg 
met de senior VVC-zaken. Die afdeling zou namelijk nuttige feedback kunnen geven. De rechercheurs met wie 
de Raad sprak, gaven aan dat zij de briefings van de BPZ wel proberen bij te wonen maar dat dat in de 
praktijk vaak niet lukt. Via het intranet van het KPCN nemen zij wel kennis van  hetgeen tijdens de briefing 
aan de orde is geweest. 
Het hoofd Opsporing noemt het van belang dat goed in de gaten wordt gehouden of een zaak niet ‘te groot’ 
wordt voor de unit VVC-zaken. Als er veel bijzondere opsporingsmiddelen worden ingezet, zoals tappen of de 
inzet van een observatieteam, moet een zaak worden overgedragen aan de afdeling Opsporing. Volgens dit 
hoofd hebben de twee chefs opsporing, en ook de afdeling IIOO, voldoende zicht op de lopende VVC-zaken. 
61 
 

opsporingsonderzoeken willen doen. Het bijbehorende papierwerk spreekt ook niet iedereen aan. Een en 
ander heeft impact op de motivatie.  Daarbij merken zij op dat opsporingszaken de overhand hebben 
waardoor er minder tijd is voor regulier BPZ-werk.  
Ook de medewerkers BPZ op Saba geven aan dat zij de meeste tijd kwijt zijn aan opsporingsonderzoeken.  
De opsporing vindt plaats onder het gezag van het openbaar ministerie. De wnd. chef op Sint Eustatius noemt 
de communicatie met het OM BES ‘lastig’ vanwege de afstand. Hij vraagt zich af of de officieren wel een goed 
beeld hebben van de gang van zaken op Sint Eustatius. Hij vindt het een goede zaak dat de officieren het 
35
eiland inmiddels hebben bezocht om een beter beeld te krijgen.  
 
De HOvJ merkt op dat hij enige verbetering ziet in de kwaliteit van het (opsporings)werk van de teams op Sint 
Eustatius en op Saba, nadat hij daarover heeft gesproken met de leiding van het KPCN. Maar ten opzichte van 
Bonaire ziet hij nog wel een verschil in kwaliteit.  
De regeringscommissaris en zijn waarnemer op Sint Eustatius stellen dat het bij het politieteam op dat eiland 
ontbreekt aan opsporingscapaciteit en dat soms bijstand van Bonaire of zelfs van de NP in Nederland nodig 
is. In de tussentijd doet het team van Sint Eustatius wat het kan. Volgens beiden zou het voor de hand liggen 
meer samen te werken met de korpsen van Sint Maarten, Curaçao en Aruba zoals volgens hen vóór 10/10/10 
vaker gebeurde.   
De gezaghebber van Saba is van mening dat de opsporing op Saba nog niet op het vereiste niveau is. Volgens 
hem kan dat ook nog niet worden verwacht van de zittende agenten.   
3 Enkele aspecten belicht 
3.1 Politie op de bovenwinden 
a. BPZ-plus 
De afdelingen IIOO en Opsporing van het KPCN zijn gehuisvest op Bonaire en hebben volgens het 
inrichtingsplan geen vertegenwoordiging op de bovenwinden. De leden van de teams op Sint Eustatius en 
Saba worden geacht alle voorkomende werkzaamheden zelf te verrichten. Zoals hiervoor al vermeld, hebben 
zij volgens het inrichtingsplan een generieke taakstelling en wordt er indien nodig expertise geleverd uit 
Bonaire. Op deze eilanden draait de politie een dag- en een avonddienst (van 08.00 uur tot 24.00 uur). Van 
00.00 uur tot 08.00 uur wordt met piketdiensten gewerkt. 
De politiechef op Saba benadrukt dat hij zowel tactische als operationele taken heeft maar daarnaast, 
namens de KC, ook deelneemt aan strategische overleggen met bijvoorbeeld de gezaghebber en andere 
ketenpartners. Dit betekent dat hij goed moet kunnen schakelen. 
De medewerkers van beide teams benadrukken dat zij, veel meer dan hun collega’s op Bonaire, allrounders 
moeten zijn. Zij kunnen immers niet terugvallen op een afdeling Verkeerszaken of een recherche-afdeling 
met expertise op het terrein van forensische opsporing. Dit alles maakt hun werk afwisselend maar ook 
moeilijk. Daar komt volgens hen nog bij dat zij in kleine gemeenschappen waarin zij ‘onder een vergrootglas 
liggen’. Een misstap blijft niet onopgemerkt. Bovendien zijn werk en vrije tijd op de bovenwinden volgens hen 
                                                             
35
 Medio 2018 hebben de zittende hoofdofficier en een van de twee officieren het OM BES verlaten. In juli 2018 is een nieuwe 
hoofdofficier geïnstalleerd.  
63 
 

jaar en wordt net als de MBO-3-opleiding duaal gegeven, hetgeen betekent dat de studenten de helft van de 
tijd uitsluitend onderwijs volgen en de andere helft in het korps werkzaam zijn. 
De korpsleiding liet desgevraagd weten dat er lokaal veel belangstelling bestaat voor de aspirantenopleiding. 
Aan de MBO-3-opleidingen nemen naast aspiranten van het KPCN ook aspiranten van de Kustwacht deel. Bij 
het ministerie van JenV (DGPol) leeft de hoop dat een aantal van hen na het maximale dienstverband van vijf 
jaar bij de Kustwacht zal doorstromen naar het KPCN. 
Om tot een duurzame kwaliteitsverbetering van het KPCN en de andere korpsen in het Caribisch deel van het 
Koninkrijk te komen, heeft de minister van JenV voor de jaren 2017, 2018 en 2019 geld vrijgemaakt voor 
extra opleidingen (zowel initieel als post-initieel) , in het kader van de ‘Kwaliteitsimpuls onderwijs in het 
Caribisch deel van  het Koninkrijk’.  
Voor wat  betreft de BPZ van het KPCN zullen daaruit onder andere de opleiding ‘tactisch leidinggevende’ 
voor de politiechefs en een cursus op het terrein van leidinggeven en coaching voor senior-medewerkers BPZ 
worden gefinancierd.  
38
Docenten van de Politieacademie (PA) verzorgen de IBT-lessen. Daarvoor komen zij vijf keer per jaar naar 
Bonaire. Zij zorgen dan ook voor de oefeningen schietvaardigheid en de toetsing daarvan.  
In de Onderlinge regeling kwaliteitscriteria en opleidings- en trainingsvereisten van de politie van Curaçao, 
van Sint Maarten en van Bonaire, Sint Eustatius en Saba staan de vereisten voor het oefenen en toetsen van 
geweldsbeheersing, aanhoudings- en zelfverdedigingsvaardigheden en schietvaardigheden. Volgens deze 
onderlinge regeling dienen de ministers gezamenlijk een samengestelde toets op te stellen om de 
aanhoudings- en zelfverdedigingsvaardigheden, de geweldsbeheersing en de schietvaardigheid te 
beoordelen. Het is de bedoeling dat de samengestelde toets zal worden opgenomen in een onderlinge 
regeling. Zo lang die regeling (en daarmee de samengestelde toets) er niet is, hanteert het KPCN de eisen 
zoals die zijn opgenomen in de Europees Nederland geldende Regeling toetsing geweldsbeheersing politie 
39
(RTGP). De eisen van RTGP komen overeen met die van de Onderlinge regeling kwaliteitscriteria.   
Als een agent niet slaagt voor de schietvaardigheidstoets, wordt er volgens het hoofd BPZ net zo lang 
geoefend tot betrokken slaagt voor de toets. Het gegeven dat er nog geen ‘samengestelde toets’ is, vormt 
daarmee volgens hem geen probleem in de praktijk. 
3.3 Functiewaardering 
Al lange tijd speelt het issue dat politieambtenaren van het KPCN van mening zijn dat zij ten opzichte van 
politieambtenaren van de andere korpsen in het Caribisch deel van het Koninkrijk onvoldoende beloning 
                                                             
38
 IBT: integrale beroepsvaardighedentraining. 
39
 De Raad heeft in zijn rapport ‘Gebruik geweldsmiddelen door functionarissen van het KPN, het RST, de JIN en de KMar op de 
BES-eilanden van juli 2015 de minister van JenV de volgende aanbeveling gedaan: ‘Zorg voor een solide wettelijke basis om de 
bekwaamheid van executieve politiefunctionarissen te garanderen door het vaststellen van de samengestelde toetsen.’ Medio 
2018 werd nog gewerkt aan de uitvoering van deze aanbeveling. De minister van JenV heeft in juni 2018 aan de Tweede Kamer 
laten weten dat de betrokken landen inmiddels overeenstemming hebben bereikt over de inhoud van een ontwerp-onderlinge 
regeling. Op grond van de Rijkswet politie dient deze voor CN bij amvb te worden vastgesteld. Tijdens de bespreking van de 
ontwerp-amvb hebben de bonden in het sectoroverleg CN aangegeven een overgangsregeling noodzakelijk te vinden. Na 
instemming met de overgangsregeling door de ministers van Justitie van Aruba, Curaçao en Sint Maarten in het Justitieel 
Vierlanden Overleg (JVO) in juli 2018 kan de ontwerp-amvb aan de Raad van State worden gezonden. Zie in dit verband ook 
bijlage 3, onder 5.    
65 
 

hulp van een planner van de NP ingeroepen en er is een roostercommissie in het leven geroepen. De KC is 
van mening dat de chefs en de senior-medewerkers van de BPZ een stevigere rol zouden kunnen spelen bij 
de roosters door tijdig eventuele aanpassingen aan te brengen. Volgens de KC zijn de roosters goed te vullen 
wanneer de verschillende afdeling op sterkte zijn. De verantwoordelijke politiechef stelt dat er onvoldoende 
vooruit wordt gepland bij toekomstige evenementen.    
Het systeem dat het KPCN gebruikt voor het opstellen van de roosters, Rostacas, is overgenomen uit 
(Europees) Nederland (EN). Dit heeft als praktisch probleem dat het systeem uitgaat van een 36-urige 
werkweek terwijl in CN een 40-urige werkweek gebruikelijk is.  
In de praktijk is er gedurende de reguliere werktijden vaak een ruime bezetting en in de avonden en nachten 
vaak een minimale bezetting terwijl juist dan soms het meeste gebeurt.  
Een van de hoofden met wie de Raad sprak, pleit voor de introductie van een intekenrooster om te bereiken 
dat de capaciteit beter wordt afgestemd op de werkdruk dan nu met de vaste roosters het geval is. 
4 Sterke en zwakke punten BPZ 
De Raad heeft in zijn gesprekken met medewerkers van het KPCN en van ketenpartners gevraagd wat volgens 
hen de sterke en de zwakke punten van de BPZ zijn. Daarnaast is hun gevraagd welke maatregelen zij zouden 
nemen wanneer zij het voor het zeggen zouden hebben. 
Een deel van de reacties daarop is verwerkt in de voorgaande paragrafen. Om een indruk te geven van wat er 
leeft bij betrokkenen en om redenen van volledigheid heeft de Raad de antwoorden in steekwoorden 
opgenomen in een tabel. Omdat de Raad betrokkenen vertrouwelijkheid heeft toegezegd, valt uit de tabel 
niet op te maken wie wat heeft gezegd.  
 
Tabel met antwoorden gesprekspartners op de vraag naar de sterke en de zwakke punten van de BPZ en 
naar gewenste maatregelen 
sterke punten 
geen 8-5 mentaliteit 
politie is sterk gericht op de burger 
BPZ’ers zijn goed opgeleid 
goede kennis van samenleving door kleinschaligheid 
BPZ’ers staan er indien nodig 
onderlinge samenwerking  
hart voor het werk 
goede zorg voor veiligheid 
goede noodhulp 
samenwerking met ketenpartners 
goed contact met burgers 
goed in bemiddelen 
goede kennis van de omgeving 
BPZ’ers staan klaar voor anderen 
saamhorigheid/samenwerking  
succes VVC 
gemotiveerde/gedreven club 
67 
 

te weinig barioregisseurs 
beheersing Nederlandse taal 
onvoldoende mogelijkheid voor cursussen op bovenwinden 
aansturing vanuit Bonaire 
betrokkenheid Bonaire 
bureau Sint Eustatius is ongezond (schimmelplekken) 
motivatie oudere collega’s 
bijscholing  
afstand bovenwinden tot Bonaire 
spagaat PC bovenwinden tussen team en leiding 
onvoldoende mensen 
te weinig aandacht vanuit Bonaire 
onvoldoende medewerkers 
beloning onvoldoende 
sturing schiet tekort 
intern gericht 
lage pakkans 
 
wensen/maatregelen 
medewerkers BPZ na vijf jaar automatisch bevorderen van 
schaal 6 naar schaal 7 
uitbreiding formatie 
KPCN naar NP 
meer materieel 
aanpassing wegenverkeersverordening 
invoering APK op Bonaire 
uitwisseling personeel met andere regio-korpsen 
bezoldiging verbeteren 
drie patrouilles in plaats van twee (grotere ploegen) 
bijscholing medewerkers 
andere roostersystematiek 
staat bureau Sint Eustatius 
uitbreiding team Sint Eustatius 
opfriscursussen voor zittende BPZ’ers 
opleidingen aanbieden aan vaste medewerkers 
specialismen invullen 
meer rouleren zodat meer mensen aangiften durven te 
doen 
herijking functies/schalen politie Saba 
 
69 
 

Openbare lichamen 
Bonaire: chef kabinet  
Sint Eustatius : regeringscommissaris en wnd. regeringscommissaris 
Saba: gezaghebber en beleidsadviseur 
Natuurbescherming 
Stinapa Bonaire: directeur 
Stenapa Sint Eustatius: directeur 
Ministerie van JenV 
Liaison in Caribisch Nederland 
Senior beleidsmedewerkers DGPol  
  
71 
 

Artikel 7 
De korpsbeheerder politie stelt de ambtenaar van politie in de gelegenheid de noodzakelijke training en 
opleiding te volgen. 
4. Besluit houdende de methode van vaststelling van de minimale sterkte van de politie van Curaçao, van 
Sint Maarten en van Bonaire, Sint Eustatius en Saba 
De minimale sterkte van de politiekorpsen van Curaçao, van Sint Maarten en van Caribisch Nederland 
bedraagt vanaf het derde jaar na inwerkingtreding van de Rijkswet politie ten minste 75% van de volgens het 
betreffende inrichtingsplan beoogde aantal ambtenaren van politie.  
5. Onderlinge regeling kwaliteitscriteria en opleidings- en trainingsvereisten van de politie van Curaçao, 
van Sint Maarten en van Bonaire, Sint Eustatius en Saba 
In deze Onderlinge regeling kwaliteitscriteria staan de vereisten voor het oefenen en toetsen van 
geweldsbeheersing, aanhoudings- en zelfverdedigingsvaardigheden en schietvaardigheden. Volgens deze 
onderlinge regeling dienen de ministers gezamenlijk een samengestelde toets op te stellen om de 
aanhoudings- en zelfverdedigingsvaardigheden, de geweldsbeheersing en de schietvaardigheid te 
beoordelen. De regeling bepaalt dat indien een politieambtenaar jaarlijks slaagt voor de eerste twee 
genoemde toetsen, hij handboeien, de korte wapenstok en pepperspray mag dragen. Als hij voor de drie 
toetsen slaagt, mag hij ook een vuurwapen dragen. De schietvaardigheid dient halfjaarlijks te worden  
getoetst. Indien een of meerdere toetsen niet worden behaald, moet de politieambtenaar de betreffende 
geweldmiddelen inleveren bij de korpschef. 
Het is de bedoeling dat de samengestelde toets, zoals bedoeld in deze Onderlinge regeling kwaliteitscriteria, 
zal worden  opgenomen in een ‘Onderlinge regeling houdende toetsen met betrekking tot aanhoudings- en 
zelfverdedigingsvaardigheden, geweldsbeheersing en schietvaardigheid van de politie van Curaçao, van Sint 
Maarten en van Bonaire, Sint Eustatius en Saba’. Deze onderlinge regeling is er nog niet, zodat er ook nog 
geen samengestelde toets is vastgesteld. Zo lang die regeling (en daarmee de samengestelde toets) er niet is, 
hanteert het KPCN de eisen zoals die zijn opgenomen in de Europees Nederland geldende Regeling toetsing 
geweldsbeheersing politie (RTGP). De eisen van RTGP komen overeen met die van de Onderlinge regeling 
45
kwaliteitscriteria. 
  
                                                             
 
45
 De minister van JenV heeft in juni 2018 aan de Tweede Kamer laten weten dat de betrokken landen inmiddels 
overeenstemming hebben bereikt over de inhoud van een ontwerp-onderlinge regeling. Op grond van de Rijkswet politie dient 
deze voor CN bij algemene maatregel van bestuur (amvb) te worden vastgesteld. Tijdens de bespreking van de betreffende 
ontwerp-amvb hebben de bonden in het sectoroverleg CN aangegeven een overgangsregeling noodzakelijk te vinden. Na 
instemming met de overgangsregeling door de ministers van Justitie van Aruba, Curaçao en Sint Maarten in het Justitieel 
Vierlanden Overleg (JVO) in juli 2018 kan de ontwerp-amvb aan de Raad van State worden gezonden.  
 
 
 
 
 
73 
 

 
 
 
 
 
 
   
   
 
 
 
 
 
 
       
 
    Colofon 
     Raad voor de rechtshandhaving 
            info@rrh-sxm.org 
75 
 
 
     www.raadrechtshandhaving.com 
 

