 
 
 
 
 
Evaluatie Subsidieregeling 
kansen voor alle kinderen 
 
 
 
 
 
 
 
 
 
 
Eindrapport 
Uitgebracht in opdracht van  
het ministerie van SZW 
Amersfoort, 14 september 2018 
 
 
 
 
 
Bureau Bartels B.V.  
 
Postbus 318   
 
3800 AH Amersfoort   
Stationsplein 69   
 
3818 LE Amersfoort   
T  033 – 479 20 20   
 
info@brtls.nl   
www.bureaubartels.nl   
 
 

Inhoud  
 
1. Inleiding   1 
1.1 Achtergrond 1 
1.2 Doelstelling, aanpak en respons 1 
1.3 Leeswijzer 3 
 
2. Inhoud en bereik 4 
2.1 Inleiding 4 
2.2 Modaliteiten regeling 4 
2.3 Bereik regeling 6 
 
3. Positionering regeling 11 
3.1 Inleiding 11 
3.2 Typen en schaal van verstrekkingen 11 
3.3 Afstemming/samenwerking met andere geledingen 15 
3.4 Meerwaarde subsidie 18 
 
4. Ervaringen met inhoud en uitvoering 21 
4.1 Inleiding 21 
4.2 Beoordeling modaliteiten subsidieregeling 21 
4.3 Voorlichting over de regeling 25 
4.4 Ervaringen aanvraagprocedure 28 
4.5 Ervaringen met afwijzingen 30 
4.6 Toekomstig beroep op regeling 32 
 
5. Voorlopige resultaten 35 
5.1 Inleiding 35 
5.2 Uitvoering projecten 35 
5.3 Doelbereik projecten 37 
5.4 Communicatie over resultaten 41 
 
6. Conclusies  43 
6.1 Inleiding 43 
6.2 Samenvattende conclusies 43 
 
Bijlage I Geraadpleegde sleutelpersonen 46 
 
 
 
 

1. Inleiding 
1.1 Achtergrond 
In 2017 is de Subsidieregeling kansen voor alle kinderen voor het eerst opengesteld. Vanuit deze 
regeling worden initiatieven ondersteund waarbij voorzieningen in natura worden verstrekt aan 
kinderen in armoede. Aanvragen voor subsidie kunnen worden ingediend door maatschappelijke 
organisaties, onderwijsinstellingen en partijen in de jeugdzorg – hierna gemakshalve 
‘maatschappelijke organisaties’ genoemd – met een landelijk of bovenregionaal bereik. Tot en 
met 2021 worden jaarlijks openstellingen georganiseerd waarin dit type organisaties een 
subsidieaanvraag kunnen indienen.  
 
In de regeling wordt een onderscheid gemaakt naar ondersteuning aan kinderen in Europees 
Nederland en kinderen in Caribisch Nederland (de zogenoemde ‘BES-eilanden’ Bonaire, Sint 
Eustatius en Saba). Voor Europees Nederland is per openstelling een budget van 4 miljoen euro 
beschikbaar. Voor Caribisch Nederland bedraagt dit bedrag 1 miljoen per openstelling.  
 
De regeling maakt onderdeel uit van een pakket aan maatregelen van het vorige kabinet om de 
armoedeproblematiek bij kinderen te bestrijden. Voor dit pakket wordt jaarlijks 100 miljoen euro 
beschikbaar gesteld. Dit pakket bestaat verder uit een structurele, extra decentralisatie-uitkering 
aan gemeenten van jaarlijks 85 miljoen euro en een jaarlijkse subsidiebijdrage van 10 miljoen euro 
aan een vijftal grote fondsen die zich op kinderen richten en landelijk actief zijn (namelijk Stichting 
1
Leergeld, Jeugdsportfonds, Jeugdcultuurfonds , Stichting Jarige Job en Nationaal Fonds 
Kinderhulp). De resterende 5 miljoen euro is dus gereserveerd voor de onderhavige regeling. 
 
Bij de wijziging van de subsidieregeling (21 maart 2018) heeft de staatssecretaris van SZW 
besloten tot een tussentijdse evaluatie van de regeling waarbij wordt bezien hoe de regeling zich 
verhoudt tot de bestaande infrastructuur op het gebied van armoedebestrijding. En wordt naar 
aanleiding van de evaluatie vastgesteld of en zo ja op welke wijze de regeling vanaf 2019 wordt 
aangepast. Bureau Bartels heeft deze evaluatie in de periode mei tot en met september 2018 
uitgevoerd. In deze evaluatie stonden de ervaringen met de eerste openstelling van de regeling 
centraal. Het eerste tijdvak was op het evaluatiemoment nog niet geheel afgerond. Op dat 
moment was een deel van de projecten nog niet afgerond en de subsidie dus nog niet definitief 
vastgesteld. De tweede openstelling, die op het moment van de evaluatie nog in uitvoering was, 
viel buiten de scope van deze evaluatie.  
 
1.2 Doelstelling, aanpak en respons 
Doelstelling 
Het centrale doel van de evaluatie was om tot een beantwoording van de volgende vraag te 
komen: 
Hoe is de implementatie en uitvoering van de eerste openstelling van de Subsidieregeling kansen 
voor alle kinderen verlopen, wat hebben de gehonoreerde projecten tot dusver opgeleverd qua 
‘output’ en bereik en hoe verhoudt de regeling zich tot de bestaande infrastructuur op het gebied 
van armoedebestrijding bij kinderen?  
                                                                        
1
  Jeugdsportfonds en Jeugdcultuurfonds zijn recent samengevoegd tot Jeugdfonds Sport & Cultuur. 
Bureau Bartels  |  1   
 

Schema 1.1 Respons per respondentgroep 
Aspect Deelnemers Afgewezenen Deelnemers 
Europees Europees Caribisch 
Nederland Nederland  Nederland 
Bruto aantal 21 41 37 
 Contactpersoon niet meer werkzaam - 2 - 
 Contactpersoon langdurig afwezig - 1 - 
 Na herhaalde pogingen niet bereikt 1 16 - 
Netto aantal 20 22 37 
 Non-respons - 2 9 
Respons (absoluut) 20 20 28 
Respons (relatief) 100% 91% 76% 
 
Voor het Europees Nederlandse deel van de subsidieregeling hebben we in totaal 40 aanvragers 
geraadpleegd, namelijk 20 deelnemers en 20 afgewezenen. Voor de deelnemers geldt dat alle 
bereikte penvoerders bereid waren om te participeren in de evaluatie. Ook onder afgewezen 
aanvragers uit Europees Nederland was de bereidheid om input voor de evaluatie te geven hoog. 
De respons onder dat type betrokkenen is uitgekomen op 91%. 
 
Zoals gezegd is in Caribisch Nederland een digitale enquête uitgezet onder deelnemers aan de 
eerste openstelling. Voor 28 van de 37 gehonoreerde projecten in Caribisch Nederland is de 
enquête ingevuld. Daarmee is een respons van 76% gerealiseerd. Dit is ruim voldoende om 
betrouwbare uitkomsten te kunnen presenteren. 
 
1.3 Leeswijzer 
In de navolgende hoofdstukken presenteren we de bevindingen die met de evaluatie zijn 
verkregen. De opbouw van het rapport ziet er als volgt uit; in hoofdstuk 2 staan de inhoud en het 
bereik van de Subsidieregeling kansen voor alle kinderen centraal. Vervolgens gaan we in 
hoofdstuk 3 in op de positionering van de regeling en de infrastructuur voor 
kinderarmoedebestrijding. In hoofdstuk 4 beschouwen we ervaringen van deelnemers en 
afgewezenen met de regeling. Hierin zijn ook de voorlopige resultaten van de gehonoreerde 
projecten vervlochten. Ten slotte presenteren we in hoofdstuk 5 de samenvattende conclusies.  
 
Bij de presentatie van uitkomsten in de rest van het rapport differentiëren we naar beide 
onderdelen van de regeling, namelijk Europees Nederland en Caribisch Nederland. In het geval 
van Europees Nederland wordt bij een deel van de uitkomsten nog verder onderscheid gemaakt 
naar deelnemers en afgewezenen.  
 
Verder merken we op dat percentages niet altijd tot 100% optellen. Dit is het geval wanneer een 
respondent meerdere antwoorden op een vraag kon geven. Bovendien kan sprake zijn van 
afrondingsverschillen. 
  
Bureau Bartels  |  3   
 

Hieronder lichten we de verschillende modaliteiten kort en bondig toe. 
 
Inhoudelijke modaliteiten 
Kinderen die opgroeien in armoede vormen de doelgroep van de verstrekkingen die vanuit de 
subsidieregeling gesubsidieerd worden. In de regeling zelf is een definitie opgenomen van 
‘opgroeien in armoede’. Het dient namelijk te gaan om kinderen die woonachtig zijn in een 
huishouden met een laag (besteedbaar) inkomen waardoor er geen financiële ruimte is voor 
activiteiten, goederen of diensten voor het kind om mee te doen op het gebied van sport, cultuur, 
4
school of sociale activiteiten. In tegenstelling tot verstrekkingen vanuit gemeenten wordt in het 
geval van de regeling niet per definitie een formele inkomens- of een vermogenseis gesteld 
(hoewel voor Caribisch Nederland een inkomen van maximaal 150% van het minimumloon min of 
meer als richtlijn wordt gehanteerd). Ook kinderen die niet (volledig) kunnen meedoen omdat zij 
– bijvoorbeeld door schulden – in een gezin met een laag besteedbaar inkomen leven, mogen in 
aanmerking komen voor verstrekkingen. In de subsidieaanvraag moet onderbouwd worden dat 
de verstrekkingen (alleen) ten goede komen aan kinderen die aan bovenstaande afbakening 
voldoen. 
 
Alleen voor verstrekkingen in natura die volledig ten goede komen aan kinderen in armoede 
wordt subsidie verstrekt. De subsidie moet dus voor 100% neerslaan in de vorm van goederen 
(fiets, tablet, (sport)kleding, schoolspullen, etc.) of diensten en sociale activiteiten (lidmaatschap 
sportclub, muziekles, bijles, verjaardagsfeestje, etc.). Deze verstrekkingen dienen een duurzame 
bijdrage aan het tegengaan van kinderarmoede te leveren. Dit houdt in dat ze ertoe bij dienen te 
dragen dat kinderen niet aan de zijlijn komen of blijven te staan omdat ze in armoede opgroeien. 
Door ‘meedoen’ mogelijk te maken, wordt verondersteld dat de verstrekkingen ook bijdragen aan 
de gelijkwaardige en essentiële ontwikkeling van kinderen en hierdoor het verminderen van 
achterstanden en ongelijkheid.  
 
Verder moeten de verstrekte producten en/of activiteiten aanvullend zijn op reeds bestaande 
activiteiten van de aanvrager zelf en van andere partijen die actief zijn op het gebied van 
armoedebestrijding onder kinderen. Het gaat daarbij om gemeenten en – voor Caribisch 
Nederland – de Openbare Lichamen alsmede andere maatschappelijke organisaties. De 
achterliggende gedachte bij deze voorwaarde is dat geen verstrekkingen/activiteiten worden 
gesubsidieerd die ook al vanuit andere bronnen gefinancierd (zouden kunnen) worden.  
 
Vanuit min of meer een vergelijkbare insteek – namelijk aanvullende en niet ‘concurrerend’ met 
verstrekkingen vanuit gemeenten – is ook de voorwaarde gesteld dat alleen projecten met een 
landelijke of bovenregionale betekenis ondersteund worden. Voor de projecten in Caribisch 
Nederland is de voorwaarde gesteld dat de verstrekkingen van eilandelijke betekenis zijn. Dit wil 
zeggen dat in principe alle kinderen uit de doelgroep op het betreffende BES-eiland in aanmerking 
komen voor de verstrekking/activiteit. 
 
Niet-inhoudelijke modaliteiten 
Alleen de directe kosten van de verstrekkingen in natura zijn subsidiabel. Deze producten, 
diensten en/of activiteiten dienen marktconform te worden ingekocht. Voor alle overige kosten, 
zoals kosten voor projectmanagement en de verspreiding van deze verstrekkingen, wordt dus 
                                                                        
4
  Subsidieregeling kansen voor alle kinderen 2017, april 2017. 
Bureau Bartels  |  5   
 

Belangstelling en deelname 
Vijf weken na publicatie van de regeling werd deze voor het eerst opengesteld. Geïnteresseerde 
maatschappelijke organisaties konden in de periode van 29 mei tot 12 juni 2017 een aanvraag 
indienen. In tabel 2.1 is voor beide delen van de regeling weergegeven hoeveel aanvragen er zijn 
ingediend en welk deel daarvan al dan niet is gehonoreerd. Uit de tabel blijkt dat er in de 
genoemde openstellingsperiode ruim 140 subsidieaanvragen zijn ingediend. Opvallend is dat voor 
het Caribisch Nederlandse deel – dat een vijfde van het beschikbare budget uitmaakt – meer 
aanvragen zijn binnengekomen dan voor het Europees Nederlandse deel van de regeling. 
 
Tabel 2.1 Bereik regeling 
Aspect Europees NL Caribisch NL Totaal 
Ingediende aanvragen 65 76* 141 
 waarvan ingetrokken 2 2 4 
 waarvan afgewezen  42 37 79 
Aanvragen toegekend 21 37 58 
Honoreringspercentage 32% 49% 41% 
* In eerste instantie zijn 79 aanvragen ingediend, maar drie aanvragen zijn samengevoegd met andere aanvragen. 
 
Vanuit Europees Nederland zijn in totaal 65 aanvragen ingediend, waarvan er uiteindelijk (maar) 
21 zijn gehonoreerd. Het overgrote deel van de aanvragen is in het eerste tijdvak afgewezen. 
Hiervan kwamen 11 aanvragen niet door de subsidie-technische toets, omdat ze: 
 minder dan het minimum subsidiebedrag aanvroegen (6 keer); 
 het maximale subsidiebedrag werd overschreden (2); 
 na sluiting van de termijn indienden (2); 
 of het formulier onvolledig hadden ingevuld (1).  
 
Van afwijzingen vanwege het bereiken van het subsidieplafond voor deze eerste openstelling is 
bij het Europees Nederlandse deel van de regeling geen sprake geweest. Het subsidieplafond van 
4 miljoen euro kwam door het grote aandeel afwijzingen lang niet in beeld (zie hierna). 
 
De overige (31) aanvragen werden om inhoudelijke gronden afgewezen. In de gesprekken met 
sleutelpersonen werd naar voren gebracht dat de aanvragen dikwijls niet voldeden aan de 
voorwaarden rondom het type verstrekkingen, het schaalniveau en de additionaliteit. Dit blijkt 
ook uit een analyse van de beschikkingen voor deze aanvragen. In tabel 2.2 zijn deze gronden 
weergegeven, waarbij aangetekend moet worden dat er soms meerdere afwijzingsgronden per 
aanvraag zijn gegeven. 
 
Uit de navolgende tabel blijkt dat er niet een specifieke grond de boventoon voert bij het grote 
aantal afwijzingen. De ‘top-3’ van afwijzingsgronden bestaat uit onvoldoende landelijke of 
bovenregionale betekenis van het project, het opvoeren van niet-subsidiabele kosten en 
onvoldoende bijdrage aan het centrale doel van de regeling (namelijk een duurzame bijdrage 
leveren aan de bestrijding van (de gevolgen van) kinderarmoede). 
 
Bureau Bartels  |  7   
 

Hoewel er bij de aanvragen sprake was van een overtekening, zal het beschikbare budget voor de 
eerste openstelling niet volledig uitgeput raken. Met name het grote aantal afgewezen aanvragen 
voor het Europees Nederlandse deel van de regeling is hieraan debet. Voor dit deel van de regeling 
geldt dat maximaal 57% van het beschikbare budget uiteindelijk besteed gaat worden (eventuele 
onderrealisatie in gehonoreerde aanvragen niet meegerekend).  
 
Voor Caribisch Nederland is het beschikbare subsidiebedrag wel (nagenoeg) volledig toegekend. 
Hier lag het aandeel afwijzingen lager dan in het Europees Nederlandse deel van de regeling. 
Bovendien zijn in de plafonds voor elk van de eilanden wijzigingen doorgevoerd, doordat de 
onderrealisatie bij Sint Eustatius ten goede is gekomen aan Bonaire en Saba, waardoor daar meer 
aanvragen gehonoreerd konden worden (dan zonder deze overhevelingen). In totaal is ruim 
47.000 euro aan budget overgeheveld van Sint Eustatius naar Bonaire en ruim 17.000 naar Saba.  
 
Deelname tweede openstelling 
Ten slotte schetsen we een eerste beeld van deelname aan de tweede openstelling. In tabel 2.4 
staat voor zowel Europees als Caribisch Nederland weergegeven hoeveel aanvragen er in 2018 
zijn ingediend en welk deel daarvan is gehonoreerd. Uit de tabel blijkt dat er 54 aanvragen zijn 
ingediend. Wederom zijn er vanuit Caribisch Nederland aanzienlijk meer aanvragen binnen-
gekomen dan vanuit Europees Nederland.     
 
Tabel 2.4 Bereik regeling, tweede openstelling  
Aspect Europees NL Caribisch NL Totaal 
Ingediende aanvragen 18 64 82 
 waarvan ingetrokken 0 0 0 
 waarvan afgewezen  2 26 28 
Aanvragen toegekend 16 38 54 
Honoreringspercentage 89% 59% 66% 
 
Vanuit Europees Nederland zijn in 2018 aanzienlijk minder aanvragen ingediend dan in 2017. Wel 
is het honoreringspercentage veel hoger. Van de 18 aanvragen zijn er slechts twee afgewezen. 
Beide op inhoudelijke gronden en beide partijen die in 2017 nog geen aanvraag hadden ingediend.  
Vanuit Caribisch Nederland waren er iets minder aanvragen dan in 2017 en zijn nagenoeg 
evenveel aanvragen toegekend als vorig jaar.  
 
In 2018 was, net als in 2017, 4 miljoen euro beschikbaar voor Europees Nederland en 1 miljoen 
voor Caribisch Nederland. In tabel 2.5 staat weergegeven hoeveel subsidie er daadwerkelijk is 
toegekend.  
 
Tabel 2.5 Omvang aanvragen en toekenningen Kansen voor alle kinderen (bedragen in euro’s), 
tweede openstelling 
Aspect Europees NL Caribisch NL Totaal 
Beschikbaar budget 4.000.000 1.000.000 5.000.000 
Subsidie aangevraagd 7.120.211 2.700.000 9.820.211 
Aanvragen volledig afgewezen  340.000 1.700.000 2.040.000 
Subsidie toegekend 1.460.562 1.000.000 2.460.562 
Reserveringsquote (t.o.v. beschikbaar budget) 37% 100% 49% 
 
Bureau Bartels  |  9   
 

3. Positionering regeling 
3.1 Inleiding 
Zoals hiervoor aangegeven, was het de bedoeling om met de Subsidieregeling kansen voor alle 
kinderen verstrekkingen te ondersteunen die nog niet op andere wijze plaatsvinden of vanuit 
andere bronnen gefinancierd zouden worden. Vanuit deze context besteden we in dit hoofdstuk 
aandacht aan de positionering van de regeling in de infrastructuur van armoedebestrijding (onder 
kinderen). De uitkomsten die in dit hoofdstuk worden gepresenteerd hebben uitsluitend 
betrekking op het Europees Nederlandse deel van de regeling.   
 
De positionering bezien we vanuit een aantal invalshoeken – die ook de structuur van dit 
hoofdstuk hebben bepaald – namelijk de typen en schaal van verstrekkingen (paragraaf 3.2), de 
afstemming en samenwerking met andere geledingen binnen de infrastructuur (paragraaf 3.3) en 
de meerwaarde van de subsidie (paragraaf 3.4). Aan het eind van die laatste paragraaf 
presenteren we ook de uitkomsten op dit punt voor het Caribisch Nederlandse deel van de 
regeling. 
 
3.2 Typen en schaal van verstrekkingen 
Ook gemeenten en landelijke fondsen zijn actief op het gebied van armoedebestrijding onder 
kinderen. Zoals hiervoor aangegeven, heeft het kabinet langs deze ‘sporen’ ook de nodige extra 
middelen beschikbaar gesteld om kinderen in armoede te ondersteunen en in staat de stellen om 
volwaardig mee te doen. Dit roept de vraag op wat de toegevoegde waarde is van de 
subsidieregeling in de gehele infrastructuur voor kinderarmoedebestrijding. Met andere 
woorden: in hoeverre worden andere verstrekkingen gedaan die niet vanuit de gemeente en grote 
fondsen worden gedaan en/of worden andere kinderen bereikt dan via deze ‘aanpalende’ sporen? 
Bij de beoordeling van de subsidieaanvragen is specifiek aandacht besteed aan deze 
additionaliteit. Uit de gesprekken met sleutelpersonen bleek dat dit niet altijd eenvoudig was te 
beoordelen, ondanks dat in het activiteitenplan aangegeven moest worden op welke wijze de 
subsidiabele activiteiten additioneel zijn ten opzichte van wat de aanvrager nu al doet (en dus al 
uit een andere bron gefinancierd krijgt) en aan wat de kinderen uit de doelgroep nu al krijgen. 
 
Vanuit bovenstaande context hebben we – als eerste invalshoek – een analyse gemaakt van de 
typen ondersteunde verstrekkingen en de schaal waarop dit in de eerste openstelling is gedaan. 
 
Ondersteunde verstrekkingen in natura 
In tabel 3.1 presenteren we de ‘foto’ over de aard van de verstrekkingen die in de eerste 
openstelling financieel ondersteund zijn. Daarin is voor elk van de deelnemers weergegeven 
waarop de verstrekkingen betrekking hebben. Ook is in de tabel de verbinding gemaakt met de 
5
typologie van verstrekkingen, zoals we die ook in andere onderzoeken hebben gehanteerd. Het 
eerste dat opvalt is de grote variatie in de inhoud van de verstrekkingen.  
 
                                                                        
5
  Waaronder in de parallelle evaluaties van de extra decentralisatie-uitkering aan gemeenten en kindpakketten. Dit is 
 geen typologie die in de regeling staat. 
Bureau Bartels  |  11   
 

Tabel 3.2 Verdeling over typen verstrekkingen, deelnemers eerste openstelling Europees Nederland 
en – ter vergelijking – gemeenten 
Typologie Projecten Kansen voor alle Gemeenten 
kinderen 
57% 95% 
Maatschappelijke participatie 
33% 82% 
School 
29% 55% 
Basisvoorzieningen levensonderhoud 
10% 53% 
Vervoer 
- 16% 
Bijzondere omstandigheden 
- 17% 
Overige voorzieningen 
De percentages tellen niet op tot 100%, omdat respondenten meerdere antwoorden konden geven. 
 
In de laatste kolom van bovenstaande tabel is weergegeven welk type verstrekkingen gemeenten 
6
in 2017 verstrekt hebben in het kader van hun beleid voor kinderen in armoede . Het gaat hierbij 
om typen verstrekkingen waarvoor gemeenten al dan niet hun extra decentralisatie-uitkering 
voor deze doelgroep ingezet hebben. De verstrekkingen van gemeenten en die vanuit de regeling 
kan niet ‘een-op-een’ met elkaar gerelateerd worden, omdat gemeenten – al dan niet via een 
kindpakket – vaak een breder aanbod van verstrekkingen hebben dan de maatschappelijke 
organisaties die via de Subsidieregeling kansen voor alle kinderen worden ondersteund. Feit is wel 
dat vanuit nagenoeg alle gemeenten ook verstrekkingen op het gebied van maatschappelijke 
participatie doen. Vanuit de helft van de gemeenten worden (ook) basisvoorzieningen voor 
levensonderhoud verstrekt. 
 
De andere typen verstrekkingen komen binnen de Subsidieregeling kansen voor alle kinderen in 
veel mindere mate voor dan bij gemeenten.  
 
Doelgroep 
In tabel 3.1 is ook de doelgroep kinderen in armoede weergegeven die vanuit de ondersteunde 
projecten van de eerste openstelling worden ‘bediend’. Voor driekwart van de projecten geldt dat 
de doelgroep breed is geformuleerd, namelijk kinderen die opgroeien in armoede. De kans is 
aanwezig dat deze kinderen in principe ook via de andere ‘sporen’ bediend kunnen worden, tenzij 
er onderling afspraken zijn gemaakt om alleen aanvullend – bijvoorbeeld voor kinderen die niet in 
aanmerking komen voor gemeentelijke ondersteuning – te opereren en de verstrekkingen dus 
aan andere kinderen te verstrekken. Verder zal blijken in hoeverre hierover afspraken met 
gemeenten zijn gemaakt. 
 
Bij de resterende projecten wordt bij de afbakening van de doelgroep specifiek ingezoomd op 
bepaalde typen kinderen in armoede. Het gaat daarbij bijvoorbeeld om kinderen die niet alleen in 
armoede leven maar ook te maken hebben met beperkingen, kinderen die slachtoffer zijn 
geworden van huiselijk geweld of om talentvolle sporters. In deze specifieke afbakening van de 
doelgroep zit naar alle waarschijnlijkheid een belangrijk onderscheid met de andere onderdelen 
van de infrastructuur voor kinderen in armoede (wat overigens niet wil zeggen dat deze typen 
kinderen ook niet vanuit gemeenten en/of landelijke fondsen bediend zouden kunnen worden). 
Vanuit de reguliere werkzaamheden van deze aanvragers zijn dergelijke kinderen mogelijk al in 
beeld of eenvoudig te traceren.  
 
                                                                        
6
  Bron: Bureau Bartels, Evaluatie kinderen in armoede, september 2018. 
Bureau Bartels  |  13   
 

3.3 Afstemming/samenwerking met andere geledingen 
Om te voorkomen dat er substitutie of ‘concurrentie’ tussen de verschillende onderdelen van de 
infrastructuur voor kinderarmoedebestrijding bestaat, dient in de aanvraag duidelijk te worden 
gemaakt dat het aanvullend is op bestaande activiteiten van andere partijen. In de interviews met 
aanvragers is aandacht besteed aan de afstemming met andere partijen. Achtereenvolgens gaan 
we hieronder in op de mate en aard van afstemming met gemeenten en met de vijf fondsen.  
 
Afstemming met gemeenten 
Figuur 3.1 geeft weer in hoeverre er volgens de respondenten afstemming heeft plaatsgevonden 
7
met gemeenten .  
 
Figuur 3.1 Afstemming met gemeente(n), deelnemers Europees Nederland (N=20) 
10%
Ja
50%
Nee
40%
N.v.t.
 
 
Uit bovenstaande figuur blijkt dat in de helft van de projecten sprake is geweest van afstemming 
met gemeenten. Onder deze projecten zitten in ieder geval drie van de vier projecten met een 
regionaal schaalniveau. Daarnaast zijn er ook zeven landelijke projecten geweest die afstemming 
met gemeenten hebben gehad. Het ging daarbij vooral om verstrekkingen op het gebied van 
school (laptops, bijles, etc.) en daarnaast op uitstapjes, vakanties en sportmaterialen.   
 
Wat de aard van de afstemming betreft, troffen we twee typen aan. In de eerste plaats ging het 
daarbij om overleg/contact over de type verstrekkingen waarvoor subsidie is aangevraagd. Dit 
met het oog op het voorkomen van dubbelingen of – omgekeerd – het invullen van ‘witte vlekken’ 
in de ondersteuning van kinderen in armoede. Volgens zes van de tien aanvragers met 
afstemming met gemeenten was hiervan sprake. Het tweede type afstemmingscontact is meer 
van praktische aard. Het gaat hier om zaken als communicatie richting doelgroep/toeleiding van 
doelgroep naar project (om de kinderen in armoede te bereiken) en om zaken als het beschikbaar 
stellen van ruimte voor activiteiten.  
 
Bij de andere helft van de projecten is geen contact met gemeenten gezocht. Dit zijn met name 
landelijk opererende organisaties, waarvoor het erg lastig zou zijn om met alle gemeenten waar 
zij actief zijn afstemming te zoeken over hun activiteiten. Bij de antwoordcategorie ‘n.v.t.’ hoort 
nog de volgende toelichting. Dit antwoord kon worden gegeven als gemeenten niet de typen 
initiatieven (dus soort verstrekkingen) hebben als in het ondersteunde project. Volgens twee 
respondenten – die vanuit de gehonoreerde projecten babystartpakketten en kledingpakketten 
verstrekken – is hiervan in hun geval sprake.  
 
                                                                        
7
  Een derde van de geraadpleegde deelnemers (7 van de 20) blijkt vanuit een of meerdere gemeenten subsidie te 
ontvangen voor verstrekkingen in natura. Twee van hen kreeg daarnaast ook gemeentelijke subsidie voor andere 
zaken, zoals de huur van ruimte. 
Bureau Bartels  |  15   
 

Figuur 3.3 Versterking samenwerking andere partijen, volgens deelnemers (N=20) 
25%
Versterking samenwerking
Geen effect op samenwerking
75%
 
 
Vervolgens zijn we nagegaan met welke organisaties de samenwerking als gevolg van deelname 
aan de subsidieregeling is verbeterd. Eén respondent kon daarbij meerdere partijen noemen. Met 
de volgende partijen werd beter samengewerkt (waaronder ook de voornoemde partijen, zie 
cursief), namelijk: 
 gemeenten (5 keer genoemd); 
 zorg- en welzijnsinstellingen (5); 
 Jeugdfonds Sport & Cultuur (4); 
 (lokale) Stichting Leergeld (4); 
 private partijen die spullen leveren of doneren (4); 
 scholen (3); 
 vrijwilligers (2); 
 banken (1); 
 kunstinstellingen (1); 
 sportbonden (1). 
 
Aan de respondenten die een verbetering van de samenwerking hebben aangegeven, is de vraag 
gesteld op welke punten deze samenwerking dan verbeterd is. Daarbij zijn de volgende punten 
voor het voetlicht gebracht: 
 beter bereik kinderen uit de doelgroep (6 keer genoemd); 
 meer fondsen (2); 
 kennisuitwisseling (2); 
 betere afstemming op behoefte doelgroep (2) 
 meer controle waar het geld terechtkomt (1); 
 opzetten ketenaanpak (1); 
 meer (korting op) spullen (1); 
 meer vrijwilligers (1); 
 vertrouwen gezinnen winnen (1). 
 
De verbetering van de samenwerking met andere partijen op het gebied van kinderarmoede-
bestrijding heeft dus tot zeer concrete verbeteringen geleid. Desgevraagd geven dan ook op een 
na alle respondenten aan dat de versterking van de samenwerking ten goede is gekomen aan (de 
ondersteuning van) kinderen in armoede. Dit met name doordat de doelgroep beter bereikt 
wordt, doordat het aanbod breder is geworden en doordat het aanbod beter op de behoeften van 
kinderen is afgestemd. 
 
Bureau Bartels  |  17   
 

Figuur 3.5 Belang subsidie Kansen voor alle kinderen voor afgewezenen Europees Nederland (N=20) 
Met subsidie grootschaliger
55% 5% 40%
Met subsidie wel doorgang project
30% 10% 60%
Met subsidie eerder gestart 30% 70%
Met subsidie betere kwaliteit 25% 5% 70%
Met subsidie project kortere doorlooptijd 20% 10% 70%
Met subidie meer samenwerking
15% 15% 70%
Subsidie niet relevant, project is
10% 10% 80%
ongewijzigd doorgegaan
0% 20% 40% 60% 80% 100%
(Zeer) eens Neutraal (Zeer) oneens
 
 
 
Uit figuur 3.5 blijkt dat bij een derde van de afgewezen projecten de subsidie bepalend is geweest 
voor het al dan niet doorgaan. In die gevallen is na de afwijzing geen vervolg gegeven aan het 
project. Met andere woorden: doordat de subsidie ontbrak zijn de voorgenomen verstrekkingen 
niet geëffectueerd. Ook uit de raadpleging van de afgewezenen blijkt dat de regeling vooral 
invloed heeft op het volume van verstrekkingen. Bij de helft van de afgewezenen zouden de 
projectactiviteiten met de subsidie grootschaliger opgepakt worden dan nu het geval is geweest.  
 
Invloed op andere financiering 
Ondersteuning vanuit de Subsidieregeling kansen voor alle kinderen kan ook invloed hebben op 
andere bronnen voor de financiering van de verstrekkingen aan de kinderen uit de doelgroep. Als 
de ondersteuning vanuit de regeling ertoe leidt dat andere partijen hun subsidiebijdrage voor de 
betreffende verstrekkingen verminderen, dan is dit een indicatie voor een substitutie-effect. In 
dat geval zou de regeling zaken subsidiëren die ook door anderen gefinancierd zouden worden. 
In figuur 3.6 is weergegeven in hoeverre hiervan sprake was bij de ondersteunde projecten. 
Daaruit blijkt dat de ondersteuning vanuit de regeling veelal geen invloed op andere 
financieringsbronnen hebben. Slechts in een project had men ervaren dat de gemeente voor de 
betreffende verstrekkingen minder subsidie heeft gegeven omdat zij al subsidie vanuit Kansen 
voor alle kinderen hebben ontvangen.  
 
Figuur 3.6 Invloed ondersteuning vanuit de subsidieregeling op andere bronnen, deelnemers Europees 
Nederland (N=20) 
5%
20%
Meer subsidie
Minder subsidie
5%
Geen invloed
Weet niet
70%
 
 
Bureau Bartels  |  19   
 

4. Ervaringen met inhoud en uitvoering 
4.1 Inleiding 
In het voorgaande is inzicht gegeven in de inhoud en bereik van de Subsidieregeling kansen voor 
alle kinderen en de positionering van de regeling in bredere context. In dit hoofdstuk verleggen 
we de aandacht naar de oordelen van respondenten over de inhoud en de uitvoering van de 
regeling.  
 
De opbouw van dit hoofdstuk is als volgt. In paragraaf 4.2 is weergegeven hoe de 
respondentgroepen de belangrijkste modaliteiten van de regeling beoordelen. Vervolgens komen 
in de paragrafen 4.3 en 4.4 de ervaringen met de voorlichting over de subsidieregeling 
respectievelijk de aanvraagprocedure aan de orde. In paragraaf 4.5 staan de ervaringen met de 
afwijzingen van aanvragen centraal. We sluiten dit hoofdstuk af met een blik op de belangstelling 
voor volgende openstellingen (paragraaf 4.6) 
 
4.2 Beoordeling modaliteiten subsidieregeling 
In hoofdstuk 2 hebben we al de belangrijkste modaliteiten van de regeling gepresenteerd en 
toegelicht. Hierbij is onderscheid gemaakt tussen inhoudelijke en niet-inhoudelijke modaliteiten. 
Zowel deelnemers als afgewezenen hebben we in de gelegenheid gesteld om hun oordeel over 
deze modaliteiten te geven. In het onderstaande presenteren we de uitkomsten. Hierbij is 
onderscheid aangebracht tussen beide delen van de regeling, namelijk het Europees Nederlandse 
en het Caribisch Nederlandse deel. Alvorens de afzonderlijke modaliteiten de revue te laten 
passeren, geven we eerst weer hoe de respondenten in algemene zin oordelen over de 
voorwaarden die aan ondersteuning vanuit de subsidieregeling worden gesteld.  
 
Overall oordeel voorwaarden 
Om in aanmerking te komen zijn voorwaarden gesteld over zaken als de doelgroep van kinderen, 
de typen verstrekkingen en de additionaliteit ten opzichte van wat de aanvragende organisatie 
regulier al doet. Aan de verschillende respondentgroepen hebben we de vraag gesteld hoe zij 
overall de voorwaarden van Subsidieregeling kansen voor alle kinderen beoordelen. Uit 
onderstaande figuur blijkt dat aanvragers de voorwaarden over het algemeen positief 
beoordelen.  
 
Figuur 4.1 Overall-beoordeling voorwaarden, naar respondentgroep 
Deelnemers Caribisch Nederland (N=24)
71% 21% 8%
Deelnemers Europees Nederland (N=20)
75% 25%
Afgewezen Europees Nederland (N=20) 60% 35% 5%
0% 20% 40% 60% 80% 100%
Positief Neutraal Negatief
 
 
Bureau Bartels  |  21   
 

Specifiek vanuit enkele afgewezenen is de voorwaarde dat het project landelijke of 
bovenregionale betekenis heeft, als lastig aangemerkt. Enkele aanvragen zijn juist op dit punt 
afgewezen (zie verderop). Ook vanuit de sleutelpersonen is aangegeven dat deze voorwaarde 
soms tot discussies leidt, omdat deze voorwaarde multi-interpretabel is (is een afbakening van 
het werkgebied groter dan een enkele gemeente voldoende, waar moeten de verstrekkingen dan 
precies neerslaan om van een landelijke betekenis te kunnen spreken, etc.).  
 
Beoordeling inhoudelijke modaliteiten 
De bovenstaande uitkomsten over lastige voorwaarden wordt ook min of meer bevestigd als de 
afzonderlijke modaliteiten aan de respondenten worden voorgelegd. In figuur 4.2 gaat het om de 
vier inhoudelijke modaliteiten die in paragraaf 2.2 zijn onderscheiden. De afbakening van de 
doelgroep is daarbij overigens alleen in de vragenlijst voor de deelnemers aan het Caribisch 
Nederlandse deel van de regeling voorgelegd. Die voorwaarde blijkt bij ongeveer de helft van de 
respondenten op draagvlak te kunnen rekenen (terwijl de andere helft neutraal of negatief 
oordeelt). Ook dat de additionaliteitsvoorwaarde niet eenvoudig is binnen dit deel van de 
subsidieregeling, wordt in onderstaande figuur bevestigd. 
 
Figuur 4.2 Beoordeling inhoudelijke voorwaarden, naar respondentgroep 
AFBAKENING DOELGROEP KINDEREN
Deelnemers Caribisch NL 48% 26% 26%
TYPE VERSTREKKINGEN
Deelnemers Caribisch NL 52% 26% 13% 9%
Deelnemers Europees NL
85% 10% 5%
Afgewezenen Europees NL
90% 10%
ADDITIONALITEIT
Deelnemers Caribisch NL
39% 35% 26%
Deelnemers Europees NL 75% 20% 5%
Afgewezenen Europees NL 85% 15%
SCHAALNIVEAU
Deelnemers Caribisch NL 43% 43% 9% 4%
Deelnemers Europees NL
70% 25% 5%
Afgewezenen Europees NL
75% 25%
0% 20% 40% 60% 80% 100%
(Zeer) goed Neutraal (Zeer) slecht Weet niet
 
 
Zowel deelnemers als afgewezenen binnen het Europees Nederlandse deel van de 
subsidieregeling oordelen in grote meerderheid positief over de voorwaarden voor type 
verstrekking, additionaliteit en – toch ook bij afgewezenen, zie hiervoor – de 
landelijke/bovenregionale betekenis (‘schaalniveau’). 
Bureau Bartels  |  23   
 

Door de deelnemers vanuit de BES-eilanden blijkt ook minder steun te bestaan voor de minimale 
drempelwaarde van 10.000 euro subsidie. Hoewel zij daaraan in hun aanvraag voldeden, wordt dit 
toch als een vrij hoge drempel ervaren. Hiervoor zagen we al dat een aantal aanvragen in Caribisch 
Nederland werden afgewezen omdat de projectkosten onder dit minimumbedrag zaten. Blijkbaar 
bestaat er bij een deel van de maatschappelijke organisaties op de BES-eilanden ook behoefte 
aan ondersteuning voor kleinere projecten. 
 
4.3 Voorlichting over de regeling 
Voor een adequate uitvoering van een subsidieregeling is het belangrijk dat de doelgroepen 
(maatschappelijke organisaties) de inhoud en voorwaarden van de regeling goed op het netvlies 
krijgen. We hebben we de aanvragers dan ook een aantal vragen over de voorlichting en 
communicatie rondom de eerste openstelling van Subsidieregeling kansen voor alle kinderen 
gesteld.  
 
Informatiekanalen 
Op verschillende manieren – voorlichtingsbijeenkomsten, aankondigingen in media/op website 
en via betrokken uitvoeringsorganisaties – is in het voorjaar van 2017 bekendheid gegeven aan de 
mogelijkheden van de Subsidieregeling kansen voor alle kinderen. Centraal daarin stond de 
aankondiging van het eerste tijdvak, dat – zoals hiervoor aangegeven – ruim een maand later 
opengesteld werd. In tabel 4.2 is weergegeven op welke wijze, dus via welke kanalen, de 
respondenten bekend zijn geraakt met de regeling. Hierin zien we duidelijke verschillen tussen 
beide onderdelen van de regeling.  
 
De deelnemers vanuit de BES-eilanden zijn vooral bereikt via een voorlichtingsbijeenkomst, die 
door SZW in samenspraak met de Rijksdienst Caribisch Nederland is georganiseerd, en andere 
communicatie vanuit het ministerie. Ook is een deel van de respondenten binnen dit deel van de 
regeling via de Openbare Lichamen op de hoogte gekomen van de regeling. 
 
Tabel 4.2 Kanalen via welke men bekend is geworden met regeling, naar respondentgroep 
Kanalen Deelnemers Deelnemers Afgewezenen 
Caribisch NL Europees NL Europees NL 
(N=24) (N=20) (N=20)  
Voorlichtingsbijeenkomst 46% 5% 5% 
Andere communicatie vanuit ministerie SZW 38% 15% 10% 
Openbaar Lichaam 21% N.v.t. N.v.t. 
Rijksdienst Caribisch Nederland  17% N.v.t. N.v.t 
Website van het ministerie SZW 17% 15% 15% 
Sociale media vanuit het ministerie SZW 13% 0% 5% 
Subsidieadviesbureau 13% 10% 5% 
Bericht in krant/blad 13% 5% 0% 
Collega-organisatie 13% 35% 25% 
Contacten bij het ministerie van SZW 0% 15% 20% 
Anders 4% 5% 10% 
Weet niet 0% 5% 10% 
De percentages tellen niet op tot 100%, omdat respondenten meerdere antwoorden konden geven. 
 
Bureau Bartels  |  25   
 

uitvoeringsorganisatie. Ruim de helft van de geraadpleegde respondenten (van beide 
respondentgroepen) heeft gebruik gemaakt van deze vraagbaakfunctie. In figuur 4.5 is 
weergegeven in hoeverre deze respondenten hun vragen naar eigen zeggen (volledig) 
beantwoord zagen.  
 
Figuur 4.5 Mate beantwoording vragen via vraagbaakfunctie SZW, naar respondentgroep 
Deelnemers Europees Nederland (N=12)
83% 17%
Afgewezen Europees Nederland (N=11)
45% 27% 18% 9%
0% 20% 40% 60% 80% 100%
Geheel Deels Niet Weet niet
 
 
In de beantwoording van vragen tijdens de aanvraagfase doen zich grote verschillen voor tussen 
deelnemers en afgewezenen. Deelnemers hebben, naar eigen zeggen, aanzienlijk vaker een 
(compleet) antwoord op hun vragen gekregen dan afgewezenen. Respondenten hebben naar 
voren gebracht dat de volgende vragen nog niet (helemaal) beantwoord zijn: 
 wat subsidiabele kosten waren (2 keer genoemd); 
 of bepaalde verstrekking wel als natura werd gezien (1); 
 hoe het project achteraf verantwoord moest worden (1); 
 wat ‘additioneel’ precies inhield (1); 
 of vluchtelingenkinderen tot de doelgroep mogen worden gerekend (1). 
 
Verbetersuggesties informatievoorziening 
Zowel de respondenten in Europees als in Caribisch Nederland hebben we gevraagd of zij nog 
suggesties hebben voor verbeteringen in de informatievoorziening over de Subsidieregeling 
kansen voor alle kinderen. In totaal hebben zes respondenten uit Caribisch Nederland 
verbetersuggesties aangedragen. De volgende verbetersuggesties zijn – elk eenmaal – genoemd: 
 meer duidelijkheid over het doel van de regeling en hoe dit in meetbare indicatoren kan 
worden uitgedrukt; 
 meer duidelijkheid over het type verstrekking waarvoor subsidie aangevraagd kan worden; 
 meer aandacht voor beantwoording van vragen van aanvragers; 
 meer duidelijkheid over de verantwoording van de subsidie; 
 instructiefilmpje voor degene die de bijeenkomst hebben gemist; 
 workshop over het invullen van het aanvraagformulier. 
 
Vanuit Europees Nederland hebben tien deelnemers en tien afgewezenen verbeteringen in de 
informatievoorziening voorgesteld. Zij hebben de volgende verbetersuggesties aangedragen: 
 nieuwe openstellingen actiever onder de aandacht brengen (4 keer genoemd); 
 minder bureaucratisch taalgebruik (4); 
 betere telefonische bereikbaarheid (3); 
 mogelijkheid om tussentijds voorstel te bespreken (2); 
 voorwaarden scherper formuleren (2); 
 sneller reageren op vragen (1); 
 duidelijkere antwoorden op vragen (1); 
 duidelijkheid scheppen over BTW (1); 
Bureau Bartels  |  27   
 

vooral op Saba, waar – zoals hiervoor aangegeven – het Openbaar Lichaam een ondersteunende 
rol heeft vervuld. Als redenen om een beroep op ondersteuning te doen, werden de volgende 
zaken naar voren gebracht: 
 vergroten van de kans op subsidie (6 keer genoemd); 
 gebruik van gratis aanbod van ondersteuning (5); 
 zelf te weinig ervaring met opstellen van aanvragen (3);  
 zelf te weinig tijd om aanvraag op te stellen (2);  
 de subsidieregeling is (te) ingewikkeld voor ons (1). 
 
Lastige aspecten aanvraag 
In het verlengde van het bovenstaande is meer specifiek nagegaan in hoeverre respondenten het 
opstellen en indienen van de subsidieaanvraag als eenvoudig of als lastig hebben ervaren. Uit 
figuur 4.7 blijkt dat bijna de helft van de deelnemers in Caribisch Nederland neutraal oordelen op 
dit punt. Een klein aandeel ervaart de aanvraagprocedure als (zeer) lastig. Het aandeel 
respondenten dat het opstellen en indienen van de aanvraag als eenvoudig heeft ervaren, is bij de 
respondentgroepen van het Europees Nederlandse deel van de regeling duidelijk hoger. 
 
Figuur 4.7 Moeilijkheid aanvraag, naar respondentgroep 
Deelnemers Caribisch Nederland (N=24)
38% 46% 13% 4%
Deelnemers Europees Nederland (N=20)
65% 35%
Afgewezen Europees Nederland (N=20)
50% 35% 15%
0% 20% 40% 60% 80% 100%
(Zeer) eenvoudig Neutraal (Zeer) lastig Weet niet
 
 
Aan de respondenten die het doen van een aanvraag als (zeer) lastig of neutraal hebben ervaren, 
hebben we gevraagd wat er dan vooral lastig aan was. Uit tabel 4.3 blijkt dat de hoeveelheid aan 
te reiken gegevens – in de aanvraag en naar aanleiding van aanvullende vragen – bij beide delen 
van de regeling het meest genoemd zijn. In Caribisch Nederland wordt ook het onderbouwen van 
de duurzame bijdrage aan de bestrijding van kinderarmoede en het opstellen van een goede 
projectbegroting als lastig ervaren. 
 
Tabel 4.3 Lastige aspecten van aanvraag, naar onderdeel van regeling 
Aspecten Caribisch NL Europees NL 
(N=14) (N=17) 
Hoeveelheid gegevens die gevraagd werden 57% 53% 
Onderbouwen duurzame bijdrage aan kinderarmoedebestrijding  50% 0% 
Opstellen van een begroting 50% 6% 
Onderbouwen additionaliteit van initiatief  29% 12% 
Opstellen/uitwerken van een activiteitenplan 21% 12% 
Het format 0% 12% 
Anders 14% 14% 
Weet niet 7% 0% 
De percentages tellen niet op tot 100%, omdat respondenten meerdere antwoorden konden geven. 
 
Bureau Bartels  |  29   
 

Figuur 4.8 Duidelijkheid redenen voor afwijzing (N=20) 
5%
20%
Ja
Nee
75%
Weet niet
 
 
Bij de (vier) afgewezenen die onduidelijkheden rondom de afwijzingsgronden hadden ervaren, 
hebben we doorgevraagd waarin deze onduidelijkheden vooral zaten. Hieruit kwam het volgende 
naar voren, namelijk dat het voor twee afgewezenen nog niet duidelijk was op welke voorwaarden 
zij afgewezen zijn. Een respondent vond de motivatie erg summier en voor een andere respondent 
was het niet geheel duidelijk waarom de aanvraag niet als additioneel gezien werd. 
 
Acceptatie afwijzing 
Hoewel de redenen voor een afwijzing meestal duidelijk waren voor afgewezenen, betekent dit 
niet dat zij zich ook altijd kunnen vinden in deze redenen. Dit blijkt uit onderstaande figuur.  
 
Figuur 4.9 Mate waarin afgewezenen zich kunnen vinden in afwijzingsgronden (N=20) 
25%
Ja
40%
Deels
10%
Nee
Weet niet
25%
 
 
Vier op de tien geraadpleegde afgewezenen kon begrip opbrengen voor de afwijzingsgrond(en) 
die vanuit het ministerie zijn aangevoerd. Een kwart van de respondenten kon zich deels vinden 
in de afwijzingsgronden, twee afgewezenen in het geheel niet. Nog eens een kwart kon zich geen 
mening vormen. Dit waren vooral respondenten bij wie het niet duidelijk was wat de reden(en) 
voor de afwijzing waren.  
 
De afgewezenen die zich niet of slechts deels konden vinden in de afwijzingsgronden, bleken 
vooral moeite te hebben met de grond ‘schaalgrootte’, dus dat het project van landelijke of 
bovenregionale betekenis moest zijn. Omdat het project meerdere gemeenten als werkgebied 
zou hebben, was in de optiek van deze respondenten sprake van een bovenregionale betekenis. 
Verder werden vanuit deze respondenten de volgende kanttekeningen geplaatst, namelijk: 
 dat het onterecht was dat het projectplan als onvoldoende concreet werd aangemerkt, omdat 
in de projectaanvraag maatwerk voorop stond bij de verstrekkingen; 
 dat het gestelde minimum subsidiebedrag een onoverkomelijke drempel vormt voor kleine 
organisaties. 
 
Verloop afgewezen project 
We hebben de afgewezenen ten slotte gevraagd wat er verder gebeurd is met het afgewezen 
projectvoorstel. De uitkomst op deze vraag is in figuur 4.10 weergegeven.  
Bureau Bartels  |  31   
 

aanvraag ingediend hebben heeft vooral te maken met het feit dat ze hun handen nog vol hadden 
met de uitvoering van de projecten uit de eerste openstelling. Bovendien bleek het in één geval 
lastig om de doelgroep van kinderen in armoede te bereiken. Verder speelde bij één aanvrager 
capaciteitsproblemen: de organisatie had geen capaciteit voor een nieuw project. 
 
Bij de aanvragers voor Europees Nederland zien we een duidelijk verschil tussen deelnemers en 
afgewezenen. De groep die in de eerste openstelling met succes een beroep op de regeling heeft 
gedaan, heeft veel vaker opnieuw een aanvraag ingediend dan zij die hun aanvraag zagen 
15
afgewezen . Bij de laatste groep waren de (negatieve) ervaringen met de eerste openstelling 
vooral aanleiding om niet opnieuw een aanvraag in te dienen (zes keer genoemd). Ze verwachten 
in de tweede openstelling niet alsnog een aanvraag gehonoreerd te krijgen. 
 
Door de (acht) deelnemers die niet opnieuw een aanvraag hebben ingediend, werden 
uiteenlopende redenen aangevoerd. Het meest is genoemd dat het lopende project uit de  eerste 
openstelling het nodige van de organisatie vraagt, waardoor een nieuw project qua capaciteit/tijd 
te zwaar op de organisatie zou drukken (twee keer genoemd). Verder is genoemd dat het 
minimumbedrag te hoog is, het te lastig bleek om de doelgroep te bereiken, het project te weinig 
bijdroeg aan de bestrijding van kinderarmoede, alle kinderen uit de doelgroep al bereikt zijn met 
het eerste project en het te duur is omdat indirecte kosten niet subsidiabel zijn. Ten slotte is een 
respondenten er simpelweg nog niet aan toegekomen  
 
Van de 20 afgewezenen hebben er 15 voor de tweede openstelling niet opnieuw een aanvraag 
ingediend. Ook zij hadden hier verschillende reden voor.  De belangrijkste reden was de negatieve 
ervaring met de eerste aanvraag (zes keer genoemd). Verder hebben vijf organisaties hun handen 
al vol aan het huidige project, waardoor een nieuw project te zwaar zou drukken op de organisatie 
en wisten twee organisaties niet dat het mogelijk was om wederom een aanvraag in te dienen.  
 
Type aanvraag tweede openstelling 
Een deel van de respondenten heeft dus voor de tweede openstelling van de Subsidieregeling 
kansen voor alle kinderen opnieuw een aanvraag ingediend. Bij deze aanvragers hebben we 
getoetst of het daarbij om (vrijwel) hetzelfde project ging als waarvoor zij in de openstelling van 
2017 een aanvraag hebben ingediend of dat het om een ander type project gaat. Uit onderstaande 
figuur blijkt dat het in Europees Nederland veelal om hetzelfde type project – en dus dezelfde type 
verstrekkingen in natura – gaat.  
 
                                                                        
15
  Deelnemers die geen aanvraag voor de tweede openstelling hebben ingediend blijken ook veel meer genegen om een 
beroep op toekomstige openstellingen te doen dan afgewezenen (75% versus 47%). 
Bureau Bartels  |  33   
 

5. Voorlopige resultaten 
5.1 Inleiding 
Op het moment van de evaluatie was een deel van de gehonoreerde projecten uit de eerste 
openstelling inmiddels afgerond. Voor andere projecten gold dat de uitvoering nog gaande was. 
In dit hoofdstuk gaan we in op de resultaten die met de gehonoreerde projecten – tot dusver –  
zijn gerealiseerd. Gezien het stadium waarin een belangrijk deel van de projecten zich bevond, 
moeten de navolgende resultaten als ‘voorlopig’ worden aangemerkt. Na afronding van de 
vaststellingsfase kan een meer compleet beeld van de resultaten worden geschetst.  
 
In paragraaf 5.2 staan we stil bij de uitvoering van de ondersteunde projecten. Vervolgens gaan 
we in paragraaf 5.3 in op het doelbereik en het aantal kinderen dat verstrekkingen vanuit de 
ondersteunde projecten heeft ontvangen. Ten slotte staat in paragraaf 5.4 de communicatie over 
de (voorlopige) resultaten centraal. De navolgende uitkomsten zijn uitsluitend gebaseerd op de 
raadpleging van deelnemers (aan beide onderdelen van de regeling). 
 
5.2 Uitvoering projecten 
In de evaluatie is getoetst in hoeverre de ondersteunde projecten uit de eerste openstelling (tot 
nu toe) volgens plan zijn verlopen. Dit blijkt voor bijna de helft van de projecten in Caribisch 
Nederland en drie vijfde deel van de projecten in Europees Nederland het geval te zijn (zie figuur 
5.1).  
 
Figuur 5.1 Verloop gesubsidieerd project eerste openstelling, naar deel regeling 
Deelnemers Caribisch Nederland (N=28) 46% 54%
Deelnemers Europees Nederland (N=20)
60% 40%
0% 20% 40% 60% 80% 100%
Geheel volgens plan (Deels) anders gelopen
 
 
Bij de overige projecten zijn onderdelen van het project anders verlopen dan van tevoren voorzien 
was. We hebben de respondenten gevraagd wat er anders dan gepland verlopen is. Daarbij 
werden zeer uiteenlopen zaken genoemd. In Caribisch Nederland ging het bijvoorbeeld om het 
bereiken van minder kinderen dan gehoopt, het uitbreiden van de doelgroep of het type 
verstrekkingen. Ook hadden sommige projecten te maken met vertragingen (mede door de 
orkanen die in de zomer van 2017 voor de nodige schade en uitdagingen op de BES-eilanden 
hebben gezorgd, zie tabel 5.1).  
 
Bezien we de redenen voor het andere verloop van het ondersteunde project, dan is de afbakening 
van de doelgroep het meest genoemd. Zoals ook uit de gesprekken met sleutelpersonen en 
monitoringbezoeken bleek, hadden deelnemende organisaties in de praktijk moeite om het 
onderscheid tussen ‘wel doelgroep’ en ‘niet doelgroep’ te maken. Het was lastig om (aan te tonen 
dat) kinderen in armoede wel wat kregen of mee mochten doen aan activiteiten en andere 
kinderen niet. Dit is met name genoemd op de kleinere eilanden Saba en Sint Eustatius. Verder is 
bij een aantal projecten de samenwerking met het Openbaar Lichaam – en in mindere mate met 
Bureau Bartels  |  35   
 

 instroom van kinderen uit Sint Maarten als gevolg van de orkanen (1); 
 orkaanschade aan locaties (1). 
 
In totaal negen deelnemers uit Europees Nederland (45% bij N=20) hebben aangegeven dat zij 
knelpunten hebben ervaren bij de uitvoering van hun project. Zij hebben de volgende knelpunten 
aangekaart (ieder eenmaal genoemd): 
 door de privacywet mogen scholen geen namen doorgeven van kinderen uit de doelgroep; 
 sommige producten waren niet meer leverbaar; 
 door te weinig aandacht binnen de organisatie kwam het project later op gang; 
 een stad kreeg de aanvullende financiering niet rond; 
 vouchers bleek lastig, dus overgestapt op een leverancier; 
 onderschat hoeveel tijd het kost om alles te organiseren; 
 te weinig aandacht voor betrekken lokale afdelingen; 
 projecttijd te kort; 
 bedrag per verstrekking hoger dan verwacht. 
 
Desgevraagd gaven zeven van de negen respondenten aan dat het gelukt is om de knelpunten te 
ondervangen, door ander soortige verstrekkingen uit te geven, door meer aandacht aan het 
project te besteden of door scholen zelf de administratie te laten verzorgen.  
 
Aan de deelnemers uit Europees Nederland is ook specifiek gevraagd tegen welke knelpunten zij 
zijn aangelopen om kinderen in armoede gebruik te laten maken van de verstrekkingen en/of deel 
te laten nemen aan activiteiten. Slechts drie van hen geven aan dat zij op dit punt tegen 
knelpunten zijn aangelopen. Een organisatie had te weinig tijd om bekendheid te geven aan het 
project, een organisatie had moeite om scholen te overtuigen mee te doen aan het project en de 
derde organisatie liep ertegenaan dat lokale clubs te laat waren met het indienen van een 
aanvraag. 
 
5.3 Doelbereik projecten 
Vanuit de Subsidieregeling kansen voor alle kinderen worden projecten ondersteund die 
verstrekkingen in natura aan kinderen leveren. In deze paragraaf bezien we in hoeverre de 
ondersteunde projecten uit de eerste openstelling daarin slagen. Alvorens daarop in te gaan 
bespreken we eerst hoe de deelnemers binnen Europees Nederland de doelgroep – kinderen in 
17
armoede – hebben afgebakend.  
 
Afbakening doelgroep 
Aan de deelnemers uit Europees Nederland hebben we gevraagd hoe zij de doelgroep van 
kinderen in armoede voor het gesubsidieerde project hebben bepaald of afgebakend. Of in 
andere woorden, welk criterium of definitie zij daarvoor hebben gehanteerd. Uit de antwoorden 
op deze vraag blijkt dat deelnemers dit op uiteenlopende manieren doen. Een viertal organisaties 
organiseert slechts activiteiten in wijken waar relatief veel mensen in armoede leven. Bij vier 
organisaties dragen hulpverleners of scholen kinderen aan van wie zij vinden dat ze de 
verstrekkingen nodig hebben. Verder hanteert een drietal organisaties als criterium dat ouders 
bekend zijn bij de voedsel- of kledingbank. Ook hanteren drie organisaties de criteria van het 
Jeugdfonds Sport & Cultuur. Verder zijn de volgende manieren naar voren gebracht: 
                                                                        
17
  In de enquête voor Caribisch Nederland is deze vraag achterwege gelaten.  
Bureau Bartels  |  37   
 

projecten is voor maar liefst 96% het doel, zoals dat in de projectaanvraag is gesteld, behaald. Dit 
betekent dat maar een klein deel van de ondersteunde deelactiviteiten niet is gerealiseerd. 
 
Desgevraagd geven alle geraadpleegde deelnemers binnen dit deel van de regeling aan dat zij 
met hun project(en) inmiddels geslaagd zijn om kinderen in armoede gebruik te laten maken van 
de ondersteunde voorzieningen/activiteiten. Over het totaal aantal bereikte kinderen kan op 
grond van de aangereikte gegevens geen uitsluitsel worden gegeven. Dit omdat niet alle 
organisaties de enquête hebben ingevuld en omdat voor een deel van de projecten de vragen over 
het bereik niet ingevuld zijn. Ook zat een deel van de projecten ten tijde van het invullen van de 
enquête nog in de uitvoeringsfase.   
 
In het verlengde van het bovenstaande is aan de respondenten ook gevraagd in hoeverre hun 
project een bijdrage heeft geleverd aan de bestrijding van kinderarmoedeproblematiek. Uit de 
onderstaande figuur blijkt dat hiervan in de optiek van de respondenten nagenoeg in alle gevallen 
sprake is. 
 
Figuur 5.3 Bijdrage aan tegengaan van kinderarmoedeproblematiek, Caribisch Nederland (N=26)  
4%
Ja Nog niet
96%
 
 
De bijdrage aan het tegengaan van kinderarmoede is in Caribisch Nederland tweeledig. Ten 
eerste zijn kinderen in staat gesteld om mee te doen op het gebied van sport, cultuur, school en/of 
sociale activiteiten. Dit door het aanbieden van activiteiten én het verstrekken van de materialen 
die daarvoor nodig zijn, zoals sportkleding of muziekinstrument. Kinderen kunnen hierdoor 
meedoen aan activiteiten die voor andere kinderen ‘normaal’ zijn. Daarmee wordt stigmatisering 
tegengegaan en doen kinderen hierdoor sociale vaardigheden op. In de tweede plaats hebben 
kinderen toegang gekregen tot gezonde voeding. Hierdoor hebben kinderen meer energie 
waardoor zij beter kunnen presteren op school of tijdens sportactiviteiten. Ook neemt dit stress 
weg bij kinderen (en hun ouders).   
 
Doelrealisatie Europees Nederland 
Ook aan de deelnemers uit Europees Nederland is de vraag voorgelegd in hoeverre zij het aantal 
kinderen hebben bereikt wat zij voor ogen hadden. Dit is bij de 20 geraadpleegde deelnemers op 
het niveau van deelactiviteiten in kaart gebracht. Van de 20 projecten bleek dat bij 65% het 
verwachte aantal kinderen op het evaluatiemoment al is bereikt of dit binnen de projectperiode 
alsnog zal bereiken. Bij de overige 35% van de ondersteunde deelprojecten was dit niet het geval. 
De respondenten van de projectactiviteiten die minder kinderen dan verwacht hebben bereikt (of 
nog gaan bereiken) dragen hiervoor de volgende reden aan: 
 onvoldoende tijd om bekendheid te geven aan het project (2); 
 een partner in het project is gestopt met het toeleiden van kinderen (1); 
 minder aangevraagd dan verwacht (1); 
 lokale stichtingen zijn afgehaakt (1); 
 lastig om de kinderen te bereiken omdat ze niet bij de organisatie bekend zijn (1). 
Bureau Bartels  |  39   
 

We hebben alle deelnemers gevraagd in hoeverre de projecten al hebben bijgedragen aan 
duurzame bestrijding van armoede bij kinderen of in hoeverre zij dit in de komende periode alsnog 
verwachten. In figuur 5.3 staat weergegeven in hoeverre deelnemers van mening zijn dat hun 
project (al) heeft bijgedragen aan het tegengaan van armoedeproblematiek onder kinderen.  
 
Figuur 5.4 Bijdrage aan tegengaan van kinderarmoedeproblematiek, Europees Nederland (N=20) 
15%
Ja
10%
Nog niet
Weet niet
75%
 
 
Een zeer grote meerderheid geeft aan dat er al een bijdrage is geleverd of in de komende periode 
nog geleverd gaat worden. Zo zijn kinderen in staat gesteld om mee te doen op het gebied van 
sport, cultuur, school en/of sociale activiteiten. Het tegengaan van armoedeproblematiek onder 
kinderen wordt op zeer uiteenlopende wijze beschreven, zoals kinderen die gezonde voeding 
hebben gekregen, kinderen die hebben kunnen deelnemen aan activiteiten waaraan ze anders 
niet hadden kunnen deelnemen of kinderen waarvan de thuissituatie leefbaarder is geworden. 
Een enkeling noemt dat door dit soort effecten kinderen ook beter resultaten behalen op school 
of in hun sport.  
 
5.4 Communicatie over resultaten 
De deelnemers uit Europees Nederland hebben we de vraag voorgelegd in hoeverre zij de 
behaalde resultaten in het ondersteunde project inmiddels al breder hebben uitgedragen. Uit 
figuur 5.5. blijkt dat bij ruim de helft van de projecten de resultaten bekend zijn gemaakt aan 
andere partijen en/of verspreid zijn via berichten in de pers. Bij twee projecten staat dit op korte 
termijn alsnog te gebeuren. 
 
Figuur 5.5 Bekendheid gegeven aan resultaten project, deelnemers Europees Nederland (N=20) 
10%
Ja
Nog van plan
25%
55%
Nee
Weet niet
10%
 
 
De deelnemende organisaties geven vooral via hun eigen (communicatie)kanalen bekendheid aan 
de resultaten van de projecten en de resultaten die ermee geboekt zijn. Daarbij worden de 
volgende kanalen ingezet, namelijk social media (6 keer genoemd), eigen website (4), eigen 
nieuwsbrief (2), jaarverslag (2) en brieven aan cliënten (1). Slechts drie deelnemers hebben hun 
resultaten bekend gemaakt via de pers of zijn van plan dit te gaan doen. Zij geven aan via de 
(lokale) krant bekendheid te (gaan) geven aan hun project. Bovendien heeft een respondent 
erover gesproken op de radio. 
Bureau Bartels  |  41   
 

6. Conclusies 
6.1 Inleiding 
In dit afsluitende hoofdstuk vatten we de belangrijkste bevindingen samen die met de evaluatie 
van de Subsidieregeling kansen voor alle kinderen zijn verkregen. 
 
6.2 Samenvattende conclusies 
In 2017 is de Subsidieregeling kansen voor alle kinderen voor het eerst opengesteld. Vanuit deze 
regeling worden initiatieven van maatschappelijke organisaties ondersteund voor het verstrekken 
van voorzieningen in natura aan kinderen in armoede. Per openstelling is 4 miljoen euro 
beschikbaar voor Europees Nederland en 1 miljoen euro voor Caribisch Nederland. De regeling 
maakt onderdeel uit van een pakket van 100 miljoen euro aan maatregelen van het vorige kabinet 
om de armoedeproblematiek bij kinderen te bestrijden. In de periode mei tot en met september 
2018 is een tussentijdse evaluatie van de eerste openstelling uitgevoerd. Deze eerste 
openstelling was op het evaluatiemoment overigens nog niet geheel afgerond. De uitkomsten van 
deze evaluatie zijn gebaseerd op deskresearch, gesprekken met sleutelpersonen van het 
ministerie van SZW en de raadpleging van bijna 70 aanvragers.  
 
Bereik regeling 
In het voorjaar van 2017 konden voor de eerste keer subsidieaanvragen ingediend worden. Deze 
eerste openstelling leverde voor Europees Nederland 65 aanvragen en voor Caribisch Nederland 
76 aanvragen op. De beoordeling van deze aanvragen blijken tot uiteenlopende honorerings-
percentages te hebben geleid, namelijk 32% respectievelijk 49%. Bij Europees Nederland is bijna 
de helft van alle aanvragen om inhoudelijke gronden afgewezen, vooral omdat geen sprake zou 
zijn van landelijke of bovenregionale betekenis, niet-subsidiabele kosten werden opgevoerd of 
onvoldoende wordt bijgedragen aan het doel van de regeling. In Caribisch Nederland zijn 
aanvragen vooral afgewezen vanwege het bereiken van het subsidieplafond (op Bonaire en Saba) 
en incomplete en kwalitatief onvoldoende aanvragen (Sint Eustatius en Bonaire). Door 
begeleiding vanuit het Openbaar Lichaam kwam dit laatste op Saba niet voor. Per saldo werden 
in Europees Nederland 21 en in Caribisch Nederland 37 aanvragen gehonoreerd. Hiermee is in 
Europees Nederland slechts 57% van het beschikbare budget voor de eerste openstelling 
toegekend, terwijl voor Caribisch Nederland het budget nagenoeg volledig wordt benut. 
 
Positionering regeling 
Met de Subsidieregeling kansen voor alle kinderen wordt beoogd om aan kinderen in armoede 
verstrekkingen in natura te doen die nog niet op andere wijze plaatsvinden of vanuit andere 
bronnen gefinancierd zouden worden. Vandaar dat in de evaluatie nadrukkelijk aandacht is 
besteed aan de positionering van de regeling ten opzichte van andere ‘sporen’ om verstrekkingen 
gefinancierd te krijgen. Dit geldt overigens alleen voor het Europees Nederlandse deel van de 
regeling; in Caribisch Nederland zijn niet of nauwelijks andere bronnen voor dit type initiatieven. 
 
Over de positionering van de regeling constateren we het volgende: 
 de ‘foto’ van de type verstrekkingen in de eerste openstelling leert dat het vooral om 
verstrekkingen voor het bevorderen van maatschappelijke participatie en – op enige afstand – 
verstrekkingen op het gebied van onderwijs gaat. Dit soort verstrekkingen worden ook vanuit 
gemeenten aangeboden, maar dan veelal vanuit een breder aanbod (zoals een kindpakket); 
Bureau Bartels  |  43   
 

Opvallend in de informatievoorziening over de regeling is dat op de BES-eilanden de aanvragers 
vooral via de voorlichtingsbijeenkomst en andere communicatieactiviteiten vanuit het ministerie 
bekend werden met de regeling, terwijl in Europees Nederland een deel juist indirect via collega-
organisaties van het bestaan van de regeling hoorden. De vraagbaakfunctie via mail werd door 
ruim de helft van de aanvragers in Europees Nederland gebruikt. Deelnemers waren hierover 
duidelijk positiever dan afgewezenen. 
 
Een ruime meerderheid van de respondenten – van elk van de respondentgroepen – was positief 
over het opstellen en indienen van de subsidieaanvraag. Het aandeel respondenten dat de 
aanvraagprocedure als (zeer) eenvoudig heeft ervaren, was in Europees Nederland 65% 
(deelnemers) respectievelijk 50% (afgewezenen). Bij deelnemers in Caribisch Nederland gold dit 
voor ruim een derde (38%) van de geraadpleegde deelnemers. In beide delen vond een deel van 
de respondenten de hoeveelheid aan te reiken gegevens veel. Daarnaast had een deel van de 
deelnemers in Caribisch Nederland moeite met het onderbouwen van de duurzame bijdrage aan 
kinderarmoedebestrijding en het opstellen van een adequate projectbegroting. 
 
Voor een ruime meerderheid van de afgewezenen was het duidelijk waarom hun aanvraag was 
afgewezen. Vier op de tien afgewezenen kon begrip opbrengen voor de argumentatie die door 
het ministerie werd aangevoerd. De meeste moeite hadden afgewezenen met de afwijzingsgrond 
dat het project niet van landelijke of bovenregionale betekenis zou zijn. 
 
In Caribisch Nederland heeft vier op de vijf aanvragers ook een aanvraag voor de tweede 
openstelling ingediend. Dit duidt erop dat men op de BES-eilanden in grote mate afhankelijk is 
van de regeling om verstrekkingen aan kinderen in armoede gefinancierd te krijgen. Bij het 
Europees Nederlandse deel van de regeling bedroeg dit aandeel onder deelnemers 60% en onder 
afgewezenen 20%.  
 
Voorlopige resultaten 
Ongeveer de helft van de ondersteunde projecten is geheel volgens plan verlopen, bij de andere 
helft deels. In Caribisch Nederland zijn iets vaker aanpassingen/bijstellingen doorgevoerd dan in 
Europees Nederland. In alle projecten zijn kinderen uit de doelgroep bereikt met de 
verstrekkingen en activiteiten. Nagenoeg alle deelnemers uit Caribisch Nederland is van mening 
dat hun project heeft bijgedragen aan de bestrijding van kinderarmoede. Dit vooral door het 
bieden van toegang tot gezonde voeding en tot sport, cultuur, school en sociale activiteiten.  
 
Van het Europees Nederlandse deel van de regeling kon een nagenoeg compleet beeld worden 
geschetst van de output en het aantal kinderen dat met de ondersteunde verstrekkingen is 
bereikt. Hierin is sprake van een grote variatie in bereik, namelijk van enkele tientallen (bij 
specifieke doelgroepen) tot enkele tienduizenden (brede verspreiding van boeken). Ruim de helft 
van de projecten was er tijdens de evaluatie in geslaagd om (ruimschoots) het bereik te behalen 
zoals ook was beoogd in de subsidieaanvraag. 
 
Bijna twee derde van de deelnemers in Europees Nederland heeft inmiddels de behaalde 
resultaten uitgedragen of gaat dit binnenkort alsnog doen. Daarbij worden met name eigen 
communicatiekanalen (zoals social media, eigen website en nieuwsbrief) ingeschakeld. Een deel 
van de respondenten ziet bij de communicatie over de projectresultaten ook nog een 
ondersteunende rol voor het ministerie weggelegd.   
Bureau Bartels  |  45   
 

