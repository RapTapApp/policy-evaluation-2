1 
 
 
34 930 Wijziging van het Burgerlijk Wetboek en het Burgerlijk Wetboek BES houdende de 
omzetting van aandelen aan toonder in aandelen op naam ten behoeve van de vaststelling 
van de identiteit van houders van deze aandelen (Wet omzetting aandelen aan toonder) 
 
Nr. 5 Nota naar aanleiding van het verslag 
 
I. Algemeen deel 
 
1. Inleiding 
Ik dank de leden van de fracties van VVD, CDA, D66 en SP voor hun vragen en de overwegend 
instemmende reacties ten aanzien van het wetsvoorstel. Het wetsvoorstel geeft opvolging aan de 
1
aanbevelingen van het Global Forum on Transparency and Exchange of Information for Tax Purposes 
(hierna: Global Forum) en van de Financial Action Task Force (hierna: FATF), die zich richten op de 
2
bestrijding van belastingontduiking, witwassen en de financiering van terrorisme. Deze organisaties 
hebben (Caribisch) Nederland herhaaldelijk aanbevolen houders van aandelen aan toonder te 
identificeren of tot afschaffing van dit soort aandelen over te gaan. Op dit moment wordt Nederland 
opnieuw geëvalueerd door het Global Forum en in 2020 zal Nederland opnieuw door de FATF worden 
geëvalueerd.  
Na inwerkingtreding van dit wetsvoorstel kunnen aandelen aan toonder alleen nog worden verhandeld 
via een effectenrekening aangehouden bij een intermediair, zoals een bank of een 
beleggingsonderneming. De anonieme overdracht van toonderstukken is niet meer mogelijk, omdat de 
effectenrekening op naam staat. De vragen zullen per onderwerp worden beantwoord in de volgorde 
waarin ze zijn gesteld.  
2. Achtergrond en hoofdlijnen van het wetsvoorstel 
                                                
1
 Het Global Forum is een multilateraal samenwerkingsverband van meer dan 100 
jurisdicties dat toeziet op de implementatie van de door de G-20 voorgeschreven 
internationale standaard op het gebied van transparantie en informatie-uitwisseling voor 
belastingdoeleinden. 
2
De FATF is een internationaal orgaan dat samen met de zusterorganisaties van de FATF 
ruim 190 jurisdicties bestrijkt. Doel van de FATF is om op mondiaal niveau het witwassen 
van geld, de financiering van terrorisme en andere hieraan verwante bedreigingen voor de 
integriteit van het internationale financiële stelsel te voorkomen en te bestrijden. De FATF 
heeft hiertoe 40 aanbevelingen ontwikkeld waarin internationale standaarden zijn 
vastgelegd die landen geacht worden te implementeren in hun nationale wet- en 
regelgeving en beleid – beter bekend als de FATF-aanbevelingen. Het FATF evalueert 
regelmatig of landen in hun wet- en regelgeving opvolging hebben gegeven aan de 
aanbevelingen.  
1 
 

3 
 
gematerialiseerd. Bovendien heeft een groot aantal andere landen toonderstukken gedematerialiseerd 
of afgeschaft in het licht van de aanbevelingen van de FATF en het Global Forum. Daardoor is de kans 
dat buitenlandse fysieke toonderaandelen worden aangeboden ter opname in een verzameldepot of 
een centraal instituut aanmerkelijk verminderd. Het blijft bovendien na de inwerkingtreding van dit 
wetsvoorstel mogelijk om buitenlandse fysieke verzamelbewijzen aan te bieden ter opname in het 
Nederlandse girale systeem.  
Daarnaast vragen deze leden of nu wel wordt voldaan aan de aanbevelingen van de FATF.  
In het tweede follow-up rapport van de FATF over Nederland van 2015  is aangegeven dat Nederland 
in voldoende mate opvolging heeft gegeven aan de aanbevelingen uit het FATF-evaluatierapport van 
2010. Met het huidige wetsvoorstel is het kabinet van mening dat de aanbevelingen van het FATF en 
het Global Forum ten aanzien van aandelen aan toonder volledig worden opgevolgd. In 2020 wordt 
Nederland opnieuw geëvalueerd door de FATF aan de hand van gewijzigde standaarden en zal een 
oordeel worden gevormd of daaraan door Nederland wordt voldaan. 
De leden van de D66-fractie vragen de omvang van het actuele en te verwachten risico op 
verschillende vormen van financieel-economische criminaliteit met aandelen aan toonder nader toe te 
lichten. 
Mondiaal gezien vormen aandelen aan toonder een aanzienlijk risico op financieel-economische 
criminaliteit, zoals witwassen, terrorismefinanciering en belastingontduiking. Houders van aandelen 
aan toonder kunnen anoniem blijven. Voor opsporingsinstanties en toezichthouders is daardoor niet 
duidelijk  wie de houder zijn van deze aandelen. Houders van toonderstukken kunnen op deze manier 
buiten beeld blijven van bijvoorbeeld de Belastingdienst.  
Dit risico neemt toe wanneer landen geen regelgeving hebben op grond waarvan vennootschappen en 
hun aandeelhouders verplicht zijn opsporingsinstanties en toezichthouders inzage te geven in hun 
aandelenbezit. De aanpak van misbruik van aandelen aan toonder is alleen succesvol wanneer landen 
op mondiaal niveau besluiten om houders van toonderstukken te identificeren. Dit voorkomt dat 
houders van toonderstukken hun aandelen via vennootschappen gaan houden die in landen zijn 
geregistreerd die niet verplichten tot registratie van aandeelhouders. Op deze manier zouden houders 
van toonderstukken hun anonimiteit alsnog kunnen behouden.   Daarom hebben het Global Forum en 
de FATF als een van hun speerpunten om zoveel mogelijk landen te bewegen over te gaan tot 
identificatie van houders van aandelen aan toonder.  
Zoals beschreven in de memorie van toelichting achten wij het risico op financieel-economische 
criminaliteit met behulp van aandelen aan toonder van naar Nederlands recht opgerichte nv’s beperkt. 
De Nederlandse financiële en fiscale wetgeving verplicht houders van toonderstukken in veel gevallen 
al om opgaaf te doen van het bezit van deze aandelen.  
Zo zijn aandeelhouders, onder wie houders van aandelen aan toonder, verplicht een aanmerkelijk 
belang in een Nederlandse nv op te nemen in hun aangifte inkomstenbelasting. Ook voor nv’s gelden 
3 
 

5 
 
Het verschil tussen beide rapporten kan daarnaast worden veroorzaakt doordat de Erasmus 
Universiteit een andere periode heeft onderzocht, een andere onderzoeksmethodiek heeft gehanteerd 
of andere aannames heeft gedaan bij haar schatting.  
De leden van de SP-fractie vragen of de Belastingdienst door  intermediairs op de hoogte wordt 
gesteld van het feit dat iemand aandelen aan toonder bezit. De leden van de SP-fractie vragen 
daarnaast stapsgewijs aan te geven hoe de Belastingdienst de benodigde gegevens voor een 
belastingaanslag (of vooraf ingevulde aangifte) achterhaalt bij aandelen op naam en bij aandelen aan 
toonder, na inwerkingtreding van dit wetsvoorstel. Ten slotte willen deze leden weten of deze 
informatie wordt meegenomen in de vooraf ingevulde gegevens van de aangifte inkomstenbelasting. 
Intermediairs, zoals banken en beleggingsondernemingen, zijn op basis van fiscale regelgeving 
verplicht een groot aantal categorieën financiële gegevens met betrekking tot door individuele 
belastingplichtigen bij hen aangehouden rekeningen en producten te verstrekken aan de 
Belastingdienst. Hieronder vallen in de regel ook gegevens over aandelen op naam en aandelen aan 
toonder die door deze belastingplichtigen via een effectenrekening worden aangehouden. 
De Belastingdienst faciliteert de verstrekking van deze gegevens door intermediairs en houdt toezicht 
op de naleving van de verplichting tot aanlevering. Vervolgens worden de verstrekte gegevens op 
verschillende manieren ingezet voor de correcte vaststelling van de belastingaanslag, bijvoorbeeld als 
contra-informatie, ten behoeve van risicoanalyse, of ten behoeve van het vooraf invullen van de 
aangifte inkomstenbelasting.   
Aandelen aan toonder en aandelen op naam kunnen belastbaar inkomen vormen. De houder van deze 
aandelen is als belastingplichtige verplicht de gevraagde gegevens over dit aandelenbezit correct in de 
aangifte te vermelden. Een eventueel vooraf ingevulde aangifte dient door de belastingplichtige te 
worden gecontroleerd en zo nodig gecorrigeerd.  
De Belastingdienst kan de gegevens over aandelen op naam of aan toonder die niet worden gehouden 
via een effectenrekening  bij een intermediair op dit moment niet vooraf invullen in de aangifte. Deze 
gegevens dient de belastingplichtige zelf in de aangifte te vermelden. Na de inwerkingtreding van dit 
wetsvoorstel kan deze informatie door de Belastingdienst worden geverifieerd bij de nv die de 
aandelen heeft uitgegeven. De vennootschap zal na omzetting van aandelen in toonder in aandelen op 
naam via haar aandeelhoudersregister beschikken over de benodigde gegevens. 
Verder oefent de Belastingdienst op aandelen aan toonder op dezelfde wijze toezicht uit als op andere 
vermogensbestanddelen van belastingplichtigen. Als gevolg van dit toezicht kan de inspecteur bij het 
opleggen van de belastingaanslag afwijken van de ingediende aangifte en eventueel navorderen. In 
het kader van de uitoefening van het toezicht kan de inspecteur onder meer gebruik maken van zijn 
bevoegdheid om bij financiële instellingen en andere professionele bewaarders van aandelen of 
houders van informatie over aandelen (nadere) informatie op te vragen.  
5 
 

7 
 
op naam zijn ingeleverd bij de vennootschap, om niet verkregen door de vennootschap. Daarmee 
raken aandeelhouders, die zich niet melden of hun aandelen in bewaring geven bij een centraal 
instituut of een intermediair, het recht op hun aandelen kwijt. 
De leden van de SP-fractie vragen bovendien waarom aandelen aan toonder niet in het geheel worden 
afgeschaft en waarom ze blijven bestaan in de vorm van een verzamelbewijs.  
Naar aanleiding van de stakeholdersbijeenkomst, die in voorbereiding op de totstandkoming van dit 
wetsvoorstel is georganiseerd, is niet gekozen voor volledige afschaffing van aandelen aan toonder. 
Dit zou tot gevolg hebben dat het verzamelbewijs niet meer in stand kan worden gehouden en dit 
heeft mogelijk negatieve consequenties voor de girale verhandeling van toonderstukken die loopt via 
bijschrijving op een verzamelbewijs. Door het ontbreken van dit verzamelbewijs  zouden deze 
bijschrijvingen niet meer kunnen plaatsvinden.  
Een verzamelbewijs kan slechts door intermediairs of een centraal instituut worden gehouden in een 
giro- en verzameldepot en kan niet aan individuele aandeelhouders worden geleverd (artikel 26 Wge). 
Bij een verzamelbewijs zijn er bovendien geen anonieme houders van toonderstukken en is het risico 
op belastingontduiking, witwassen, de financiering van terrorisme of andere vormen van financieel 
economische criminaliteit gering. 
De leden van de SP-fractie vragen waarom het identificeren van houders van aandelen aan toonder 
via een verzamelbewijs net zo effectief en efficiënt is als het afschaffen van dergelijke aandelen. 
Zowel identificatie als afschaffing van aandelen aan toonder leidt er toe dat houders van 
toonderstukken hun eigen identiteit niet meer kunnen verhullen. Dat voorkomt dat de vennootschap  
allerlei ongewenste handelingen kan verrichten zonder dat duidelijk is wie zich achter de vennootschap 
verschuilt. Het wetsvoorstel laat slechts de mogelijkheid in stand om toonderaandelen uit te geven 
door middel van een verzamelbewijs dat in bewaring wordt gegeven bij een centraal instituut of een 
intermediair. Op dit verzamelbewijs zullen de individuele girale toonderaandelen van houders worden 
geregistreerd. Deze individuele girale toonderaandelen kunnen alleen via een effectenrekening worden 
gehouden. Daarmee worden de houders van deze aandelen voortaan identificeerbaar. Net als bij de 
afschaffing van toonderaandelen wordt voorkomen dat deze aandelen worden ingezet voor 
oneigenlijke doeleinden. Dat is ook de reden dat de aanbevelingen van de FATF en het Global Forum 
landen de keuze geven of zij toonderaandelen afschaffen, dan wel de houders te identificeren.   
De leden van de SP-fractie vragen of het voor de Belastingdienst bij aandelen aan toonder via 
verzamelbewijzen net zo makkelijk is als bij aandelen op naam om alle relevante gegevens te 
achterhalen. Het antwoord hierop is bevestigend. De aandelen aan toonder worden bijgeschreven op 
een (giraal) verzamelbewijs. Dit verzamelbewijs wordt gehouden op een effectenrekening. De 
effectenrekening staat op naam van de houder van de aandelen aan toonder. Zoals eerder 
aangegeven ziet de informatieplicht van financiële instellingen op de bij hen aangehouden 
effectenrekeningen.  
7 
 

9 
 
In het UBO-register zullen de identiteitsgegevens van de uiteindelijke belanghebbenden van 
vennootschappen en andere juridische entiteiten worden opgenomen. Met betrekking tot de 
aandeelhouders van niet-beursgenoteerde nv’s betekent dit dat – als hoofdregel - de aandeelhouders 
die een (aandelen)belang van meer dan 25% hebben in de NV als UBO worden beschouwd en als 
zodanig dienen te worden geregistreerd in het UBO-register. Hieronder vallen ook houders van 
toonderaandelen. De identiteitsgegevens van houders van (toonder)aandelen die een 
(aandelen)belang houden in een niet-beursgenoteerde NV van 25% of minder zullen verder in het 
UBO-register worden geregistreerd als voornoemde personen via andere middelen uiteindelijke 
eigenaar zijn van of via andere middelen zeggenschap hebben over de vennootschap. Wanneer zij niet 
kwalificeren als UBO, vallen zij buiten het UBO-register.  
De leden van de SP-fractie vragen of uitgevende instellingen in alle gevallen in staat zijn om de UBO 
te achterhalen en hoe dit zich verhoudt tot de verplichtingen met betrekking tot het UBO-register. 
In het in voorbereiding zijnde wetsvoorstel Implementatiewet registratie uiteindelijk belanghebbenden 
zal voor de definitie van de UBO van een vennootschap of andere juridische entiteit worden 
3
aangesloten bij het Uitvoeringsbesluit Wwft 2018. Dit besluit is op 25 juli 2018 in werking getreden. 
Het besluit bevat categorieën van natuurlijke personen die in elk geval als UBO moeten worden 
aangemerkt voor in Nederland opgerichte vennootschappen en andere juridische entiteiten. Het 
Implementatiewetsvoorstel legt vast welke UBO-informatie vennootschappen en andere juridische 
entiteiten dienen in te winnen en regelt tevens dat de vennootschap deze informatie laat registreren in 
een UBO-register bij de Kamer van Koophandel.  
Er kunnen gevallen zijn waarin het onmogelijk is een natuurlijke persoon aan te duiden die de 
uiteindelijke eigendom of de uiteindelijke zeggenschap heeft in een onderneming of rechtspersoon. In 
dergelijke uitzonderlijke gevallen kan het hoger leidinggevend personeel als UBO worden aangemerkt. 
Daarmee beoogt het Uitvoeringsbesluit Wwft 2018 te waarborgen dat er altijd een of meerdere 
natuurlijke personen als UBO kunnen worden aangewezen.  
De leden van de SP-fractie vragen of de UBO van aandelen aan toonder altijd te traceren valt als deze 
aandelen in het girale systeem zijn ingebracht. 
Dit wetsvoorstel zorgt ervoor dat altijd kan worden achterhaald wie de houder is van aandelen aan 
toonder, ook bij niet-beursgenoteerde vennootschappen. Houders van girale toonderstukken zijn 
identificeerbaar door middel van hun effectenrekening.  
                                                
3
 Besluit van 17 juli 2018, houdende nadere regels met betrekking tot uiteindelijk belanghebbenden en 
politiek prominente personen, het vaststellen van indicatoren voor het melden van ongebruikelijke 
transacties en tot wijziging van enige andere besluiten in verband met de implementatie van de vierde anti-
witwasrichtlijn en de verordening betreffende bij geldovermakingen te voegen informatie (Uitvoeringsbesluit 
Wwft 2018), Stb. 2018, 241. 
9 
 

11 
 
hun stukken niet inleveren (Artikel 2:82 lid 6 tot en met 9 BW). Vennootschappen moeten hiervan 
bovendien in het bestuursverslag mededeling doen. 
Ten slotte is in de memorie van toelichting aangegeven dat de Kamer van Koophandel deze 
verplichtingen op haar website bekend maakt, zodat de verantwoordelijkheid voor het informeren van 
houders van toonderstukken niet alleen bij vennootschappen ligt. Bij inwerkingtreding van dit 
wetsvoorstel zal de regering bovendien een persbericht uitbrengen, zodat houders van aandelen aan 
toonder ook op deze manier worden geïnformeerd over de verplichting hun aandeelbewijzen in te 
leveren. 
2.7 Maatregelen voor niet-inbewaargeving 
De leden van de D66-fractie vragen de regering nader in te gaan op de termijn van vijf jaar die in het 
wetsvoorstel is opgenomen voor het verval van het recht op een vervangend aandeel en de 
verhouding met de algemeen geldende verjaringstermijn van vijf jaar in het BW. De korte 
verjaringstermijn uit het BW begint te lopen op de dag, volgende op de dag waarop de benadeelde 
zowel met de schade of de opeisbaarheid van de boete als met de daarvoor aansprakelijke persoon 
bekend is geworden, en in ieder geval door verloop van twintig jaren na de gebeurtenis waardoor de 
schade is veroorzaakt of de boete opeisbaar is geworden. 
In het wetsvoorstel is aangesloten bij de korte verjaringstermijn van vijf jaar uit artikel 3:310 BW 
door te bepalen dat uiterlijk vijf jaar na de verkrijging door de vennootschap van de in aandelen op 
naam omgezette toonderstukken, waarvoor geen aandeelbewijs in bewaring is gegeven, een 
vervangend aandeel op naam kan worden verkregen. Het moment waarop de vennootschap de 
aandelen om niet heeft verkregen is als moment genomen waarop de aandeelhouder bekend is 
geworden met het feit dat de vennootschap zijn aandelen om niet heeft verkregen. De periode van vijf 
jaar begint te lopen op de dag van verkrijging en duurt tot 2 januari 2026. 
3 Effecten voor de regeldruk 
3.2 Regeldruk 
De leden van de CDA-fractie vragen of er na de implementatie van onderhavig wetsvoorstel en de 
invoering van bijvoorbeeld een UBO-register meer duidelijkheid en transparantie komt over het aantal 
aandelen aan toonder in omloop in Nederland. 
Ik kan deze leden bevestigen dat er na de inwerkingtreding van het onderhavige wetsvoorstel meer 
duidelijkheid en transparantie zal komen over het aantal aandelen aan toonder dat in Nederland in 
omloop is. Op dit moment is nog onduidelijk hoeveel individuele toonderstukken worden gehouden 
door thuisbewaarders en wie deze houders zijn. Aandelen aan toonder kunnen na inwerkingtreding 
van dit wetsvoorstel alleen nog giraal worden verhandeld via een effectenrekening aangehouden bij 
een intermediair, zoals een bank of een beleggingsonderneming. De effectenrekening staat op naam 
waardoor anonieme overdracht van toonderstukken niet meer mogelijk is. Daarnaast kan via de 
effectenrekening worden geregistreerd hoeveel (girale) toonderstukken er in omloop zijn. Het kabinet 
11 
 

13 
 
certificaten aan toonder kennelijk geen problemen oplevert maar het afschaffen van aandelen aan 
toonder wel.  
Ik verwijs voor de beantwoording van deze vragen ook naar het eerdere antwoord dat aan deze leden 
is gegeven naar aanleiding van de vraag waarom aandelen aan toonder niet in zijn geheel worden 
afgeschaft en waarom zij in een verzamelbewijs zijn behouden. Daarin is aangegeven dat het 
verzamelbewijs noodzakelijk is voor de afwikkeling van het girale effectenverkeer. Het doel van dit 
wetsvoorstel is om alle houders van aandelen aan toonder te identificeren in Europees Nederland en in 
Bonaire, Sint Eustatius en Saba. Een volledige afschaffing zou verder gaan dan noodzakelijk om dit 
doel te bereiken. Op de BES is wel gekozen voor volledige afschaffing van toonderaandelen omdat 
daar geen systeem van girale verhandeling van aandelen bestaat. Voor certificaten aan toonder geldt 
dat deze stukken een afgeleide zijn van aandelen, waarvan geen verzamelbewijzen bestaan die nodig 
zijn voor de girale afwikkeling van deze effecten.  
De leden van de SP-fractie vragen op welke wijze de opmerking van de Commissie 
vennootschapsrecht is verwerkt dat het wetsvoorstel ertoe kan leiden dat het bestuur van een 
onderneming na vijf jaar alle uitstaande aandelen van de vennootschap in handen kan hebben en dat 
dit misbruik in de hand kan werken. Naar aanleiding van deze opmerkingen is in artikel 2:82 lid 8 BW 
opgenomen dat bestuurders na de verkrijging van het aandeel tegenover de vennootschap hoofdelijk 
aansprakelijk zijn voor de waarde van het aandeel (“verkrijgingsprijs”’) vermeerderd met de wettelijke 
rente vanaf het tijdstip van verkrijging.  
Daarnaast vragen deze leden of aandelen met tussenkomst van een Stichting Administratiekantoor 
(STAK) en personenvennootschap niet onder de regeling vallen. Ik begrijp deze vraag aldus dat deze 
leden willen weten of toonderstukken die worden gehouden door een personenvennootschap of door 
een STAK niet kunnen leiden tot identificatie van de natuurlijke persoon die de aandelen met 
tussenkomst van deze entiteiten houdt. Voor een STAK geldt dat zij in de regel zelf de aandelen houdt 
en vervolgens certificaten van aandelen uitgeeft aan certificaathouders. Voor zover de STAK over 
aandelen aan toonder beschikt, die niet via een verzamelbewijs worden gehouden, zullen deze 
aandelen moeten worden omgezet in aandelen op naam. Wanneer de STAK certificaten aan toonder 
heeft uitgegeven, kunnen de rechten verbonden aan de aandelen niet worden uitgeoefend. De houder 
van deze certificaten zal daarom altijd identificeerbaar zijn. Voor een personenvennootschap geldt dat 
de vennoten binnen deze personenvennootschap identificeerbaar zijn via het Handelsregister, behalve 
stille vennoten in cv’s waarvoor alleen een verplichting bestaat tot registratie van hun inbreng en 
aantal. 
De leden van de SP-fractie merken op dat, wanneer aandelen worden omgezet in aandelen op naam, 
maar vervolgens pas over negentien jaar worden geclaimd, er dus negentien jaar belasting kan 
worden ontdoken. Zij vragen op welke wijze met deze claims wordt omgegaan.  
Iedere belastingplichtige is op basis van artikel 8 van de Algemene wet inzake rijksbelastingen 
verplicht om alle gevraagde gegevens duidelijk, stellig en zonder voorbehoud aan te leveren aan de 
13 
 

