............................... ....................................... ............. 
No.W16.18.0043/II 's-Gravenhage, 24 april 2018 
 
 
 
Bij Kabinetsmissive van 9 maart 2018, no.2018000400, heeft Uwe Majesteit, op 
voordracht van de Minister voor Rechtsbescherming, mede namens de 
Staatssecretaris van Binnenlandse Zaken en Koninkrijksrelaties, bij de Afdeling 
advisering van de Raad van State ter overweging aanhangig gemaakt het voorstel van 
wet tot wijziging van de Wet schadefonds geweldsmisdrijven in verband met het 
opheffen van de rechtspersoonlijkheid van het fonds, uitbreiding van de taakuitoefening 
tot de openbare lichamen Bonaire, Sint Eustatius en Saba alsmede verduidelijking van 
de regeling van uitkeringen door het Schadefonds en het vorderingsrecht van het 
slachtoffer jegens derden, met memorie van toelichting. 
 
Het voorstel bevat drie wijzigingen van de Wet schadefonds geweldsmisdrijven. In de 
eerste plaats wordt de status van rechtspersoon van het schadefonds 
geweldsmisdrijven opgeheven. Daarnaast wordt uitdrukkelijk bepaald dat een uitkering 
uit het fonds niet de rechten van het slachtoffer op volledige schadevergoeding inperkt. 
In de derde plaats wordt de Wet schadefonds geweldsmisdrijven van toepassing op 
Caribisch Nederland.  
 
De Afdeling advisering van de Raad van State is van oordeel dat gelet op de praktijk 
waarbij het schadefonds onderdeel is van de begroting van het ministerie van Justitie 
en Veiligheid (JenV), de handhaving van de status van fonds in de wet geen functie 
heeft en verwarring wekt. Daarom adviseert de Afdeling om het schadefonds als ‘fonds’ 
uit de wet te schrappen.    
 
1.  Handhaven van het schadefonds als fonds  
 
Volgens de geldende Wet schadefonds geweldsmisdrijven (WSG) is het schadefonds 
1
een publiekrechtelijke rechtspersoon. In 2012 is de WSG gewijzigd om aan te sluiten 
2
bij de Kaderwet zelfstandige bestuursorganen (zbo’s). Bepaald is dat de Kaderwet van 
toepassing is op de commissie van het fonds die met het beheer van het schadefonds 
is belast. De Kaderwet stelt aanvullende eisen voor zbo’s die orgaan zijn van een 
publiekrechtelijk ingestelde rechtspersoon, niet zijnde de Staat. Zo zou het fonds een 
3
eigen begroting dienen te hebben die wordt goedgekeurd door de minister. In de 
praktijk is de begroting van het schadefonds onderdeel van de JenV-begroting, aldus 
4
de toelichting.   
 
Voorgesteld wordt om de rechtspersoonlijkheid van het schadefonds op te heffen 
5
omdat die vormgeving niet aansluit bij de praktijk. Dat leidt volgens de toelichting ook 
tot het vervallen van de subsidiebepaling. In plaats daarvan is in artikel 2 het karakter 
                                                
1
  Artikel 2, derde lid, WSG bepaalt dat het schadefonds geweldsmisdrijven rechtspersoon is.  
2
  Wet van 6 juni 2011 tot aanpassing van de WSG in verband met de uitbreiding van de 
 categorieën van personen die recht hebben op een uitkering (Stb. 2011, 276). Onderdeel daarvan 
 is artikel 8, zevende lid, WSG dat bepaalt dat de Kaderwet zelfstandige bestuursorganen van 
 toepassing is op de commissie.    
3
  Artikel 27 en 28 van de Kaderwet zelfstandige bestuursorganen.  
4
  Toelichting, algemeen, eerste tekstblok, laatste zin.  
5
  Toelichting, algemeen, tweede tekstblok.  
 
AAN DE KONING 

3 
verstrekking van een uitkering kan geschieden, het derde op de mogelijkheid van 
terugvordering van een (deel van de) reeds ontvangen uitkering. Het vierde lid beoogt 
te voorkomen dat de dader uiteindelijk niet de volledige schade zou moeten 
vergoeden. Aan alle leden ligt de gedachte ten grondslag dat niet meer dan de geleden 
schade wordt vergoed. De Afdeling maakt drie opmerkingen. 
 
a. De schadevergoeding vanwege het Schadefonds geweldsmisdrijven is geen 
volledige schadevergoeding. In het geval dat het slachtoffer na een uitkering van het 
Schadefonds een vergoeding voor geleden schade langs burgerrechtelijke weg of op 
andere wijze verkrijgt, ligt het voor de hand dat een terugbetaling of terugvordering van 
de uitkering van het Schadefonds eerst plaatsvindt, nadat van de op andere wijze 
verkregen vergoeding het niet door het Schadefonds vergoede deel van de totale 
schade die het slachtoffer heeft geleden in mindering is gebracht. Uit de toelichting 
wordt niet duidelijk hoe hiermee wordt omgegaan.  
 
De Afdeling adviseert in de toelichting hierop in te gaan. 
 
b. Het voorgestelde derde lid, laatste volzin, bepaalt: “De commissie doet van de 
beslissing tot verrekening mededeling aan het slachtoffer”. Het voorgestelde derde lid, 
eerste en tweede volzin bepalen: “Indien na uitkering de schade op een andere wijze 
wordt of blijkt te zijn vergoed kan de door het slachtoffer verkregen vergoeding alsnog 
in mindering worden gebracht op het bedrag van de uitkering. De commissie kan het 
onverschuldigd betaalde terugvorderen.”  
 
De Afdeling merkt op dat de beslissing van de commissie een besluit is van een 
10
bestuursorgaan, als bedoeld in de Algemene wet bestuursrecht. Op grond van de 
Algemene wet bestuursrecht (Awb) dient van een besluit mededeling te worden 
gedaan aan betrokkenen. Gelet daarop is deze regel niet nodig.  
 
De Afdeling adviseert de laatste zin van het derde lid van artikel 6 te schrappen. 
 
c. Daarnaast is niet duidelijk welke de termijn voor de terugvordering, bedoeld in 
artikel 6, derde lid, is. Artikel 4:57 van de Awb bevat een uitdrukkelijke regeling  voor 
11
het terugvorderen van onverschuldigd betaalde subsidiebedragen. Daarin is expliciet 
voorzien in een termijn waarbinnen terugvordering kan plaatsvinden, ook al gaat het in 
het voorgestelde artikel 6 WSG niet om het terugvorderen van onverschuldigde 
subsidiebedragen. Gedacht zou ook kunnen worden aan de naar burgerlijk recht 
geldende verjaringstermijnen voor rechtsvorderingen.   
 
De Afdeling adviseert om in te gaan op de vraag hoe lang terugvordering kan 
plaatsvinden en zo nodig het voorstel in verband hiermee aan te passen.     
 
3.  Gegevensuitwisseling  
                                                
10
  Vergelijk Toelichting, onder adviezen, derde tekstblok.  
11
  Artikel 4:57 Awb luidt: 1. Het bestuursorgaan kan onverschuldigd betaalde subsidiebedragen 
 terugvorderen. 2. Het bestuursorgaan kan het terug te vorderen bedrag bij dwangbevel 
 invorderen. 3. Het bestuursorgaan kan het terug te vorderen bedrag verrekenen met een aan  dezelfde 
subsidie-ontvanger voor dezelfde activiteiten verstrekte subsidie voor een ander tijdvak.  4. Terugvordering 
van een subsidiebedrag of een voorschot vindt niet plaats voor zover na de dag  waarop de 
subsidie is vastgesteld, dan wel de handeling, bedoeld in artikel 4:49, eerste lid,  onderdeel c, 
heeft plaatsgevonden, vijf jaren zijn verstreken. 

5 
voorgesteld om het indienen van aanvragen voor uitkeringen mogelijk te maken voor 
18
misdrijven, gepleegd voor de inwerkingtreding van de wet. 
 
Mede gelet op het feit dat in de toelichting is gesteld dat in Caribisch Nederland veel 
betekenis wordt gehecht aan de uitbreiding van het schadefonds als belangrijke stap in 
19
het recht doen aan slachtoffers, geeft de Afdeling in overweging een soortgelijke 
regeling te treffen als destijds bij de totstandkoming van de huidige wettelijke regeling 
is getroffen.  
 
 
 
 
 
 
 
 
5. De Afdeling verwijst naar de bij dit advies behorende redactionele bijlage. 
 
De Afdeling advisering van de Raad van State geeft U in overweging het voorstel van 
wet te zenden aan de Tweede Kamer der Staten-Generaal, nadat met het 
vorenstaande rekening zal zijn gehouden. 
 
 
De vice-president van de Raad van State, 
                                                                                                                                          
 De ondergetekende is er zich van bewust dat zij die het slachtoffer werden van een kort vóór 1 
 januari 1973 gepleegd geweldsmisdrijf, misschien teleurgesteld zullen zijn over de voorgestelde 
 overgangsregeling. De financiële middelen waarover het fonds kan beschikken laten echter niet 
 toe de regeling uit te strekken tot nog eerder voorgevallen feiten. Op het fonds zou anders  wellicht 
al bij de aanvang een te zware last worden gelegd, waardoor het niet goed zou kunnen  functioneren. 
Bovendien wordt het, naarmate het tijdstip waarop het feit voorviel verder terug ligt,  moeilijker tot een 
verantwoorde beslissing te komen over de grootte van de schade, de vraag of in  de vergoeding 
daarvan op andere wijze had kunnen worden voorzien, enz. Het toekennen van een  zekere 
terugwerkende kracht aan het wetsontwerp zou trouwens weer als een onbillijkheid  kunnen worden 
gevoeld door slachtoffers van nog langer geleden gepleegde geweldsmisdrijven,  die daarvan niet 
zouden profiteren.”  
18
  Het Schadefonds stelt dat in de contacten bij de voorbereiding van de uitbreiding tot de BES- eilanden 
is aangegeven dat het redelijk zou zijn om aan te knopen bij het moment waarop door de 
 toenmalige minister aan de Tweede Kamer mededeling is gedaan van de uitbreiding tot Caribisch 
 Nederland, 12 januari 2017.  
19
  Toelichting op artikel 20, eerste tekstblok, alsmede Kamerstukken II 2016/17, 33 552, nr. 27.  

