Wijziging van de Wet schadefonds geweldsmisdrijven in verband met het opheffen van de 
rechtspersoonlijkheid van het fonds, uitbreiding van de taakuitoefening tot de openbare lichamen 
Bonaire, Sint Eustatius en Saba alsmede verduidelijking van de regeling van uitkeringen door het 
Schadefonds en het vorderingsrecht van het slachtoffer jegens derden 
 
 
VOORSTEL VAN WET 
 
Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. 
enz. enz. 
 
Allen, die deze zullen zien of horen lezen, saluut! doen te weten: 
 
Alzo wij in overweging genomen hebben, dat het wenselijk is de rechtspersoonlijkheid van het 
Schadefonds Geweldsmisdrijven op te heffen teneinde beter aan te sluiten bij de Kaderwet 
zelfstandige bestuursorganen, de taakuitoefening van het Schadefonds uit te breiden tot Caribisch 
Nederland en de regeling van uitkeringen door het Schadefonds en het vorderingsrecht van het 
slachtoffer na uitkering te verduidelijken; 
 
Zo is het, dat Wij, de Afdeling advisering van de Raad van State gehoord, en met gemeen overleg der 
Staten-Generaal, hebben goedgevonden en verstaan, gelijk Wij goed vinden en verstaan bij deze: 
 
ARTIKEL I 
 
De Wet schadefonds geweldsmisdrijven wordt als volgt gewijzigd: 
 
A 
 
 
Artikel 2 komt te luiden: 
 
Artikel 2 
 
Er is een Schadefonds geweldsmisdrijven waaruit uitkeringen kunnen worden gedaan als bij deze 
wet bepaald.  
 
 
B 
 
Artikel 6 komt te luiden: 
 
Artikel 6 
 
1. Bij het doen van een uitkering wordt rekening gehouden met de schadevergoeding die het 
slachtoffer langs burgerrechtelijke weg kan verhalen of heeft verhaald en met overige 

Deze wet is mede van toepassing in de openbare lichamen Bonaire, Sint Eustatius en Saba. 
Aan een ieder die ten gevolge van een na de inwerkingtreding van dit artikel in de openbare 
lichamen opzettelijk gepleegd geweldsmisdrijf ernstig lichamelijk of geestelijk letsel heeft bekomen, 
kan overeenkomstig deze wet uitkering worden gedaan. Uitkering overeenkomstig deze wet kan 
eveneens worden gedaan aan de nabestaanden van een in de vorige zin bedoelde persoon, indien 
deze ten gevolge van het misdrijf is overleden of aan nabestaanden van een persoon die als gevolg 
van overtreding van artikel 320 van het Wetboek van Strafrecht BES is overleden. Uitkering kan 
eveneens worden gedaan aan anderen die de kosten van lijkbezorging hebben voldaan van een 
hiervoor bedoelde persoon, indien deze ten gevolge van het misdrijf is overleden. 
 
ARTIKEL II 
In artikel 197 lid 2 van boek 6 van het Burgerlijk Wetboek vervalt onderdeel b, onder het vervallen 
van de dubbele punt en de letter a na het woord “subrogatie” en het vervangen na onderdeel a van 
de puntkomma door een punt. 
 
ARTIKEL III 
 
Deze wet treedt in werking op een bij koninklijk besluit te bepalen tijdstip, dat voor de verschillende 
artikelen of onderdelen daarvan verschillend kan worden vastgesteld. 
 
 
Lasten en bevelen dat deze in het Staatsblad zal worden geplaatst en dat alle ministeries, 
autoriteiten, colleges en ambtenaren die zulks aangaat, aan de nauwkeurige uitvoering de hand 
zullen houden. 
 
Gegeven 
 
De Minister voor Rechtsbescherming,  
 
 
 
De Staatssecretaris van Binnenlandse Zaken en Koninkrijksrelaties, 
  

pleeggezinnen (de zogenaamde Samson-regeling, op basis waarvan een tegemoetkoming werd 
geven aan slachtoffers van seksueel misbruik in de jeugdhulp).  
 
De huidige bedrijfsvoering van het Schadefonds komt het meest overeen met de status van 
onderdeel van de Staat. In de praktijk betekent dit dat de wijziging in de status van het Schadefonds 
vrijwel geen consequenties heeft voor het functioneren van het fonds. Voor wat betreft de 
aanstelling en de rechtspositie van het personeel, de huisvesting en de financiële boekhouding en 
verantwoording handelt het fonds al als onderdeel van de Staat. Voor wat betreft de 
informatievoorziening en het archiefbeleid zijn er geen verschillen tussen de toepasselijke regels 
voor een orgaan dat onderdeel is van de Staat of een organisatie met eigen rechtspersoonlijkheid. 
Omdat het van belang wordt geacht de besluitvorming over een financiële tegemoetkoming aan 
slachtoffers door een onafhankelijk orgaan te laten plaatsvinden is er in dit wetsvoorstel voor 
gekozen om de status van ZBO te behouden voor de commissie en alleen de rechtspersoonlijkheid 
van het fonds te laten vervallen. 
 
Slechts voor wat betreft de contractuele verplichtingen zal de omvorming van het Schadefonds tot 
onderdeel van de Staat gevolgen kunnen hebben. Door de overgang verliest het fonds 
aanbestedingsvrijheid omdat het verplicht kan worden bepaalde (mantel)overeenkomsten van het 
ministerie te gebruiken. Voor een groot deel van de kosten zal dit geen effecten hebben omdat het 
fonds nu reeds deelneemt in veel mantelovereenkomsten. Het apparaatsbudget van het fonds 
buiten de personeelskosten en huisvestingskosten bedroeg in 2016 € 1,2 miljoen. Ongeveer 45% 
daarvan kan nu door het fonds vrij worden aanbesteed. De schatting is dat door de omvorming het 
nieuwe aanbestedingsregime in ten hoogste 30% van de gevallen hogere kosten zal meebrengen. Dit 
komt neer op een bedrag van maximaal € 162.000,- op jaarbasis.  
 
Voorgesteld wordt tevens de Wet schadefonds geweldsmisdrijven van toepassing te verklaren in de 
openbare lichamen Bonaire, Sint Eustatius en Saba. Dat betekent dat ook slachtoffers van 
geweldsmisdrijven op de BES een beroep op het fonds kunnen doen. Tijdens de 
begrotingsbehandeling 2017 heeft het Kamerlid Recourt (PvdA) deze uitbreiding in werkingssfeer 
bepleit. Mijn ambtsvoorganger heeft aangegeven positief tegenover deze uitbreiding te staan. Gelet 
op het feit dat de uitbreiding op praktische wijze en tegen beperkte kosten kan worden 
verwezenlijkt, kan toepassing van het Schadefonds ook tot deze delen van Nederland worden 
uitgebreid. 
 
Voorts wordt een onduidelijkheid over de relatie tussen de uitkering van het fonds en het 
4
vorderingsrecht van het slachtoffer jegens derden weggenomen. Deze onduidelijkheid betreft de 
situatie waarin het slachtoffer al een uitkering uit het fonds heeft ontvangen. Uitdrukkelijk wordt 
bepaald dat deze uitkering niet de rechten van het slachtoffer op volledige schadevergoeding jegens 
de aansprakelijke persoon verkort. Indien het slachtoffer alsnog een vergoeding van bijvoorbeeld de 
dader ontvangt moet de uitkering uit het fonds worden terugbetaald aan het Schadefonds, 
bijvoorbeeld door deze te verrekenen met de door het Centraal Justitieel Incasso Bureau geïnde 
schadevergoeding. In aansluiting op de huidige praktijk wordt uitdrukkelijk bepaald dat het 
Schadefonds als voorwaarde voor uitkering kan stellen de overdracht van de vordering van het 
                                                           
4
 Toegezegd bij brief van 28 november 2016 (Kamerstukken II 2016/17, 33552, nr. 25, p. 6). 

Van de de BES-eilanden is geen officiële reactie ontvangen. Een delegatie van het Schadefonds heeft 
in november 2017 een werkbezoek afgelegd aan Bonaire om de voorbereiding van het wetsvoorstel 
met verschillende partijen te bespreken. Naast het Bureau Slachtofferhulp is gesproken met de 
politie, het openbaar ministerie en de rechterlijke macht. De aanpassing kan op brede steun rekenen 
van de betrokken partijen op de eilanden. Het wordt als een mooie stap gezien om de rechten van 
slachtoffers ook in dat deel van Nederland op een hoger niveau te krijgen. Ook de gezaghebber 
sprak bij het werkbezoek zijn waardering uit voor deze stap. Het Schadefonds zal de verdere 
uitwerking van het werkproces ten behoeve van de eilanden in nauw overleg met deze partijen 
vormgeven. 
 
Het Schadefonds geweldsmisdrijven was nauw betrokken bij de voorbereiding van het wetsvoorstel 
en stemt daarmee in. 
 
Artikelen 
 
A (artikel 2) 
Het verval van rechtspersoonlijkheid (derde lid) leidt in het eerste lid tot schrapping van de 
subsidiebepaling omdat de financiering via de begroting van het ministerie van Justitie en Veiligheid 
loopt. In plaats daarvan is in artikel 2 het karakter van het fonds waaruit uitkeringen worden gedaan 
tot uitdrukking gebracht. 
 
In het huidige tweede lid van artikel 2 wordt de subsidietitel 4.2 van de Algemene wet bestuursrecht 
van toepassing verklaard op het fonds. In artikel 4:21, derde lid, van de Algemene wet bestuursrecht 
is bepaald dat de subsidietitel niet van toepassing is op de aanspraak op financiële middelen die 
wordt verstrekt op grond van een wettelijk voorschrift dat uitsluitend voorziet in verstrekking aan 
rechtspersonen die krachtens publiekrecht zijn ingesteld. In afwijking daarvan werd van belang 
geacht dat de subsidietitel wel van toepassing zou zijn op het fonds. Nu de uitzondering van het 
derde lid van artikel 4:21 Awb niet meer van toepassing is omdat het Schadefonds geen 
rechtspersoonlijkheid meer heeft, kan deze bepaling vervallen. 
 
In het derde lid vervalt de bepaling dat het fonds rechtspersoon is. De bepaling van de 
vestigingsplaats – thans niet meer Rijswijk, maar Den Haag – kan als overbodig vervallen. 
 
B (artikel 6) 
 
Eerste lid 
 
Het Schadefonds geeft een eenmalige uitkering aan slachtoffers van geweldsmisdrijven die ernstig 
lichamelijk of geestelijk letsel hebben opgelopen. Bij het doen van een uitkering houdt het 
Schadefonds rekening met de schadevergoeding die het slachtoffer langs burgerrechtelijke weg 
(waaronder ook valt de in het strafproces ingediende vordering benadeelde partij) of op andere 
wijze kan verhalen of heeft verhaald (artikel 6, eerste lid). Het Schadefonds vormt aldus een 
vangnet. Als de materiële en immateriële schade van het slachtoffer al op andere wijze zijn vergoed, 
dan is een uitkering uit het fonds niet mogelijk. Het karakter van de uitkering is een tegemoetkoming 

Zoals dat nu ook het geval is doet het fonds mededeling van de verrekening aan het slachtoffer. Het 
Schadefonds kan de verrekening met het door de dader vergoede bedrag laten plaatsvinden door 
een koppeling van gegevens met het CJIB. Indien het slachtoffer een vordering benadeelde partij 
heeft ingediend en deze wordt toegewezen, legt de rechter doorgaans een 
schadevergoedingsmaatregel op. Het CJIB is dan op grond van artikel 36f Wetboek van Strafrecht 
met de inning daarvan bij de dader belast. Door de koppeling tussen het Schadefonds en het CJIB 
kan het Schadefonds beoordelen of het nodig is om te verrekenen. Het te verrekenen bedrag gaat 
dan van hetgeen het CJIB van de dader ontvangt naar het Schadefonds en de rest wordt aan het 
slachtoffer uitgekeerd. Het slachtoffer wordt hiervan op de hoogte gesteld door het Schadefonds. Zo 
is het Schadefonds niet afhankelijk van het melden van deze vergoeding door het slachtoffer zelf en 
hoeft het slachtoffer geen administratieve handelingen te verrichten. Deze werkwijze ontslaat het 
slachtoffer overigens niet van de verplichting om een eventuele vergoeding langs andere weg te 
melden. 
 
Vierde lid 
 
Op grond van het huidige vierde lid treedt, wanneer het Schadefonds een uitkering heeft gedaan, de 
Staat in de rechten die het slachtoffer ter zake van de door hem geleden schade tegenover derden 
heeft. In een aantal uitspraken heeft de rechter op grond van deze bepaling geoordeeld dat de 
uitkering van het Schadefonds in mindering komt op de vordering van het slachtoffer (Rechtbank 
Den Haag 3 augustus 2016, ECLI:NL:RBDHA:2016:9102/9103, Rechtbank Rotterdam 19 september 
2016, ECLI:NL:RBROT:2016:7166). Het Schadefonds kan dan niet verrekenen via het CJIB en de dader 
wordt niet veroordeeld tot het volledig betalen van de schade. Dit betekent dat het Schadefonds (en 
daarmee de belastingbetaler) voor de kosten opdraait. In een andere uitspraak, van het Gerechtshof 
’s-Hertogenbosch 26 januari 2015, ECLI:NL:GHSHE:2015:156, oordeelde het Hof onder verwijzing 
naar de wetsgeschiedenis van de Wet van 6 juni 2011, Stb. 2011, 276, dat het niet de bedoeling van 
de wetgever is dat de uitkering van het fonds in mindering komt op de vordering van het slachtoffer.  
Om hier duidelijkheid in te geven vervalt de subrogatie in het vierde lid en wordt in het nieuwe 
vierde lid uitdrukkelijk aangegeven dat de uitkering uit het fonds niet in mindering komt op het recht 
op schadevergoeding van de benadeelde partij. Het slachtoffer krijgt niet meer vergoed dan zijn 
schade door de verrekening van zijn schadevergoeding met de uitkering van het Schadefonds. En de 
aansprakelijke persoon gaat niet vrijuit door het verhaal op grond van artikel 36f Sr en de 
mogelijkheid van overdracht van zijn vordering aan het Schadefonds. 
 
C/D (artikelen 7 en 18a) 
 
In de artikelen 7 en 18a wordt duidelijker tot uitdrukking gebracht dat verzoeken om uitkering 
moeten worden ingediend bij de commissie die met het beheer van het fonds belast is. Tegen de 
beslissing van de commissie staat bezwaar en beroep open overeenkomstig de hoofdstukken 6 en 7 
van de Algemene wet bestuursrecht (zoals de wet is aangepast bij Wet van 6 juni 2011, Stb. 2011, 
276). 
 
Verduidelijkt is dat artikel 18a, dat een samenwerkingsregeling bevat voor in andere lidstaten van de 
Europese Unie gepleegde geweldsmisdrijven, niet van toepassing is op personen die niet in het 
Europese deel van Nederland hun gewone verblijfplaats hebben. Artikel 18a is uitvoering van de 

Afwegingskader nieuwe taken vastgesteld aan de hand waarvan kan worden beoordeeld of nieuwe 
taken en regelingen kunnen worden uitgevoerd door het Schadefonds. De belangrijkste criteria die 
daarin zijn opgenomen zijn: 
1. Slachtofferschap van primair een natuurlijk persoon; 
2. Beoordeling met een juridische toets/discretionaire bevoegdheid om beleid te formuleren binnen 
de kaders van de Wet schadefonds geweldsmisdrijven of regelingen; 
3. Geen eenvoudige administratieve uitkering, maar een uitkering namens de overheid en de 
maatschappij; erkenning met een financiële component; 
4. Binnen het domein van het strafrecht.  
 
F (artikel 20) 
 
Bepaald is dat de wet ook van toepassing is op Bonaire, Sint Eustatius en Saba. In de brief van 12 
januari 2017 aan de Tweede Kamer heeft mijn ambtsvoorganger aangegeven dat in Caribisch 
Nederland veel betekenis wordt gehecht aan deze uitbreiding van het Schadefonds als belangrijke 
stap in het recht doen aan slachtoffers, zoals dat ook het geval was met betrekking tot de oprichting 
van het Schadefonds geweldsmisdrijven veertig jaar geleden voor slachtoffers in Nederland 
(Kamerstukken II 2016/17, 33552, nr. 27). Om uitbreiding van het werkgebied van het fonds tot 
Caribisch Nederland mogelijk te maken zal de instructie voor de beoordeling van aanvragen getoetst 
moeten worden aan het ter plaatse geldende Wetboek van Strafrecht en zullen de uitkeringen 
worden geijkt aan de ter plaatse gangbare kosten. Ook zullen formulieren en brochures opgesteld of 
vertaald moeten worden. Verder zal er een werkproces moeten worden ingericht voor het 
behandelen van aanvragen. Voor de inrichting van het werkproces wordt gedacht aan het beleggen 
van een ondersteunende taak bij het bureau Slachtofferhulp van het Korps Politie Caribisch 
Nederland. Op basis van de criminaliteitscijfers op de BES wordt verwacht dat omstreeks 50 
aanvragen per jaar zullen worden ingediend. Uitgaande van een gemiddeld uitgekeerd bedrag van 
2000 euro komt dit neer op circa 100.000 euro per jaar aan tegemoetkomingen. De kosten ter 
plaatse voor de ondersteuning door het bureau Slachtofferhulp bij de politie en voor het horen van 
aanvragers wordt op 25.000 euro geschat. Overeenkomstig de kabinetsreactie van 12 mei 2016 op 
de rapportage van de evaluatiecommissie Caribisch Nederland zal met de eilanden het tijdstip van 
inwerkingtreding van de uitbreiding van het werkingsgebied worden vastgesteld (Kamerstukken II 
2015/16, 34300 IV, nr. 59).  
 
Het tweede lid bevat de overgangsregeling. De uitbreiding van het toepassingsgebied van het fonds 
geldt voor in de openbare lichamen gepleegde geweldsmisdrijven na de uitbreiding tot de BES. De 
kring van personen die aanspraak op uitkering hebben komt overeen met de kring van personen 
genoemd in artikel 3, eerste lid. Dat zulks ook geldt voor personen aan boord van vaartuigen of 
luchtvaartuigen met basis in de openbare lichamen (onderdeel b van artikel 3, eerste lid) behoeft in 
het systeem van de wet niet uitdrukkelijk te worden bepaald.  
 
 
De Invoeringswet openbare lichamen Bonaire, Sint Eustatius en Saba bepaalt in artikel 3, eerste lid, 
dat de Algemene wet bestuursrecht niet van toepassing is op besluiten en handelingen van 
bestuursorganen die hun zetel hebben in het Europese deel van Nederland. Ingezetenen van de 
Caribische delen van het Koninkrijk blijven rechtsbescherming vinden bij de Caribische rechter 

