 
Wijziging van de Wet schadefonds geweldsmisdrijven in verband met het 
opheffen van de rechtspersoonlijkheid van het fonds, uitbreiding van de 
taakuitoefening tot de openbare lichamen Bonaire, Sint Eustatius en Saba 
alsmede verduidelijking van de regeling van uitkeringen door het Schadefonds en 
van het vorderingsrecht van het slachtoffer jegens derden  
MEMORIE VAN TOELICHTING 
Algemeen 
1. Inleiding 
De Wet schadefonds geweldsmisdrijven is op 1 januari 1976 in werking 
getreden. Het Schadefonds is daarbij ingesteld als een publiekrechtelijke 
rechtspersoon. Per 1 januari 2012 is de wet gewijzigd om aan te sluiten bij de 
Kaderwet zelfstandige bestuursorganen. Daarbij is in de wet bepaald dat de 
Kaderwet van toepassing is op de commissie die met het beheer van het fonds 
is belast. De Kaderwet stelt aanvullende eisen voor zbo’s die orgaan zijn van 
een publiekrechtelijk ingestelde rechtspersoon, niet zijnde de Staat. Op grond 
van die bepalingen zou het Schadefonds zelf zijn medewerkers in dienst 
1
moeten hebben. Dit is echter in de praktijk niet het geval. De medewerkers 
van het bureau dat de commissie ondersteunt zijn in dienst van het ministerie 
van Justitie en Veiligheid. Ook zou het fonds een eigen begroting moeten 
hebben, die moet worden goedgekeurd door de minister van Justitie en 
2
Veiligheid. De begroting van het Schadefonds vormt evenwel onderdeel van 
de JenV-begroting. 
In de praktijk blijkt dus dat de huidige vormgeving van het Schadefonds niet 
aansluit bij de wettelijke eisen gesteld in de Kaderwet. In 2013 is voor alle 
3
zbo’s nagegaan of hun zbo-status de meest geëigende vorm is. In dat 
verband is geconcludeerd dat er onvoldoende rechtvaardiging is voor behoud 
van de eigen rechtspersoonlijkheid van het Schadefonds. In het aan het 
kabinetsstandpunt ten grondslag liggende onderzoek wordt daarom 
aangeraden het Schadefonds om te vormen tot een agentschap of onderdeel 
van het departement. Thans wordt voorgesteld de rechtspersoonlijkheid van 
het Schadefonds op te heffen. In de huidige wet wordt rechtspersoonlijkheid 
toegekend aan het Schadefonds, maar is de Kaderwet van toepassing op de 
commissie die belast is met de beslissing op aanvragen om een uitkering. De 
eigen rechtspersoonlijkheid van het Schadefonds heeft in deze constructie 
geen goede zin en weerspiegelt ook niet hoe het fonds in de praktijk 
functioneert. De besluitvorming over een financiële tegemoetkoming aan 
slachtoffers met ernstig psychisch of fysiek letsel in individuele gevallen dient 
evenwel op afstand van het departement en door een onafhankelijk orgaan 
plaats te vinden. Aldus wordt onafhankelijke besluitvorming over individuele 
aanspraken op een uitkering gewaarborgd. Door de onafhankelijke status en 
de in de commissie aanwezige deskundigheid heeft het Schadefonds zich 
ontwikkeld tot een expertisecentrum op het terrein van het toekennen van 
                                                      
1
 Artikel 15 van de Kaderwet zelfstandige bestuursorganen. 
2
 De artikelen 27 en 28 van de Kaderwet zelfstandige bestuursorganen. 
3
 Brief van de minister voor Wonen en Rijksdienst van 13 mei 2014 (Kamerstukken II 2013/14, 25268, 
nr. 83). 
 

 
het meest recht gedaan aan het uitgangspunt dat de schade uiteindelijk voor 
rekening komt van de dader. 
Overeenkomstig het advies van het Schadefonds wordt voorzien in een 
uitdrukkelijke wettelijke grondslag voor de uitvoering van tijdelijke regelingen 
waarmee het Schadefonds soms wordt belast. 
De verwachting is dat het wetsvoorstel geen substantiële gevolgen zal hebben 
voor de werklast en organisatie van de rechtspraak.  
Voorgesteld wordt tevens de Wet schadefonds geweldsmisdrijven van 
toepassing te verklaren in de openbare lichamen Bonaire, Sint Eustatius en 
Saba. Dat betekent dat ook slachtoffers van geweldsmisdrijven op deze 
eilanden een beroep op het fonds kunnen doen. Tijdens de 
begrotingsbehandeling 2017 heeft het Kamerlid Recourt (PvdA) deze 
uitbreiding in werkingssfeer bepleit. Mijn ambtsvoorganger heeft aangegeven 
positief tegenover deze uitbreiding te staan. Gelet op het feit dat de 
uitbreiding op praktische wijze en tegen beperkte kosten kan worden 
verwezenlijkt, kan toepassing van het Schadefonds ook tot deze delen van 
Nederland worden uitgebreid. 
Deze toelichting wordt mede gegeven namens de staatssecretaris van 
Binnenlandse Zaken en Koninkrijksrelaties in verband met zijn 
verantwoordelijkheid voor het toekennen van bevoegdheden aan het 
Schadefonds als zelfstandig bestuursorgaan. 
 
2. Adviezen 
Het wetsvoorstel is voor advies voorgelegd aan de Raad voor de rechtspraak, 
de Nederlandse Vereniging voor Rechtspraak, het College van procureurs-
generaal, het Schadefonds Geweldsmisdrijven, Slachtofferhulp Nederland en 
de eilandsecretarissen van Bonaire, Sint Eustatius en Saba en de 
Gevolmachtigde ministers van Sint Maarten, Curaçao en Aruba. 
Slachtofferhulp Nederland juicht het toe dat de Wet schadefonds 
geweldsmisdrijven ook van toepassing wordt verklaard op Bonaire, Sint 
Eustatius en Saba. Slachtofferhulp acht het van belang dat slachtoffers op de 
BES-eilanden goed worden geïnformeerd over het Schadefonds en bij het doen 
van de aanvraag worden ondersteund. De Wetenschappelijke Commissie van 
de NVvR wijst eveneens op het belang van voorlichting in het Papiaments en 
het Engels. In de toelichting wordt naar aanleiding van deze opmerkingen 
uitgebreider ingegaan op de maatregelen die het Schadefonds zal nemen. 
Verder is Slachtofferhulp verheugd dat artikel 6 wordt aangepast zodat 
duidelijk is dat het slachtoffer ook nadat hij een uitkering heeft ontvangen zijn 
vorderingsrecht behoudt en wordt voorkomen dat de dader maar een deel van 
de schade hoeft te vergoeden. 
Naar aanleiding van het advies van de Wetenschappelijke Commissie van de 
NVvR is verduidelijkt waarom het Schadefonds als organisatie zijn 
rechtspersoonlijkheid verliest en dat de Kaderwet zelfstandige 
bestuursorganen van toepassing is op de commissie die beslist op de 
 

 
Het verval van rechtspersoonlijkheid (derde lid) leidt in het eerste lid tot 
schrapping van de subsidiebepaling omdat de financiering via de begroting van 
het ministerie van Justitie en Veiligheid loopt. In plaats daarvan is in artikel 2 
het karakter van het fonds waaruit uitkeringen worden gedaan tot uitdrukking 
gebracht. 
Verder licht ik de regels toe die gelden voor het beheer van het fonds 
(onderdeel 1b). In de begroting van het ministerie van Justitie en Veiligheid 
zijn in artikel 34.4 twee afzonderlijke posten opgenomen ten aanzien van het 
Schadefonds Geweldsmisdrijven; een voor de uitkeringen aan de slachtoffers 
(post: Schadefonds Geweldsmisdrijven) en een voor de kosten van de 
organisatie de met de uitvoering is belast (post: Commissie Schadefonds 
Geweldsmisdrijven). De omvang van de bedragen is gebaseerd op de 
uitkomsten van het Prognosemodel Justitiële Ketens (PMJ). Op basis van dit 
model en de historische gegevens van het Schadefonds wordt de omvang van 
de budgetten bepaald. Ten aanzien van de uitkeringen geldt dat deze post een 
open einde karakter heeft. Indien meer wordt uitgekeerd dan het budget 
omvat, wordt dit aangevuld. Deze omstandigheid doet zich nauwelijks voor 
omdat doorgaans een goede prognose wordt gemaakt. Indien minder wordt 
uitgekeerd dan het budget valt het overschot terug in de begroting van JenV. 
De omvang van het budget voor de uitvoeringsorganisatie wordt tevoren met 
het Schadefonds gedeeld, zodat de inspanningen (en daarmee ook de kosten) 
voor het begrotingsjaar daarop aangepast kunnen worden. Tot op heden 
blijven de kosten van de organisatie steeds binnen het beschikbare budget. 
In het huidige tweede lid van artikel 2 wordt de subsidietitel 4.2 van de 
Algemene wet bestuursrecht van toepassing verklaard op het fonds. In artikel 
4:21, derde lid, van de Algemene wet bestuursrecht is bepaald dat de 
subsidietitel niet van toepassing is op de aanspraak op financiële middelen die 
wordt verstrekt op grond van een wettelijk voorschrift dat uitsluitend voorziet 
in verstrekking aan rechtspersonen die krachtens publiekrecht zijn ingesteld. 
In afwijking daarvan werd van belang geacht dat de subsidietitel wel van 
toepassing zou zijn op het fonds. Nu de uitzondering van het derde lid van 
artikel 4:21 Awb niet meer van toepassing is omdat het Schadefonds geen 
rechtspersoonlijkheid meer heeft, kan deze bepaling vervallen. 
In het derde lid vervalt de bepaling dat het fonds rechtspersoon is. De 
bepaling van de vestigingsplaats – thans niet meer Rijswijk, maar Den Haag – 
kan als overbodig vervallen. 
 
Onderdeel D 
Artikel 4  
Artikel 4, tweede lid, tweede volzin, vervalt. Artikel 4, tweede lid, vormt de 
grondslag voor een ministeriële regeling waarin wordt bepaald welke bedragen 
ten hoogste kunnen worden uitgekeerd. De laatste zin van het tweede lid zegt 
dat deze bedragen naar gelang van de aard van de schade kunnen verschillen. 
In de praktijk blijkt dat ook andere factoren dan de aard van de schade van 
 

 
bezwaarlijke procedure moet voeren, kan het Schadefonds de vordering van 
het slachtoffer aan de Staat laten overdragen. De Staat kan dan in een civiele 
procedure de schade verhalen. Met het oog daarop is de mogelijkheid om aan 
de uitkering de voorwaarde van cessie van de vordering uitdrukkelijk 
verwoord. Voorkomen wordt door cessie dat de schadeveroorzaker voordeel 
heeft bij uitkering door het fonds. 
Derde lid 
Op basis van het huidige artikel 6, derde lid, kan het fonds bij het toekennen 
van een uitkering de reeds door het slachtoffer ontvangen vergoedingen 
(bijvoorbeeld van de dader of een verzekeringsmaatschappij) in mindering 
brengen. Dit geldt ook indien het fonds na het doen van de uitkering kennis 
krijgt van een gedane vergoeding. Hetzelfde geldt indien de rechter aan de 
dader een schadevergoedingsmaatregel heeft opgelegd op grond van artikel 
36f, eerste lid, van het Wetboek van Strafrecht. De Staat neemt dan de inning 
van de vordering tot schadevergoeding van het slachtoffer op de dader over. 
Betaalt de dader aan de Staat, dan komt daarmee de aanspraak van het 
slachtoffer op de uitkering van het fonds te vervallen. De Staat kan dan de 
van de dader ontvangen gelden in mindering brengen op de uitkering van het 
fonds. Dit lid geeft hiervoor een uitdrukkelijke grondslag. Tegen de beslissing 
tot verrekening staat bezwaar en beroep open. 
Verder ga ik in op de wijze waarop een betaling door de dader in mindering 
wordt gebracht op een uitkering van het Schadefonds. Zoals eerder 
aangegeven beoogt de uitkering van het Schadefonds vooral een erkenning te 
zijn van het door het misdrijf veroorzaakte leed en onrecht dat het slachtoffer 
is aangedaan. De uitkering beoogt geen (volledige) schadevergoeding te 
bieden, maar is een tegemoetkoming. Beleidsmatig is het uitgangspunt dat 
primair de dader de schade aan het slachtoffer moet vergoeden; het 
Schadefonds vormt een vangnet. Wanneer de dader, nadat het slachtoffer van 
het Schadefonds een uitkering heeft gekregen, tot betaling overgaat, wordt dit 
verrekend met de uitkering van het Schadefonds. Daarbij wordt niet gekeken 
naar de totale schade die het slachtoffer heeft geleden. Met de invoering van 
het zogeheten “all-in beleid” wordt de schade die het slachtoffer heeft geleden 
niet meer vastgesteld op grond van facturen, maar worden vaste, forfaitaire 
bedragen toegekend. Berekening van de werkelijke schade is niet nodig nu het 
karakter van de uitkering van het Schadefonds de vorm van een 
tegemoetkoming heeft en niet beoogt de totale schade te vergoeden. 
Schadevaststelling is vooral een taak van de rechter die in het strafproces of 
in civiele procedure een vordering tot schadevergoeding beoordeelt. Voor 
zover de schadevergoeding die de rechter heeft toegekend ziet op immateriële 
schade of vermogensschade vindt verrekening plaats. Het gaat dan 
bijvoorbeeld om vergoedingen voor kosten van herstel opgelegd aan de dader 
die niet door een zorgverzekering worden vergoed. Vergoedingen voor 
zaakschade en vergoedingen voor proceskosten brengt het Schadefonds niet 
in mindering op de uitkering. Dit geldt bijvoorbeeld ook voor vergoedingen 
voor telefoon-, reis- en beveiligingskosten. Eventuele vergoedingen voor 
uitvaartkosten of derving van levensonderhoud verrekent het Schadefonds 
alleen met de uitkering als voor deze schadeposten een aparte uitkering wordt 
of is verstrekt.  
 

 
Schadefonds (en daarmee de belastingbetaler) voor de kosten opdraait. In een 
andere uitspraak, van het Gerechtshof ’s-Hertogenbosch 26 januari 2015, 
ECLI:NL:GHSHE:2015:156, oordeelde het Hof onder verwijzing naar de 
wetsgeschiedenis van de Wet van 6 juni 2011, Stb. 2011, 276, dat het niet de 
bedoeling van de wetgever is dat de uitkering van het fonds in mindering komt 
op de vordering van het slachtoffer. Om hier duidelijkheid in te geven vervalt 
de subrogatie in het vierde lid en wordt in het nieuwe vierde lid uitdrukkelijk 
aangegeven dat de uitkering uit het fonds niet in mindering komt op het recht 
op schadevergoeding van de benadeelde partij. Het slachtoffer krijgt niet meer 
vergoed dan zijn schade door de verrekening van zijn schadevergoeding met 
de uitkering van het Schadefonds. En de aansprakelijke persoon gaat niet 
vrijuit door het verhaal op grond van artikel 36f Sr en de mogelijkheid van 
overdracht van zijn vordering aan het Schadefonds. 
 
De onderdelen F en I  
Artikelen 7 en 18a 
In de artikelen 7 en 18a wordt duidelijker tot uitdrukking gebracht dat 
verzoeken om uitkering moeten worden ingediend bij de commissie die met 
het beheer van de middelen is belast. Tegen de beslissing van de commissie 
staat bezwaar en beroep open overeenkomstig de hoofdstukken 6 en 7 van de 
Algemene wet bestuursrecht (zoals de wet is aangepast bij Wet van 6 juni 
2011, Stb. 2011, 276). 
Verduidelijkt is dat artikel 18a, dat een samenwerkingsregeling bevat voor in 
andere lidstaten van de Europese Unie gepleegde geweldsmisdrijven, niet van 
toepassing is op personen die niet in het Europese deel van Nederland hun 
gewone verblijfplaats hebben. Artikel 18a is uitvoering van de Europese 
richtlijn nr. 2004/80/EG betreffende de schadeloosstelling van slachtoffers van 
misdrijven (Stb. 2005, 655) die niet van toepassing is op de BES-eilanden. 
 
Onderdeel  J  
artikel 19 
Het huidige artikel 19 bepaalt dat de minister nadere regels kan stellen 
omtrent de inrichting en de administratie van het Schadefonds en het daarop 
uit te oefenen toezicht. Van deze bevoegdheid is geen gebruik gemaakt. Het 
artikel is in de nieuwe structuur overbodig. De administratieve ondersteuning 
van het Schadefonds is al in dienst van het ministerie. Ten aanzien van de 
leden van de commissie geeft de Kaderwet zbo’s al bevoegdheden aan de 
minister (de artikelen 12, 13 en 14, die de benoeming en ontslag, de 
bezoldiging en het vervullen van nevenfuncties van de leden van het zbo 
regelen). Daarnaast heeft de minister op basis van de Kaderwet 
bevoegdheden ten aanzien van de administratie en het toezicht (hoofdstuk 3). 
Verder geldt de Archiefwet voor zbo’s die onderdeel van de Staat zijn. De 
Kaderwet zbo’s is ook van toepassing op de commissie voor zover zij taken in 
Caribisch Nederland uitvoert. Een bijzondere voorziening met het oog op deze 
 

 
uitgevoerd door het Schadefonds. De belangrijkste criteria die daarin zijn 
opgenomen zijn:  
1. Slachtofferschap van primair een natuurlijk persoon; 
2. Beoordeling met een juridische toets/discretionaire bevoegdheid om beleid 
te formuleren binnen de kaders van de Wet schadefonds geweldsmisdrijven 
of regelingen; 
3. Geen eenvoudige administratieve uitkering, maar een uitkering namens de 
overheid en de maatschappij; erkenning met een financiële component; 
4. Binnen het domein van het strafrecht. 
 
Onderdeel K  
 
Artikel 20 
 
Eerste lid 
Bepaald is dat de wet ook van toepassing is op Bonaire, Sint Eustatius en 
Saba. In de brief van 12 januari 2017 aan de Tweede Kamer heeft mijn 
ambtsvoorganger aangegeven dat in Caribisch Nederland veel betekenis wordt 
gehecht aan deze uitbreiding van het Schadefonds als belangrijke stap in het 
recht doen aan slachtoffers, zoals dat ook het geval was met betrekking tot de 
oprichting van het Schadefonds Geweldsmisdrijven veertig jaar geleden voor 
slachtoffers in Nederland (Kamerstukken II 2016/17, 33552, nr. 27). Om 
uitbreiding van het werkgebied van het Schadefonds tot Caribisch Nederland 
mogelijk te maken zal de instructie voor de beoordeling van aanvragen 
getoetst moeten worden aan het ter plaatse geldende Wetboek van Strafrecht 
en de daar beschikbare voorzieningen. Op de BES zullen dezelfde 
uitkeringsbedragen gelden als in Europees Nederland.  Ook zullen formulieren 
en brochures opgesteld of vertaald moeten worden. Verder zal er een 
werkproces moeten worden ingericht voor het behandelen van aanvragen. 
Voor de inrichting van het werkproces wordt gedacht aan het beleggen van 
een ondersteunende taak bij het bureau Slachtofferhulp van het Korps Politie 
Caribisch Nederland. Op basis van de criminaliteitscijfers op de eilanden  wordt 
verwacht dat omstreeks 30 aanvragen per jaar zullen worden toegekend. 
Uitgaande van een gemiddeld uitgekeerd bedrag van 4000 euro, zoals dat op 
dit moment praktijk is, komt dit neer op circa 120.000 euro per jaar aan 
tegemoetkomingen. De kosten ter plaatse voor de ondersteuning door het 
bureau Slachtofferhulp bij de politie en voor het horen van aanvragers wordt 
op 25.000 euro geschat. De incidentele kosten van de implementatie 
(opleiding en ondersteuning en vertaal- en drukkosten) worden geraamd op 
60.000 euro. Overeenkomstig de kabinetsreactie van 12 mei 2016 op de 
rapportage van de evaluatiecommissie Caribisch Nederland zal met de 
eilanden het tijdstip van inwerkingtreding van de uitbreiding van het 
werkingsgebied worden vastgesteld (Kamerstukken II 2015/16, 34300 IV, nr. 
59). 
Eerste lid, onder b 
 

 
Artikel 197 van boek 6 van het Burgerlijk Wetboek behelst de zogenaamde 
tijdelijke regeling verhaalsrechten. Deze regeling trad in 1992 in werking en 
hield in dat de destijds geïntroduceerde nieuwe aansprakelijkheidsgronden niet 
leiden tot uitbreiding van de verhaalsmogelijkheden van gesubrogeerde 
verzekeraars. Aldus kon de positie van het slachtoffer worden versterkt en een 
gevreesde groei van rechterlijke procedures voorkomen. Het gesubrogeerde 
Schadefonds werd in artikel 197 gelijk gesteld aan de gesubrogeerde 
verzekeraar. Nu het Schadefonds door uitkering niet meer van rechtswege in 
de rechten van het slachtoffer treedt, moet ook de uitsluiting van subrogatie in 
artikel 197 worden geschrapt. 
De vraag is nog of de uitsluiting van opvolging in de rechten van het 
slachtoffer wel moet blijven gelden als de vordering krachtens overeenkomst 
wordt overgedragen, een situatie waarin lid 3 van artikel 197 voorziet. 
Voorgesteld wordt deze uitsluiting van verhaal krachtens overeenkomst te 
schrappen. Overdracht van de vordering aan het Schadefonds zal slechts in 
uitzonderingsgevallen aan de orde zijn. Voor een aanwas van procedures 
behoeft niet te worden gevreesd. Bovendien zijn veel van de in artikel 197 
genoemde aansprakelijkheidsgronden geen grond voor een aanspraak op basis 
van de Wet schadefonds geweldsmisdrijven (in artikel 197 worden 
bijvoorbeeld aansprakelijkheid voor gebrekkige roerende zaken, voor 
opstallen, voor stortplaatsen enzovoorts genoemd). Een overtuigende reden 
om de tijdelijke regeling voor het Schadefonds te continueren is er niet. 
 
Artikel III 
Dit artikel bevat de overgangsregeling voor de grootste groep personen die op 
grond van artikel 20 in aanmerking kunnen komen voor een uitkering. De 
uitbreiding van het toepassingsgebied van het Schadefonds geldt voor in de 
openbare lichamen gepleegde geweldsmisdrijven na de uitbreiding tot de BES. 
Overwogen is om een soortgelijke regeling te treffen als destijds bij de 
totstandkoming van de huidige wettelijke regeling is getroffen, waardoor een 
uitkering ook mogelijk zou zijn voor misdrijven die enige tijd voorafgaande 
aan de inwerkingtreding van de wet zijn begaan. Weliswaar is bij de invoering 
van het Schadefonds in de jaren zeventig van de vorige eeuw enige 
terugwerkende kracht gegeven aan de wet, bij latere aanvullingen van 
doelgroepen aan de reikwijdte van de wet is dat niet gedaan. Er is geen 
verplichting om hier bij de uitbreiding van de reikwijdte naar de BES-eilanden 
van af te wijken. Ik onderken dat aan de uitbreiding van het Schadefonds veel 
betekenis wordt gehecht als belangrijke stap in het recht doen aan 
slachtoffers. Ik ben daarom bereid om de wet met terugwerkende kracht te 
laten gelden vanaf 1 januari 2017. Dit is de eerste dag van de maand waarin 
de uitbreiding tot Caribisch Nederland werd aangekondigd.  
De financiële consequenties van deze overgangsbepaling zijn als volgt. 
Vanwege de terugwerkende kracht wordt voor de eerste twee jaar rekening 
gehouden met een verdubbeling van bedrag aan uitkeringen, dus twee jaar 
lang 240.000 euro in plaats van 120.000 euro.  
 

