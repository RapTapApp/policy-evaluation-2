 
 
Demonstraties in 
coronatijd 
Informatievoorziening en besluitvorming door de 
politie voorafgaand aan en tijdens de demonstraties 
op 1, 2 en 3 juni 2020 
 

inhou
Demonstraties in coronatijd  
dsop
gave 
 
Demonstreren is een grondrecht. Op basis van artikel 9 van de Grondwet en de 
uitwerking hiervan in de Wet openbare manifestaties (Wom) heeft iedereen in 
Nederland het recht om te demonstreren. De politie heeft als taak om dat recht te 
faciliteren en te beschermen. Zo lang een demonstratie vreedzaam verloopt en de 
veiligheid van de demonstranten en omwonenden wordt gewaarborgd, doet de 
politie er alles aan om de uitoefening van dat recht mogelijk te maken. Soms levert 
het recht om te demonstreren echter spanningen op met andere rechten, belangen 
of adviezen. Zo wordt, in verband met het coronavirus, sinds 15 maart 2020 aan 
iedereen in Nederland gevraagd om 1,5 meter afstand van elkaar te bewaren. Dit 
kan een beperking in het kader van de gezondheid vergen, zoals dat ook mogelijk is 
op basis van de Grondwet en de Wom. 
Eind mei 2020 stierf een Afro-Amerikaanse man in de Verenigde Staten ten gevolge 
van politiegeweld. Dit incident leidde binnen en buiten de Verenigde Staten tot 
demonstraties tegen politiegeweld en racisme. Ook in Nederland. Op 1, 2 en 3 juni 
werd respectievelijk in Amsterdam, Den Haag en Rotterdam gedemonstreerd.  
De Inspectie heeft door middel van een quickscan onderzocht op welke wijze de 
politie in de aanloop naar en tijdens deze demonstraties heeft gehandeld. De 
bevindingen geven een beeld van de complexiteit van het vooraf inschatten van het 
aantal demonstranten. Ook laten de bevindingen het belang zien van een goede 
verbinding met de organisatoren van de demonstraties en de demonstranten en van 
de keuze voor de locatie om te demonstreren. De Inspectie hoopt hierdoor een 
bijdrage te leveren aan de voorbereiding op en eventueel ingrijpen tijdens nieuwe 
demonstraties. 
De Inspectie bedankt alle medewerkers van de politie-eenheden Amsterdam, Den 
Haag en Rotterdam die tijd hebben vrijgemaakt om mee te werken aan dit 
onderzoek. 
 
H.C.D. Korvinus 
Inspecteur-generaal Inspectie Justitie en Veiligheid 
 
3 

inhou
Demonstraties in coronatijd  
dsop
gave 
 
1  
1.1 Introductie 
Op 25 mei 2020 overleed George Floyd, een 46-jarige Afro-Amerikaanse man, in de 
Verenigde Staten als gevolg van politiegeweld. Floyd stierf nadat een politieagent 
met zijn knie bijna negen minuten op Floyds nek leunde, terwijl deze geboeid met 
zijn buik op straat lag. De beelden van dit politiegeweld zijn gefilmd en wereldwijd 
uitgezonden.  
Dit politiegeweld leidde binnen en buiten de Verenigde Staten tot demonstraties 
tegen racisme. In Nederland is op 1 juni in Amsterdam, op 2 juni in Den Haag en op 
3 juni in Rotterdam tegen racisme gedemonstreerd. Later volgden meer 
demonstraties in andere Nederlandse steden. 
Op het moment van deze demonstraties raakten in Nederland nog steeds mensen 
met het coronavirus besmet. Om verspreiding van het coronavirus tegen te gaan, is 
het noodzakelijk om – ook bij demonstraties – ten minste anderhalve meter afstand 
1
van andere mensen te houden. Dit kan betekenen dat omwille van de gezondheid 
het recht op demonstreren wordt beperkt, zoals omschreven in de Grondwet en de 
Wet openbare manifestaties (Wom). 
In Amsterdam kwamen duizenden mensen naar de demonstratie op de Dam. Hierbij 
konden door de grote opkomst de demonstranten geen anderhalve meter afstand 
tot elkaar houden. De demonstratie in Den Haag verliep zonder noemenswaardige 
incidenten. De grote opkomst voor de demonstratie in Rotterdam was aanleiding om 
in te grijpen, omdat de anderhalve meter niet meer gewaarborgd kon worden.  
Het verschil in verloop van de demonstraties vormt voor de Inspectie Justitie en 
Veiligheid (hierna: Inspectie) de aanleiding om de handelwijze en het 
handelingsperspectief van de politie voorafgaand en tijdens de demonstraties te 
onderzoeken. 
                    
1
  Zie de RIVM-richtlijnen (https://www.rivm.nl/coronavirus-covid-19)  
5 

inhou
Demonstraties in coronatijd  
dsop
gave 
 
Na de demonstraties in Amsterdam, Den Haag en Rotterdam zijn er in meer steden 
demonstraties gehouden. Dit onderzoek van de Inspectie beperkt zich tot de eerste 
drie demonstraties.  
1.4 Onderzoeksvraag 
De hoofdvraag in dit onderzoek naar demonstraties in coronatijd, luidt: 
Op welke wijze heeft de politie in Amsterdam, Den Haag en Rotterdam 
gehandeld in aanloop naar en tijdens de demonstraties en waarom heeft de 
politie op deze manier gehandeld? 
 
Om deze hoofdvraag te beantwoorden, zijn de volgende deelvragen geformuleerd:  
1. Welke taak heeft de politie bij de voorbereiding op een demonstratie en wat 
zijn haar bevoegdheden tijdens een demonstratie? 
2. Welke informatie was er bij de politie voorafgaand aan de demonstraties 
beschikbaar?  
3. Welke operationele besluiten zijn er door de politie voorafgaand aan de 
demonstraties genomen?  
4. Welke informatie had de politie ter beschikking gedurende de demonstraties? 
5. Welke operationele besluiten zijn er tijdens de demonstratie door de politie 
genomen?  
1.5 Aanpak 
Documenten 
Om informatie voor het onderzoek ‘Demonstraties in coronatijd’ te verkrijgen, 
bestudeerde de Inspectie wetgeving en beleidsstukken van de politie. In deze 
stukken staat beschreven wat de taken van de politie bij demonstraties zijn. 
 
Om inzicht te krijgen in de informatievoorziening voorafgaand en tijdens de 
demonstraties in Amsterdam, Den Haag en Rotterdam, heeft de Inspectie de 
zelfevaluatie van de politie over de informatievoorziening ontvangen. Daarnaast 
heeft de Inspectie de bij de politie beschikbare informatie voorafgaand en tijdens de 
demonstraties opgevraagd en bestudeerd.  
 
Interviews 
De Inspectie sprak in Amsterdam, Den Haag en Rotterdam met een deel van de 
politiemensen dat bij de demonstraties aanwezig was en met de medewerkers 
binnen de politie die verantwoordelijk waren voor de informatievoorziening 
voorafgaand en tijdens de demonstratie. Voor beide groepen organiseerde de 
Inspectie interviews in groepsverband, zodat de deelnemers elkaar konden 
aanvullen en een zo compleet mogelijk beeld van de praktijk naar voren konden 
brengen.  
Daarnaast heeft de Inspectie in Amsterdam, Den Haag en Rotterdam de tijdens de 
demonstratie verantwoordelijke commandant van de eenheid geïnterviewd.  
7 

inhou
Demonstraties in coronatijd  
dsop
gave 
 
2  
2.1 Taken van de politie 
Reguliere taak bij de demonstraties 
In de meeste gevallen kondigt een organisatie van een demonstratie deze vooraf 
6
aan bij de gemeente waar de demonstratie wordt gehouden. De gemeente geeft 
deze kennisgeving door aan de politie. Als er (nog) geen formele kennisgeving is, 
kan de intentie om te demonstreren aan het licht komen via andere kanalen zoals 
de sociale media, posters, flyers of mondelinge communicatie.  
De politie maakt als onderdeel van haar werkwijze voorafgaand aan de demonstratie 
een risico-inschatting. Hierbij kijkt de politie naar de beoogde demonstratielocatie, 
het risico op vermenging van groepen, het aantal demonstranten, het programma 
van de demonstratie en het kunnen waarborgen van de veiligheid van wijkbewoners 
en demonstranten. De politie kijkt tevens naar eerdere ervaringen met de 
organisator en de sfeer waarmee de demonstratie is omgeven. Indien nodig 
organiseert de politie een vooroverleg met de organisator om praktische zaken en 
de standaardvoorschriften te bespreken. 
Op basis van de risico-inschatting werkt de politie operationele scenario’s uit die zich 
voor en tijdens de demonstratie kunnen voordoen, zoals een groter aantal 
deelnemers dan verwacht of een eventuele tegendemonstratie. De politie gebruikt 
dit om de noodzakelijke maatregelen te bepalen (zie paragraaf 2.3).   
De organisator van een demonstratie is primair verantwoordelijk voor het veilige en 
ordelijke verloop van de demonstratie. Daarnaast is de organisator verantwoordelijk 
voor de veiligheid en het gedrag van deelnemers en sprekers. Als iemand zich niet 
aan de afspraken en/of voorschriften houdt, is de organisatie als eerste aan zet om 
deze persoon tot de orde te roepen.  
Tijdens de demonstratie is de politie verantwoordelijk voor het handhaven van de 
openbare orde en fungeert de politie als het aanspreekpunt voor de organisatie, 
deelnemers, omwonenden en ondernemers. Het uitgangspunt bij de politie voor een 
eventueel politieoptreden is dat dit is gericht op het kunnen uitoefenen van het 
recht op demonstraties, een veilig en ordelijk verloop van de demonstratie en het 
                    
6
  Het verschilt per gemeente hoeveel tijd de organisator deze voorafgaand aan de demonstratie moet 
aanmelden. In de meeste gemeenten is de termijn vastgelegd in de Algemene Plaatselijke Verordening 
(APV). De termijn kan variëren van 24 uur tot 96 uur voorafgaand aan de demonstratie. 
9 

inhou
Demonstraties in coronatijd  
dsop
gave 
 
In de loop van de dag liep het aantal aanmeldingen voor de demonstratie op social 
media op van 500 mensen, naar uiteindelijk zo’n 2.000 mensen. Daarnaast gaven 
ca. 3.400 mensen aan geïnteresseerd te zijn in de demonstratie.  
De ervaring van de politie opgedaan bij eerdere demonstraties is dat een derde van 
de geïnteresseerden uiteindelijk komt opdagen. Daarbij verwachtte de organisator 
tussen de 200 en 300 mensen. De politie schatte het aantal mensen dat 
daadwerkelijk zou komen opdagen daardoor lager in dan dat op sociale media stond 
10
aangegeven.  
Den Haag 
De politie in Den Haag monitort op social media continu berichten die gaan over 
11
politiegeweld. Zij doet dit sinds het overlijden van Mitch Henriquez , op 28 juni 
2015, die daags ervoor door de politie was aangehouden. Op 27 mei onderschepte 
de politie berichten waarin een relatie tussen de dood van George Floyd en het 
overlijden van Mitch Henriquez werd gelegd.  
Op zondagavond 31 mei kwam de politie een bericht op social media tegen, waarin 
een oproep werd gedaan om op 2 juni naar Den Haag te komen om tegen 
politiegeweld te demonstreren. Hierbij werd wederom een link gelegd naar enkele 
Haagse incidenten (zoals het overlijden van Mitch Henriquez en de vermeende 
discriminatie door de politie van bureau Hoefkade).  
12
Op maandagochtend 1 juni nam het politienetwerkteam contact op met KOZP, de 
organisator van de demonstratie. Deze organisatie gaf aan met circa 200 mensen 
13
naar het Malieveld te komen. De politie schatte op dat moment het aantal 
demonstranten in op 250 – 400 man. Op straat in Den Haag ‘leefde’ de 
demonstratie niet. Er was op dat moment wel sprake van onrust onder jongeren in 
de wijken Overbosch en de Schilderswijk.  
Het aantal personen dat in de demonstratie was geïnteresseerd, nam op social 
media snel toe. Op dinsdagmiddag 2 juni was het aantal opgelopen tot 1.600. 
Daarnaast waren er signalen dat andere groeperingen, zoals Extinction Rebellion, 
Shell Must Fall, Anti-Fascistische Aktie (AFA) en voetbalhooligans zouden kunnen 
aansluiten. De verwachting van de politie werd bijgesteld naar 2.000 demonstranten 
met een mogelijke uitloop naar 5.000.  
Rotterdam 
Op maandag 1 juni werd door KOZP een aanvraag ingediend voor een antiracisme 
demonstratie van maximaal 100 man op woensdag 3 juni op de Coolsingel, ter 
hoogte van het Stadhuis. Op maandagavond 1 juni vond een oproep plaats op social 
                    
10
  Op maandag 1 juni om 10:26 wordt het volgende beeld doorgegeven aan de commandant 
verantwoordelijk voor de demonstratie: ‘Maar liefst 1100 mensen geven [...] aan te komen en 3400 
mensen geven aan geïnteresseerd te zijn. Het is natuurlijk wel de vraag hoeveel man er dan 
daadwerkelijk komt (ervaring leert dat dat er vaak een stuk minder zijn dan op Facebook werd 
aangegeven) maar toch zijn het wel veel mensen. Organisatie zelf geeft aan 200/300 deelnemers te 
verwachten.’ 
11
  Op 28 juni 2015 overleed Mitch Henriquez nadat hij de dag daarvoor op een muziekfestival in het Haagse 
Zuiderpark was aangehouden door de politie.  
12
  Het politienetwerkteam werkt landelijk. Binnen dit team zijn verschillende netwerken opgebouwd om 
collega’s met specifieke kennis en expertise in (inter)culturele vraagstukken te kunnen ondersteunen. 
Voorbeelden zijn het Caribisch netwerk, het Marokkaanse netwerk, de Voetbal eenheid en Roze in blauw. 
Het politienetwerkteam kan o.a. bij demonstraties worden ingezet om verbindend en de-escalerend op te 
treden. Het Hoofd Handhaven Netwerken (HHN) zorgt voor de landelijke afstemming. 
13
  In de aanvraag van de demonstratie van 2 juni gaf de organisator aan ca. 500 deelnemers te 
verwachten. 
11 

inhou
Demonstraties in coronatijd  
dsop
gave 
 
gebeurtenissen hebben ertoe bijgedragen dat het aantal demonstranten groter was 
dan vooraf kon worden voorzien.  
2.3 Operationele besluiten voor aanvang van de 
demonstratie 
Amsterdam 
De organisatie van de demonstratie schatte het aantal deelnemers vooraf op circa 
250 – 300. Omdat zo’n relatief gering aantal op het Museumplein zou wegvallen, 
deed de organisatie een aanvraag om de demonstratie naar de Dam te verplaatsen. 
De capaciteit van de Dam was voldoende voor het verwachtte aantal 
demonstranten. Volgens schattingen van de politie kunnen op de Dam 7.000 à 
14
8.000 mensen met anderhalve meter tussenafstand staan. De organisatie van de 
demonstratie zou zorgdragen voor het handhaven van de anderhalve meter 
maatregel. Daartoe had de organisatie mondkapjes beschikbaar, kruizen op de Dam 
getekend en looproutes aangegeven. 
De politie besloot om met behulp van het politienetwerkteam tijdens de 
demonstratie verbindend en de-escalerend op te treden. De verantwoordelijkheid 
voor de demonstratie werd binnen de politie belegd bij het basisteam Burgwallen. 
In totaal waren er 12 politiemensen bij de demonstratie aanwezig en was er een 
15
aantal bussen van de ordedienst die verdekt stonden opgesteld. Dat was voor de 
politie op basis van het geschatte aantal demonstranten en de gekozen insteek 
tijdens de demonstratie voldoende.  
Den Haag 
Op basis van de beschikbare informatie koos de politie er op maandagochtend 1 juni 
voor om een Staf Grootschalig en Bijzonder Optreden (SGBO) voor de demonstratie 
16
in te richten. Dit hield in dat capaciteit voor de demonstratie werd gereserveerd en 
dat een geoefende staf hiervoor verantwoordelijk werd. De politie besloot, evenals 
in Amsterdam, om verbindend en de-escalerend op te treden. Daarvoor werden in 
Den Haag het politienetwerkteam geactiveerd en politiemedewerkers met een 
diversiteitsachtergrond gevraagd om de demonstratie te begeleiden. Tevens besloot 
de politie om de ME buiten het zicht van de demonstranten te plaatsen.  
Op 2 juni, een uur voorafgaand aan de demonstratie is de politie de bewegingen in 
de stad gaan monitoren en gaan onderzoeken of groepen aanstalten maakten om 
naar het Malieveld te komen. Tevens besloot de politie om vroeg op het Malieveld 
                    
14
  Volgens Wikipedia is de Dam rechthoekig, van noord naar zuid ongeveer 100 meter breed en van west 
naar oost ongeveer 200 meter lang. Op basis van deze gegevens is de inschatting van de politie reëel. 
15
  De ordedienst bestaat uit politiemensen die vanuit een basisteam achter de hand worden gehouden om 
bij eventuele ongeregeldheden bij te kunnen springen. Als een demonstratie verder uit de hand loopt, 
kan worden opgeschaald naar de ME. Voor de demonstratie in Amsterdam zijn twee bussen ordedienst 
opgeroepen. In verband met de corona-maatregelen is de bezetting over vier bussen verdeeld.  
16
  Een SGBO kan opgestart worden vanwege (politie-bestuurlijke) complexiteit en om district overstijgend 
te kunnen werken. Hoewel de precieze werkwijze per eenheid verschillend is, is de opzet van een SGBO 
min of meer uniform.  
 Een SGBO staat onder leiding van een algemeen commandant (AC) en heeft een aantal hoofden onder 
zich die zich verantwoordelijk zijn voor de onderwerpen mobiliteit, ordehandhaving, bewaken en 
beveiligen, opsporing, interventie, ondersteuning en informatie. Voor de AC is een SGBO een samenspel 
van aansturen en ondersteunen. De verschillende hoofden moeten de ruimte krijgen om hun eigen 
operaties uit te voeren. De AC werkt onder verantwoordelijkheid van het reguliere bevoegd gezag.  
13 

inhou
Demonstraties in coronatijd  
dsop
gave 
 
aantal van 4.000 demonstranten werd bereikt, moesten de demonstranten naar de 
uitloop plekken worden begeleid (zie tevens paragraaf 2.5).  
2.4 Informatie tijdens de demonstratie 
Amsterdam 
De politie was vroeg ter plaatse op de Dam. Om 16:00 uur was het nog rustig en 
was de sfeer gemoedelijk. Op dat moment was de organisatie bezig met het 
aanbrengen van kruizen en werden er mondkapjes uitgedeeld. Er was voldoende 
ruimte voor de demonstranten om anderhalve meter afstand te houden.  
Even na 16:00 ontstond onverwachts een kantelpunt. Binnen een kwartier zagen de 
agenten ter plaatse de Dam volstromen. Hierdoor was het voor de demonstranten 
niet meer mogelijk om anderhalve meter afstand te bewaren. Deze plotselinge 
toestroom van mensen was door de politie Amsterdam niet voorzien. Het aantal 
deelnemers lag op dat moment ver boven de eerdere inschatting dat door de politie 
was gedaan. Achteraf werd het aantal demonstranten geschat op ca. 14.000.  
Door de drukte op de Dam viel het mobiele netwerk uit, waardoor WhatsApp en 
telefonisch verkeer onderling niet meer mogelijk was. WhatsApp wordt door agenten 
gebruikt om snel informatie te delen. Verkeer via portofoons was op dat moment 
nog wel mogelijk.  
Naast Black Lives Matter (BLM) spandoeken waren er bij de demonstratie borden en 
spandoeken gericht tegen politiegeweld. Hoewel de sfeer goed was, was hierdoor 
wel sprake van een precaire balans. Een vroegtijdige beëindiging van de 
demonstratie zou, naar inschatting van het politienetwerkteam, hebben kunnen 
leiden tot conflicten. 
Den Haag 
De politie kwam een uur voor de demonstratie naar het Malieveld. Bij de meeste 
demonstraties komen de demonstranten ruim voor aanvang naar de locatie. Bij de 
antiracisme demonstratie van 2 juni kwamen de demonstranten echter pas vlak 
voor het begin naar het Malieveld. Bij de demonstratie waren veel verschillende 
groepen aanwezig: van Viruswaanzin en de gele hesjes, tot en met Antifa.  
 
Om een goed beeld van de demonstratie te krijgen en om de anderhalve meter 
afstand te monitoren, had de politie naast het politienetwerkteam die zich tussen de 
demonstranten bevond, ook camera’s en een drone ingezet. De informatie die op 
deze manier werd verzameld, werd in het SGBO gedeeld. De sfeer tijdens de 
demonstratie was goed en ontspannen. 
 
De politie schatte het aantal deelnemers dat aan de demonstratie deelnam op circa 
2.500. Dat aantal kwam redelijk overeen met de schattingen die de politie op de 
middag van de demonstratie had gemaakt. 
  
Rotterdam 
Om informatie over de demonstratie te verzamelen werd ook in Rotterdam gebruik 
gemaakt van camerabeelden en een drone. De informatie hiervan werd door de 
informatieorganisatie gemonitord. Daarnaast was er continu contact tussen het 
politienetwerkteam, die zich tussen de demonstranten bevond, en het SGBO.  
15 

inhou
Demonstraties in coronatijd  
dsop
gave 
 
heeft het politienetwerkteam verschillende mensen aangesproken die zich niet aan 
de anderhalve meter hielden of beledigende borden bij zich droegen.  
Rotterdam 
De politie en medewerkers van de gemeente probeerden de demonstranten over de 
geselecteerde locatie te verdelen. Er was achter het podium en op de brug ruimte 
voor demonstranten. De demonstranten wensten daar echter niet aan mee te 
werken, omdat ze dan minder zicht op het podium zouden hebben en de boodschap 
niet meer zouden kunnen horen. Na een laatste waarschuwing werd in overleg met 
de organisatie en de burgemeester besloten om de demonstratie te ontbinden.  
De uitloop van de demonstranten werd begeleid door het politienetwerkteam. Toen 
er vuurwerk naar de politie werd gegooid, besloot het SGBO om het 
politienetwerkteam terug te trekken en de ME langs de uitlooproute te plaatsen. Uit 
voorzorg werd tevens de ME van Den Haag opgeroepen.  
Na afloop van de demonstratie trokken demonstranten in grote groepen de stad in. 
Politiemedewerkers in het centrum brachten op eigen initiatief de middenstand 
hiervan op de hoogte en vroegen om de winkels preventief te sluiten. Hiermee wilde 
de politie voorkomen dat de demonstranten hun toevlucht in de winkels zouden 
zoeken of vernielingen zouden aanrichten. 
Beschouwing 
Tijdens de demonstraties koos de politie voor de-escalerend optreden. Gelet op de 
verwachte sfeer tijdens en het sentiment van de demonstraties koos de politie bij 
alle drie de demonstraties voor verbinden door inzet van het politienetwerkteam. 
Dat heeft ertoe geleid dat de politie voorafgaand aan de demonstratie een goed 
contact had met de organisatie en tijdens de demonstratie met de organisatie en de 
demonstranten.  
De interventies van de politie waren voornamelijk gericht op het verspreiden van 
mensen om de anderhalve meter te kunnen naleven. Zo werd in Amsterdam 
geprobeerd meer ruimte te maken door het verkeer van en naar de Dam stil te 
leggen. In Rotterdam werden de demonstranten in eerste instantie naar de uitloop 
plekken begeleid. Toen die plekken minder geschikt bleken voor de demonstranten 
en deze daar niet aan wilden meewerken, werd besloten om de demonstratie te 
ontbinden.  
In Den Haag waren geen interventies nodig. Het Malieveld bood voldoende ruimte 
voor de demonstranten.  
 
17 

inhou
Demonstraties in coronatijd  
dsop
gave 
 
3.2 Aanbevelingen 
De Inspectie geeft de volgende aanbeveling aan de Korpschef mee: 
Blijf investeren in het politienetwerkteam en zorg ervoor dat de hiermee 
opgebouwde kennis over maatschappelijke ontwikkelingen, geborgd en 
landelijk gedeeld worden.  
 
 
 
19 

 
Missie Inspectie Justitie en Veiligheid 
De Inspectie Justitie en Veiligheid houdt voor de samenleving, de ondertoezichtgestelden en de politiek en bestuurlijk verantwoordelijken 
toezicht op het terrein van justitie en veiligheid 
om inzicht te geven in de kwaliteit van de taakuitvoering en de naleving van regels en normen, 
om risico’s te signaleren 
en om organisaties aan te zetten tot verbetering. 
Hiermee draagt de Inspectie bij aan een rechtvaardige en veilige samenleving. 
Dit is een uitgave van: 
Inspectie Justitie en Veiligheid 
Ministerie van Justitie en Veiligheid 
Turfmarkt 147 | 2511 DP  Den Haag 
Postbus 20301 | 2500 EH  Den Haag 
Contactformulier | www.inspectie-jenv.nl 
 
September 2020 
 
 
Aan deze publicatie kunnen geen rechten worden ontleend. 
Vermenigvuldigen van informatie uit deze publicatie is toegestaan, 
mits deze uitgave als bron wordt vermeld. 
 
 

