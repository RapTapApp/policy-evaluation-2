 
 
 
Landrapport Nederland  
 
    
Datum 9 november 2020 
Status definitief 
    
  
  
Pagina 1 van 62 

 
Landrapport Nederland 9 november 2020 
● Inhoudsopgave 
1 Voortgang 2012-2019 7 
1.1 Nederland in de Tweede Wereldoorlog 7 
1.1.1 Inval 7 
1.1.2 Uitsluiting en moord 7 
1.1.3 Collaboratie 8 
1.1.4 Verzet 10 
1.1.5 Bevrijding 11 
1.1.6 Oorlog in Nederlands-Indië, Suriname en de Nederlandse Antillen 11 
1.1.7 Ontvangst in Nederland van Joden na de oorlog 11 
1.2 Herinneringscultuur in Nederland 12 
1.2.1 Herdenken in Nederland 13 
1.2.3 Betrokkenheid bevolking 16 
1.3 Organisatie van Oorlogs- en Holocaustherdenking in Nederland 16 
1.4 Beleidsontwikkelingen van 2012 tot 2019 18 
1.4.1 Beleidsontwikkeling bij VWS 19 
1.4.2 Beleidsontwikkelingen overige departementen 21 
1.5 Politieke ontwikkelingen 23 
1.5.1 Bestrijding antisemitisme 23 
1.5.2 75 jaar vrijheid 24 
1.5.4 Holocaustontkenning 25 
1.5.5 Erfgoed 25 
1.5.6 Beladen erfgoed 26 
1.6 Rechtsherstel 27 
1.6.1 Rijksoverheid 27 
1.6.2 Lokale overheden 27 
1.6.3 Ondernemingen 28 
1.8 De Tweede Wereldoorlog en de Holocaust in het onderwijs 29 
1.8.1 Lesmateriaal 31 
1.8.2 Educatie 32 
1.8.3 Opleiding van leerkrachten en excursies 34 
1.8.4 Nieuwe media 35 
1.8.5 De rol van persoonlijke verhalen in het onderwijs over de Holocaust 35 
1.8.6 Effectiviteit van het onderwijs over de Holocaust 36 
1.9 Academische programma's 37 
1.9.1 European Holocaust Research Infrastructure (EHRI) 40 
1.10 Herinneringscentra en Musea 41 
1.10.1 Herinneringscentra 41 
1.10.2 Musea 44 
1.11 Sinti en Roma in Nederland 44 
1.12 Activiteiten in internationaal verband 46 
Pagina 3 van 62 

 
Landrapport Nederland 9 november 2020 
De International Holocaust Remembrance Alliance (IHRA) is gebaseerd op de 
Stockholm Declaration uit 2000, indertijd ondertekend door MP Kok. Nederland is 
vanaf het eerste uur actief lid van de IHRA. IHRA is de 34 lidstaten tellende 
internationale organisatie voor educatie over, herdenken van en wetenschappelijk 
onderzoek naar de Holocaust, en de bestrijding van antisemitisme. De IHRA is 
ontstaan uit zorg over gebrekkige kennis onder de Westerse jeugd over de Holocaust, 
de Tweede Wereldoorlog en de link met de huidige samenleving. 
 
Eén van de belangrijkste instrumenten van de IHRA is het mechanisme van 
landrapporten. Andere instrumenten zijn bijvoorbeeld de halfjaarlijkse plenaire 
bijeenkomsten en de subsidieprogramma’s waarmee multinationale projecten op het 
terrein van Holocaustherdenking, onderwijs en onderzoek. Een landenrapport 
beschrijft aan de hand van feiten over de stand van zaken met betrekking tot 
herdenking, onderwijs en onderzoek in de rapporterende lidstaat. De presentatie van 
het landrapport is een belangrijk moment om de prestaties en vooruitgang van 
Nederland op het terrein van Holocaustherdenking, onderwijs en onderzoek te 
communiceren. Twee lidstaten, Litouwen en Noorwegen en experts uit de 
verschillende werkgroepen reflecteren op het landenrapport die daarmee de 
rapporterende lidstaat vanuit verwondering en een externe blik de activiteiten om de 
IHRA-doelstellingen te bereiken. De reflectie van buitenstaanders helpt de lidstaat om 
goede bedoelingen om te zetten in concrete stappen om beleid te definiëren inclusief 
het benodigde budget.  
 
IHRA borgt de eenheid van de rapportages door de lidstaten een questionnaire aan te 
bieden. De questionnaire langs de thema’s Ontwikkelingen, IHRA’s prioriteiten, 
Genocide en Toekomstige activiteiten omvat met 26 vragen.  
Dit landrapport is een resultaat van samenwerking van de verschillende organisaties 
in Nederland die zich met Holocaustherdenking, onderwijs en onderzoek 
bezighouden. De leden van de Nederlandse delegatie bij IHRA hebben de tekst 
grotendeels en geschreven. In een verificatie- en aanvulronde hebben musea, 
ministeries, herinneringscentra en belangenorganisaties gereageerd.  
 
  
Pagina 5 van 62 

 
Landrapport Nederland 9 november 2020 
1 Voortgang 2012-2019 
Voor een goed begrip van de antwoorden op de vragen die ten grondslag liggen aan 
het landrapport is een korte introductie op de Nederlandse context noodzakelijk. De 
introductie beoogt een kort en bondig overzicht te geven van de Tweede 
Wereldoorlog in het Koninkrijk der Nederlanden, in de wetenschap dat dit een 
onvolledigheid beeld geeft, met weinig ruimte voor nuances. De introductie vervolgt 
met een beschrijving van de herinneringscultuur, de organisatie van de verschillende 
organisaties die zich bezighouden met de Tweede Wereldoorlog, bevrijding, vrijheid 
of conflicten na de Tweede Wereldoorlog en het onderwijssysteem in Nederland. De 
beantwoording van de vragen gaat aan de hand van thema’s met per thema 
vermelding van de behandelde vraagnummers.  
1.1 Nederland in de Tweede Wereldoorlog 
Zelfs nu nog, 75 jaar na het einde ervan, is de Tweede Wereldoorlog voor Nederland 
nog steeds een moreel referentie- en ijkpunt. De herdenking van de Holocaust in 
Nederland vindt grotendeels plaats binnen de context van de herdenking van de 
Tweede Wereldoorlog.  
1.1.1 Inval  
In Nederland begon de Tweede Wereldoorlog op 10 mei 1940 toen nazi-Duitsland 
Nederland, België en Luxemburg binnenviel. Na vijf dagen van militaire strijd gaf de 
Nederlandse krijgsmacht zich op 15 mei 1940 over. De overgave volgde daags na het 
bombardement van Rotterdam. De regering, die had gehoopt om net als in de Eerste 
Wereldoorlog de neutraliteit van Nederland te kunnen bewaren, week uit naar 
Londen om van daaruit de strijd tegen nazi-Duitsland voort te zetten. De bezetters 
organiseerden in Nederland een civiel bestuur en geen militair bewind.  
1.1.2 Uitsluiting en moord 
De nazi’s introduceerden in Nederland stap voor de stap een beleid van identificatie, 
uitsluiting, opsluiting van en moord op Joden, Sinti en Roma, Jehovah getuigen, 
homoseksuelen, mensen met een beperking of politieke tegenstanders. Uitsluiting 
van Joden uit de Nederlandse samenleving verliep geleidelijk in de vorm van steeds 
verder toenemende anti-Joodse maatregelen.  
 
De Joodse gemeenschap in Nederland is buitengewoon hard geraakt, ook in 
vergelijking met andere (West-) Europese landen. Van de 140.000 Joden die voor de 
oorlog in Nederland leefden zijn er 102.000 vermoord in de nazivernietigings- en 
concentratiekampen, dus driekwart van de Joden in Nederland. Ongeveer 5.000 
Joodse overlevenden van de kampen zijn gerepatrieerd. 28.000 Joden doken onder. 
16.000 van hen overleefden de oorlog. Een groot aantal onderduikers werd 
opgespoord (door verraad, per ongeluk ontdekt of anderszins) en gedeporteerd; 
anderen kwamen om als gevolg van de laatste gevechtshandelingen, een kleiner deel 
stierf tijdens het onderduiken en sommigen verlieten hun schuilplaats en probeerden, 
soms met succes, het land te ontvluchten. Andere Nederlandse Joden werden vanuit 
België en Frankrijk gedeporteerd, pleegden zelfmoord, overleden tijdens de 
onderduik, zijn doodgeschoten of kwamen om tijdens oorlogs- of verzetshandelingen. 
Een deel wist te ontkomen aan deportatie door hun Joodse afkomst formeel in de 
Pagina 7 van 62 

 
Landrapport Nederland 9 november 2020 
In 1943 telde de Nationaal Socialistische Beweging (NSB), de Nederlandse nazipartij, 
meer dan 100.000 leden. Ongeveer 25.000 mannen meldden zich vrijwillig bij de 
Waffen-SS, in het bijzonder de Wiking-divisie, het Vrijwilligerslegioen of Landstorm 
2,3
Nederland . Slechts 30-40% van deze vrijwilligers was lid geweest van de NSB of een 
andere nationaalsocialistische beweging voordat zij toetraden tot de Waffen-SS. De 
meesten meldden zich aan zonder eerder blijk te hebben gegeven van expliciete 
steun aan de nazi's. Deze rekrutering uit andere kringen dan die van bekende 
nazicollaborateurs paste in de strategie van de Waffen-SS, die de bestaande 
nationaalsocialistische organisaties in Nederland niet wilde verzwakken. Tijdens de 
oorlog, en vooral toen de kansen zich tegen de nazi's keerden, werden de criteria voor 
vrijwilligers om zich bij de Waffen-SS aan te sluiten minder streng. Desalniettemin 
heeft de Waffen-SS tot begin 1945 vrijwilligers afgewezen die niet aan de criteria 
voldeden. Er zijn geen betrouwbare statistieken over afgewezen vrijwilligers voor de 
Waffen-SS.  
 
Na de oorlog werden zo'n 10.000 vrijwilligers gevangen gezet. Velen van hen werden 
niet veroordeeld, deels omdat zij minderjarig waren op het moment dat zij zich 
aanmeldden. Deze jongeren waren vaak lid geweest van de Jeugdstorm, de 
jongerenorganisatie van de NSB, voordat zij zich als vrijwilliger bij de Waffen-SS 
aansloten. Zodra het Centraal Archief Bijzondere Rechtspleging (CABR) volledig 
toegankelijk is, wordt uitgebreid onderzoek naar de rol van Nederlandse burgers in de 
Waffen-SS en hun vervolging verwacht.  
 
Ten minste enkele van de honderden Nederlandse vrijwilligers, vooral die van de 
Wiking-divisie, waren betrokken bij massamoorden, genocide, in 1941. In dagboeken 
van sommige vrijwilligers is de deelname aan deze gruweldaden vastgelegd, in het 
bijzonder de moorden in Tarnopol in juli 1941 en in Mariopol later dat jaar. Er zijn 
geen geverifieerde referenties voor betrokkenheid van Nederlandse vrijwilligers bij 
andere massamoorden in Oost-Europa; een dergelijke betrokkenheid kan niet worden 
4
uitgesloten of bevestigd.
  
 
Na de oorlog startte het Bureau Bijzondere Rechtspleging ruim 400.000 onderzoeken 
naar Nederlanders die van collaboratie en/of verraad werden verdacht. De 
onderzoeken leidden tot 6.806 veroordelingen vanwege het nemen van dienst in het 
nazi-leger. Nog eens 3283 personen zijn veroordeeld voor hulp aan de vijand en 1344 
voor verraad. Twee verdachten in ‘politieke’ zaken werden ter dood veroordeeld en 
daadwerkelijk geëxecuteerd: Anton Mussert, de leider van de NSB (mei 1946) en Max 
Blokzijl, journalist en nazipropagandist (maart 1946). 
 
De doodstraf werd opgelegd aan Nederlanders die zich schuldig hadden gemaakt aan 
misdrijven als collaboratie, het aangeven van Joden, actieve dienst in de SS en 
geweldsmisdrijven in hun functie van kampbewaker of politieagent. Alle Duitsers die 
de doodstraf kregen, waren hooggeplaatste ambtenaren tijdens de bezetting. De 
meeste van de aanvankelijke doodvonnissen werden door het Gerechtshof omgezet 
in levenslange gevangenisstraf. Vanaf 1946 voerde de Nederlandse regering een 
                                                
2
 Roekel, Evertjan van. Veldgrauw: Nederlanders in de Waffen-SS. 496 pagina's. 2019 
3
 Andere, oudere studies hebben iets hogere aantallen gesuggereerd of afgekeurde vrijwilligers 
opgenomen. Er bestaat in Nederland algemene consensus over de opgegeven aantallen. 
4
 Roekel, Evertjan van. Veldgrauw: Nederlanders in de Waffen-SS. 496 pagina's. 2019 
Pagina 9 van 62 

 
Landrapport Nederland 9 november 2020 
1.1.5 Bevrijding  
Tijdens de oorlog stierf 2,32% van de Nederlandse bevolking. In Nederlands-Indië 
5
bedroeg dit aantal 5,76%. De Geallieerden bevrijdden het zuidelijk deel van 
Nederland in de tweede helft van 1944. De bevrijding van de rest van Nederland 
volgde in de eerste maanden van 1945 na de Hongerwinter die ongeveer 20.000 
burgers het leven kostte. Op 4 mei 1945 capituleert de Duitse admiraal Von 
Friedeburg op de Lüneburger Heide namens de Duitse troepen in Nederland en in 
delen van Noordwest Duitsland. Op 5 mei 1945 ondertekenen de Canadese generaal 
Foulkes en de Duitse generaal Blaskowitz in Hotel De Wereld in Wageningen het 
capitulatiedocument, zoals dat een dag eerder is opgesteld. 
 
De Tweede Wereldoorlog oorlog heeft de Nederlandse samenleving sterk beïnvloed 
en geraakt. Circa een half miljoen mannen is vanwege de Arbeitseinsatz hoofdzakelijk 
op Duitse bodem verplicht tewerkgesteld. Van deze tewerkgestelden zijn naar 
schatting 30.000 mannen omgekomen. De inzet van de Nederlandse koopvaardijvloot 
voor oorlogsvoering kost 3400 Nederlandse opvarenden het leven. Diverse steden 
liggen in puin en door de bouw van de Atlantikwall, de Duitse verdedigingslinie langs 
de Europese kust, zijn ruim een half miljoen mensen gedwongen verhuisd of dakloos. 
1.1.6 Oorlog in Nederlands-Indië, Suriname en de Nederlandse Antillen 
Nederlands-Indië, het tegenwoordige Indonesië, was bij aanvang van de Tweede 
Wereldoorlog een Nederlandse kolonie. Het Japanse leger bezette het gebied vanaf 
februari 1942 en sloot Nederlanders en andere Europeanen op in 
interneringskampen. Binnen en buiten de kampen was schaarste en honger. 
Indonesische, Europese en Indo-Europese mannen werden tevens op grote schaal 
gedwongen om te werken aan de Birma-Siam of de Pakan Baroe spoorlijn. Joden 
werden opgesloten in specifieke kampen zoals Tangerang of Adek.  
 
De Japanse bezetting eindigde met de Japanse overgave op 15 augustus 1945. Het 
geweld ging echter door. Onafhankelijkheidsstrijders riepen op 17 augustus 1945 de 
Republiek Indonesië uit, en verklaarden zich onafhankelijk. Een dekolonisatieoorlog 
volgde. Het duurde tot 27 december 1949 voor Nederland onder grote internationale 
druk de onafhankelijkheid van de republiek Indonesië erkende.  
 
De andere koloniën, Suriname en de Nederlandse Antillen, bleven grotendeels buiten 
de oorlogshandelingen. Wel speelden beide landen een rol bij levering van 
grondstoffen aan de Geallieerden, te weten bauxiet en olie.  
1.1.7 Ontvangst in Nederland van Joden na de oorlog  
Holocaust-overlevenden die na de oorlog terugkwamen naar Nederland, hadden het 
zwaar en werden kil ontvangen. Nederlanders wilden de oorlog vergeten en het 
verleden achter zich laten. Ook was het antisemitisme direct na de oorlog sterker dan 
voor de bezetting. Voor de verhalen van Joodse overlevenden was geen belangstelling 
en rechtsherstel door onder andere teruggave van gestolen bezit zoals huizen, 
inrichting of kunst, bleef vaak uit. Het verkrijgen van voogdij over Joodse wezen 
vergde juridische procedures en rechtszaken.  
 
In vervolg op internationale discussies over de omgang met Joodse bezittingen en 
                                                
5
 Amerikaanse, Belgische, Britse, Canadese, Franse, Noorse en Poolse troepen bevrijdden Nederland. 
Pagina 11 van 62 

 
Landrapport Nederland 9 november 2020 
monumenten zijn tijdens of vlak na de Tweede Wereldoorlog (tot en met 1950) 
opgericht. En de herinnering aan de oorlog is nog levend. Dit wordt onderstreept door 
het feit dat sinds 2000 nog 759 nieuwe monumenten zijn opgericht. Elk jaar vinden 
ongeveer 2500 nationale, regionale en lokale herdenkingen plaats. Daarvan vinden er 
9 
1500 plaats op 4 mei in een van de 355 gemeenten. Deze cijfers illustreren het lokale, 
wijk gebonden en particuliere karakter van de oorlogsherinnering en –herdenking in 
Nederland. 
 
In 2014 waren er meer dan tachtig oorlogsmusea die vertellen over (onderdelen van) 
het verhaal van de Tweede Wereldoorlog. Ze verschillen sterk in grootte, presentatie 
en publiek. Bijna een kwart van die musea wordt beheerd door een professionele 
10
staf. Vrijwilligers spelen in deze musea een belangrijke rol bij rondleidingen, 
tentoonstellingen maken en bij de bedrijfsvoering.  
1.2.1 Herdenken in Nederland 
Het herdenken van de slachtoffers van de oorlog en het vieren van de bevrijding is 
bewust gescheiden. Nederland gedenkt zijn oorlogsdoden op de vooravond van 5 
mei, op 4 mei om 20.00 uur. In heel Nederland is het dan 2 minuten stil. 
 
De inhoudelijke basis van het Nationale herdenken op 4 mei is de Tweede 
Wereldoorlog. Echter sinds de jaren zestig worden ook militaire slachtoffers herdacht 
van conflicten waar Nederland na de Tweede Wereldoorlog bij betrokken was. De 
Nationale Herdenking wordt georganiseerd door het Nationaal Comité 4 en 5 mei. Het 
vindt plaats op de Dam in Amsterdam en wordt bijgewoond door de Koning en de 
Koningin en leden van het parlement en het kabinet. Tijdens de plechtigheid op de 
Dam worden kransen gelegd voor verschillende groepen slachtoffers. Een daarvan is 
gewijd aan de slachtoffers van vervolging; Sinti, Roma en Joden worden expliciet 
genoemd. 
 
Het officiële Memorandum voor de Dodenherdenking op 4 mei luidt: “tijdens de 
Nationale Herdenking herdenken wij allen – burgers en militairen – die in het 
Koninkrijk der Nederlanden of waar ook ter wereld zijn omgekomen of vermoord 
sinds het uitbreken van de Tweede Wereldoorlog, in oorlogssituaties en bij 
 11
vredesoperaties.”  
 
Bijna elk jaar is er een publiek debat in de media over dit memorandum en de 
slachtoffers die men zou moeten herdenken. In 2017 wilde een groep in het 
memorandum vluchtelingen die op weg naar Europa zijn omgekomen, opnemen. In 
2018 was er een kleine groep die de twee minuten stilte wilde verstoren om de 
aandacht te vestigen op de slachtoffers van 'oorlogsmisdaden' gepleegd door 
Nederlandse militairen in Nederlands-Indië.  
 
Tegelijk met de Nationale Herdenking in Amsterdam organiseren honderden 
gemeenten en comités lokale herdenkingen. In Nederland is de benadering van deze 
herdenkingen en vieringen zeer bottom-up en lokaal. Dit betekent dat de mensen op 
4 mei in hun eigen gemeenschappen op hun eigen manier herdenken en dat zij op 5 
                                                
9
 E. Somers, De oorlog in het museum: herinnering en verbeelding, Zwolle (2014) 
10
 idem, pagina's 29-45.  
11
 https://www.4en5mei.nl/english/4-may  
Pagina 13 van 62 

 
Landrapport Nederland 9 november 2020 
bijgewoond door de premier en de staatssecretaris van VWS, die in het kabinet 
verantwoordelijk is voor de portefeuille oorlogsgetroffenen en herdenking WOII, 
evenals door buitenlandse ambassadeurs, diverse organisaties en belangstellenden. 
De jaarlijkse herdenking wordt live uitgezonden op de nationale televisie.  
 
Tijdens de plechtigheid die plaatsvond op de 75e verjaardag van de bevrijding van 
Auschwitz, heeft de Nederlandse regering een langverwachte stap gezet in het onder 
ogen zien van het Nederlandse oorlogsverleden. Op zondag 26 januari 2020 heeft 
premier Mark Rutte excuses aangeboden voor het feit dat ambtenaren die tijdens de 
nazibezetting in Nederland werkten, niet meer hadden gedaan om de deportatie van 
en moord op meer dan 100.000 Joden te voorkomen. “En toch was het alles bij elkaar 
te weinig. Te weinig bescherming. Te weinig hulp. Te weinig erkenning. [...] […] Nu de 
laatste overlevenden nog onder ons zijn, bied ik vandaag namens de regering excuses 
aan voor het overheidshandelen van toen. Dat doe ik in het besef dat geen woord 
15
zoiets groots en gruwelijks als de Holocaust ooit kan omvatten.”  
 
De premier maakte deze excuses in het jaar dat het 75-jarig bestaan van de vrijheid in 
Nederland werd gevierd, toen sommige overlevenden van de Holocaust nog in leven 
waren (en sommigen van hen zijn dat tot op de dag van vandaag nog). De algemene 
bedoeling van de excuses was erkenning te betuigen en verantwoordelijkheid te 
nemen, in plaats van achteraf met een beschuldigende vinger te wijzen naar de 
regeringsambtenaren uit het verleden. Ten tijde van de bezetting deden 
regeringsambtenaren mee met de bezetter, in de hoop ergens iets goeds te kunnen 
doen. Maar in 2020 hebben het kabinet en de premier besloten zich niet langer te 
verschuilen voor wat er is gebeurd. De reacties op de excuses waren overwegend 
16 
positief met een enkele kritische noot. De excuses hebben geen openbaar debat op 
gang gebracht. 
 
Het Jom HaSjoa comité organiseert namens 32 Joodse organisaties sinds 1946, 
jaarlijks de herdenking Jom Hasjoa Vehagvura op de Hebreeuwse datum van 27 
Nissan. De dag wordt sinds 1966 nageleefd in de Hollandsche Schouwburg, de 
Amsterdamse Unschlagplatz, waar 46.000 Joden werden opgesloten voordat ze in 
1942-43 werden gedeporteerd. De herdenking bestaat onder andere uit het 
uitspreken van het Jizkor, het ontsteken van herdenkingslichten, muziek en het 
Kaddiesj wordt uitgesproken. Het Hatikva en het Wilhelmus zijn de afsluiting van de 
plechtigheid. 
 
Herinneringscentrum Kamp Westerbork organiseert sinds 2005 iedere vijf jaar de 
herdenking De 102.000 Namen Lezen, waarbij op het voormalige kampterrein 
gedurende zes dagen en vijf nachten onafgebroken de namen worden gelezen van de 
102.000 Joden, Sinti en Roma die vanuit Nederland werden gedeporteerd en 
vermoord. De namen worden voorgelezen door nabestaanden, burgers, 
bewindspersonen en in 2015 las ook de Koning namen voor. Het voorlezen is via een 
livestream te volgen. 
 
                                                
15
 https://www.government.nl/documents/speeches/2020/01/26/speech-by-prime-minister-mark-rutte-
at-the-national-commemoration-at-the-auschwitz-monument-amsterdam  
16
 https://nos.nl/artikel/2320322-reacties-op-historische-excuses-rutte-gepast-moment-en-groots-
gebaar.html  
Pagina 15 van 62 

 
Landrapport Nederland 9 november 2020 
 
Het ministerie van Onderwijs, Cultuur en Wetenschap (OCW) is verantwoordelijk voor 
onderwijs, cultuureducatie, musea, erfgoed en het archiefbeleid. De bestrijding van 
discriminatie, waaronder antisemitisme, is een beleidsterrein van het ministerie van 
Sociale Zaken en Werkgelegenheid (SZW). Het ministerie van Binnenlandse Zaken en 
Koninkrijksrelaties (BZK) is het coördinerend departement voor het thema aanpak 
discriminatie. Het ministerie van Justitie en Veiligheid (JenV) neemt de strafrechtelijke 
kant van discriminatie, antisemitisme en Holocaustontkenning voor zijn rekening. 
 
Naast de rol van de Rijksoverheid ondersteunen de provinciale en gemeentelijke 
overheden instellingen voor de oorlogsherinnering en –herdenking. Naast publieke 
financiering kan het beleidsterrein ook rekenen op steun uit private fondsen. De 
meest prominente daarvan is het vfonds, het nationaal fonds voor vrede, vrijheid en 
veteranenzorg. Het vfonds draagt bij aan projecten van de oorlogs- en verzetsmusea 
19
en de bevrijdingsfestivals. 
 
De organisaties op het domein van herinnering en herdenking van de Tweede 
Wereldoorlog en Holocaust hebben zich verenigd. De Stichting Musea en 
20
Herinneringscentra 40-45 (SMH) is het samenwerkingsverband van vijftien musea 
en herinneringscentra in Nederland. Platform WO2 is een netwerkorganisatie waarin 
het NIOD Instituut voor Oorlogs-, Holocaust- en Genocidestudies, Netwerk 
Oorlogsbronnen, de Stichting Musea en Herinneringscentra 40-45, de 
Oorlogsgravenstichting, de Stichting Liberation Route Europe en het Nationaal Comité 
4 en 5 mei samenwerken. Het Platform WO2 wil de herinnering aan de Tweede 
Wereldoorlog levend houden voor toekomstige generaties en is operationeel sinds 
2016. SMH en Platform WO2 ontvangen subsidie van VWS.  
 
VWS financiert structureel vijf herinneringscentra: Amersfoort, Vught, Westerbork, 
het Oranjehotel en het Nationaal Museum Sophiahof. De herinneringscentra 
Amersfoort, Vught en Westerbork zijn gevestigd op of nabij de locatie van een 
voormalige kamp. Nederlandse Joden, Sinti en Roma werden in centraal 
doorgangskamp Westerbork verzameld voor transport naar de concentratie- en 
vernietigingskampen.  
 
21
Op 7 september 2019 werd het Oranjehotel in Den Haag officieel geopend. De nazi's 
gebruikten deze locatie om onder meer Joodse en andere verzetsstrijders gevangen 
te zetten. Het Nationaal Museum Sophiahof vertelt het verhaal van de oorlog en de 
interneringskampen in Nederlands-Indië. 
 
De Nederlandse overheid heeft in 2016 en 2019 subsidie verleend aan het Nationaal 
Holocaust Museum, onderdeel van het Joods Cultureel Kwartier (JCK), en aan het 
Holocaust Namenmonument. Het JCK beheert verder het Joods Historisch Museum, 
de Portugese synagoge en tevens de Hollandsche Schouwburg vanwaar de 
                                                
19
 www.vfonds.nl  
20
 Bij SMH aangesloten musea zijn Airborne Museum Hartenstein, Bevrijdingsmuseum Zeeland, Fries 
Verzetsmuseum, HC Kamp Westerbork, Indisch Herinneringscentrum Sophiahof, Museon, Joods 
Cultureel Kwartier, Rotterdam Museum 40-45 NU, Nationaal Monument Kamp Amersfoort, Nationaal 
Monument Kamp Vught, Nationaal Onderduikmuseum, Oorlogsmuseum Overloon, Verzetsmuseum 
Amsterdam, Vrijheidsmuseum. 
21
 Oranje in Oranjehotel slaat ook op de koningsgezinde houding van een deel van de verzetsstrijders. 
Pagina 17 van 62 

 
Landrapport Nederland 9 november 2020 
De Rijksoverheid en organisaties die actief zijn in het veld van Holocaustherdenking, 
educatie over en onderzoek naar de Holocaust en de bestrijding van antisemitisme en 
antiziganisme zetten zich in voor een duurzame verankering van de geschiedenis van 
de Tweede Wereldoorlog en de Holocaust in de Nederlandse samenleving. Het belang 
van duurzame verankering groeit nu de overlevenden en ooggetuigen van de 
Holocaust en de Tweede Wereldoorlog ons langzaam maar zeker ontvallen. 
 
In Nederland zijn de onderwerpen waar IHRA zich op richt beleidsmatig verspreid 
over meerdere departementen. Het Ministerie van Volksgezondheid, Welzijn en Sport 
(VWS) is het coördinerende departement voor Oorlogsherinnering. 
1.4.1 Beleidsontwikkeling bij VWS 
Twee onderwerpen hebben in deze periode de meeste beleidsaandacht gekregen. 
Allereerst een onderwerp buiten het aandachtsgebied van IHRA dat in dit rapport 
verder niet uitgebreid aan bod komt. Het gaat om de situatie in de voormalige kolonie 
Nederlands-Indië, het huidige Indonesië, tijdens de Tweede Wereldoorlog en de 
daaropvolgende periode van dekolonisatie. In 2015 nam het kabinet verschillende 
maatregelen en procedures in gang gezet, zoals de Backpay-regeling, de collectieve 
erkenning en de subsidieregeling collectieve erkenning van Nederlandse burgers uit 
Indisch en Moluks Nederland. 
 
Het tweede onderwerp dat geheel binnen het aandachtsgebied van de IHRA valt zijn 
de adviezen van de commissie Cohen. Deze adviezen zijn de uitkomst van een verzoek 
eind 2014 van de toenmalige staatssecretaris van VWS aan verschillende organisaties 
uit het veld. De Staatssecretaris verzocht een perspectief te schetsen voor het in de 
Nederlandse samenleving verankeren en borgen van de herinnering aan de Tweede 
Wereldoorlog. Het NIOD, het Nationaal Comité 4 en 5 mei, de Oorlogsgravenstichting, 
de Stichting Musea en Herinneringscentra 40-45 en de Stichting Liberation Route 
Europe vormden een commissie voorgezeten door de voormalig Staatssecretaris en 
burgemeester van Amsterdam heer Job Cohen, de zogenaamde ‘Commissie Cohen’. 
 
Deze commissie bracht twee rapporten uit: Versterking van de herinnering WOII (27 
maart 2015) en Eindrapport Commissie Versterking Infrastructuur Herinnering WOII 
(2016). In deze rapporten worden verschillende trends geschetst, zowel in de 
Nederlandse samenleving als in de wijze van herinneren. Deze trends maken het 
belang van vernieuwing zichtbaar en benadrukken de noodzaak om een betere 
verankering van de herinnering te realiseren. Een aantal opvallende trends en 
ontwikkelingen zijn:  
• De ooggetuigen vallen weg, de generatie die de oorlog meemaakte wordt 
steeds kleiner. De wijze van herinnering zal daardoor wijzigen;  
• Ondanks een grotere afstand in tijd blijft de belangstelling voor de Tweede 
Wereldoorlog groot en groeit zelfs. Er is hierbij behoefte aan authentieke 
plekken (lieux de mémoire) en het leggen van verbindingen naar de actualiteit 
van vandaag; 
• De Nederlandse samenleving is qua samenstelling ingrijpend veranderd en dit 
zal zo door blijven gaan. Ter illustratie, in 1972 had 9,2% van de Nederlandse 
bevolking een migratieachtergrond, in 2016 bedroeg dit percentage 22,1%. Zo 
is er een groot aantal Nederlanders dat een ander referentiekader en context 
meeneemt als het gaat over de Tweede Wereldoorlog;  
Pagina 19 van 62 

 
Landrapport Nederland 9 november 2020 
materialen uit de oorlog zijn verspreid over talrijke archieven in binnen- en 
buitenland. Het Netwerk Oorlogsbronnen (NOB) ontwikkelt en onderhoudt de 
digitalisering van en verbinding tussen de afzonderlijke archieven en 
collecties. De digitale toegang is essentieel voor het bereiken van de nieuwe 
generaties. 
• Herinneringscentra: investeren in betere zichtbaarheid en toegankelijkheid 
van de herinneringscentra met landelijke betekenis voor de herinnering aan 
de verschrikkelijke ervaringen uit de Tweede Wereldoorlog.  
• 75 jaar vrijheid: het belang van de viering van 75 jaar vrijheid is groot. Temeer 
omdat er steeds minder overlevenden onder ons zijn. Het is het moment om 
stil te staan bij de gruwelijkheden van toen en bij het belang van de vrijheid 
die erop volgde.  
 
Alle betrokken organisaties zijn aan de slag gegaan met de suggesties van de 
Commissie Cohen. VWS is van plan de uitvoering van de door de Commissie Cohen 
voorgestelde maatregelen in 2021 te evalueren. Covid-19 vertraagde de start van de 
evaluatie.  
 
De Nederlandse overheden – Rijk, provincie en gemeenten – hebben in de periode 
2012-2019 middelen beschikbaar gesteld voor de herinnering en herdenking van de 
Tweede Wereldoorlog en de Holocaust. De onderstaande tabel toont de grootste 
incidentele uitgaven van de Rijksoverheid in deze periode.  
 
Rijksbijdragen in de periode 2012-2019 Bedrag in € 
Holocaust Namenmonument  8,3 mln (2016 en 2019) 
Nationaal Holocaust Museum 5,6 mln (2016)) 
75 jaar vrijheid 24 mln (2018 en 2019) 
27
Investering in educatie over de Holocaust 2 mln (2019) 
Onderhoud en restauratie van Joodse begraafplaatsen 2,5 mln 
Canonnetwerk, netwerk van musea die objecten uit de 0,7 mln 
Canon van Nederland tonen 
28
Verbeteren toegankelijkheid van beladen geschiedenis 1 mln 
door projectfinanciering via het Mondriaan Fonds  
 
Academische activiteiten, publicaties en activiteiten gericht op een algemeen publiek 
worden gefinancierd via de reguliere financiële regelingen. 
1.4.2 Beleidsontwikkelingen overige departementen 
In Nederland zijn de onderwerpen waar IHRA zich op richt beleidsmatig verspreid 
over meerdere departementen. Deze paragraaf beschrijft de inzet van andere 
departementen op specifieke onderwerpen die in het IHRA-aandachtsgebied vallen. 
 
De regeringsvisie uit 2017 op burgerlijke waarden, verdedigbare democratie, sociale 
cohesie en hun onderlinge verbondenheid illustreert hoe sterk de Tweede 
Wereldoorlog geldt als moreel ijkpunt in de Nederlandse samenleving. De regering gaf 
aan dat Nederland de ervaringen van de Tweede Wereldoorlog nooit meer wil 
meemaken: een disfunctionele rechtsstaat, de geïndustrialiseerde moord op 
                                                
27
 TK 20454 nr. 125; TK 20454 nr. 143; TK 202454 nr. 147 
28
OCW Kamerbrief 17641064 “Visie Erfgoed uit de Tweede Wereldoorlog”. (5 november 2019) 
Pagina 21 van 62 

 
Landrapport Nederland 9 november 2020 
restitutiebeleid in huidige vorm kent zijn oorsprong in 2001 met de oprichting van de 
Adviescommissie Restitutieverzoeken Cultuurgoederen en Tweede Wereldoorlog om 
advisering over restitutieverzoeken zo onafhankelijk mogelijk te laten plaatsvinden en 
om rechtsherstel mogelijk te maken. Het belangrijkste voornemen uit de Kamerbrief 
van 2016 was het scheiden van onderzoek en advies over de teruggave van 
33
roofkunst. Dit voornemen heeft geleid tot de oprichting van het Expertisecentrum 
Restitutie Cultuurgoederen en Tweede Wereldoorlog. Het Expertisecentrum is 
ondergebracht bij het NIOD, het Instituut voor Oorlogs-, Holocaust- en 
Genocidestudies, en is op 1 september 2018 van start gegaan. Hiermee wordt de 
opgedane kennis en kunde over onderzoek naar roofkunst gebundeld en duurzaam 
verankerd bij een onafhankelijke academische organisatie. Ook is destijds 
34
aangekondigd dat het restitutiebeleid in 2020 geëvalueerd zal worden. In 2019 
35
leidde dit tot een adviesaanvraag aan de Raad voor Cultuur. Een onafhankelijke 
commissie onder voorzitterschap van Jacob Kohnstamm is momenteel bezig met de 
36
evaluatie. 
1.5 Politieke ontwikkelingen 
Deze paragraaf geeft een beeld van de aard van de onderwerpen gerelateerd aan de 
Tweede Wereldoorlog die in de periode 2012-2019 zijn besproken in het parlement. 
De Indische kwestie en de viering van 75 jaar vrijheid in 2020 hadden in de periode 
2012-2019 de meeste aandacht in de Tweede Kamer. Een ander groot onderwerp is 
het toenemende gevoel van onveiligheid in de Joodse gemeenschap. De ontwikkeling 
van de cijfers van de gemelde (gewelds-)incidenten ondersteunen dat gevoel niet 
voor deze periode. Het gevoel van onveiligheid heeft echter wel geresulteerd in de 
initiatiefnota antisemitisme die in deze paragraaf aan bod komt. De paragraaf 
beschrijft verder WOII-gerelateerde onderwerpen die in de rapportageperiode 
parlementaire aandacht kregen. 
1.5.1 Bestrijding antisemitisme 
De Tweede Kamerleden Yesilgöz-Zegerius (VVD) en Segers (Christen Unie) hebben in 
2019 een initiatiefnota ingebracht in de commissie voor Justitie en Veiligheid. De 
initiatiefnemers zien antisemitisme als een internationaal probleem: “In veel 
Europese landen zien we dat het aantal gewelddadige anti-Joodse incidenten al enige 
jaren verontrustend hoog is en stijgt. En helaas heeft de geschiedenis ons geleerd dat 
dit geweld symbool staat voor iets veel diepers. Dat het vaak slechts een topje van de 
ijsberg is. Antisemitisme zit verscholen in kwaadaardige vooroordelen en 
eeuwenoude stereotypen, die onze samenleving binnensijpelen. Joden worden dan 
ook vaak «de kanarie in de kolenmijn» genoemd: als het antisemitisme de kop op 
steekt, blijft het niet alleen bij Jodenhaat, maar wordt het een totale vergiftiging voor 
37
de hele samenleving, en zal de ene na de volgende minderheid of groep volgen”. 
 
                                                
33 
TK 25839, nr. 42 
34
 De Engelstalige link naar informatie over het restitutiebeleid: 
https://english.cultureelerfgoed.nl/topics/restitution-policy 
35
 https://www.rijksoverheid.nl/documenten/brieven/2019/12/17/brief-aan-de-raad-voor-cultuur-
inzake-adviesaanvraag-voor-beleidsevaluatie-restitutie-roofkunst-tweede-wereldoorlog 
36
 TK 25839, nr. 42. https://www.raadvoorcultuur.nl/actueel/nieuws/2020/03/11/evaluatiecommissie-
restitutiebeleid-naziroofkunst-tweede-wereldoorlog-ingesteld 
37
 TK 35164 nr 2 (14 maart 2019) p1 
Pagina 23 van 62 

 
Landrapport Nederland 9 november 2020 
die jongeren nu en in de toekomst aanspreekt en boeit. Het geld is bedoeld voor de 
modernisering van een aantal oorlogsmusea en Herinneringscentra, voor 
vernieuwende presentatievormen, voor onderzoek naar de geschiedenis van de 
Tweede Wereldoorlog en voor het vergemakkelijken van de digitale toegang tot 
bronnen en archieven van de Tweede Wereldoorlog. 
1.5.3 Duitse WOII-gerelateerde uitkeringen 
Uitkeringen die de Duitse overheid uitbetaalt aan Nederlanders, slachtoffers en 
collaborateurs, gaven aanleiding tot debat en tot vragen vanuit de Tweede Kamer. 
Allereerst de uitkeringen aan slachtoffers. 300 Nederlandse ex-dwangarbeiders 
ontvangen invaliditeitsuitkeringen uit Duitsland. Nederland hief over die uitkering 
belasting wat leidde tot publieke verontwaardiging. In 2018 is besloten dat de 
overheid de belastingheffing op de uitkering van de voormalige dwangarbeiders stopt 
zo staat in een gezamenlijke verklaring van de staatssecretarissen van Financiën en 
42
van Volksgezondheid, Welzijn en Sport. Duitsland keert ook pensioenen uit aan 
Nederlanders en hun nabestaanden die in de Tweede Wereldoorlog bij de 
Wehrmacht of de Waffen-SS hebben gediend. Dat leidde in 2013, 2015 en in 2019 tot 
een publiek debat. Naast het vraagstuk van wenselijkheid was niet direct duidelijk of 
de ontvangers van deze pensioenen belasting betaalden over het ontvangen bedrag. 
De in Duitsland onbelaste invaliditeitsuitkeringen aan Nederlanders die in Duitse 
eenheden hebben gediend zijn door niet volledige informatie-uitwisseling niet in alle 
43
gevallen belast in Nederland. 
1.5.4 Holocaustontkenning 
In Nederland baseren rechters zich in gevallen van Holocaustontkenning op het artikel 
groepsbelediging, 137c van het Wetboek van Strafrecht. Holocaustontkenning en –
verdraaiing vindt nauwelijks enige weerklank in Nederland.  
 
Tijdens een debat in de Tweede Kamer in december 2016 is gesproken over het 
verruimen van de vrijheid van meningsuiting. De meeste partijen waren tegen, omdat 
zij vreesden dat de Holocaust zou worden ontkend en dat het verschillende vormen 
44
van discriminatie mogelijk zou maken. 
1.5.5 Erfgoed 
De persoonlijke getuigen die met hun verhalen diepte, betekenis en een gezicht 
geven aan de verschrikkingen van de Tweede Wereldoorlog en de Holocaust, 
ontvallen ons. Het wegvallen van die generatie heeft ook invloed op de wijze waarop 
we stilstaan bij de oorlog. De stille getuigen van de verschrikkingen resteren, ons 
erfgoed. De Nederlandse overheid en diverse organisaties en instellingen beschikken 
over enorme collecties van onder andere documenten, tekeningen, foto's en kaarten 
uit de oorlog. Dit erfgoed is het blijvend tastbaar bewijs van de gruwelijkheden van de 
Tweede Wereldoorlog en de Holocaust. Juist omdat dit erfgoed straks het enige nog 
tastbare bewijs is van de Tweede Wereldoorlog is het noodzakelijk om dit goed 
toegankelijk, bruikbaar en vindbaar te maken voor een breed geïnteresseerd publiek.  
 
                                                
42
 TK 34785 nr. 85 (18 mei 2018). 
43
 TK 2012 – 2013 nr. 2042. TK 2014 – 2015 nr. 2799. Brief van de staatssecretaris van Financiën, 2019-
0000149485. 
44
 https://www.tweedekamer.nl/kamerstukken/plenaire_verslagen/kamer_in_het_kort/voorstel-tot-
verruiming-vrijheid-van-meningsuiting 
Pagina 25 van 62 

 
Landrapport Nederland 9 november 2020 
1.6 Rechtsherstel 
Het proces van rechtsherstel, recuperatie en restitutie is nog altijd niet voltooid, en 
raakte het beleid is de periode 2012-2019 ook. In een proefschrift uit 2017 wordt 
beschreven dat het proces van rechtsherstel, restitutie van geroofde Joodse 
eigendommen direct na de oorlog startte. De Nederlandse overheid, de beurs, 
banken en verzekeraars zijn vanaf 1945 bij het rechtsherstel betrokken. De auteur 
meldt dat het rechtsherstel met veel moeite en tegenslag gepaard gaat. Het verloopt 
langzaam, formalistisch en bureaucratisch. Het is zeker niet zo dat Joodse 
48
‘gedepossedeerden’ automatisch hun eigendommen terugkrijgen. 
1.6.1 Rijksoverheid 
Enkele dagen na de ondertekening van de Stockholmverklaring in januari 2000 
maakte de Nederlandse regering excuses voor de kille ontvangst die Joodse 
49
overlevenden van de Holocaust in Nederland ten deel zijn gevallen. In maart 2000 
ontving de Tweede Kamer een brief van de regering met daarin een reactie op de 
50
aanbevelingen van vijf adviescommissies over rechtsherstel. In navolging van de 
aanbevelingen en gesprekken met de Joodse gemeenschappen en Sinti en Roma 
gemeenschappen kwam de Rijksoverheid tot meerdere overeenkomsten. Met de 
Joodse gemeenschap voor retributie voor een totale waarde van € 181,5 miljoen. De 
Sinti en Roma gemeenschappen ontvingen een compensatie van € 13,6 miljoen van 
de Rijksoverheid. De omgang met geroofde kunst is eerder in dit rapport 
51
beschreven. 
 
Sinds de start van het verruimde restitutiebeleid heeft de Restitutiecommissie tot en 
met 2018 156 adviezen uitgebracht. Van de 156 adviezen betreffen 93 adviezen een 
geheel of gedeeltelijke toewijzing van het restitutieverzoek. In totaal is er tot en met 
2018 geadviseerd om circa 460 objecten te restitueren aan (nabestaanden van) 
52
rechthebbenden. 
1.6.2 Lokale overheden 
In maart 2014 publiceerde het NIOD het onderzoek naar de Amsterdamse 
 53
erfpachtkwestie. Aanleiding tot het onderzoek waren berichten in de pers in het 
voorjaar van 2013. Hieruit bleek dat de gemeente Amsterdam na de Tweede 
Wereldoorlog Joodse burgers die waren teruggekeerd uit de concentratiekampen of 
uit de onderduik, boetes voor niet betaalde erfpachtcanon over de oorlogsjaren in 
rekening bracht. Dit leidde tot een publieke discussie of de gemeente Amsterdam 
                                                
48
 Christiaan Ruppert. Eindelijk restitutie: De totstandkoming van Nederlandse akkoorden over joodse 
oorlogstegoeden (1997-2000). 2017 (AUP), p. 3. 
49
 https://www.rd.nl/oud/vp/000129vp01.html 
50
 TK 25839, nr 13 - https://zoek.officielebekendmakingen.nl/kst-25839-13.html  
51
 TK 25839 nr. 42. 
52
 https://www.restitutiecommissie.nl/adviezen.html - voor informatie over de adviezen 
53
 Erfpacht is wat de eigenaar van onroerend goed betaalt aan de eigenaar van de grond waarop het 
onroerend goed is gevestigd. De Nederlandse term voor jaarlijkse kostprijs van erfpacht is canon. De 
eigenaar van het onroerend goed die erfpacht verschuldigd is, kan de canon jaarlijks, voor de looptijd van 
de erfpacht of eeuwigdurend afkopen. 
Pagina 27 van 62 

 
Landrapport Nederland 9 november 2020 
leerlingen zijn professionele keuzes op decentraal niveau, passend bij het 
onderwijsniveau en de schoolsoort. 
1.8 De Tweede Wereldoorlog en de Holocaust in het onderwijs 
De grondwettelijke vrijheid van onderwijs houdt in dat scholen en leerkrachten vrij 
zijn in de keuze van de manier waarop zij onderwerpen aan kinderen onderwijzen. De 
wettelijke eisen ten aanzien van het curriculum van het funderend onderwijs, de 
voorgeschreven onderwijsinhoud, worden onder meer geregeld in kerndoelen en 
eindtermen. De geschiedenis van de politiek tijdens het interbellum in Europa en de 
opkomst van de nazipartij in Duitsland en de fascistische NSB-partij in Nederland 
maken deel uit van het curriculum. Het curriculum schrijft ook de bespreking voor van 
“racisme en discriminatie die tot genocide hebben geleid, in het bijzonder met 
betrekking tot de Joden”. De genocide op Sinti en Roma wordt dus niet expliciet 
vermeld, maar ‘gesuggereerd’ in het curriculum.  
 
59 
In aanvulling op het curriculum heeft het Platform WO2 een referentiekader
ontwikkeld voor onderwijs over de Tweede Wereldoorlog. Platform WO2 pleit 
uitdrukkelijk voor een mondiaal perspectief op de Tweede Wereldoorlog en voor 
bespreking van alle groepen die het slachtoffer zijn geworden van de nazi's. De eerste 
reeks elementen van het kader heeft expliciet betrekking op de politieke en 
maatschappelijke context in Nederland en de rest van de wereld vóór de Tweede 
Wereldoorlog: de botsing van ideologieën, de wereldwijde omvang van de Tweede 
Wereldoorlog en de invloed van de oorlog op elk onderdeel van het dagelijks leven. 
De tweede reeks heeft betrekking op systematische uitsluiting, terreur en genocide. 
Het referentiekader wordt gebruikt door herdenkingscentra en oorlogsmusea.  
 
De Holocaust wordt gewoonlijk voor het eerst onderwezen in het lager onderwijs 
vanaf 10 jaar. De Tweede Wereldoorlog en de Holocaust worden onderwezen in alle 
jaren van het middelbaar onderwijs, hoewel dit afhankelijk is van het 
onderwijsniveau.  
 
Onderdeel van de kerndoelen voor het primair onderwijs en de onderbouw van het 
voortgezet onderwijs, die gelden voor alle leerlingen, is de Canon van Nederland 
(2006). De Canon van Nederland is een chronologische reeks van vijftig historische 
thema's die belangrijk zijn als fundament van het geschiedenisonderwijs in zowel 
basis- als voortgezet onderwijs. Thema's die voor dit verslag van belang zijn, zijn 
onder meer de Tweede Wereldoorlog 1940 - 1945, Anne Frank, en Indonesië 1945 - 
60
1949. De Tweede Wereldoorlog is het meest populaire aspect van de Canon onder 
61
scholieren. 
 
De minister van OCW heeft in juli 2019 een onafhankelijke commissie de opdracht 
gegeven tot herijking van de Canon. In de toelichting op het besluit geeft de minister 
aan dat “het concept van vensters als doorkijk op de geschiedenis goed werkt. De 
herijking gaat dan ook vooral over het tegen het licht houden van keuzes en teksten 
                                                
59
 https://www.tweedewereldoorlog.nl/over-deze-portal/referentiekader/  
60
Een chronologische reeks van vijftig historische thema's die belangrijk zijn voor het fundament van het 
geschiedenisonderwijs in Nederland, zoals bepaald door het ministerie van Onderwijs, Cultuur en 
Wetenschap in 2006. 
61
 OCW Kamerbrief 17641064 “Visie Erfgoed uit de Tweede Wereldoorlog” (5 november 2019) 
Pagina 29 van 62 

 
Landrapport Nederland 9 november 2020 
onderwijs over de Tweede Wereldoorlog en de Holocaust is volgens de onderzoekers 
een ontwikkeling die in Nederland nog ver van de werkelijkheid lijkt af te staan. Het 
leven in de getto's en de massamoorden in de Sovjet-Unie worden vaak 
veronachtzaamd of niet goed uitgewerkt. De acties van Einsatzgruppen of de Aktion 
Reinhardt in het centraal bezette Polen komen bijna niet voor in de schoolboeken. De 
meeste schoolboeken zijn 'Auschwitz-gericht', de euthanasieprogramma's worden 
grotendeels genegeerd, net als de vraag waarom veel van de eigenlijke moorden in 
Oost-Europa plaatsvonden. Het resultaat is dat veel Nederlandse schoolboeken vanuit 
geschiedkundig perspectief verschillende perspectieven missen met betrekking tot 
Holocaustrepresentaties. Daarbij moet wel aangetekend worden dat de beschikbare 
onderwijstijd in het funderend onderwijs gelimiteerd is (voor alle vakken) en dat in 
leermiddelen dus per definitie keuzes gemaakt moeten worden. 
 
De onderzoeker verwijst naar historisch onderzoek waaruit blijkt dat veel 
Nederlanders zich inzetten voor de Duitse oorlogsinspanningen, dat de meeste 
Nederlandse ambtenaren Duitse bevelen opvolgden, dat veel gewone burgers 
meestal 'passieve omstanders' waren en dat sommigen actief betrokken waren bij de 
Jodenvervolging. De onderzoeker meent dat deze thema’s onderbelicht blijven in veel 
van de in Nederland voor geschiedenis gebruikte lesmethoden. Het perspectief in 
deze boeken is dat van Nederland als slachtoffer van de onderdrukking door de 
Nazi’s.  
1.8.1 Lesmateriaal 
De grondwettelijke vrijheid van het bijzonder onderwijs betreffende de keuze van 
leermiddelen impliceert dat de Nederlandse overheid de inhoud van lesmateriaal niet 
controleert. De Nederlandse schoolboekenmarkt is een vrije markt. Iedereen die – 
mits men zich houdt aan de uitgangspunten van het curriculum – een lesboek wil 
schrijven en/of publiceren is daartoe gerechtigd. De uitgeverijen werken over het 
algemeen met een team van deskundige auteurs. 
 
De hierboven geparafraseerde onderzoeker meent dat de kwaliteit van 
Holocaustrepresentaties in Nederlandse schoolboeken problematisch is. De 
schoolboeken bevatten soms feitelijke fouten en omissies, en er is geen sprake van 
discussies over morele kwesties of oefeningen in empathie. Hij stelt dat jongeren 
vanuit de schoolboeken moeilijk kunnen begrijpen waarom de Joden de belangrijkste 
slachtoffers van de Holocaust waren. Bovendien is het perspectief van de slachtoffers 
grotendeels afwezig. Sommige tekortkomingen houden verband met het impliciet of 
expliciet synoniem gebruik van de termen concentratiekamp en vernietigingskamp. 
Nederland is daarin volgens de onderzoeker niet uniek. Het Unesco-rapport The 
International Status of Education about the Holocaust uit 2015 concludeert dat de 
kwaliteit van onderwijsprogramma's en schoolboeken over de Holocaust over de hele 
68
wereld onvoldoende is. Het eerder aangehaalde SLO-onderzoek stelt dat scholieren 
 69
hier wel degelijk interesse voor hebben en er in de lessen aandacht voor is. 
                                                
68
 TK 29544 nr. 603 (13 april 2015); kst-34300-VIII-124 nr. 70 (22 december 2015); ah-tk-20142015-1480 
(6 maart 2015). 
69
 Jeroen Bron et al., (2015), Oorlog en dekolonisatie. Heroriëntatie op de Tweede Wereldoorlog en de 
dekolonisatie van Nederlands-Indië. Enschede: SLO. (https://slo.nl/publicaties/@4291/oorlog-
dekolonisatie/) 
Pagina 31 van 62 

 
Landrapport Nederland 9 november 2020 
Binnen het Platform WOII zijn het NC en de SMH gezamenlijk verantwoordelijk voor 
het domein educatie. Diverse leden van het Platform WOII hebben educatieve 
initiatieven ontplooid die hieronder worden beschreven. 
 
In 2017 is door de SMH een inventarisatie gemaakt van het educatieve materiaal van 
75
de Nederlandse oorlogsmusea en instellingen die zich bezig houden met WOII. 
Daaruit volgde het voornemen om de kwaliteit van de educatie aangeboden door de 
herinneringscentra en oorlogsmusea een kwaliteitsimpuls te geven via het 
76
programma Kwaliteitsimpuls Educatie (KWIE).  
 
KWIE ging in 2018 van start en liep tot september 2020. Het is gefinancierd door VWS. 
Veertien SMH-instellingen hebben van januari 2018 tot januari 2020 samengewerkt 
binnen het programma 'Kwaliteitsimpuls Educatie'. Het doel van dit programma was 
het versterken van de educatieve kwaliteit van medewerkers van oorlogs- en 
verzetsmusea. Via het ontwikkelen van vaardigheden en kennisuitwisseling tussen de 
leden onderling alsmede met organisaties buiten de sector, zijn verschillende 
handvatdocumenten, educatieve producten en rapportages tot stand gekomen op 
het gebied van het maken van tentoonstellingen, werken met vrijwilligers en 
didactische producten voor het onderwijs. Zo is een digitaal, interactief platform 
ontwikkeld speciaal voor mbo-studenten.  
 
Naast de ontwikkeling van een aantal concrete producten is een belangrijk resultaat 
van de tweejarige samenwerking dat de educatiemedewerkers van de veertien 
oorlogsmusea vertrouwen en collegialiteit hebben opgebouwd. De musea zien in dat 
ze van elkaar kunnen leren en elkaar constructief kunnen helpen in het ontwikkelen 
en verbeteren van hun educatieve programma en producten. Voor de toekomst is de 
uitdaging hoe de opgedane kennis breder ingezet en verder ontwikkeld kan worden. 
 
Een groot deel van de educatieprojecten van de sector richt zich, in lijn met de 
strategie van het Platform WOII, ook op het vak burgerschap. 
 
Het Nationaal Comité 4 en 5 mei verspreidt jaarlijks het Denkboek onder zo'n 80% van 
77
de basisscholen. Het Denkboek legt uitgebreid de nadruk op de Holocaust. Het 
jaarlijkse tijdschrift 4FREE van het Nationaal Comité 4 en 5 mei is speciaal ontwikkeld 
voor MBO-studenten en -leraren. Het helpt hen en hun leraren te praten over vrijheid 
en de grenzen daarvan, waarbij een bijzonder verband wordt gelegd met de Tweede 
Wereldoorlog en de Holocaust. Het Nationaal Comité 4 en 5 mei publiceert sinds 2016 
het Caribisch Denkboek voor basisschoolleerlingen op de Caribische eilanden. 
Culturele instellingen organiseren op 4 en 5 mei Vrijheidsmaaltijden op de 
78
verschillende eilanden. Het Denkboek wordt door het Comité betaald met de 
subsidie die het jaarlijks van VWS ontvangt. 
 
Het Joods Cultureel Kwartier heeft een speciaal lespakket gemaakt over de Holocaust, 
Wordt Gemist, waarin kinderen de levensloop van kinderen van hun leeftijd tijdens de 
oorlog kunnen volgen.  
 
                                                
75
 ‘Educatie in Beeld’, 2018 Platform WO2, SMH  
76
 https://smh40-45.nl/leren-van-wo2/  
77
 https://www.4en5mei.nl/english/education 
78
 Het Denkboek wordt door het comité betaald uit de instellingssubsidie die het comité ontvangt. 
Pagina 33 van 62 

 
Landrapport Nederland 9 november 2020 
Wasjem. Stichting Sobibór en het Nederlands Auschwitz Comité nodigen uitdrukkelijk 
leerkrachten uit om deel te nemen aan hun jaarlijkse herdenkingstochten. De HAN 
Universiteit Nijmegen biedt gekwalificeerde docenten aanvullende opleidingen en 
excursies aan naar locaties in Nederland en elders in Europa. Wat het lesmateriaal 
betreft, is er in Nederland geen onafhankelijk mechanisme voor kwaliteitscontrole 
voor de opleiding van gekwalificeerde leraren over de onderwerpen van de Tweede 
Wereldoorlog, de Holocaust en de genocide op de Sinti en Roma, de Porajmos.  
1.8.4 Nieuwe media 
Een andere educatieve ontwikkeling is de introductie van nieuwe media en moderne 
technologie. In 2016 bijvoorbeeld werd een virtual reality tour van het voormalige 
naziconcentratiekamp Sobibor getest in het Nationaal Monument Kamp Vught. Het 
80 
ministerie van VWS en het v-fonds voorzagen in de financiering van de VR-tour. Het 
toonde een interactieve wandeling door het voormalige naziconcentratiekamp 
Sobibor. Het ministerie van VWS heeft een aantal organisaties gezamenlijk gevraagd 
de effectiviteit van virtual reality als instrument voor onderwijs over de Holocaust te 
 81 
beoordelen. De resultaten toonden aan “dat Virtual Reality zonder twijfel een 
effectieve en belangrijke rol kan spelen in het onderwijs over de Holocaust en dat dit 
 
wordt geoptimaliseerd door de juiste keuze voor presentatietechnologie en -inhoud”.
82
  
 
Daarnaast verkende het Nationaal Holocaust Museum in oprichting in 2017 de 
effectiviteit van verschillende museale presentatievormen van het vernietigingskamp 
Sobibor voor verschillende bezoekersgroepen. Naast een VR-presentatie werden de 
mondelinge overlevering (getuigenissen), documentatie, maquettes en objecten in 
het museum in kaart gebracht. In het kader van het internationale project iC-ACCESS 
heeft Herinneringscentrum Kamp Westerbork in samenwerking met partners een 
virtuele presentatie van het kamp gemaakt, die is uitgetest op verschillende 
bezoekersgroepen. 
1.8.5 De rol van persoonlijke verhalen in het onderwijs over de Holocaust 
De persoonlijke geschiedenis van Anne Frank is onmiskenbaar het beroemdste 
verhaal over onderduiken en de gevolgen van verraad. Naast het universele icoon dat 
Anne Frank is, zijn er verschillende regionale initiatieven in Nederland die informatie 
geven over vergelijkbare persoonlijke verhalen. Vrijwel alle oorlogsmusea in 
Nederland bieden persoonlijke verhalen die verband houden met de Holocaust of de 
bezetting van Nederland, bijvoorbeeld het Verzetsmuseum, het Nationaal 
Onderduikmuseum in Aalten, het Herinneringscentrum Kamp Westerbork, Nationaal 
Monument Kamp Vught en het Nationaal Monument Kamp Amersfoort, alsmede het 
eerdergenoemde JCK-project Wordt gemist. 
 
                                                
80
 Vfonds - https://vfonds.nl/ het particuliere Nederlandse Nationale Fonds voor Vrede, Vrijheid en 
Veteranenzorg  
81
 NIOD/Erasmus Universiteit Rotterdam (historisch onderzoek), de Universiteit van Leiden 
(ontwikkelingspsychologie), de Hogeschool van Amsterdam (crossmedia) en de Universitat Pompeu 
Fabra Barcelona (neurowetenschappen) 
82
 K. Ribbens, C. Rieffe, H. van Vliet, S. Wierenga, P. Verschure, Virtueel omzien 
naar de Holocaust; evaluatie van het gebruik van Virtuele Realiteit in het onderricht 
van de geschiedenis van Sobibór en Bergen-Belsen, Amsterdam (2017) 
Pagina 35 van 62 

 
Landrapport Nederland 9 november 2020 
Het curriculum voorziet in de bespreking van “racisme en discriminatie die tot 
genocide hebben geleid, in het bijzonder met betrekking tot de Joden”. De genocide 
op Roma wordt dus niet expliciet vermeld, maar ‘gesuggereerd’ in het curriculum. Het 
referentiekader van Platform WO2 pleit uitdrukkelijk voor een mondiaal perspectief 
op de Tweede Wereldoorlog en voor bespreking van alle groepen die het slachtoffer 
zijn geworden van de nazi's. Nogmaals, de grondwettelijke vrijheid van onderwijs 
houdt in dat scholen en leerkrachten vrij zijn om te kiezen op welke manier zij 
onderwerpen aan kinderen onderwijzen. 
 
Het niveau van de kennis over de Holocaust blijft moeilijk te meten, aangezien de 
onderzoeksresultaten dubbelzinnig zijn. Enerzijds blijkt uit onderzoek dat de Tweede 
Wereldoorlog, en daarmee de Holocaust, het onderwerp is dat de meeste aandacht 
van leerlingen krijgt. Maar niet alle leerlingen in het middelbaar onderwijs volgen 
geschiedenislessen. Momenteel wordt er een vervolgonderzoek uitgevoerd, waarbij 
wordt gekeken naar de plaats van het onderwijs over de Tweede Wereldoorlog op 
scholen en naar de doelstellingen van de leerkrachten en het verband met 
burgerschapsonderwijs in het bijzonder. De waardering die leerkrachten en jongeren 
toekennen aan de door herinneringscentra en oorlogsmusea georganiseerde educatie 
en activiteiten vormen een belangrijk element. Het verslag van deze vervolgstudie 
wordt in maart 2021 verwacht. 
1.9 Academische programma's 
Deze paragraaf is een indicatie van de aard van de onderwijsprogramma’s aan 
hogescholen en universiteiten. Naast de hieronder gepresenteerde opleidingen 
bieden vele onderwijsinstellingen programma’s aan studenten waarin de Holocaust 
het of één van de te bestuderen onderwerpen is. 
 
In overeenstemming met de Stockholm Declaration is in 2002 het Centrum voor 
Holocaust- en Genocidestudies opgericht, evenals een speciale leerstoel aan de 
Universiteit van Amsterdam. Het centrum richt zich op universitair onderwijs, 
onderzoek naar de Holocaust en andere genocides, bijdragen leveren aan het publiek 
debat en onderwijs geven aan docenten. Sindsdien is een masteropleiding Holocaust- 
en Genocidestudies ontwikkeld. Er zijn 80 aanvragen per jaar (de helft van de 
aanvragers is niet Nederlands) voor 20 plaatsen. Het programma maakt deel uit van 
de faculteit Geschiedenis van de Universiteit van Amsterdam en staat onder toezicht 
van de leerstoel Holocaust- en Genocidestudies, de leerstoel Herinnering, 
Geschiedenis en Recht in relatie tot Regimewisselingen en onderzoekers van het 
86
NIOD Instituut voor Oorlogs-, Holocaust- en Genocidestudies. 
 
Het Centrum is in 2010 formeel onderdeel van het NIOD geworden, dat op zijn beurt 
werd omgedoopt van het Nederlands Instituut voor Oorlogsdocumentatie tot het 
Nederlands Instituut voor Oorlogs-, Holocaust- en Genocidestudies. De NIOD-faculteit 
doet onderzoek naar onderwerpen variërend van Babi Jar tot de slachtoffers van het 
Stalinisme, van internationale straftribunalen tot ervaringen van Syrische 
vluchtelingen. Sinds de start heeft het programma samengewerkt met 
zusterorganisaties die ook zijn opgericht naar aanleiding de Verklaring van Stockholm 
(Uppsala Programma voor Holocaust- en Genocidestudies, Levande Istoria, HL-
                                                
86
 http://www.niod.nl/en/master-holocaust-and-genocide-studies 
Pagina 37 van 62 

 
Landrapport Nederland 9 november 2020 
-  actieve betrokkenheid bij het lesgeven en publiceren over oral history en het 
afnemen van oral history interviews, alsmede onderzoek naar oral history 
collecties (onderwerpen variërend van overlevenden van de Holocaust en de 
Goelag, overlevenden van de Rwandese genocide tot Syrische vluchtelingen);  
- een belangrijke partner worden in een wereldwijd samenwerkingsverband 
onder leiding van de Columbia Universiteit inzake Historische Dialogen, 
Gerechtigheid en Herinnering - een netwerk dat samenwerkt op het gebied 
van onderzoek, gezamenlijke financieringsaanvragen ontwikkelt, beurzen 
faciliteert en jaarlijkse conferenties, workshops en seminars organiseert. 
 
Bij het MA-programma horen tevens publieksactiviteiten en debatten voor zowel de 
studenten als een breder publiek. Een voorbeeld daarvan is de filmsymposiumserie 
Roads to Justice. Ter illustratie de serie in 2019: tijdens de eerste bijeenkomst was 
People Define the Times te zien waarin de misdaden van het Albanese communisme 
werden bestreden. De tweede film was Militia Man gericht op het proces van de 
beschuldigde krijgsheer Germaine Katanga. De derde film Srebrenica Genocide: No 
Room for Denial vestigde de aandacht op deze recente gebeurtenis die in bijzijn van 
Dutchbat, Nederlandse VN-soldaten, plaatsvond.  
 
Binnen het academisch programma vindt ook een jaarlijkse lezing plaats over 
Holocaust- en Genocidestudies met gastsprekers zoals James Young (monumenten en 
herdenking), Norman Naimark (de geschiedenis van genocide), Elazar Barkan 
(historisch onrecht), Scott Straus (preventie van genocide), Sir Ian Kershaw (nazisme) 
en Jacques Sémelin (massaal politiek geweld). 
 
Sinds 2011 heeft de Vrije Universiteit in Amsterdam een bijzondere leerstoel Erfgoed 
van de Oorlog (‘Westerbork Leerstoel’) om het onderzoek naar en het onderwijs over 
de erfenis en de herinnering aan de Eerste en Tweede Wereldoorlog (in het bijzonder 
de Holocaust) en de Koude Oorlog te stimuleren. Er zijn tevens wetenschappelijke 
onderzoekers en docenten gevestigd aan de universiteiten van Utrecht en Leiden en 
aan de Hogeschool van Arnhem en Nijmegen.  
 
De Hogeschool Nijmegen (HAN) organiseert momenteel een minor van zes maanden 
over de Holocaust en andere genociden. Tijdens deze cursus verkennen studenten 
verschillende aspecten van de historische context, de verwerking en representatie in 
musea en de pedagogische benaderingen van en met betrekking tot de Holocaust en 
andere genociden. Geschiedenis en geschiedschrijving van de Holocaust en andere 
genociden komen aan bod, evenals educatief materiaal, (visuele) bronnen en andere 
getuigenissen met betrekking tot de Holocaust, genociden in het algemeen en 
begrippen als antisemitisme, racisme of vooroordelen. Studenten maken kennis met 
herdenkingsinstellingen in binnen- en buitenland zoals het Anne Frank Huis en nemen 
deel aan een zesdaags seminar in het voormalige vernietigingskamp Auschwitz-
Birkenau. Studenten ontwikkelen tijdens de minor educatief materiaal. Een panel van 
professionals beoordeelt het lesmateriaal. 
 
De lerarenopleidingen van twee hogescholen (Utrecht en Nijmegen) bieden 
studenten een cursus aan in lesgeven over de Holocaust en andere genociden. Zo 
onderzoeken de studenten in Nijmegen de verschillende aspecten van de historische 
context en de verwerking van de Holocaust en andere genociden en de representaties 
daarvan in musea, alsmede de pedagogische benaderingen van de Holocaust en 
Pagina 39 van 62 

 
Landrapport Nederland 9 november 2020 
1.10 Herinneringscentra en Musea 
In de volgende twee paragrafen wordt een kort overzicht gegeven van de 
herdenkingscentra en oorlogsmusea in Nederland en wordt aangegeven hoeveel 
bezoekers elk van die centra per jaar trekt. 
1.10.1 Herinneringscentra 
Uit onderzoek van de Rijksdienst voor Cultureel Erfgoed in 2018 komt naar voren dat 
Nederlanders hechten aan historische plekken, gebouwen en objecten voor het 
herinneren en herdenken van gebeurtenissen en personen. Er is daarbij behoefte aan 
88 
verhalen die ruimte bieden voor nuance en multiperspectiviteit. De Nederlandse 
herinneringscentra voorzien in de behoefte van herdenkingen op authentieke 
locaties. Vier van de vijf herinneringscentra bevinden zich op de exacte locatie waar 
nazimisdaden hebben plaatsgevonden. Drie van die locaties zijn verbonden met de 
Holocaust: de voormalige kampen Amersfoort, Vught en Westerbork. Het verhaal van 
het Indisch Herinneringscentrum valt buiten het IHRA-aandachtsgebied.  
• Het Nationaal Monument Kamp Amersfoort. In 2000 kreeg Kamp Amersfoort 
de officiële status van Nationaal Monument en werd het bezoekerscentrum 
geopend. In de periode 1941 tot 1945 hebben ongeveer 45.000 veelal 
politieke gevangenen voor korte of langere tijd vastgezeten, onder wie 850 
Joden. Kamp Amersfoort stond als doorgangs- en strafkamp onder direct 
bevel van de SS. Direct na de oorlog diende Kamp Amersfoort als 
interneringskamp voor Nederlanders die van collaboratie werden verdacht. 
• Nationaal Monument Kamp Vught. Het herinneringscentrum werd 
opengesteld in 1990. In 2002 werd een tentoonstellingsgebouw toegevoegd. 
Het monument (gedenkplaats en museum) bevindt zich op het 
noordoostelijke punt van het voormalige kampterrein. Vught maakte, als 
enige SS-WHA kamp in West-Europa buiten nazi-Duitsland, deel uit van de 
centrale hoofdstructuur van naziconcentratiekampen. De SS had ruimte nodig 
omdat de doorgangskampen Amersfoort en Westerbork de toenemende 
stroom gevangenen niet meer konden verwerken. Onder de 32.000 
gevangenen werden ongeveer 12.000 Joden bijeengebracht, voordat ze op 
transport naar Kamp Westerbork werden gezet. Vanuit Vught zijn drie 
transporten rechtstreeks, zonder tussenstop in Westerbork, naar de 
vernietigingskampen vertrokken. Direct na de oorlog diende Kamp Vught als 
interneringskamp voor Nederlanders die van collaboratie werden verdacht. 
Het museum werd in 2016 bekroond met de Nederlandse Museumprijs. Op 
27 november 2019 heeft Koning Willem-Alexander het vernieuwde 
herinneringscentrum Vught, met vernieuwde permanente tentoonstelling 
89
geopend. 
• Herinneringscentrum Kamp Westerbork Het herinneringscentrum werd in 
1983 geopend. De jaren 1942-1945 staan centraal in de geschiedenis van 
kamp Westerbork. Het kamp werd echter al in 1939 gebouwd en werd 
gebruikt om Joodse vluchtelingen uit nazi-Duitsland te huisvesten. Vanaf 1 juli 
1942 fungeerde het kamp als Polizeiliches Judendurchgangslager Westerbork 
als verzamellocatie voor het vertrek van in totaal 93 treinen naar Auschwitz, 
                                                
88
 TK 32820, nr. 321 Annex 909859, Erfgoed van betekenis Erfgoed van betekenis, verkennend onderzoek 
naar de relatie tussen onroerend erfgoed en de herinnerings- en herdenkingscultuur in Nederland, 
Rijksdienst van Cultureel Erfgoed, april 2019 
89
 https://www.nmkampvught.nl/koninklijke-opening-door-koning-willem-alexander/ 
Pagina 41 van 62 

 
Landrapport Nederland 9 november 2020 
namen van Nederlandse Joden die uit Westerbork zijn gedeporteerd en in de 
vernietigingskampen van de nazi's zijn vermoord.  
 
Nationaal Monument Kamp Vught heeft vele herdenkingen (zie boven), 
toneelstukken, debatten en vertoningen van films over onderwerpen als Srebrenica 
georganiseerd en heeft verscheidene tijdelijke tentoonstellingen over diverse 
onderwerpen ontwikkeld. Van de tentoonstelling Ogen van de Oorlog in 2012 
(portretten van en interviews met oud-gevangenen van het kamp) tot Goelag, Terreur 
en Arbitrairiteit in 2015 (een tentoonstelling van foto's, objecten/artefacten, 
archiefdocumenten, vergezeld van een documentaire in opdracht) en Kind onder Vuur 
in 2019 (een interactieve tentoonstelling over kinderen in hedendaagse 
oorlogssituaties). In 2013 opende Kamp Vught na een periode van restauratie Barak 
1B, de laatst overgebleven barak van Concentratiekamp 's-Hertogenbosch 
(Konzentrationslager Herzogenbusch). Het herbergt een tentoonstelling over de 
gelaagde geschiedenis van het kamp en twee workshopruimten die het mogelijk 
maakten de educatieve programma's die het herinneringscentrum voor scholen 
aanbiedt, uit te breiden. Op gezette tijden organiseert Kamp Vught een conferentie 
over een specifiek thema dat verband houdt met de herdenking van de Holocaust.  
 
Niet alle oorlogsoverlevenden of nazaten van oorlogsslachtoffers in Nederland stellen 
het op prijs dat de Holocaust in verband wordt gebracht met andere genociden of 
actuele gebeurtenissen. Het debat is nog gaande en het onderwerp ligt, zoals kon 
worden verwacht, zeer gevoelig. 
 
De onderstaande tabel toont de ontwikkeling van het bezoekersaantal van deze 
herdenkingscentra.  
 2019 2018 2017 2016 2015 2014 2013 
Kamp 30117 29886 32000 31000 30000 29000 28000 
Amersfoort 
90
Kamp Vught 72.738 72611 72500 75500 74000 72000  
92
Kamp 165072 167349 170000 165000 172000 148000 133.000 
91
Westerbork 
Het Oranjehotel Vanwege de recente opening van het herinneringscentrum zijn er nog 
geen gegevens beschikbaar 
 
De commissie Cohen gaf in haar tweede rapport aan dat meer mensen zoeken naar 
de beleving van de authentieke locatie, de echte herinneringsplaatsen: lieux de 
mémoire. Zo bleek in 2017 en 2018 dat de herinneringscentra Amersfoort, 
Westerbork en Vught te weinig ruimte en capaciteit hadden om het aantal bezoekers 
(onder wie scholen) aan te kunnen. Naar aanleiding hiervan kende het ministerie van 
93
VWS in 2018 deze centra elk € 1 miljoen euro toe voor uitbreiding en renovatie. 
Daarnaast heeft het ministerie van VWS bijgedragen aan de totstandkoming van het 
Oranjehotel.  
                                                
90
 Deel van het jaar gesloten wegens vernieuwing 
91
 Dit is een afgelegen herdenkingscentrum en museum in een buitenruimte. In 2017 bezochten meer 
dan 500.000 mensen het open herdenkingscomplex. 
92
 Alle gegevens op basis van jaarverslagen en officiële correspondentie 
93
 Persbericht Ministerie van Volksgezondheid, Welzijn en Sport, 4 mei 2018 
Pagina 43 van 62 

 
Landrapport Nederland 9 november 2020 
studie werd gewijd aan de vervolging van de Sinti in de provincie Limburg, waar de 
98
meeste Nederlandse Sinti voor de Holocaust woonden. 
 
Nederland heeft geen museum dat zich uitsluitend richt op de geschiedenis en 
vervolging van de Sinti en Roma. De vergeten genocide, het lot van de Sinti en Roma, 
zichtbaar op https://romasinti.eu/nl/, is een digitale tentoonstelling. IHRA heeft met 
financiële steun en inhoudelijke expertise aan deze tentoonstelling bijgedragen. 
 
Het Nederlands Instituut Sinti en Roma (NISR) beoogt de maatschappelijke positie van 
Sinti en Roma te verbeteren. NISR is gestart om de diverse projecten op het gebied 
van onderwijs, werkgelegenheid, huisvesting en cultuur die de voorloper van NISR, de 
Stichting Rechtsherstel Sinti en Roma (SRSR), in gang had gezet te bestendigen. 
 
In 2015 heeft VWS een speciale subisidieregeling uitgevaardigd om activiteiten door 
en namens de Nederlandse Sinti- en Romagemeenschappen mogelijk te maken, voor 
99
een totaalbedrag van € 4,1 miljoen. Het geld dat overblijft van het vroegere SRSR 
wordt via de subsidieprocedure verdeeld onder basisinitiatieven van de Sinti- en 
Romagemeenschappen.  
 
Een kernvoorwaarde voor het ontvangen van een subsidie is de actieve deelname van 
de Sinti- en Romagemeenschappen aan de Nederlandse samenleving. Verzoeken 
worden meestal ingediend door stichtingen of andere soorten collectieven die op 
lokaal of regionaal niveau actief zijn. Het doel is de financiering van projecten en 
activiteiten die volgens de Sinti en Roma direct of indirect zullen leiden tot een betere 
maatschappelijke positie van de Sinti en Roma in Nederland. Tot dusver zijn subsidies 
toegekend voor verzoeken met de volgende thema's: 
- Herdenking van de Porajmos en de Tweede Wereldoorlog; 
- Bestrijding van discriminatie en vooroordelen; 
- Versterking van belangenbehartiging en vertegenwoordiging;  
- Stimulering van de inschrijving in het formele onderwijs en de voltooiing 
daarvan; 
- Scheppen van werkgelegenheid 
- Respect en begrip voor de cultuur en de identiteit van Sinti en Roma; 
- Coaching en advisering van tussenpersonen. 
 
De bestrijding van antiziganisme is een onderwerp dat goed past bij het thema 
Bestrijding van discriminatie en vooroordelen. Voorbeelden van dergelijke projecten 
zijn tentoonstellingen of Sinti- en Romasprekers op scholen en andere instellingen. De 
projecten hebben tot doel de kennis van de Sinti en Roma bij de medeburgers te 
vergroten en vooroordelen te verminderen.  
 
                                                
WODC, Europa en zijn Roma, Den Haag (2014); A. Dul, Broederschap of pooierschap? Een onderzoek naar 
de invloed van de interne dynamiek van de Roma gemeenschap op de aanwezigheid van mensenhandel, 
Utrecht (2013). 
98
 H. van Rens, Vervolgd in Limburg: Joden en Sinti in Nederlands-Limburg tijdens de Tweede 
Wereldoorlog, Hilversum (2013).  
99
 Besluit vaststelling subsidieplafond en vaststelling beleidsregels inzake het Beleidskader [...] en 
emancipatie van de Sinti en Roma in Nederland (11 april 2015); Instellingsbesluit Adviescommissie 
participatie en emancipatie Sinti en Roma (12 mei 2015) 
Pagina 45 van 62 

 
Landrapport Nederland 9 november 2020 
De Anne Frank Stichting draagt niet alleen zorg voor de openstelling van het Anne 
Frank Huis in Amsterdam, maar is tevens actief in tientallen landen om het verhaal 
van Anne Frank te vertellen aan de hand van reizende tentoonstellingen en 
educatieve projecten. De tentoonstelling Laat me mezelf zijn vertelt het levensverhaal 
van Anne Frank en maakt het lot van de miljoenen slachtoffers tijdens de Tweede 
Wereldoorlog invoelbaar. Een belangrijk onderdeel van deze tentoonstelling is het 
bespreekbaar maken van vooroordelen en beeldvorming. Naast het historische 
gedeelte van de tentoonstelling is er een actueel gedeelte dat bestaat uit verhalen 
van jongeren van nu. Dit gedeelte behandelt thema’s zoals identiteit, diversiteit, 
discriminatie en actie ondernemen. Rondleidingen door de tentoonstelling worden 
verzorgd door (jonge) gidsen, die hiervoor worden opgeleid. Deze zogenaamde peer-
to-peer educatie is een belangrijk onderdeel van het internationale educatieve werk. 
De internationale activiteiten worden opgezet en uitgevoerd met lokale partners 
(NGO’s), partnerorganisaties en vrijwilligers. De kosten van deze projecten worden 
meestal door lokale partners en sponsors gedragen, al geeft in een groot aantal 
landen ook de Nederlandse overheid ondersteuning aan de presentaties. In Midden- 
en Oost-Europa sponsort de Europese Commissie regelmatig de programma’s van de 
Anne Frank Stichting. 
1.12.4 Internationale activiteiten Kamp Westerbork 
Herinneringscentrum Kamp Westerbork is partner in het programma iC-ACCESS. In 
het najaar van 2019 werd het academisch project Accessing Campscapes: Inclusive 
Strategies for European Conflicted Pasts met een slotconferentie in het Simon 
Wiesenthalinstituut in Wenen officieel afgesloten. Als geassocieerd partner maakte 
het Herinneringscentrum gedurende drie jaar onderdeel uit van dit 
samenwerkingsverband tussen enerzijds gerenommeerde Europese universiteiten en 
anderzijds Herinneringscentra als Westerbork. Het doel van iC-ACCESS was om 
nieuwe strategieën te ontwikkelen om de verzwegen geschiedenissen van de 
betrokken voormalige concentratie- en vernietigingskampen zichtbaarder en 
bespreekbaar te maken voor een breed publiek. Initiatiefnemer van iC-ACCESS was 
prof. dr. Rob van der Laarse. Hij leidde het project vanuit zijn functie als bekleder van 
de Westerbork-Leerstoel aan de Vrije Universiteit van Amsterdam. 
1.12.5 Internationale activiteiten Platform WOII 
De directeuren van de bij het Platform WOII aangesloten organisaties gaan sinds 2016 
jaarlijks op een kennisuitwisseling- en netwerkreis. Het doel van de reizen is enerzijds 
het versterken van de onderlinge samenwerking en anderzijds het kennismaken met 
de collega’s en werkwijzen in het buitenland. De directeuren bezochten onder meer 
Verenigd Koninkrijk, België en Hongarije. 
De SMH organiseerde voor mbo-docenten en educatiemedewerkers van SMH een 
studiereis naar België. De focus van deze studiereis lag op de verbinding tussen WOII 
en burgerschap. 
1.13 Verklaring van Stockholm en besluiten van de IHRA  
VWS houdt toezicht op de Nederlandse delegatie naar de IHRA. De ontwikkelingen 
rond de IHRA maken deel uit van de reguliere uitwisseling met het parlement. De 
communicatie met de Tweede Kamer bestaat naast het reguliere debat ook uit 
incidentele vragen van parlementariërs soms op basis van gesprekken met niet-
gouvernementele organisaties, uitkomsten van conferenties, beraadslagingen of 
persberichten. De Staatssecretaris van VWS informeert het parlement verder direct 
Pagina 47 van 62 

 
Landrapport Nederland 9 november 2020 
2 Prioritaire thema's 
De IHRA-lidstaten hebben besloten om een aantal thema’s nadrukkelijk aandacht te 
geven. De nadruk is bedoeld om energie te bundelen voor het behalen van resultaten 
op deze thema’s. De huidige prioriteiten zijn het bestrijden van Holocaustontkenning 
en -verdraaiing, toegang tot Holocaust-gerelateerde archieven, locaties, artefacten en 
getuigenissen en de bestrijding van antisemitisme. In de komende paragrafen komen 
de inspanningen in Nederland en resultaten van de inspanningen over deze 
onderwerpen aan bod. 
2.1 Holocaustontkenning en -verdraaiing  
De Nederlandse overheid ziet Holocaustontkenning en -verdraaiing als een uiting van 
antisemitisme. Het Nederlandse overheidsbeleid richt zich op het bestrijden van 
discriminatie in het algemeen, waar de strijd tegen antisemitisme onderdeel van is. In 
Nederland is Holocaustontkenning een tamelijk onbekend fenomeen. Na de dood in 
2007 van de veroordeelde, en hardnekkige Holocaustontkenner de weduwe Rost van 
Tonningen heeft Holocaustontkenning geen voet aan de grond in Nederland. Ten 
aanzien van Holocaustverdraaiing is permanente monitoring benodigd om nivellering 
en relativering in het onderwijs en in de samenleving te vermijden of te bestrijden. De 
overheid zet zich, ondanks het ontbreken van een concrete aanleiding of data die 
wijzen op Holocaustontkenning en -verdraaiing, in voor de bestrijding van 
Holocaustrevisionisme. 
 
Een beschuldiging van Holocaustverdraaiing is geuit in discussies over de publicatie 
van historicus Bart den der Boom, “Wij weten niets van hun lot”. De publicatie van zijn 
onderzoeksresultaten ontketende in de media en online een fel debat over de 
100
toenmalige kennis van Nederlanders over de Holocaust. Het felle debat ging in op 
zijn brongebruik van 164 dagboeken, de conclusies in het boek over de houding en 
vermeende inactiviteit van Joodse slachtoffers. Door tegenstanders van het boek 
werd Van der Boom aangerekend het handelen van de verantwoordelijke daders van 
de Holocaust te bagatelliseren en de houding van niet-Joodse Nederlanders te willen 
verschonen. De polemiek, in de vorm van de bijdragen van alle deelnemers aan het 
101
debat is vastgelegd.  
2.2 IHRA-werkdefinitie over Holocaustontkenning en -verdraaiing 
Het ministerie van VWS heeft in 2020 de opdracht verstrekt tot het vertalen van de 
IHRA-werkdefinitie van Holocaustontkenning en -verdraaiing naar het Nederlands met 
als doel om deze definitie breder te kunnen delen. Het delen van de definitie beoogt 
bij te dragen aan herkenning van Holocaustontkenning en –verdraaiing en daarmee 
het fenomeen te bestrijden. 
                                                
100 B. van der Boom, “We weten niets van hun lot": gewone Nederlanders en de Holocaust, Amsterdam 
(2012) 
101 https://www.niod.nl/nl/nieuws/overzicht-artikelen-de-groene-amsterdammer-nederlanders-en-de-
jodenvervolging  
Pagina 49 van 62 

 
Landrapport Nederland 9 november 2020 
gids bij de beoordeling van (gemelde) strafbare feiten. Binnen het Nederlandse 
rechtssysteem is antisemitisme strafbaar als vorm van discriminatie of het aanzetten 
tot haat of geweld en is het aan de rechter om te beslissen wat de grenzen zijn van de 
vrijheid van meningsuiting. 
2.4 Bestrijding van antiziganisme 
Het bestrijden van discriminatie van Sinti en Roma is onderdeel van de generieke 
aanpak om discriminatie tegen te gaan. De overheid zet zich in voor het stimuleren 
van inclusie van de Sinti en Roma. De inzet is zichtbaar in beleid gericht op het 
tegengaan van vroegtijdige schoolverlating, het bevorderen van het recht op 
zelfbeschikking en het bevorderen van dialoog. SZW en VWS hebben programma’s die 
de emancipatie van Sinti en Roma beogen te bevorderen. 
 
De Nederlandse overheid laat onderzoek doen naar de woon- en leefomstandigheden 
van Sinti en Roma in Nederland om de mate van sociale inclusie van Sinti en Roma te 
inventariseren. SZW ondersteunt pilots in zeven gemeenten om met de inzet van 
intermediairs de onderwijsparticipatie en arbeidstoeleiding van Sinti en Roma 
jongeren te bevorderen. Om een zo goed mogelijk beeld te krijgen van de effectiviteit 
van de aanpak neemt evaluatieonderzoek hierin een belangrijke plaats in. 
2.5 Statistieken discriminatie 
Er zijn drie belangrijke gegevensbronnen voor statistieken over discriminatie 
beschikbaar, die alle drie jaarlijks worden gepubliceerd: 1) het gezamenlijke rapport 
van de plaatselijke autoriteiten en de politie; 2) het rapport van het Openbaar 
Ministerie en 3) het rapport van het Centrum voor Informatie en Documentatie Israël 
(CIDI), een particuliere organisatie. Wetshandhavingsinstanties kunnen dit rapport 
gebruiken voor naslagdoeleinden. 
 
In 2014 heeft de politie een verbetertraject ingezet om discriminatie in de 
samenleving structureel beter op te sporen en te registreren. Elk jaar ontvangt de 
Tweede Kamer een verslag over de registratie van incidenten met betrekking tot 
107
discriminerende handelingen. De onderstaande tabel toont de registratie van 
aangiften van verschillende vormen van discriminatie bij de politie.  
 
108 109 110 111
Discriminatiegrond  2014 2015 2016 2017 2018 2019 
Antisemitisme 6% 8%  8%  8% 8% 14% 
Geslacht  1% 2%  1%  1% 1% 1% 
Godsdienst 5% 9%  8%  6% 5% 4% 
Waarvan tegen Geen data 9% 8% 5% 4% Geen data 
moslims 
Handicap 1% 1%  1%  1% 0% 1% 
                                                
107
 MinBZK, politie, Discriminatiecijfers in 2017; een rapport over registraties en meldingen van 
discriminatie in Nederland, Rotterdam/Den Haag (2018) 
108
 https://www.verwey-jonker.nl/publicaties/2015/discriminatiecijfers-politie-2014  
109
 https://discriminatie.nl/files/2017-05/discriminatiecijfers-2016-landelijk-rapport.pdf  
110
 ’OM, Cijfers in beeld 2018; overzicht discriminatiecijfers, p. 15, Den Haag (2019). 
111
 Min BZK, Discriminatiecijfers in 2019: Een rapport over registraties van discriminatie-incidenten door 
de politie, en meldingen bij antidiscriminatievoorzieningen en andere organisaties in Nederland, Den 
Haag (2020) 
https://www.rijksoverheid.nl/binaries/rijksoverheid/documenten/kamerstukken/2020/04/28/aanbiedin
g-rapporten-discriminatiecijfers-en-ervaren-discriminatie/aanbieding-rapporten-inzake-
discriminatiecijfers-en-ervaren-discriminatie.pdf  
Pagina 51 van 62 

 
Landrapport Nederland 9 november 2020 
de werkdefinitie van antisemitisme heeft vastgesteld, gebruikt de Monitor deze 
113
definitie om te bepalen of een uiting antisemitisch is .  
 
 2012 2013 2014 2015 2016 2017 2018 2019 
‘Real life’ uitingen 21 28 54 33 36 29 27 61 
Vandalisme 14 10 22 20 21 28 21 14 
Incidenten in de 16 27 30 36 21 24 40 32 
privésfeer 
Schriftelijke uitingen 26 13 38 21 11 14 21 25 
Publiek domein 19 22 27 16 20 18 26 50 
Totaal gemelde uitingen 96 100 171 126 109 113 135 182 
exclusief internet 
Totaal gemelde uitingen n.v.t. n.v.t. n.v.t. n.v.t. n.v.t. 137 230 309 
inclusief internet 
114
Aantal antisemitische incidenten gemeld aan het CIDI sinds 2012 
 
Het aantal incidenten in de CIDI-monitor is hoger dan wat aan de ADV's of het 
Openbaar Ministerie wordt gemeld. Hier zijn verschillende verklaringen voor. Het 
Openbaar Ministerie registreert het aantal zaken betreffende discriminatie, waarbij 
antisemitisme slechts een onderdeel is van alle (strafbare) uitingen van discriminatie 
en racisme. Ook is het waarschijnlijk dat mensen beter bekend zijn met het CIDI dan 
met de ADV's als het gaat om het melden van antisemitisme. Een andere verklaring 
voor het verschil in cijfers zou de definitie van antisemitisme kunnen zijn. Zo kan een 
muur die beklad is met een hakenkruis maar zonder antisemitische teksten door de 
ene ADV wel en door de andere niet als een uiting van antisemitisme worden 
beschouwd. 
 
De identificatie en analyse van antisemitisme op sociale media en op het internet 
blijkt een complexe aangelegenheid te zijn. Op 31 december 2019 heeft CIDI een 
nulmeting uitgevoerd voor alle online-uitingen van antisemitisme in de Nederlandse 
taal op Twitter en websites. Deze exercitie had slechts een beperkte reikwijdte, 
aangezien Facebook, Instagram en YouTube niet waren meegenomen, maar ondanks 
deze beperkingen leverde de meting 747 antisemitische tweets op, 222 websites, 
blogs en fora met structureel antisemitische inhoud, en 64 websites met incidentele 
115
uitingen van antisemitisme. 
2.6 Haatdelicten en haatzaaien 
In Nederland zijn ongeveer vijftig operationele synagogen waarvan dertien in 
116
Amsterdam. Slechts een klein aantal biedt reguliere diensten. De politie heeft bij 
een aantal synagogen, ook bij Joodse musea en Joodse scholen duidelijk herkenbare 
observatieposten geplaatst ter bescherming van de gebruikers, bezoekers en de 
panden.  
 
De minister van Justitie en Veiligheid heeft de Tweede Kamer meermaals 
geïnformeerd over incidenten die vanuit discriminerende motieven werden gepleegd. 
                                                
113
 CIDI Monitor antisemitische incidenten 2019 p. 14.  
114
 Idem p. 3 
115
 Antisemitisme op Twitter, websites, blogs en fora. Kantar in opdracht van CIDI. 15 mei 2020 
116
 www.nik.nl, www.ljgamsterdam.nl 
Pagina 53 van 62 

 
Landrapport Nederland 9 november 2020 
De Nederlandse overheid stimuleert het gebruik van onderzoeksresultaten voor 
educatie en herdenking, zoals verwoord in het mandaat van het NIOD Instituut en het 
Nationaal Comité voor 4 en 5 mei. Het NIOD onderzocht in 2016 de uitdagingen 
waarmee onderzoekers worden geconfronteerd om toegang te krijgen tot het 
124
archiefmateriaal. De relevante wetgeving voor toegang tot Holocaust-gerelateerde 
overheidsarchieven zijn de Wet Bescherming Persoonsgegevens 2000 (WBP, sinds mei 
2018 Algemene Verordening Gegevensbescherming), de Archiefwet 1995 en de Wet 
Openbaarheid van Bestuur 1991 (WOB).  
 
De Archiefwet 1995 voorziet in publieke toegankelijkheid van archieven van de 
Nederlandse overheid bij de overdracht van archieven aan het Nationaal Archief, 20 
jaar na het sluiten van de bewuste dossiers. De Archiefwet biedt ministeries en Hoge 
Colleges van Staat de mogelijkheid om bij de overdracht van archieven aan het 
Nationaal Archief beperkende bepalingen aan de openbaarheid te stellen. Een 
voorbeeld is het Centraal Archief Bijzondere Rechtspleging (CABR), één van de 
belangrijkste overheidsarchieven over de Tweede Wereldoorlog en de Holocaust. Het 
ministerie van Justitie en Veiligheid heeft voorwaarden gesteld aan wie het CABR mag 
raadplegen en wat zij met de inhoud ervan mogen doen. 
 
Naast de overheidsarchieven zijn er zogenaamde hybride archieven. Een voorbeeld 
van zo’n archief betreft het archief van het Rode Kruis, dat is overgedragen aan het 
Nationaal Archief. Bij de overdracht van archieven kan worden besloten tot een 
specifieke regeling voor de toegang tot deze archieven. Dit type regelingen heeft de 
onderzoeksmogelijkheden van het Herinneringscentrum Kamp Westerbork en het JCK 
gecompliceerd en ingeperkt.  
 
Archeologisch onderzoek is een waardevolle en noodzakelijke methode voor 
onderzoek naar de Tweede Wereldoorlog en de Holocaust. De Nederlandse 
overheden maken gebruiken van professionele expertise voor onderzoek bij 
authentieke locaties. Dergelijk onderzoek heeft plaats gevonden in Nederland bij het 
Herinneringscentrum Kamp Westerbork en in het buitenland, bijvoorbeeld bij de 
werkzaamheden voor het herinneringscentrum op het terrein van het voormalig 
nazivernietigingskamp Sobibor. 
 
Sinds 2000 is er een Landelijke Steunpunt Gastsprekers WOII-Heden, verbonden aan 
het Herinneringscentrum Kamp Westerbork, die getuigenissen van overlevenden van 
de Tweede Wereldoorlog en de Holocaust in schoolklassen organiseert. Dit is één van 
125
de projecten om getuigenissen van de Holocaust veilig te stellen. Een ander project 
is de website http://getuigenverhalen.nl, een project van het NIOD in samenwerking 
met Data Archiving and Networked Services (DANS). De website presenteert 
herinneringen aan de oorlog van ooggetuigen zodat bezoekers verhalen van de oorlog 
uit de eerste hand horen. 
                                                
124
 Afgeschermd geheugen. Een onderzoek naar de inzageregimes van de archieven van de naoorlogse 
berechting van collaborateurs in België en Nederland en de invloed van deze regimes op het narratief van 
collaboratie en berechting daarvan. Maartje van de Kamp (2016) Thesis in opdracht van het NIOD. 
https://scripties.uba.uva.nl/scriptie/612992  
125
 www.wo2go.nl www.uiteerstehand.wordpress.com www.getuigenverhalen.nl 
www.oorlogsinmijnbuurt.nl www.verzetsmuseum.org/museum/nl/tweede-
wereldoorlog/themas/levensverhalen 
M. Spee en M. Venema, Ooggetuigen in de klas (2014). 
Pagina 55 van 62 

 
Landrapport Nederland 9 november 2020 
 
Het Nederlands Auschwitz Comité en de Stichting Sobibor organiseren ieder jaar 
verschillende reizen naar de voormalige naziconcentratiekampen in Polen. De 
deelnemers zijn nabestaanden van nazislachtoffers en medewerkers van organisaties 
die zich professioneel met de oorlog en/of nabestaanden bezighouden. De Provincie 
Gelderland subsidieert de Internationale Jongerenbijeenkomst die de Pools-Duitse 
verzoeningsstichting al vanaf 2013 ieder jaar rond 14 oktober organiseert, de datum 
van de Opstand in Sobibor. Deelnemers komen uit verschillende betrokken landen in 
Europa en, in het verleden, ook uit Israël. 
 
  
Pagina 57 van 62 

 
Landrapport Nederland 9 november 2020 
Sinti en Roma, en de gezamenlijke organisatie van de nationale Sinti- en 
Romaherdenking.  
 
128
De website romasinti.eu werd in 2012 gelanceerd. De website is beschikbaar in 
acht talen en bevat informatie over de Porajmos en portretten van vervolgde Sinti en 
Roma. Ook in 2012 werd de expositie In Memoriam, de gedeporteerde en vermoorde 
Joodse, Roma- en Sinti kinderen 1942-1945 gehouden in het Gemeenschappelijk 
Archief in Amsterdam. Er worden ook andere activiteiten met betrekking tot de 
geschiedenis en de genocide op de Sinti en Roma georganiseerd, zoals 
herdenkingsdiensten, bezoeken aan concentratiekampen, een reizende 
fototentoonstelling, een rondreis met de bus op 4 mei om aandacht te vragen voor de 
Porajmos, radio-uitzendingen, enz.  
 
Met hulp van de eerdergenoemde subsidieregeling zijn de afgelopen jaren enkele 
tentoonstellingen opgezet over de genocide van de Sinti en Roma. Zo heeft de 
tentoonstelling ‘O Lungo Drom’ in diverse prominente plaatsen in Nederland gestaan. 
 
De nagedachtenis van gedeporteerde Sinti en Roma krijgt toenemende aandacht in 
Nederland zoals blijkt uit het toenemend aantal monumenten in steden. Op 25 
november 1978 is het Zigeunermonument ‘Hel en vuur’ in Amsterdam onthuld. Dit is 
het eerste monument ter wereld voor Roma en Sinti. In de periode tussen 1978 en 
2012 zijn diverse monumenten voor de Sinti gemeenschap onthuld. Het monument 
De 102.000 stenen in Herinneringscentrum Kamp Westerbork herdenkt Joden, Sinti 
en Roma. In 2019 is in Den Bosch de Namenplaquette geopend. Aan de 
Weesperstraat in Amsterdam zal het Holocaust Namenmonument verrijzen. Het zal 
het eerste nationale gedenkteken zijn waarop de namen van alle slachtoffers van de 
Holocaust en de Porajmos genoemd worden. 
3.2 Herdenking vervolging of genocide van andere groepen  
Nederland heeft geen specifieke nationale herdenkingen voor andere groepen die 
slachtoffer zijn geworden van het nazisme. De Nederlandse herdenkingstraditie met 
betrekking tot de Tweede Wereldoorlog en de Holocaust heeft weerklank gevonden 
in de omgang met en verwerking van andere trauma's. Elk jaar op 11 juli wordt voor 
het parlement in Den Haag de genocide in Srebrenica herdacht. Dutchbat, het 
Nederlandse detachement in UNPROFOR, bleek niet in staat de val van de Srebrenica 
enclave te voorkomen net zomin als de daaropvolgende moord op de moslimmannen 
uit de enclave. Een ander voorbeeld is de kwestie van de Armeense genocide. De 
gemeenschap van Armeniërs in Nederland herdenkt het trauma in Almelo en Assen 
en bij de herdenking in Jerevan is er regeringsvertegenwoordiging.  
 
In de jaren vanaf 2010 is er een steeds luider pleidooi voor de herdenking van de 
trans-Atlantische slavernij, met oog voor de rol die Nederlanders hebben gespeeld bij 
deze mensenrechtenschendingen.  
 
  
                                                
128
 https://romasinti.eu/nl/ 
Pagina 59 van 62 

 
Landrapport Nederland 9 november 2020 
Ten eerste een herhaling van het pleidooi van de Nederland-delegatie tijdens de 
plenary in december 2019. Er lijkt binnen de IHRA-gemeenschap een brede interesse 
om kennis te nemen van nationale tradities en benaderingen van herdenking en 
herinnering. Tijdens de bijeenkomst in de Luxemburgse plenary in december 2019 van 
de Museums and Memorials Working Group is opgeroepen tot het ontwikkelen en 
uitvoeren van een onderzoek naar nationale herdenkings- en herinneringstradities die 
ook ideeën over de toekomst van herinneren en herdenken adresseert. Nederland 
steunt die oproep. 
 
Ten tweede wil de Nederland-delegatie graag in gesprek met de IHRA-gemeenschap 
over hoe om te gaan met de verschuiving van de opzet van educatie rondom de 
Holocaust. Nu de ooggetuigen langzaam maar zeker van ons wegvallen, en herinneren 
definitief overgaat in herdenken vindt de Nederlandse delegatie het relevant om de 
toekomst van het onderwijs over de Holocaust te bespreken. Ter ordening van de 
gedachten volgen hier drie scenario's:  
• Scenario 1: Leren over de Holocaust.  
Het gaat hier om de historische contextualisering van de Holocaust. Een 
overgrote meerderheid (80-85%) van docenten uit meerdere IHRA-lidstaten 
ervaart een gebrek aan kennis en handelingsverlegenheid om dit scenario te 
volgen. De Recommendations for Teaching and Learning about the Holocaust 
kunnen helpen de kennis te vergroten en de handelingsverlegenheid weg te 
nemen. 
• Scenario 2: Leren van de Holocaust. 
Hier gaat het om het leren van de ervaringen van de Holocaust als onderdeel 
van burgerschapsvorming. De historische complexiteit van de Holocaust komt 
in dit scenario niet meer intensief aan de orde.  
• Scenario 3: Leren met de Holocaust. 
Het betreft hier de zogenaamde mediatisering van de Holocaust. Voor veel 
jongeren zijn online media en films de belangrijkste kennisbronnen over de 
Tweede Wereldoorlog en de Holocaust. Het probleem daarvan is dat films als 
Oorlogswinter en The Boy in the Striped Pyjamas historische feiten over de 
Holocaust aanpassen en soms zelfs een oneigenlijke gelijkwaardigheid tussen 
slachtoffers en daders creëren. 
 
Ten derde, de Nederland-IHRA-delegatie is zich bewust van het verschil in beleving 
van de Holocaust in de verschillende lidstaten. De verschrikkingen van de Holocaust 
zijn ongekend en uniek in de wereldgeschiedenis en vergelijkingen met andere 
gebeurtenissen gaan mank. Nederland hecht echter aan erkenning dat vóór, tijdens 
en na het naziregime ook andere regimes en bewegingen zich ernstig hebben 
misdragen tegen mensen in door deze regimes beheerste gebieden. Het is volgens de 
Nederland-delegatie van belang de intense gevoelens van angst, onzekerheid, 
frustratie, woede en behoefte aan genoegdoening expliciet te erkennen. De 
Nederland-delegatie steunt vanuit deze overtuiging IHRA bij het aangaan van een 
relatie met GAAMAC, de Global Action Against Mass Atrocities. 
4.4 Lidmaatschap IHRA 
De Nederlandse regering was een van de oorspronkelijke ondertekenaars van de 
Verklaring van Stockholm in 2000 en zal de principes ervan blijven onderschrijven. 
Nederland is meer dan tevreden met wat IHRA realiseert in de uitwisseling tussen 
regeringsvertegenwoordigers en experts op diverse terreinen en van diverse 
Pagina 61 van 62 

