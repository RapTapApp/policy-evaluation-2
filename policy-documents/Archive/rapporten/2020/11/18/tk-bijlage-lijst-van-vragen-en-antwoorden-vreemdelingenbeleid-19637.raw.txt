19637 Vreemdelingenbeleid 
 
nr.   Lijst van vragen en antwoorden 
   
Vastgesteld …  
De vaste commissie voor Justitie en Veiligheid heeft een aantal vragen 
voorgelegd aan de staatssecretaris van Justitie en Veiligheid over de 
brieven inzake het Landenbeleid Libië (d.d. 30 juni 2020, Kamerstuk 
19637, nr. 2637), het Landenbeleid Syrië (d.d. 30 juni 2020, 
Kamerstuk 19637, nr. 2638), het Landenbeleid Guinee (d.d. 30 juni 
2020, Kamerstuk 19637, nr. 639) en het Landenbeleid Venezuela 
(d.d. 25 augustus 2020, Kamerstuk19637, nr. 2649). 
De daarop door de staatssecretaris van Justitie en Veiligheid gegeven 
antwoorden zijn hierbij afgedrukt. 
 
Voorzitter van de commissie,  
  Van Meenen 
   
  Adjunct-griffier van de commissie, 
  Burger 
  
Totaallijst feitelijke vragen Landenbeleid Guinee, Syrië, Libië en Venezuela (19637-2637)  1/24 

Hoe beoordeelt u het risico dat hiermee asielgerechtigden terug worden geduwd 
in een onveilige situatie? 
Vraag 4 
Hoeveel migranten zitten momenteel nog in detentiecentra in Libië die niet 
onder het betekenisvolle toezicht staan van de UNHCR? Wat gebeurt er om deze 
mensen alsnog zo snel mogelijk uit deze centra te krijgen? 
 
Antwoord 3 en 4 
De verantwoordelijkheden voor zoek- en reddingsacties zijn in het internationaal zeerecht 
verankerd. Het is de wettelijke taak van een kuststaat om de eigen territoriale wateren te 
2
controleren en reddingsoperaties te coördineren. Die verantwoordelijkheid geldt ook voor 
Libië. De ontschepingen die volgen op reddingsoperaties in de Libische SAR-zone zullen 
logischerwijs in hetzelfde land plaatsvinden. Bij reddingen door de Libische Kustwacht in 
de Libische SAR-zone is er geen sprake van refoulement – of in die zin van terugkeer – 
omdat de betrokken personen onder de rechtsmacht van de Libische autoriteiten zijn 
3
gebleven.  
 
Het is onwenselijk als migranten daarna automatisch in detentiecentra komen. Daar 
spreekt het kabinet Libië bilateraal en in Europees verband op aan. Het aantal 
detentiecentra en het aantal migranten dat in detentiecentra verblijft, is substantieel 
afgenomen maar blijft een punt van aandacht. UNHCR heeft op dit moment beperkt 
toegang tot de 11 overgebleven officiële detentiecentra die onder beheer staan van het 
Libische directoraat voor het tegengaan van irreguliere migratie (DCIM). Het kabinet zet 
zich voortdurend in voor de toegang van internationale organisaties tot de detentiecentra 
en steunt IOM en UNHCR hierbij, zowel bilateraal als via de EU-band. Tevens zet het 
kabinet zich in bredere zin in – samen met de EU, de Afrikaanse Unie, UNHCR en IOM – 
om de situatie in de centra te verbeteren. Het uiteindelijke doel is deze detentiecentra te 
sluiten en te komen tot alternatieve open ontvangst- en transit centra.  
 
Voor alle migranten geldt, dat het kabinet hen in staat wil stellen met hulp van IOM 
desgewenst terug te keren naar hun land van herkomst en dat de meest kwetsbare 
migranten door UNHCR geëvacueerd kunnen worden naar Emergency Transit Mechanism 
(ETM) in Niger of Rwanda. Nederland ondersteunt de activiteiten van IOM en UNHCR Libië 
financieel. 
 
Vraag 5 
Wat is de argumentatie om Soefi's niet als risicogroep en kwetsbare 
minderheidsgroep op te nemen in het landenbeleid voor Libië? 
 
Antwoord 5 
Uit het meest recente ambtsbericht vloeit voort dat de positie van Soefi’s in de 
verslagperiode voor zover bekend ongewijzigd is gebleven. Uit het ambtsbericht van 
april 2019 blijkt dat geweld jegens soefi-heiligdommen een opleving vertoonde in 2012 
en 2017. Het ambtsbericht van april 2019 meldde voorts dat er geen incidenten met 
betrekking tot geweld tegen soefi’s of soefi-heiligdommen bekend waren geworden sinds 
begin 2018. Eind 2018 kwamen honderden soefi’s in Tripoli en Benghazi bij elkaar om 
de geboortedag van de profeet Mohammed te vieren. Naar verluidt was het in beide 
steden de drukstbezochte viering sinds jaren, aangezien in voorgaande jaren de dreiging 
van geweld door salafistische groepen grootschalige vieringen verhinderde. In het 
ambtsbericht van juni 2020 wordt weliswaar gemeld dat in februari 2020 een belangrijk 
soefi-heiligdom in de plaats Sirte werd vernietigd, vermoedelijk door aan het LNA 
verbonden salafisten, maar anderzijds werd in november 2019 door de soefi-
                                                           
2
 Zie o.a. Kamerstukken II 21501-28, nr. 203 
3
 Kamerstukken II, 2018/19, nr. 2503  
Totaallijst feitelijke vragen Landenbeleid Guinee, Syrië, Libië en Venezuela (19637-2637)  3/24 

Antwoord 8 
De IND beoordeelt conform de openbare werkinstructie bekeerlingen 2019/18, en 
binnen de kaders van het beleid en regelgeving dat voortvloeit uit Europese regelgeving 
of geloofwaardig is dat een asielzoeker bekeerd is tot het christendom. Dit is voor 
bekeerlingen uit Libië niet anders dan bij andere nationaliteiten. 
 
Deze beoordeling wordt gedaan op basis van de individuele omstandigheden van de 
zaak. Het uitgangspunt van de werkinstructie is dat gevraagd wordt naar persoonlijke 
ervaringen. Indien de gestelde bekering geloofwaardig is, beoordeelt de IND op welke 
wijze hij uiting wenst te geven aan zijn geloof, of hij eerder problemen heeft 
ondervonden en daarmee of betrokkene heeft te vrezen voor vervolging of ernstige 
schade. Mocht de aanvraag in het individuele geval geen reden zijn voor 
asielbescherming dan wordt dit individueel gemotiveerd in de besluitvorming. De 
vreemdeling kan hiertegen in beroep gaan. 
 
Vraag 9 
Hoe kan het dat mensen kunnen terugreizen naar een land voor vakantie- en of 
privédoeleinden terwijl zij een status in Nederland hebben gekregen op basis 
van een asielverzoek? Kan dit een indicatie zijn om alsnog de vergunning in te 
trekken of in elk geval niet permanent te maken? 
 
Antwoord 9 
Als de IND informatie krijgt dat een asielstatushouder is teruggekeerd naar het land van 
herkomst, dan kan de IND hem/haar uitnodigen voor een gehoor om te bekijken of er 
sprake is van een intrekkingsgrond en kan dit een reden zijn om die asielvergunning in 
te trekken. Daarbij komen de reden, bestemming, duur en verloop van de reis aan de 
orde. Afhankelijk van de omstandigheden zal beoordeeld worden of er aanleiding is om 
tot intrekking van de verleende vergunning over te gaan. Het is aan de vreemdeling om 
aannemelijk te maken dat hij, ondanks zijn terugkeer naar het land van herkomst, nog 
steeds in aanmerking komt voor een verblijfsvergunning asiel. 
 
Vraag 10 
Kunt u aangeven op welke gronden een aantal genoemde Europese landen wel 
een artikel 15c-situatie aanneemt in geheel Libië dan wel in delen daarvan? 
Kunt u aangeven op welke gronden een aantal genoemde landen geen artikel 
15c-situatie aanneemt? Kunt u deze gronden per land en eventueel per 
landsdeel in Libië aangeven? Kunt u vervolgens aangeven waarom Nederland 
tot de conclusie komt dat geen sprake is van een 15c-situatie in (delen van) 
Libië? 
 
Antwoord 10 
Elk land maakt op basis van landeninformatie uit verschillende (internationale) bronnen 
een zelfstandige weging van de veiligheidssituatie. Daarnaast hanteren niet alle 
lidstaten dezelfde definitie van artikel 15c van de EU Kwalificatierichtlijn. Zo wordt in de 
Nederlandse praktijk in het kader van de individuele beoordeling van 15b al rekening 
gehouden met de positie van bepaalde groepen (kwetsbare minderheden) en wordt 
binnen de toets 15c alleen gekeken naar de algehele veiligheidssituatie, terwijl bij 
andere lidstaten juist binnen het kader van 15c wordt gekeken naar de positie van 
bepaalde kwetsbare groepen.  
 
Ten tijde van het vaststellen van het huidige landenbeleid voor Libië gold voor Ierland, 
Italië, Polen en het Verenigd Koninkrijk dat zij een 15c situatie aannamen voor heel 
Libië. België, Cyprus, Duitsland, Frankrijk en Malta namen een 15c situatie aan voor een 
deel van Libië. Voor Zwitserland, Denemarken, Finland, Luxemburg, Noorwegen en 
Totaallijst feitelijke vragen Landenbeleid Guinee, Syrië, Libië en Venezuela (19637-2637)  5/24 

Vraag 13 
Aangezien er volgens u geen sprake is van een 15c-situatie in Libië, waarom 
worden er dan toch risicogroepen aangeduid die kans maken op een 
Nederlandse asielvergunning? 
 
Antwoord 13 
Hoewel de algehele veiligheidssituatie niet zodanig is dat een ieder die terugkeert louter 
vanwege zijn of haar aanwezigheid een ernstig risico loopt, zijn er wel degelijk 
specifieke groepen die een verhoogd risico op vervolging of ernstige schade lopen. Om 
deze reden zijn er verschillende groepen in het beleid geïdentificeerd.  
Bovendien geldt dat er door de IND altijd eerst getoetst wordt aan het 
Vluchtelingenverdrag en daarna pas aan subsidiaire bescherming. Concreet betekent dit 
dat zelfs als er wel sprake zou zijn van een 15c-situatie er eerst getoetst zal worden of 
een vreemdeling in aanmerking komt voor vluchtelingschap. 
 
Vraag 14 
Aangezien er volgens u geen sprake is van een 15c-situatie in Libië, betekent 
dit dat als vastgesteld wordt dat als er zich tussen asielzoekers in Nederland 
oorlogsmisdadigers bevinden, deze ongeacht of zij wel of niet tot een 
risicogroep behoren, worden teruggestuurd? 
 
Antwoord 14 
Hoewel de situatie in Libië niet zodanig is dat sprake is van een “15c” situatie, is het wel 
degelijk mogelijk dat op individuele gronden sprake is van een reëel risico op ernstige 
schade, ook bij personen op wie artikel 1F van het Vluchtelingenverdrag van toepassing 
is. Dat betekent echter niet dat in dat geval oorlogsmisdadigers in het bezit zouden 
moeten worden gesteld van een verblijfsvergunning. Zij zullen zich moeten inspannen 
Nederland te verlaten. 
De DT&V voert op regelmatige basis gesprekken met vreemdelingen op wie artikel 1F 
van toepassing is, die vanwege een reëel risico op ernstige schade niet uitgezet kunnen 
worden naar hun land van herkomst. Er wordt in die gesprekken onderzocht of 
zelfstandig vertrek naar een derde land mogelijk is. Indien op grond van gewijzigde 
omstandigheden, in het individuele geval of in het land van herkomst, een 
uitzettingsbelemmering niet langer bestaat, dan wordt door DT&V alsnog ingezet op 
vertrek naar het land van herkomst. 
 
Vraag 15 
Aangezien er volgens u geen sprake is van een 15c-situatie in Libië, betekent 
dit dat enkel asielvergunningen voor bepaalde tijd worden verleend? 
 
Antwoord 15 
De vraag of een asielvergunning voor bepaalde of onbepaalde tijd kan worden verleend, 
staat los van de vraag of in een bepaald gebied sprake is van een 15c situatie. Een 
asielvergunning wordt in eerste instantie altijd voor bepaalde tijd verleend. Na 5 jaar 
kan een statushouder een aanvraag indienen voor onbepaalde tijd.  
Indien de asielgrond op basis waarvan de statushouder zijn asielvergunning voor 
bepaalde tijd heeft ontvangen nog steeds bestaat, er geen onjuiste gegevens zijn 
verstrekt of informatie is achtergehouden, de statushouder geen gevaar voor de 
openbare orde vormt en de statushouder is geslaagd voor het inburgeringsexamen kan 
de vergunning voor onbepaalde tijd worden verleend.  
 
Totaallijst feitelijke vragen Landenbeleid Guinee, Syrië, Libië en Venezuela (19637-2637)  7/24 

land. 1F-signalen kunnen naar voren komen bij de screening van dossiers en uit de 
verklaringen van de vreemdelingen in combinatie met informatie uit openbare bronnen. 
Hierbij is specifiek aandacht voor stammen waarvan bekend is dat zij loyaal waren aan 
Gaddafi. De IND heeft een gespecialiseerde unit die behulpzaam is bij het onderkennen 
van dergelijke 1F-indicaties. 
 
Vraag 19 
Hoeveel procent van de Libische bevolking valt onder een van de stammen die 
loyaal waren aan Khadaffi? 
 
Antwoord 19 
Deze gegevens worden niet geregistreerd in de geautomatiseerde informatiesystemen  
binnen de migratieketen. 
 
Vraag 20 
Hoeveel Syriërs hebben sinds 2015 een verblijfsvergunning gekregen? Hoeveel 
daarvan zijn nareizigers? 
 
Antwoord 20 
Sinds 2015, tot en met september 2020, hebben in totaal 62.270 Syriërs een 
verblijfsvergunning gekregen op grond van nareis of asiel. 
Dit bestaat uit 29.200 Syriërs met een zelfstandige verblijfsvergunning asiel, 30.200 
met een afgeleide nareisvergunning en 2.870 met een vergunning op basis van 8 EVRM 
nareis. 
 
Vraag 21 
Hoeveel Syriërs met een tijdelijke verblijfsvergunning bevinden zich op dit 
moment in Nederland? Hoeveel van deze tijdelijke verblijfsvergunningen lopen 
nog dit jaar en in 2021 af? 
 
Antwoord 21 
Er zijn per oktober 2020 ca. 44.580 Syriërs met een asielvergunning voor bepaalde tijd 
(asiel inclusief nareis) in Nederland. Van deze vergunningen verlopen er in 2020 nog ca. 
1.900 en in 2021 ca. 11.720. 
 
Vraag 22 
Hoeveel van de in Nederland verblijvende Syriërs hebben met een 
identiteitsdocument aan kunnen tonen dat zij de Syrische nationaliteit 
bezitten? 
 
Antwoord 22 
Of een asielzoeker met documenten zijn nationaliteit aantoont wordt niet geregistreerd 
in de geautomatiseerde informatiesystemen binnen de migratieketen. De gevraagde 
gegevens kunnen niet worden verstrekt.  
 
Vraag 23 
Hoeveel Syriërs in Nederland hebben een 1F-status en hoeveel daarvan zijn 
uitgezet? 
 
Totaallijst feitelijke vragen Landenbeleid Guinee, Syrië, Libië en Venezuela (19637-2637)  9/24 

 
Antwoord 31 
De laatste bolwerken van IS zijn in maart 2019 heroverd. Hoewel er geen gebieden 
onder controle van IS meer staan, zijn IS-strijders actief gebleven in Syrië met 
bomaanslagen, ontvoeringen, moorden, geweld tegen vrouwen, ontvoeringen en illegale 
belastingheffing. 
 
Vraag 32 
Wanneer wordt een volgend ambtsbericht over de situatie in Syrië verwacht? 
Kunt u cijfers verstrekken van het aantal Syrische statushouders per jaar van 
aankomst in Nederland dat momenteel in een uitkering zit? 
 
Antwoord 32 
Een nieuw algemeen ambtsbericht inzake Syrië wordt medio 2021 verwacht. Aan de 
hand daarvan zal worden beoordeeld of het asielbeleid moet worden herijkt. 
 
De gegevens van het aantal Syrische statushouders dat momenteel in een uitkering zit 
worden niet geregistreerd in de geautomatiseerde informatiesystemen van de 
migratieketen. De gevraagde gegevens kunnen niet door mij worden verstrekt. Ik kan u 
wel verwijzen naar een cohort onderzoek van het CBS naar asielstatushouders en 
8
integratie. 
 
Vraag 33 
Hoeveel in Nederland geregistreerde vreemdelingen in de afgelopen vijf jaar 
bleken aanhangers van het regime? Hoe wordt dit gecontroleerd? 
 
Antwoord 33 
Hoeveel in Nederland geregistreerde vreemdelingen in de afgelopen vijf jaar aanhangers 
van het regime bleken te zijn, is onbekend. De IND registreert niet het asielmotief, zoals 
de politieke overtuiging, in het geautomatiseerde informatiesysteem.  
 
Vraag 34 
Waarom wordt in het Nederlandse landenbeleid geen onderscheid gemaakt 
tussen aanhangers van het Assad-regime en oppositie en burgers? Waarom is 
in het landenbeleid  Syrië geen sprake van risicogroepen? 
 
Antwoord 34 
Het huidige landenbeleid inzake Syrië heeft als algemeen uitgangspunt dat bij terugkeer 
naar Syrië zich over het algemeen een reëel risico op ernstige schade voordoet. Dit 
uitgangspunt geldt niet voor actieve aanhangers van het regime. In het beleid wordt in 
dat opzicht een onderscheid gemaakt tussen aanhangers van het Assad-regime en de 
rest van de bevolking.   
 
Er is geen sprake van specifieke risicogroepen omdat het benoemde risico, op enkele in 
het beleid uitgezonderde groepen na, voor een ieder die terugkeert naar Syrië groot 
wordt geacht. Dit laat onverlet dat elke aanvraag op eigen merites wordt beoordeeld en 
waar van toepassing een asielzoeker op basis van de individuele omstandigheden een 
vluchtelingenstatus krijgt. De IND kan van dit algemene uitgangspunt afwijken als uit 
individuele feiten en omstandigheden blijkt dat de vreemdeling bij of na terugkeer naar 
Syrië geen risico (meer) loopt op ernstige schade.  
                                                           
8
 https://longreads.cbs.nl/asielenintegratie-2020/ 
Totaallijst feitelijke vragen Landenbeleid Guinee, Syrië, Libië en Venezuela (19637-2637)  11/24 

gelimiteerd. In dat kader wordt ook meegewogen of er informatie uit andere bronnen, 
zoals gouvernementele organisaties, ngo’s (Amnesty International, HRW etc.), UNHCR, 
EASO beschikbaar is. 
Deze elementen in overweging genomen is er thans geen aanleiding om bij het 
Ministerie van Buitenlandse Zaken een algemeen Ambtsbericht voor Guinee te vragen. 
 
Vraag 39 
Kan een minderjarige op grond van het nieuwe landenbeleid alsnog 
asielbescherming worden ontzegd op basis van de aanname dat ouders of 
verzorgers het kind kunnen beschermen tegen een aannemelijk risico op 
genitale verminking? Zo ja, hoe verhoudt zich dit tot de constatering in het 
thematische ambtsbericht dat over het algemeen sprake is van grote familiare 
druk als het gaat om genitale verminking? 
 
Antwoord 39 
Voor vrouwen en meisjes die aannemelijk hebben gemaakt te vrezen voor besnijdenis 
wordt aangenomen dat het niet mogelijk is om de bescherming van de autoriteiten of 
internationale organisaties te verkrijgen. De IND zal dan overgaan tot 
vergunningverlening.  
 
Of een minderjarige heeft te vrezen voor genitale verminking wordt per individueel 
geval beoordeeld. Er kunnen zich situaties voordoen waar op grond van individuele 
omstandigheden geconcludeerd kan worden dat de betrokken vreemdeling niet heeft te 
vrezen voor besnijdenis of zich kan onttrekken aan deze besnijdenis door zich elders in 
Guinee te vestigen. Uit het ambtsbericht blijkt namelijk dat het voorkomt dat sommige 
ouders, met name in stedelijke gebieden, er voor kiezen om hun dochter niet te laten 
besnijden. Aspecten die bij de beoordeling worden meegewogen zijn onder andere de 
omstandigheid of de moeder van het meisje zelf al dan niet is besneden (nu dit iets zegt 
over de sociale druk van overige familieleden), of men afkomstig is uit stedelijke gebied, 
en of het gezin van de minderjarige zelf in staat is om in hun levensonderhoud te 
voorzien en daarvoor niet aangewezen is op familie.  
 
Vraag 40 
Zijn er voor andere potentiële kwetsbare minderheidsgroepen zoals LHBTI 
interne beleidsregels op basis van andere landeninformatie, zoals beschreven 
in de kabinetsreactie n.a.v. het ACVZ advies ‘Weten en Wegen’? Bent u van 
plan deze, conform aanbeveling van de ACVZ, ook te publiceren? Zo nee, 
waarom niet? 
 
Antwoord 40 
Voor andere potentiële kwetsbare minderheidsgroepen zoals LHBTI in Guinee is geen 
sprake van interne beleidsregels op basis van andere landeninformatie. Er is op dit 
moment geen aanleiding om risicogroepen of kwetsbare minderheidsgroepen aan te 
wijzen. Zij worden conform het algemene beleidskader beslist, waarbij in elke zaak 
rekenschap wordt gegeven aan de algemene situatie. 
 
Vraag 41 
Welke overheidsdiensten, private partijen en/of NGO's financieren La Maison 
du Bonheur? 
 
Antwoord 41 
La Maison du Bonheur wordt gefinancierd door donaties. Bijna alle kinderen in het 
opvanghuis hebben een particuliere sponsor. Lokale bedrijven, stichtingen, ambassades, 
Totaallijst feitelijke vragen Landenbeleid Guinee, Syrië, Libië en Venezuela (19637-2637)  13/24 

tegen familie die hen terug willen halen (en bijvoorbeeld genitaal willen 
verminken of uithuwelijken)? Zo ja, hoe? 
 
Antwoord 44 
Bij de beoordeling van een asielaanvraag wordt ook getoetst of sprake is van een reëel  
risico op een onmenselijke behandeling bij terugkeer als bedoeld in artikel 3EVRM. 
Indien aannemelijk is dat een asielzoeker bij terugkeer voor een dergelijke behandeling, 
ook indien afkomstig van familieleden, heeft te vrezen, zal aan de vreemdeling een 
verblijfsvergunning worden verleend. Terugkeer naar Guinee is dan niet aan de orde. In 
het landgebonden beleid is daarbij neergelegd dat minderjarigen die vrezen voor 
(seksuele) geweldpleging en genitale verminking niet geacht worden bescherming van 
de autoriteiten in te roepen.  
 
Vraag 45 
Hoeveel asielzoekers uit Guinee bevinden zich momenteel in Nederland? Kunt u 
dit uitsplitsen per geslacht en leeftijdsgroep? 
 
Antwoord 45 
Om hier een beeld van te geven heb ik er voor gekozen om uit te gaan van de instroom 
e
over 2019 en 2020. In 2019 en tot en met augustus 2020 zijn er in totaal ca 260 1 
asielaanvragen door asielzoekers uit Guinee gedaan. 
 
Tabel: instroom vreemdelingen met de Guinese nationaliteit, gesplitst naar 
leeftijdsgroep en geslacht, 2019 tot en met augustus 2020 
  2019   Totaal 2020   Totaal Eind-
2019 2020 totaal 
Leeftijdscategorie man vrouw man vrouw   
0-13 <10 <10 20 <10 <10 10 30 
14-17 20 <10 20 <10 <10 <10 30 
18-34 120 30 150 30 10 40 190 
35-64 <10 <10 <10 <10 <10 <10 10 
65 en ouder  <10 <10  <10 <10 <10 
Eindtotaal 150 40 200 40 20 70 260 
Cijfers afgerond op tientallen. Afgeronde delen tellen niet op tot de afgeronde som. De 
aantallen tussen nul en tien worden wegens eventuele herleidbaarheid tot een 
persoon weergegeven als ‘<10’ 
 
Vraag 46 
Hoeveel OS-gelden heeft Guinee de afgelopen vier jaar ontvangen van 
Nederland en welk percentage is besteed aan het tegengaan van en 
voorlichting over genitale verminking, vrouwenrechten en 
opvangvoorzieningen voor minderjarige slachtoffers hiervan? 
 
Antwoord 46 
Nederland heeft geen bilaterale ontwikkelingsrelatie met Guinee. Nederland heeft de 
afgelopen vier jaar het land wel met 15 tot 17 miljoen euro gesteund. Deze steun komt 
nog voort uit de Nederlandse bijdrage aan het economische herstel na de strijd tegen 
ebola. De focus van deze steun lag dan ook op de ontwikkeling van de private sector en 
Totaallijst feitelijke vragen Landenbeleid Guinee, Syrië, Libië en Venezuela (19637-2637)  15/24 

en het vergroten van de rechtszekerheid van minderjarige slachtoffers van 
geweld? 
 
Antwoord 49 
In de periode 2015-2020 steunt de Europese Unie Guinee via het Europees 
Ontwikkelingsfonds met 244 miljoen euro. Deze steun is gericht op het verbeteren van 
de rechtstaat, stedelijke sanitaire voorzieningen en de gezondheidssector. Binnen de 
eerstgenoemde sector wordt aandacht besteed aan toegang tot onafhankelijke 
rechtspraak, met name voor kwetsbare groepen waaronder minderjarigen. Zo worden er 
juridische steunpunten opgezet en wordt een pool van advocaten gecreëerd die worden 
opgeleid om slachtoffers van geweld en misbruik te ondersteunen en verdedigen.  
 
Vraag 50 
Kunt u een beeld schetsen van wat onderwijsvoorzieningen naar "lokale 
maatstaven” in Guinee inhouden? 
 
Antwoord 50 
Zoals omschreven in het thematisch ambtsbericht van 1 mei 2020 is op grond van 
decreet N. 97/196/PRG/SGG van 21 augustus 1997 het primair onderwijs in Guinee 
verplicht. Het primair onderwijs duurt zes jaar en begint op zes- of zevenjarige leeftijd. 
Volgens verschillende bronnen van het thematisch ambtsbericht van 1 mei 2020 is het 
primair onderwijs verplicht tot de leeftijd van zestien jaar. In rurale gebieden beginnen 
kinderen in de praktijk op latere leeftijd met het basisonderwijs dan in stedelijke 
gebieden. 
 
9
Uit informatie van de World Bank blijkt dat ongeveer 60% van de leerlingen in Guinee 
de basisschool afmaakt. Het basisonderwijs is officieel gratis, maar ouders moeten 
betalen voor o.a. uniformen, boeken, eten, etc. Klassen zijn groot, met een gemiddelde 
10
van 43 leerlingen per klas. Uit een rapport van het Global Partnership for Education 
bedroeg het aantal kinderen dat niet naar het voorgezet onderwijs gaat 43% voor de 
onderbouw en 60% voor de bovenbouw.  In het voortgezet onderwijs er meer 
particuliere scholen dan openbare scholen. De particuliere scholen hebben betere 
omstandigheden dan de openbare.  
 
Vraag 51 
Kunt u een beeld schetsen van wat medische verzorging naar "lokale 
maatstaven” in Guinee inhouden? 
 
Antwoord 51 
Het Guineese gezondheidssysteem omvat particuliere en openbare actoren op alle 
niveaus, van gezondheidsposten en gezondheidscentra tot gezondheidsdistricten, regio's 
en het ministerie van Volksgezondheid. Over het algemeen zijn verpleegkundigen de 
belangrijkste zorgverleners. De districts- (prefectuur), regionale en landelijke 
ziekenhuizen bieden meer gespecialiseerde zorg. Aan de privékant zijn er formele, 
informele en confessionele structuren. Er is een aanzienlijk verschil tussen de dekking in 
landelijke gebieden en in de steden. De toegang tot de zorg is problematischer in 
plattelandsgebieden vanwege de schaarste aan middelen (mens en materiaal), 
armoede, analfabetisme, geografische ontoegankelijkheid, gezondheidsstructuren en 
                                                           
9
 The World Bank (20 maart 2019), Guinea Education Project for results in Earlu Childhood and Basic 
Education , report nr. PIDA26579. 
10
 Final Report (januari 2020) van de Summative GPE Country Program Evaluation, Republic of 
Guinea. 
Totaallijst feitelijke vragen Landenbeleid Guinee, Syrië, Libië en Venezuela (19637-2637)  17/24 

komen voor een vergunning op grond van het buitenschuld beleid, mits voldaan is aan 
de voorwaarden zoals omschreven in paragraaf B8/6 van de Vreemdelingencirculaire. 
Dit betreft echter een andere vraag dan de inhoudelijke beoordeling van de 
asielaanvraag.  
 
Vraag 55 
Hoeveel amv's uit Guinee vragen in Nederland asiel aan op grond van 
(slachtoffer zijn van) geweld? 
 
Antwoord 55 
In 2019 hebben ca. dertig Guinese amv’s een eerste asielaanvraag ingediend, en in 
2020 waren dit er minder dan tien.  
 
Het asielmotief wordt niet geregistreerd in de geautomatiseerde informatiesystemen van 
de migratieketen. Het is dan ook niet mogelijk om gegevens te verstrekken over het 
aantal amv’s dat vanwege geweld een asielaanvraag heeft ingediend. 
 
Vraag 56 
Kunt u nader motiveren waarom u op basis van de aantoonbare willekeur in 
het gewelddadige optreden van het Venezolaanse regime tegen 
demonstratiedeelnemers of omstanders daarvan tot de conclusie komt dat het 
aanmerken van deze mensen als risicogroep niet gerechtvaardigd is? Is het 
aanwijzen van risicogroepen juist niet bedoeld als bescherming tegen 
(willekeurig) geweld tegen een specifieke groep? 
 
Antwoord 56 
Zoals toegelicht in de Kamerbrief, wordt in Venezuela gebruik gemaakt van zowel 
gericht geweld als willekeurige oppressie door veiligheidstroepen of door aan de 
overheid gelieerde groeperingen om de macht van Maduro niet te doen afbrokkelen, 
bijvoorbeeld door demonstraties hardhandig neer te slaan. De omstandigheid dat hard 
en willekeurig wordt opgetreden tijdens een demonstratie betekent niet dat alle 
deelnemers en omstanders slachtoffer zijn geworden van het harde optreden en/of 
thans in de negatieve belangstelling staan en te vrezen hebben. Dit vraagt een 
individuele toekomstgerichte beoordeling.   
 
Uit het ambtsbericht blijkt dat personen met name risico lopen op gericht geweld en 
vervolging door de autoriteiten en daaraan gelieerde groeperingen wanneer 
zijsignificante kritiek geuit hebben op de autoriteiten. Bij demonstratiedeelnemers en/of 
omstanders is weliswaar sprake van enige mate van kritiek (of toegedichte kritiek in 
geval van omstanders), maar die kritiek is niet zonder meer zodanig van aard dat dit als 
significante kritiek kan worden aangemerkt. Gelet hierop is bepaald dat deelnemers en 
omstanders van demonstraties niet zonder meer als risicogroep worden aangemerkt. Zij 
zullen op individuele gronden hun vrees voor vervolging aannemelijk moeten maken. 
 
Vraag 57 
Hoe verhoudt de keuze om lesbiennes, homoseksuelen en biseksuelen niet als 
risicogroep aan te merken zich tot de passage in het ambtsbericht op pagina 47 
waarin staat dat er in Venezuela weliswaar geen wetgeving is die een actief 
vervolgingsbeleid tegen LHBTI’s de jure mogelijk maakt, maar dat er de facto 
berichtgeving is van met name politieagenten die gebruik maken van de 
wettelijke lacunes om personen van een andere geaardheid (of genderdiverse 
personen) lastig te vallen of fysiek te bedreigen? 
 
Totaallijst feitelijke vragen Landenbeleid Guinee, Syrië, Libië en Venezuela (19637-2637)  19/24 

verzoeken op grond van artikel 3 EVRM. Op Caribisch Nederland (de Openbare Lichamen 
Bonaire, Sint-Eustatius en Saba) is de Wet Toelating en Uitzetting BES van toepassing. 
Deze regelt een asielprocedure conform internationale verplichtingen.  
 
Dit alles laat onverlet dat de informatie over de situatie in Venezuela die volgt uit het 
ambtsbericht van het ministerie van Buitenlandse Zaken openbare, onafhankelijke en 
objectieve landeninformatie is, die ook door de landen binnen het Koninkrijk en de 
Openbare Lichamen in de besluitvorming kan worden betrokken. Zo heeft het Gerecht in 
Eerste Aanleg van Bonaire, Sint Eustatius en Saba in een recente uitspraak (6 juli 2020) 
ook expliciet verwezen naar het algemeen ambtsbericht van juni 2020. 
 
Vraag 60 
Ondersteunt Nederland de opvang van Venezolaanse vluchtelingen in de regio? 
Zo ja, op welke manier? 
 
Antwoord 60 
Nederland geeft dit jaar 2 miljoen euro aan UNHCR in het kader van het 
Regional Refugee and Migrant Response Plan (RMRP) voor de ondersteuning van 
Venezolaanse vluchtelingen in de regio. 
 
In de afgelopen jaren heeft Nederland eveneens een financiële bijdrage gedaan van in 
totaal 12,3 miljoen euro voor de regionale gevolgen van de crisis. Hieronder vielen 
behalve bijdragen aan VN-organisaties en de Wereldbank, ook de financiering van het 
Internationale Rode Kruis (1,1 miljoen euro) en een bijdrage via de Dutch Relief Alliance 
- een samenwerkingsverband van Nederlandse Humanitaire organisaties - voor de 
opvang van Venezolaanse vluchtelingen in Colombia (3,7 miljoen).  
 
Belangrijk is daarnaast te melden dat het ministerie van Buitenlandse Zaken jaarlijks 
ook substantiële niet geoormerkte bijdragen geeft aan ICRC en VN-organisaties, die een 
belangrijke rol spelen in het humanitaire werk voor Venezuela en Venezolaanse 
vluchtelingen en migranten in de regio. 
 
Vraag 61 
Hoe groot is de instroom van Venezolanen naar Nederlands grondgebied? Kunt 
u hierbij een uitsplitsing maken tussen Caribisch Nederland en het Europese 
Nederlandse grondgebied en het percentage behorende tot de risicogroep? 
 
Antwoord 61 
Blijkens het IND rapport “Asylum Trends August 2020” zijn er in 2019 in het Europese 
Nederlandse grondgebied in totaal 182 eerste asielaanvragen door Venezolanen 
ingediend. In 2020 zijn er tot 1 september in het Europese Nederlandse grondgebied 65 
15
eerste asielaanvragen door Venezolanen ingediend. De IND houdt geen cijfers over 
asielgronden bij. Daarom kan geen antwoord worden gegeven op de vraag welk 
percentage van hen tot een risicogroep behoort.  
Uit informatie van de IND unit te Caribisch Nederland is gebleken dat de asielinstroom 
van Venezolanen in Caribisch Nederland (Bonaire, Sint Eustatius en Saba) in 2019 nul 
en in 2020 tot dusver afgerond minder dan vijf aanvragen betrof.  
 
Vraag 62 
Van het aantal Venezolanen dat asiel heeft aangevraagd op Nederlands 
                                                           
15
 IND, Asylum Trends August 2020, https://ind.nl/en/Documents/AT_August_2020_Main_report.pdf , 
geraadpleegd op 8 oktober 2020 
Totaallijst feitelijke vragen Landenbeleid Guinee, Syrië, Libië en Venezuela (19637-2637)  21/24 

personen die kritisch zijn op het Venezolaanse regime maar geen "significante 
kritiek" hebben geuit? Hoe heeft u bij het gemaakte onderscheid in beleid voor 
deze twee categorieën het willekeurige gebruik van geweld jegens 
demonstraten, omstanders en personen die voor de oppositie hebben gestemd 
(de tweede categorie) meegewogen? Wat wordt verstaan onder “significante 
kritiek”? 
 
Antwoord 65 
Waar het bij dit onderscheid om gaat, is de vraag in hoeverre het regime deze kritiek als 
bedreiging beschouwt. Onder significante kritiek wordt verstaan kritiek die door de 
Venezolaanse autoriteiten beschouwd worden als een bedreiging voor het voortbestaan 
van het huidige regime. Dit leidt tot een extra risico op gericht geweld en vervolging 
door de autoriteiten of de daaraan gelieerde groeperingen. Bij het bepalen of van 
significante kritiek sprake is, wordt aandacht besteed aan de aard, het bereik en de 
impact van de kritiek. Naarmate meer sprake is van een concrete kritische boodschap 
jegens (een bepaald onderdeel van) het regime, naarmate met de kritiek een grotere 
groep mensen wordt bereikt, en naarmate de geuite kritiek anderen meer aanzet tot 
verzet tegen de autoriteiten, zal eerder aangenomen worden dat van significante kritiek 
sprake is. Per zaak worden de voornoemde punten in samenhang bezien en wordt een 
individuele afweging gemaakt of van significante kritiek sprake is. Kritische personen die 
weliswaar kritiek hebben geuit, maar waar de kritiek niet als significante kan worden 
aangemerkt, staan minder in het kwade daglicht van de Venezolaanse autoriteiten en zij 
zullen minder snel zwaarwegende problemen ondervinden.  
 
Er is een verschil tussen personen die, al dan niet geregeld, deelnemen aan 
grootschalige demonstraties en daarbij in de menigte opgaan, en personen die 
significante kritiek uiten en op die manier zichzelf onderscheiden van de rest. Wanneer 
een vreemdeling significante kritiek uit, wordt de kans groter dat hij zowel bekend is bij 
de autoriteiten als door hen structureel wordt gemonitord en als gevolg hiervan 
problemen ondervindt. Gelet hierop is ervoor gekozen een onderscheid te maken tussen 
de twee in de vraag genoemde categorieën.  
 
Vraag 66 
Hoe kwalificeren andere EU-lidstaten de veiligheidssituatie in Venezuela, 
volgens artikel 15c van de Kwalificatierichtlijn? 
 
Antwoord 66 
Bijna alle EU+-landen beoordelen de aanvragen op individuele basis en voeren geen 
specifiek beleid ten aanzien van Venezolaanse asielzoekers voor internationale 
bescherming. 
 
Vraag 67 
Kunt u de geringe indicaties specificeren waarmee risicogroepen kunnen 
volgens het landenbeleid hun vrees aannemelijk maken? 
 
Antwoord 67 
Indien er sprake is van geloofwaardige en individualiseerbare verklaringen kan een 
vreemdeling die behoort tot een risicogroep met geringe indicaties aannemelijk maken 
dat er sprake is van gegronde vrees voor vervolging. De eerdere problemen moeten dan 
wel verband houden met één van de vervolgingsgronden. Het individualiseringsvereiste 
blijft van toepassing op de vreemdeling die behoort tot een risicogroep. Allerlei 
verschillende problemen kunnen dus als geringe indicaties dienen, voor zover de 
vreemdeling deze problemen heeft ondervonden vanwege één van de 
vervolgingsgronden, van dien aard en gewicht zijn dat voldoende reden bestaat dat er 
Totaallijst feitelijke vragen Landenbeleid Guinee, Syrië, Libië en Venezuela (19637-2637)  23/24 

