 
 
  
Hoofdlijnenverslag van de 
internetconsultatie  
Ontwerp Nationaal 
Milieubeleidskader (NMK) 
Internetconsultatie van 23 juni tot en met 1 september 2020 
Versie 1 
    
Datum 16 september 2020 
Status Definitief 
    
  
  
 
 
 

 
Hoofdlijnenverslag van de internetconsultatie Nationaal Milieubeleidskader (NMK) 
 
Inhoud 
Colofon           2 
Inhoud           Error! 
Bookmark not defined. 
Inleiding           4 
Doel en inhoud van het beleidskader       4 
Verwachte effecten van de regeling voor doelgroepen     4 
De internetconsultatie         5 
Redactionele wijzigingen        6 
Algemeen beeld van de reacties (samenvatting)     7 
Hoofdlijnen van de inhoudelijke reacties      9 
Vraag 1: herkent u de bouwstenen ?       9 
Bouwstenen algemeen         9 
Bouwsteen 1: voorkomen van milieuverliezen      10 
Bouwsteen 2: beheersen van risico’s op afwenteling     12 
Bouwsteen 3: voortdurende stapsgewijze verbetering     13 
Bouwsteen 4: verbinden en samenwerken       14 
Vraag 2: welke punten wilt u meegeven?       16 
Toe te passen instrumentarium en methodieken      17 
Vraag 3: hoe wilt u in het vervolg betrokken worden?      18 
Aanvullende opmerkingen        19 
Opmerkingen van ondernemers        19 
Opmerkingen van regionale overheden       20 
 
 
  
 
Pagina 3 van 20 
 

 
Hoofdlijnenverslag van de internetconsultatie Nationaal Milieubeleidskader (NMK) 
 
De internetconsultatie 
Er zijn in totaal 49 reacties ingediend op de website, hiervan zijn er 39 openbaar. 
Het ministerie heeft nog 3 reacties in overleg na de deadline toegezonden gekregen. 
Deze zijn ook opgenomen in dit verslag. 
Indieners zijn onder meer: 
 Particulieren; 
 Brancheorganisaties en bedrijven; 
 Overheidsorganisaties; 
 NGO’s. 
 
De openbare reacties, deze zijn beschikbaar op de website, zijn ingediend door:  
Stichting OPEN, Vereniging van Waterbedrijven, Branchevereniging NVZ – Schoon | 
Hygiënisch | Duurzaam, Havenbedrijf Rotterdam, RIVM, Stichting Milieuzorg Zeist 
Bovy Sustainability Guidance, Stichting Batterijen, GGD GHOR Nederland, 
Vereniging producentenverantwoordelijkheid Nederland, Boskalis Nederland, DCMR 
Milieudienst Rijnmond, Duurzaamheid4all, NEN, NVTB, WWF, Cascade, IPO, 
Vereniging afvalbedrijven, Omgevingsdienst Nederland, Viagroen, Werkgroep 
Voetafdruk Nederland, Platform Duurzame en Solidaire Economie, MVO Nederland, 
Federatie van Technologiebranches, Eco Conseil, Vereniging van Milieu- 
professionals, Stichting Natuur & Milieu, Duurzame Dinsdag, Mineral Wool 
Association Benelux (MWA), Stad Utrecht, VNO-NCW en MKB Nederland, Unie van 
Waterschappen en een aantal particulieren. 
 
In de consultatie is verzocht reacties op deze notitie in te dienen aan de hand van 
de volgende vragen: 
 
Vraag 1: Herkent u de bouwstenen uit de notitie of stelt u nog aanvullingen of 
wijzigingen voor? 
Vraag 2: Welke punten zou u willen meegeven voor de uitwerkingen van het 
beleidskader naar een uitvoeringsprogramma? 
Vraag 3: Hoe kunnen we u zo effectief mogelijk betrekken in het vervolgtraject 
waarbij de bouwstenen worden uitgewerkt in het Nationaal Milieuprogramma? 
 
Nu volgt een samenvatting van de reacties in twee stappen: 
 
A. Een algemeen beeld van alle reacties. 
B. Daarna volgt een meer inhoudelijke weergave van de reacties, op hoofdlijnen, 
uitgesplitst in B1, B2 en B3 de antwoorden op respectievelijk vraag 1, 2 en 3. 
 
 
 
Pagina 5 van 20 
 

 
Hoofdlijnenverslag van de internetconsultatie Nationaal Milieubeleidskader (NMK) 
 
 
 
 
 
 
Algemeen beeld van de reacties (samenvatting) 
De meeste indieners hebben zich bij de becommentariëring van het NMK laten 
leiden door de structuur van de drie voorgelegde vragen. Door indieners worden 
aandachtspunten genoemd, adviezen gegeven en kanttekeningen geplaatst. De 
reacties op het NMK beslaan een breed onderwerpenveld. Naast onderwerpen 
waarvan inzenders van mening zijn dat ze ontbreken, niet in het NMK thuishoren of 
anderszins verbeterd moeten worden, zijn er ook een groot aantal onderwerpen die 
meermaals positief worden ontvangen. Zo worden de bouwstenen herkend en 
positief ontvangen, maar wordt ook aanbevolen de bouwstenen meer in hun 
onderlinge samenhang te bezien, en daar waar de bouwstenen elkaar beïnvloeden, 
dit steeds mee te nemen in de uitwerking.  
 
Indieners stellen over het algemeen dat het hier een goed doordacht stuk betreft en 
dat de ontwikkeling van een lange termijnvisie en de noodzaak op actualisatie van 
het milieubeleid wordt onderschreven. Vervolgens is er ook duidelijk kritiek; zijn 
indieners van mening dat het document nu eigenlijk vooral een visie met 
“zoekrichtingen” is, minder een kader met bouwstenen; heldere keuzes en SMART-
doelstellingen worden gemist en het is niet duidelijk hoe de afwegingen worden 
gemaakt. Er wordt ook vaak gevraagd om meer duidelijkheid in de samenhang met 
andere beleidsstukken en –terreinen (denk aan veeteelt, klimaat, en vervoer en 
logistiek). Thema’s als bodem, geluid, licht, biodiversiteit, gezondheid, vervoer en 
ruimtelijke ordening vindt men in het kader onderbelicht. Waar het gaat over de 
manier van betrokkenheid antwoorden bijna alle indieners dat zij graag betrokken 
willen worden bij het vervolg. Er worden ook concrete voorstellen gedaan hoe dat 
zou kunnen. Daarnaast wordt ook wel het signaal afgegeven door sommige 
indieners dat zij vrezen dat er weinig gedaan wordt met hun reactie. Ze voelen dat 
er weinig mechanismen zijn om hun invloed uit te oefenen, en hun inbreng vaak 
“voor niets” is geweest.  
 
 
 
 
 
 
 
 
Pagina 7 van 20 
 

 
Hoofdlijnenverslag van de internetconsultatie Nationaal Milieubeleidskader (NMK) 
 
Hoofdlijnen van de inhoudelijke reacties 
 
Hieronder volgt een nadere uitwerking van inhoudelijke reacties, gegroepeerd rond 
de drie gestelde vragen:  
B.1 Vraag 1: Herkent u de bouwstenen uit de notitie of stelt u nog aanvullingen 
of wijzigingen voor? 
B.2  Vraag 2: Welke punten zou u willen meegeven voor de uitwerkingen van het 
beleidskader naar een uitvoeringsprogramma? 
B.3  Vraag 3: Hoe kunnen we u zo effectief mogelijk betrekken in het 
vervolgtraject waarbij de bouwstenen worden uitgewerkt in het Nationaal 
Milieuprogramma? 
 
Vraag 1: Herkent u de bouwstenen uit de notitie of stelt u nog 
aanvullingen of wijzigingen voor? 
Bouwstenen algemeen 
De algemene reacties op de gepresenteerde bouwstenen zijn: 
 De vier bouwstenen “voor vernieuwing”, zouden duidelijker moeten maken 
hoe wordt gebroken met het milieubeleid van de afgelopen 30 jaar, om er 
nu voor te zorgen dat er inderdaad geen afwenteling meer plaatsvindt.  
 In het ontwerp-NMK wordt een samenhangend kader van milieuthema’s 
echter (nog) niet uitgewerkt. Genoemde bouwstenen zijn meer een mix van 
wensen, beleidsvoornemens, bereikte resultaten en uitvoeringsmaatregelen.  
 Er wordt aangegeven bouwstenen te missen: zoals “bezinning”, want dat is 
nodig om volgende stappen bewust te nemen, en “behouden”, want daar 
waar de milieukwaliteit al goed is, moeten we deze ook goed weten te 
houden. Een derde is: “Stimuleren en belonen”. Wat doen we als overheid 
om bedrijven en inwoners te stimuleren milieubewust te handelen?  
 Aangezien in de bouwstenen van het Milieubeleidskader de Wet Milieubeheer 
wordt aangehaald, is het belangrijk dat deze wet wel gehandhaafd te 
worden.  
Reactie Ministerie Infrastructuur en Waterstaat: 
De bouwstenen zijn inderdaad een mix van aangescherpte bestaande 
handelswijzen en nieuwe handelswijzen. Echter, in het NMK legt het ministerie 
nadrukkelijk de focus op het voorkomen van milieuproblemen. In het Nationaal 
Milieuprogramma (NMP), het vervolg op het NMK, gaat het ministerie hieraan, 
met behulp van de bouwstenen, verder richting en invulling aangeven.  
Het ministerie stelt het op prijs dat de introductie van “de bouwstenen” in het 
NMK aanzet tot meedenken richting nieuwe bouwstenen. Zo vindt het ministerie 
de suggestie “behouden” en “bezinning” en “belonen” goede toevoegingen. 
Behouden is een belangrijk onderdeel van milieuwetgeving en hoort ook bij een 
wens voor voortdurende verbetering. Bezinning is belangrijk voordat nieuwe 
wetgeving of maatregelen worden genomen, het NMK is ook bedoeld om ons te 
bezinnen op milieubeleid. Belonen, met als keerzijde straffen, zoals het principe 
van de vervuiler betaalt, is belangrijk voor gedragsverandering. Deze suggesties 
worden meegenomen in het NMP; Het ministerie denkt dan aan maatregelen 
zoals onderzoeken, evaluaties, passende regelgeving en adequate monitoring. 
  
 
 
 
 
 
Pagina 9 van 20 
 

 
Hoofdlijnenverslag van de internetconsultatie Nationaal Milieubeleidskader (NMK) 
 
Reactie Ministerie Infrastructuur en Waterstaat: 
Circulaire economie is een onderwerp wat in veel reacties terugkomt. Dat 
verbaast ook niet, het is een belangrijke uitdaging om samen met het 
bedrijfsleven, maatschappelijke organisaties, kennisinstellingen en andere 
overheden aan een circulaire economie in 2050 te werken. In een circulaire 
economie bestaat geen afval en worden grondstoffen steeds opnieuw gebruikt.  
Naast recycling zijn ook andere veranderingen nodig om toe te groeien naar een 
circulaire economie, zoals het zodanig ontwerpen van producten dat ze langer 
meegaan, ze makkelijker te repareren en makkelijker uit elkaar te halen zijn. 
Dat betekent juist meer aan de voorkant nadenken over producten en welke 
grondstoffen je gebruikt, ook in het kader van de zeer zorgwekkende stoffen. 
Maar betekent ook iets voor consumenten en hun gebruik van producten. 
Het kabinet heeft 3 doelstellingen geformuleerd om de Nederlandse economie 
circulair te maken: 1. Bestaande productieprocessen maken efficiënter gebruik 
van grondstoffen, zodat er minder grondstoffen nodig zijn. 2. Wanneer nieuwe 
grondstoffen nodig zijn, wordt zoveel mogelijk gebruikgemaakt van duurzaam 
geproduceerde, hernieuwbare (onuitputtelijke) en algemeen beschikbare 
grondstoffen. Dit maakt Nederland minder afhankelijk van fossiele bronnen en 
het is beter voor het milieu. En 3. Nieuwe productiemethodes ontwikkelen en 
nieuwe producten circulair ontwerpen.  
Recycling alleen zal niet tot een circulaire economie leiden. Daarvoor zijn ook 
andere veranderingen nodig, zoals het zodanig ontwerpen van producten dat ze 
langer meegaan, makkelijker te repareren en makkelijker uit elkaar te halen 
zijn. Dat betekent juist meer aan de voorkant nadenken over producten en 
welke grondstoffen je gebruikt. Ook om te voorkomen dat we ZZS op een 
verkeerde manier gebruiken. Maar betekent ook iets voor consumenten en hun 
gebruik van producten. 
In het Uitvoeringsprogramma Circulaire Economie staat welke activiteiten we 
ondernemen om de transitie naar een circulair Nederland in 2050 vorm te 
geven. Veel van de aangereikte suggesties hebben een plek in dit programma of 
worden verkend of afgewogen. Elk jaar wordt dit programma geactualiseerd, 
mede naar aanleiding van de monitorrapportage van het PBL.  Belangrijke 
“dwarsdoorsnijdende thema’s” in het uitvoeringsprogramma zijn bijvoorbeeld 
het wegnemen van belemmeringen in wet- en regelgeving, monitoring, kennis 
en innovatie en gedrag en communicatie. Ook is hierin te lezen wat we in de EU 
samen met andere landen oppakken. Een goed voorbeeld daarvan is het 
Europees Plastic Pact en het pleiten voor een verplicht percentage recyclaat in 
producten. Daarnaast staan de activiteiten op het terrein van uitgebreide 
producentenverantwoordelijkheid genoemd, en de inzet die we met de 
overheden plegen in onze rol als (circulaire) inkoper. De inzet op inkoop en het 
activeren van opdrachtgevers geven we nader vorm op basis van het Plan van 
Aanpak Maatschappelijk Verantwoord Inkopen 2021-25 dat later dit jaar wordt 
verwacht. Het Rijk vervult hiermee een voorbeeldrol en een rol als ondersteuner 
en aanjager van circulair inkopen bij de andere overheden en inkopende 
organisaties. De eigen rijksinkoop gaat daarbij uit van de al eerder verschenen 
rijksinkoopstrategie ‘Inkopen met Impact’. 
 
 
 
 
 
Pagina 11 van 20 
 

 
Hoofdlijnenverslag van de internetconsultatie Nationaal Milieubeleidskader (NMK) 
 
 
 
Bouwsteen 3: voortdurende stapsgewijze verbetering 
 De “stepping stone” dient aan te sluiten op het “refit”-schema van een 
bedrijf. Een “refit” vindt om de 3 à 5 jaar plaats. Dit gaat vaak ook gepaard 
met de herziening van de vergunning. Het gestelde dat normen voortaan als 
“stepping stone” worden beschouwd brengt onzekerheid voor bedrijven met 
zich mee. 
 De regionale Omgevingsdiensten moeten toezien op het gelijkschakelen van 
“stepping stone” en “refit”.  
 Ook ten aanzien van de VTH-taken wordt een verbetering voorgesteld. 
 Bij voortdurende stapsgewijze verbetering van de milieukwaliteit wordt het 
belang van systeembenadering benadrukt, integraal kijken naar de 
maatschappelijke uitdagingen waar we voor staan. Het goede uitgangspunt 
is om terug te redeneren van er nodig is, en te denken vanuit het einddoel. 
 
 
 
 
Reactie Ministerie Infrastructuur en Waterstaat: 
 
Het ministerie erkent dat de punten over “refit” en “stepping stones” voor 
bedrijven in het kader van hun investerings- en onderhoudscyclus een belangrijk 
punt zijn. Deze worden daarom ook een belangrijk punt bij de herziening van 
het VTH-stelsel.  
Onlangs is een commissie ingesteld die advies geeft over versterking van het 
VTH-stelsel. Met het advies van de commissie kan het ministerie de 
noodzakelijke vervolgstappen kan zetten naar een verdere versterking van 
vergunningverlening, milieutoezicht en -handhaving in Nederland en daarmee 
van de kwaliteit van onze leefomgeving.  
 
Zie voor meer informatie: 
https://www.rijksoverheid.nl/documenten/kamerstukken/2020/06/25/instelling-
bestuurlijke-commissie-vergunningverlening-toezicht-en-handhaving-vth-in-het-
milieudomein 
 
Het ministerie gaat hierbij in gesprek met het de omgevingsdiensten, bevoegd 
gezagen en het bedrijfsleven, zodat deze vernieuwing voor hen ook op een zo 
realistisch en haalbaar mogelijke manier gebeurt. 
Systeemdenken en specifiek het stellen van een einddoel en dan terug 
redeneren kan één van de manieren zijn om tot acties te komen bij 
totstandkoming NMP. Het stellen van einddoelen is op zichzelf in het milieubeleid 
gebruikelijk, maar in het NMK wordt met name een stapsgewijze verbetering 
ingezet. Uiteraard heeft dit wel een einddoel, een voortdurende verbetering kan 
effectiever zijn dan louter het stellen van een einddoel. 
 
 
 
Pagina 13 van 20 
 

 
Hoofdlijnenverslag van de internetconsultatie Nationaal Milieubeleidskader (NMK) 
 
 
Reactie Ministerie Infrastructuur en Waterstaat: 
 
Het ministerie is ervan bewust dat de invulling van de regierol van de 
rijksoverheid op verschillende manieren kan en ook moet. Dit zal per opgave 
verschillen. Milieubeleid speelt zich af op verschillende schaalniveaus: mondiaal, 
internationaal, nationaal, regionaal en lokaal. Iedere overheid heeft hier steeds 
een passende rol in aan te nemen.  
Het Nationaal Milieuprogramma (NMP) wordt een programma onder de 
Omgevingswet (2022) en is verbonden met de NOVI. Waar de NOVI het 
strategische beleidskader van het Rijk vormt voor het nationale beleid over de 
fysieke leefomgeving, beschrijft dit NMK-uitgangspunten en bouwstenen die 
nodig zijn om de ambities op het gebied van milieu nader vorm te geven en uit 
te werken. Dit heeft expliciet betrekking op vijf van de eenentwintig in de NOVI 
opgenomen nationale belangen: 
 Bevorderen van een duurzame ontwikkeling van Nederland als geheel en 
van alle onderdelen van de fysieke leefomgeving: 
 Realiseren van een goede leefomgevingskwaliteit; 
 Waarborgen en bevorderen van een veilige, schone en gezonde fysieke 
leefomgeving; 
 Realiseren van een toekomstbestendige, circulaire economie; en 
 Waarborgen van een goede waterkwaliteit, drinkwatervoorziening en 
voldoende beschikbaarheid. 
 
Het milieubeleid is in belangrijke mate ook internationaal beleid. Veel normen en 
principes komen voort uit Europese regels of internationale afspraken. De 
uitwerking daarvan vergt echter vaak nationale keuzes. Ook daarvoor schetst dit 
NMK de kaders. Overigens moeten nationale keuzes ook zorgvuldig worden 
afgewogen in hun internationale context. Omgekeerd kan Nederland ook een 
actieve rol spelen in het vormgeven van internationale regels.  
In april 2020 is door de minister van LNV, mede namens de staatssecretarissen 
van IenW en BZK, het Natuur- en milieubeleidsplan Caribisch Nederland 2020-
2030 aan de Tweede Kamer aangeboden. In het NMP zal nader aandacht 
besteed worden aan de overeenkomsten en verschillen tussen de rijksdelen. 
 
Meer samenwerking op het gebied van het VTH stelsel, specifiek samenwerking 
tussen de omgevingsdiensten en het OM/milieustrafrecht, gaat het ministerie, 
onder de bouwsteen verbinden, meenemen in het definitief NMK. 
Gedragsverandering wordt in veel reacties weergegeven, dit wordt eveneens een 
sterk aandachtspunt in het Nationaal Milieuprogramma. 
 
 
 
 
 
 
 
 
 
 
Pagina 15 van 20 
 

 
Hoofdlijnenverslag van de internetconsultatie Nationaal Milieubeleidskader (NMK) 
 
 Er is weinig aandacht voor niet-technologische maatregelen gericht op de 
drivers van milieudegradatie. 
 Er moet aandacht komen voor verschillen in benadering tussen transport-
modaliteiten, bijvoorbeeld luchtvaart versus spoor. In het NMK wordt niet 
specifiek ingegaan op afzonderlijk sectorbeleid.  
 Het verwoorden van uitgangspunten voor de samenhang nationaal - 
internationaal kan het NMK versterken en concretiseren. 
 Het helpt om nauwgezet te bepalen wie op welk niveau verantwoordelijk is 
voor het behalen van deze doelstellingen, wie verantwoordelijk is voor de 
uitvoering en wie hier als stelselverantwoordelijke op aanspreekbaar is. 
 Geadviseerd wordt om de mogelijkheid van programmafinanciering te 
onderzoeken voor de uitvoering van de aan het NMK gerelateerde VTH-
taken (en aanverwante aspecten zoals de samenwerking en informatie-
uitwisseling tussen de betrokken uitvoeringspartijen). 
 Het PFAS-traject is ad hoc gelopen. Door het leren van de lessen kan dit als 
voorbeeld dienen hoe "voorzorgsprincipe" moet worden uitgelopen. 
 Het voorzorgsprincipe moet beleidsmatig worden verankerd. 
 De term 'kritische drempels' is onduidelijk. Denkrichting aangeven wat voor 
soort drempels dit zouden kunnen zijn, zoals stoffennorm, quota 
(hoeveelheid), periode. 
 Het 'krijgen' van experimenteerruimte is belangrijk, wat een formele status 
moet krijgen op lokaal of projectniveau. 
 Het is van belang om oog te houden voor de werkbaarheid van de 
uitvoering. Deze moet duidelijk en begrijpelijk zijn en niet te ingewikkeld, 
voor zowel de uitvoerende organisaties, de ondernemers als de burger.  
 Voor het vervolg wordt een appèl gedaan aan het Rijk om nu wel door te 
pakken (in tegenstelling tot het NMP4). 
 
Toe te passen instrumentarium en methodieken 
 Het NMK zal worden gevolgd door een Nationaal Milieuprogramma (NMP). 
Om de beleidsdoelen te realiseren dient er een (uitvoering)programma te 
komen waarin ook concrete projecten opgenomen zijn die toegesneden zijn 
op de werkgebieden van de omgevingsdiensten. 
 Het leveren van maatwerk binnen het milieuvraagstuk is erg belangrijk. 
Zelfs binnen sectoren die op het eerste ook grote onderlinge 
overeenkomsten vertonen, kunnen om een zeer uiteenlopende aanpak 
vragen. 
 Wetgeving, zoals de Regeling bodemkwaliteit, kent een periodieke update, 
zijnde 2 x per jaar. Dit graag voorpubliceren en (zoveel als mogelijk) 
aanhouden. 
 Een suggestie is om het principe van PDCA (plan-do-check-act) toe te 
passen om de gewenste continue verbetering mogelijk te maken. 
 Het is belangrijk dat in de nabije toekomst integrale normstelling tot stand 
komt voor stoffen. Dan is er een eenduidig stelsel waarop we de uitvoering 
van beleid kunnen baseren, waarbij het Rijk de regie pakt. 
 Instrumenten zijn nodig voor beoordelen duurzaamheid/circulariteit/brede 
welvaart/ hoogwaardigheid/ afwenteling; en voor stapsgewijze verbetering; 
Beprijzing van milieuschade, zo dicht mogelijk bij de bron. 
 Gemist wordt de daadwerkelijke betekenis van een goed en gedegen 
onderzoek in dit kader. 
 Innovatie is onontbeerlijk voor de uitvoering om te blijven bijdragen aan de 
ontwikkelingen in de leefomgeving. Het is wenselijk om succesvolle 
innovaties landelijk op te schalen. 
 Er zijn nog te weinig praktische tools beschikbaar op het gebied van 
integrale afweging en er is daarom ook nog niet veel ervaring op dit gebied. 
 Voor consistent beleid is het noodzakelijk om de voortgang naar de nieuwe 
economie te kunnen meten. 
 
 
Pagina 17 van 20 
 

 
Hoofdlijnenverslag van de internetconsultatie Nationaal Milieubeleidskader (NMK) 
 
Reactie Ministerie Infrastructuur en Waterstaat: 
 
Het ministerie vindt het belangrijk om vooraf ideeën te horen hoe we partijen zo 
effectief mogelijk kunnen betrekken in de volgende fase. Daarom heeft het 
ministerie deze vraag bij de internetconsultatie neergelegd.  I.v.m. de corona-
crisis zal de manier van participatie er hoogstwaarschijnlijk wel anders uitzien 
dan normaal gesproken. Digitaal zal voor langere tijd nog de norm zijn. In de 
reacties wordt door diverse partijen nadrukkelijk verzocht ook het bedrijfsleven 
goed te betrekken.  
 
Verder leest het ministerie in de reacties dat het belangrijk wordt gevonden om 
in kleinere en meer inhoudelijk gerichtere groepen bij elkaar te komen 
(expertgroepen, focusgroepen, rondetafel bijeenkomsten en communities of 
practice). Het ministerie kan zich hierin vinden en neemt deze suggesties over 
bij het ontwerp van het proces bij de totstandkoming van het NMP. Ook zal het 
ministerie zoveel mogelijk aansluiting zoeken bij reeds bestaande netwerken en 
projecten. Tot slot neemt het ministerie uit deze consultatie mee dat we goed 
ieders mogelijkheden om mee te doen onderzoeken en zorgen dat iedereen goed 
vertegenwoordigd kan worden, zodat er een balans is tussen overheden, 
marktpartijen en samenleving. 
 
Aanvullende opmerkingen 
Opmerkingen van ondernemers 
 Nationale aanscherpingen van beleid in normen en doelen en in toezicht en 
handhaving moeten rekening houden met het internationaal competitief 
ondernemersklimaat.  
 In het NMK ontbreekt het principe dat milieubeleid stimulerend én haalbaar 
moet zijn. 
 Waar bedrijven negatieve effecten van een ongelijk speelveld kunnen aantonen, 
dient het betreffende beleidsdepartement voor compensatie te zorgen (via 
stimulerend beleid en/of middelen). 
 Er moet rekening worden gehouden met de ontwikkeling van kennis en nieuwe 
wetenschappelijke inzichten. Het is daarom belangrijk dat bij toelating en 
beoordeling van stoffen de onderzoeks- en bewijslasten voor het bedrijfsleven 
haalbaar blijven. 
 ‘Safe by design’ dient niet te betekenen: het uitbannen van alle stoffen en 
producten die mogelijk gevaarlijk kunnen zijn. Bij het nastreven van dit ideaal 
hoort namelijk het besef dat een gifvrije samenleving niet zomaar binnen 
handbereik ligt: er zal altijd een restrisico blijven bestaan, of dat nu gaat om 
zorgstoffen in producten of externe veiligheidsrisico’s op een industrieterrein. 
 Het gestelde dat normen voortaan als stepping stone worden beschouwd brengt 
de vraag voor bedrijven mee wanneer er voldoende inzet is geleverd. Er zou 
vanuit gegaan moeten worden dat dit het geval is bij de toepassing van de best 
beschikbare technieken(BBT) en een minimaal Europees level playing field. 
Hierbij hoort ook aansluiten op EU-regelgeving, zoals REACH.  
 Er moet een level playing field komen voor Nederlandse bedrijven tegenover 
elders in de EU. Dit moet niet zodanig uit balans geraken dat de milieudruk 
afgewenteld wordt op elders in de EU. 
 Het opnemen van "rechten" van de initiatiefnemer ofwel bedrijfsleven in 
bijvoorbeeld de Omgevingsvisie is een goede stap. 
 Overleg moet voor bedrijven kunnen gaan met één Bevoegd Gezag.  
 
 
 
Pagina 19 van 20 
 

