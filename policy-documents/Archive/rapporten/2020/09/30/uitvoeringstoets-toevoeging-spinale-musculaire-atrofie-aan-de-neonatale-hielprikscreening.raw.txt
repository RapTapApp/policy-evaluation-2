M-L. Heijnen | M. Jansen | A. van Gorp | D. Hillen |  
E. Elsinghorst | A. Klein
RIVM-rapport 2020-0105
Uitvoeringstoets  
toevoeging  
Spinale Musculaire Atrofie 
aan de neonatale  
hielprikscreening 
Dit is een uitgave van:
Rijksinstituut voor Volksgezondheid 
en Milieu
Postbus 1 | 3720 BA Bilthoven
www.rivm.nl
september 2020
De zorg voor morgen begint vandaag
012284

 
 
Uitvoeringstoets toevoeging Spinale Musculaire 
Atrofie aan de neonatale hielprikscreening 
RIVM-rapport 2020-0105 

RIVM-rapport 2020-0105 
Publiekssamenvatting 
Uitvoeringstoets toevoeging Spinale Musculaire Atrofie (SMA) 
aan de neonatale hielprikscreening 
SMA is een ernstige, aangeboren spierziekte. Kinderen met SMA raken 
verlamd en kunnen eraan doodgaan. Ieder jaar krijgen 15 tot 20 
kinderen de diagnose SMA. De klachten beginnen meestal op jonge 
leeftijd. Om de ziekte goed te kunnen behandelen, moet ze vroeg 
worden ontdekt. Het ministerie van VWS heeft het RIVM daarom 
gevraagd te onderzoeken wat nodig is om SMA toe te voegen aan de 
hielprik. De resultaten staan in deze uitvoeringstoets. 
De uitvoeringstoets laat zien dat SMA kan worden toegevoegd aan de 
hielprik. Het RIVM verwacht dat de screening op SMA in oktober 2022 in 
het hele land kan beginnen. Nederland is dan een van de eerste landen 
in Europa die baby’s screenen op SMA.  
Er zijn veel stappen nodig om SMA toe te voegen aan de hielprik. Het is 
belangrijk dat de screening op SMA goed verloopt en past in het proces 
van de hielprik. Dan blijft het draagvlak hoog en blijven bijna alle 
kinderen meedoen.  
 
Een van de benodigde stappen is de aanschaf van een goede 
testmethode om kinderen met SMA op te sporen. Voor de koop van een 
testmethode gelden wettelijke regels. Na de koop moet worden getoetst 
of de methode ook in de Nederlandse praktijk de zieke kinderen goed 
opspoort. Alle screeningslaboratoria in Nederland gaan de test gebruiken 
zodra de screening op SMA start. 
 
Voor sommige kinderen met SMA is nog niet bekend wat het beste 
moment is om met de behandeling te beginnen. Het is ook nog niet 
bekend wat het gevolg van de behandeling is na langere tijd. Daarom 
moet er een plan komen om de screening na een paar jaar te evalueren. 
 
Tot voor kort was er geen behandeling voor kinderen met SMA. Die is er 
nu wel. De zorgverzekeraar betaalt de behandeling. 
 
Kernwoorden: uitvoeringstoets, hielprik, hielprikscreening, neonatale 
hielprikscreening, neonatale screening, SMA 
  
Pagina 3 van 77 

RIVM-rapport 2020-0105 
Synopsis 
Feasibility study into adding Spinal Muscular Atrophy (SMA) to 
the newborn blood spot screening 
 
SMA is a serious, congenital muscular disorder. Children with SMA 
become paralysed and can die from it. Each year, 15 to 20 children are 
diagnosed with SMA. The symptoms usually begin at a young age. Early 
detection is essential for treating the disorder effectively. The Dutch 
Ministry of Health, Welfare and Sport therefore asked RIVM to carry out 
a study of what would be needed to add SMA to the newborn blood spot 
screening. The results are presented in this feasibility study. 
The feasibility study makes it clear that SMA can be added to the 
newborn blood spot screening. RIVM expects the screening for SMA to 
become operational throughout the country in October 2022. The 
Netherlands will then be one of the first countries in Europe to screen 
babies for SMA.  
Many steps need to be taken to ensure that SMA is added to the 
newborn blood spot screening properly. It’s important to ensure that the 
screening for SMA is carried out effectively and is integrated into the 
blood spot screening process. Public support will then stay high, and 
almost all children will keep participating. 
One of the necessary steps is acquisition of an effective test method for 
detecting children with SMA. The purchase of a test method is subject to 
legal rules. After the purchase is made, a study must be carried out to 
determine whether the method used can also effectively detect children 
with SMA in the Dutch situation. As soon as screening for SMA is 
introduced, all screening laboratories in the Netherlands will use the 
test. 
For some children with SMA, it is not yet known what the best time is to 
start the treatment. The long-term consequences of the treatment are 
also not yet known. A plan must therefore be formulated to evaluate the 
screening after some years. 
Until recently, there was no treatment available for children with SMA. 
However, such a treatment is now available. The health care insurer 
pays for the treatment. 
 
Keywords: feasibility study, heel prick test, blood spot screening, 
newborn blood spot screening, neonatal screening, SMA 
  
  
Pagina 5 van 77 

RIVM-rapport 2020-0105 
Inhoud 
1 Inleiding — 9 
1.1 De huidige neonatale hielprikscreening en uitbreiding — 9 
1.2 SMA en aanleiding voor de uitvoeringstoets — 10 
1.3 Expertbijeenkomst SMA – definitie doelziekte SMA-screening — 11 
1.4 Het SMA-advies van de Gezondheidsraad — 13 
1.5 De opdracht voor een uitvoeringstoets neonatale SMA-screening — 14 
1.6 De aanpak van de uitvoeringstoets en de leeswijzer — 14 
2 Aandachtspunten bij implementatie van SMA in de NHS — 17 
2.1 Primair proces en organisatie NHS en toevoeging SMA — 17 
2.2 Screeningsmethode en laboratoriuminrichting — 17 
2.2.1 Uitgangspunten screeningsmethode — 17 
2.2.2 Definitie doelziekte SMA stuurt de screeningsmethode — 18 
2.2.3 Benodigde screeningsmethode — 18 
2.2.4 Beschikbare screeningstesten — 19 
2.2.5 Implementatie screeningsmethode in de laboratoria — 23 
2.2.6 Laboratoriuminrichting — 23 
2.3 Aansluiting op de zorg — 24 
2.3.1 Diagnostiek, diagnose en behandeling — 25 
2.3.2 Capaciteit in academisch centrum — 25 
2.4 Voorlichting, communicatie en deskundigheidsbevordering — 26 
2.4.1 Voorlichting aan zwangeren en aan ouders van pasgeborenen — 26 
2.4.2 Communicatie met ouders naar aanleiding van de uitslag — 27 
2.4.3 Deskundigheidsbevordering — 28 
2.5 Informatiehuishouding — 30 
2.6 Kwaliteitsborging door monitoring en evaluatie — 30 
2.6.1 Procesmonitoring door RIVM-DVP — 31 
2.6.2 Kwaliteitsmonitoring laboratoriumanalyses door  
referentielaboratorium — 31 
2.6.3 Indicatorenset en jaarlijkse monitors — 32 
2.6.4 Kortcyclische monitor — 32 
2.6.5 Evaluatie van screening op SMA na vijf en na tien jaar — 32 
2.7 Conclusies — 35 
3 Caribisch Nederland en de implementatie van SMA in  
 
de NHS — 39
3.1 Inleiding — 39 
3.2 Primair proces en toevoeging SMA — 39 
3.3 Diagnostiek en aansluiting op de zorg 39 
3.4 Behandeling — 40 
3.5 Voorlichting, communicatie en deskundigheidsbevordering — 40 
3.6 Financiering — 41 
4 Implementatie tijdslijnen — 43 
4.1 Verwacht startmoment — 43 
4.2 Toelichting tijdslijn van de voorkeursroute — 43 
4.3 Toelichting tijdslijn bij een nieuwe aanbesteding — 44 
4.4 Vergelijking tijdslijnen — 44 
4.5 Verkenning alternatieve opties voor versnelling — 45 
Pagina 7 van 77 

RIVM-rapport 2020-0105 
1 Inleiding 
In Nederland worden nagenoeg alle pasgeborenen (circa 170.000 per 
jaar) met de hielprik gescreend op cystic fibrosis, erfelijke bloedarmoede, 
adrenogenitaal syndroom, congenitale hypothyreoïdie en zestien 
metabole ziekten. Deze ziekten zijn behandelbaar. Binnen deze groep 
worden jaarlijks circa 180 zieke kinderen opgespoord; daarvoor worden 
500 à 600 pasgeborenen verwezen met een afwijkende hielprikuitslag. 
Sinds 2015 vindt ook op de eilanden Bonaire, Sint Eustatius en Saba, 
samen Caribisch Nederland (CN), de hielprikscreening plaats. In de 
komende jaren staat uitbreiding van de hielprikscreening met negen 
aandoeningen gepland. 
 
De Gezondheidsraad (GR) beveelt in het advies ‘Neonatale screening op 
spinale spieratrofie’ van 23 juli 2019 aan om Spinale Musculaire Atrofie 
(SMA) aan het screeningsprogramma toe te voegen. De staatssecretaris 
van Volksgezondheid, Welzijn en Sport (VWS) heeft het Centrum voor 
Bevolkingsonderzoek (CvB) van het Rijksinstituut voor Volksgezondheid 
en Milieu (RIVM) op 28 oktober 2019 opdracht gegeven om zorg te 
dragen voor een uitvoeringstoets. 
 
Deze uitvoeringstoets geeft duidelijkheid over de haalbaarheid van de 
implementatie van SMA in de neonatale hielprikscreening en de 
randvoorwaarden waarbinnen deze uitbreiding kan plaatsvinden. Op basis 
van de uitvoeringstoets neemt de staatssecretaris van VWS een besluit 
over deze uitbreiding van de neonatale hielprikscreening.  
 
De huidige neonatale hielprikscreening wordt kort besproken in 
paragraaf 1.1. In paragraaf 1.2 worden SMA en de aanleiding voor deze 
uitvoeringstoets nader toegelicht. Paragraaf 1.3 gaat over de SMA 
expertmeeting van januari 2019 en de definitie van de doelziekte voor 
screening op SMA. In paragraaf 1.4 wordt het advies van de GR over 
SMA samengevat. In paragraaf 1.5 worden de reactie van de 
staatssecretaris van VWS op dit advies en zijn opdracht voor het doen 
van deze uitvoeringstoets toegelicht. Tot slot wordt in paragraaf 1.6 de 
aanpak van deze uitvoeringstoets beschreven en wordt een leeswijzer 
bij het voorliggende rapport gegeven. 
 
1.1 De huidige neonatale hielprikscreening en uitbreiding 
Het doel van de neonatale hielprikscreening (NHS) is het vroegtijdig 
opsporen van een aantal zeldzame, ernstige, vaak erfelijke ziekten. Bij 
deze ziekten hebben interventies kort na de geboorte duidelijke 
voordelen boven interventies die zonder screening niet of pas in een 
later stadium, wanneer al onherstelbare gezondheidsschade is 
opgetreden, kunnen plaatsvinden. Onder interventies vallen 
behandelingen zoals het geven van een geneesmiddel of een dieet.  
 
Pagina 9 van 77 

RIVM-rapport 2020-0105 
produceert SMN2-eiwit dat veel minder functioneel is dan SMN1-eiwit. 
Over het algemeen geldt dat hoe meer kopieën van het SMN2-gen 
(varieert van nul tot vier, zeer zeldzaam meer dan vier) een SMA-
patiënt heeft, hoe meer SMN2-eiwit er wordt aangemaakt en hoe milder 
de ziekte.  
 
SMA kent varianten (type I tot en met IV) gebaseerd op verschillen in 
ernst van de symptomen. De ernstiger varianten manifesteren zich al op 
jonge leeftijd. Zo leerden SMA type I-patiënten tot voor kort nooit zitten 
en zij werden niet ouder dan twee jaar, terwijl bij patiënten met type IV 
de ziekte zich pas openbaart als zij volwassen zijn; deze patiënten 
hebben een normale levensverwachting.  
 
Van de patiënten bij wie SMA wordt ontdekt binnen de eerste 
levensjaren heeft 60% SMA type I, 25 tot 30% SMA type II en 10 tot 
15% SMA type III. Deze type-indeling op basis van de ernst en het 
moment van manifestatie van symptomen is niet meer op deze wijze 
toepasbaar wanneer screening wordt gestart, omdat symptomen zich 
dan door vroegtijdige behandeling vaak in mindere mate of niet meer 
manifesteren. In deze uitvoeringstoets en in de screening zullen we dan 
ook niet de terminologie type I tot en met type IV hanteren, maar het 
aantal SMN2-kopieën. Er is geen een-op-een verband tussen het aantal 
SMN2-kopieën en het type. Zo kunnen bijvoorbeeld patiënten met twee 
SMN2-kopieën zowel SMA type I als type II hebben. 
 
De afgelopen jaren hebben belangrijke wetenschappelijke ontwikkelingen 
plaatsgevonden op het gebied van SMA. Er is behandeling beschikbaar 
gekomen en er zijn laboratoriumtesten ontwikkeld waarmee kan worden 
gescreend op SMA.  
 
Vanwege deze ontwikkelingen heeft het ministerie van VWS op 
21 december 2018 aan de Gezondheidsraad (GR) gevraagd om te 
adviseren over de stand van de wetenschap met betrekking tot SMA 
(https://www.rijksoverheid.nl/documenten/brieven/2018/12/21/adviesaa
nvraag-hielprikscreening-op-sma). Belangrijke vragen vanuit het 
ministerie van VWS aan de Gezondheidsraad waren: Komt SMA, gezien 
de criteria voor screening van pasgeborenen geformuleerd in het advies 
neonatale screening: nieuwe aanbevelingen uit 2015, in aanmerking om 
toegevoegd te worden aan het hielprikprogramma? Indien ja, welke door 
de Gezondheidsraad geformuleerde wetenschappelijke criteria zijn van 
belang bij de inpassing van SMA in de lopende uitbreiding van de NHS?  
 
Parallel daaraan heeft het ministerie van VWS aan het RIVM-CvB 
gevraagd te adviseren over criteria rond de uitvoering die in overweging 
moeten worden genomen. Naar aanleiding van deze vraag heeft het 
RIVM-CvB een expertbijeenkomst georganiseerd, waarvan de 
uitkomsten worden besproken in paragraaf 1.3. Het ministerie van VWS 
heeft de GR gevraagd om de uitkomsten van deze expertbijeenkomst 
georganiseerd door RIVM-CvB mee te nemen in haar advies.  
 
1.3 Expertbijeenkomst SMA – definitie doelziekte SMA-screening 
Op 18 januari 2019 heeft RIVM-CvB op verzoek van het ministerie van 
VWS een expertbijeenkomst georganiseerd met het doel zo veel 
Pagina 11 van 77 

RIVM-rapport 2020-0105 
1.4 Het SMA-advies van de Gezondheidsraad 
De Gezondheidsraad heeft op 23 juli 2019 het advies ‘Neonatale 
screening op spinale spieratrofie’ van de Commissie Screening rond 
zwangerschap en geboorte uitgebracht aan de staatssecretaris van 
VWS, naar aanleiding van diens adviesaanvraag van 21 december 2018 
(https://www.gezondheidsraad.nl/documenten/adviezen/2019/07/23/ne
onatale-screening-op-spinale-spieratrofie). Hieronder staan de 
belangrijkste punten samengevat.  
 
Neem SMA op in de hielprikscreening met evaluatie 
De Gezondheidsraad adviseert SMA toe te voegen aan de NHS, omdat 
de voordelen duidelijk opwegen tegen de nadelen. De gezondheidswinst 
die met de screening kan worden behaald weegt volgens de commissie 
zwaarder dan de nadelen. Het belangrijkste voordeel is dat de screening 
de mogelijkheid biedt om kinderen te behandelen voordat ze 
symptomen ontwikkelen. Dat levert gezondheidswinst op ten opzichte 
van de huidige situatie waarin kinderen (meestal) pas in zorg komen 
wanneer zij symptomen hebben ontwikkeld. 
 
Het belangrijkste nadeel van screening op SMA is dat er kinderen zullen 
worden gevonden voor wie niet duidelijk is wat het beste vervolgtraject 
is (kinderen met vier of meer kopieën SMN2). Toch is deze opzet van de 
screening volgens de Gezondheidsraad gerechtvaardigd. De verwachting 
is namelijk dat er veel meer kinderen met een SMN1-deletie en met 
twee of drie kopieën SMN2 zullen worden geïdentificeerd dan met vier of 
meer kopieën. De waarschijnlijke gezondheidswinst die voor de 
meerderheid van de kinderen kan worden behaald weegt volgens de 
Gezondheidsraad op tegen de onzekerheid bij de minderheid met vier of 
meer SMN2-kopieën – die mogelijk later ook wordt behandeld – en wat 
daardoor gezondheidswinst kan boeken.  
 
Daarnaast geeft de Gezondheidsraad aan dat kinderen met geen of één 
kopie van het SMN2-gen vaak met ernstige spierzwakte geboren worden 
en dat de effecten van de huidige behandeling voor deze groep zeer 
beperkt zijn. De hielprikuitslag kan voor deze kinderen een diagnose 
bieden als die niet eerder is gesteld.  
 
Een ander nadeel van screening op SMA is dat er mogelijk 
nevenbevindingen worden gedaan. De Gezondheidsraad geeft de 
voorkeur aan een screeningsmethode die geen of zo min mogelijk 
nevenbevindingen oplevert. Als er moet worden gekozen voor een 
testmethode waarbij enkele dragers van SMA worden opgespoord, 
adviseert de Gezondheidsraad – alles overwegend – niet te rapporteren 
over dit dragerschap. 
 
Verder adviseert de Gezondheidsraad om voorafgaand aan invoering van 
screening op SMA de screeningstest te valideren en om een protocol op 
te laten stellen voor verwijzing, counseling en behandeling. 
De Gezondheidsraad adviseert evaluatie als voorwaarde te stellen aan 
toevoeging van SMA aan de NHS. Er is een aantal onzekerheden die 
binnen vijf tot tien jaar opheldering vragen. De Gezondheidsraad beveelt 
aan een eerste (deel)evaluatie te doen na vijf jaar, om zo nodig het 
programma bij te stellen of om te stoppen met de screening als deze 
Pagina 13 van 77 

RIVM-rapport 2020-0105 
Deze uitvoeringstoets geeft duidelijkheid over de haalbaarheid van de 
implementatie van SMA in de neonatale hielprikscreening en over de 
randvoorwaarden waarbinnen deze uitbreiding kan plaatsvinden. Op 
basis van de uitvoeringstoets neemt de staatssecretaris van VWS een 
besluit over deze uitbreiding van de neonatale hielprikscreening. Daarop 
vooruitlopend, zijn daar waar mogelijk al enkele uitvoeringsaspecten 
benoemd in deze uitvoeringstoets, omdat de staatssecretaris heeft 
gevraagd ‘om naar de toevoeging van SMA in de NHS toe te werken’ (zie 
paragraaf 1.5).  
 
RIVM-CvB heeft de uitvoeringstoets opgesteld in samenwerking met het 
referentielaboratorium NHS bij het RIVM-Centrum 
Gezondheidsbescherming (GZB), alsmede op basis van kennis over en 
ervaring met de (uitbreiding van) de NHS, bestudering van relevante 
stukken en (inter)nationale literatuur, en gesprekken met relevante 
ketenpartners, de patiëntenorganisatie, het Expertisecentrum SMA en 
internationale collega’s betrokken bij (pilot) screening op SMA.  
Op 1 juli 2020 is de richting van de uitvoeringstoets besproken met de 
stakeholders en experts, die deels tevens deelnamen aan de 
expertbijeenkomst in januari 2019. Na oplevering van de 
uitvoeringstoets met het advies van RIVM-CvB en de reacties van de 
belangrijkste stakeholders, beslist de staatssecretaris van VWS definitief 
over invoering van screening op SMA. 
 
In hoofdstuk 2 is beschreven welke aanpassingen nodig zijn aan 
belangrijke aspecten van de NHS voor toevoeging van SMA. Aan bod 
komen met name de screeningstest, aansluiting op de zorg, voorlichting, 
communicatie en deskundigheidsbevordering, monitoring en evaluatie. 
 
In hoofdstuk 3 wordt dieper ingegaan op de aspecten die moeten 
worden uitgezocht voor de implementatie van screening op SMA in 
Caribisch Nederland en de uitdagingen hierbij. 
 
Hoofdstuk 4 geeft informatie over de planning van de implementatie van 
de toevoeging van SMA aan de NHS en over het beoogde startmoment 
van screening op SMA.  
 
In hoofdstuk 5 worden de te verwachten kosten voor de implementatie-
fase, de structurele uitvoering van screening op SMA en voor de 
evaluatie zoals aanbevolen door de Gezondheidsraad in kaart gebracht. 
 
Hoofdstuk 6 gaat in op het draagvlak voor de voorgestelde aanpak en 
planning zoals dat is getoetst in een stakeholdersbijeenkomst op 1 juli 
2020 en in de Programmacommissie NHS op 24 september 2020. Verder 
zijn schriftelijke reacties op de uitvoeringstoets en het advies van RIVM-
CvB gevraagd aan de patiëntenvereniging Spierziekten Nederland en 
aan het Expertisecentrum SMA in het Universitair Medisch Centrum 
Utrecht (UMCU).  
 
Hoofdstuk 7 omvat de kernpunten van de vergaarde informatie in de 
voorafgaande hoofdstukken, en een daarop gebaseerd advies van RIVM-
CvB aan het ministerie van VWS voor de implementatie van SMA. 
  
Pagina 15 van 77 

RIVM-rapport 2020-0105 
2 Aandachtspunten bij implementatie van SMA in de NHS 
In dit hoofdstuk wordt beschreven welke aanpassingen nodig zijn voor 
toevoeging van SMA aan belangrijke aspecten van de NHS. Zaken die 
niet veranderen worden hooguit kort benoemd. 
  
2.1 Primair proces en organisatie NHS en toevoeging SMA 
Het primair proces van de NHS wordt uitgevoerd door verschillende 
ketenpartners die nauw met elkaar samenwerken. Dit proces en de rol 
van deze ketenpartners staan beschreven op de website van het RIVM 
 en in het draaiboek NHS dat 
https://www.pns.nl/hielprik/professionals
daar te vinden is.  
Voor zover nu kan worden overzien zal de toevoeging van SMA geen 
fundamentele aanpassing van het primair proces van de NHS behoeven. 
Wel moeten de betrokkenheid en inbreng van een nieuwe groep experts 
(met name (kinder)neurologen) worden ingeregeld, omdat SMA de 
eerste spierziekte is die wordt toegevoegd aan de NHS. Dit vergt 
oprichting van een Adviescommissie Neonatale Screening (ANS) voor 
SMA vanuit de Nederlandse Vereniging voor Kindergeneeskunde (NVK), 
in afstemming met de Nederlandse Vereniging voor Neurologie (NVvN). 
 
2.2 Screeningsmethode en laboratoriuminrichting 
In deze paragraaf wordt beschreven waar een geschikte screenings-
methode voor SMA aan moet voldoen, wat de opties en 
aandachtspunten daarbij zijn en welke gevolgen dit heeft voor de 
laboratoriuminrichting. 
 
2.2.1 Uitgangspunten screeningsmethode 
In de NHS worden steeds de volgende overwegingen meegenomen met 
betrekking tot een te gebruiken screeningsmethode: 
• De methode moet een heldere uitkomst geven voor een hoog 
risico op een bepaalde aandoening.  
• De methode levert geen of zo min mogelijk nevenbevindingen 
(inclusief dragers), milde ziektegevallen en late onset 
ziektegevallen op omdat die buiten het doel van de screening 
vallen. 
• De methode moet snel en betaalbaar zijn en moet 
leveringszekerheid hebben. 
• De methode is eenduidig uit te voeren, met zo min mogelijk 
(handmatige) stappen om de benodigde analistentijd te 
minimaliseren en om fouten te voorkomen.  
• De methode gebruikt zo min mogelijk bloed (omdat de 
hoeveelheid hielprikbloed beperkt is en er op steeds meer 
aandoeningen wordt gescreend). 
• Uitdrukkelijke voorkeur is dat de screeningstest CE-IVD 
gemarkeerd is en aan de IVDR voldoet. Hiermee is stabiele 
kwaliteit en performance aantoonbaar geborgd door de 
leverancier. 
• De methode is inpasbaar in de (laboratorium)logistiek van de 
NHS; de programmalogistiek is bijvoorbeeld zo ingericht dat de 
eerste screeningstest in alle screeningslaboratoria wordt 
Pagina 17 van 77 

RIVM-rapport 2020-0105 
eerste stap, heeft bevestiging van de deletie in het SMN1-gen met een 
andere methode, die ook het aantal SMN2-kopieën bepaalt, binnen de 
screening de voorkeur (dus met hielprikbloed, vóór eventuele verwijzing 
naar de zorg). 
 
In (pilot) SMA-screening in het buitenland (zie Tabel 1) wordt in de 
meeste gevallen in de screeningsfase volstaan met het vaststellen van de 
homozygote deletie van exon 7 in het SMN1-gen. Het aantal SMN2-
kopieën wordt bepaald nadat ouders en een (kinder)neuroloog zijn 
ingelicht. In de Nederlandse context wordt dit beschouwd als na 
verwijzing naar de zorg, oftewel buiten de screening; in andere landen 
ziet men dit soms anders. In Tabel 1 is de Nederlandse zienswijze 
gehanteerd. Vooralsnog zijn er geen meldingen van fout-negatieve 
screeningsuitslagen in (pilot) SMA-screening in het buitenland, en hebben 
de gebruikte screeningstesten een hoge sensitiviteit, specificiteit en 
positief voorspellende waarde. De resultaten van (pilot) SMA-screeningen 
bevestigen verder de verwachte geboorteprevalentie van SMA in 
Nederland op basis van tot nu toe bekende patiënten, ongeveer 1:10.000 
levendgeborenen, ofwel 15 tot 20 gevallen per jaar. 
 
Gezien bovenstaande informatie lijkt het goed mogelijk om te gaan voor 
een screeningsmethode die uitgaat van het vaststellen van een 
homozygote deletie van exon 7 in het SMN1-gen. In de 
implementatiefase dient verder te worden uitgezocht of dit in de praktijk 
daadwerkelijk volstaat. Dit zal in belangrijke mate afhangen van de 
sensitiviteit en specificiteit van de te verwerven screeningstest.  
 
Als er (veel) meer kinderen met vijf (of meer) SMN2-kopieën worden 
opgespoord door screening dan verwacht, kan dat ook een reden zijn 
voor het uitbreiden van de screening met het bepalen van het aantal 
SMN2-kopieën. Naar verwachting zal dit niet tijdens de implementatiefase 
duidelijk worden, wel bij landelijke screening. Dit gezien het geringe 
aantal monsters van SMA-patiënten dat beschikbaar is om in die fase te 
analyseren. 
 
2.2.4 Beschikbare screeningstesten 
In het buitenland wordt veel gewerkt met zelfgemaakte DNA-testen om 
de homozygote SMN1-deletie aan te tonen, zogenaamde in house-testen 
(zie Tabel 1). Dat komt doordat (pilot) screening op SMA nog maar sinds 
enkele jaren wordt uitgevoerd en er bij de start van deze (pilot) 
screeningen nog geen commerciële testen beschikbaar waren. Die zijn 
er nu wel, en er zijn ook testen in ontwikkeling die naar verwachting in 
de komende jaren beschikbaar komen. Het is een jonge, dynamische 
markt. Op dit moment zijn in de Nederlandse screening alle 
screeningstesten die worden uitgevoerd op álle hielprikkaarten CE-IVD 
gecertificeerde testen. Bij deze testen worden stabiele kwaliteit en 
performance aantoonbaar geborgd door de leverancier. 
 
Het opsporen van een homozygote deletie van exon 7 in het SMN1-gen 
kan met dezelfde methodiek plaatsvinden als het detecteren van de 
screeningsmarker voor Severe Combined Immuno Deficiency (SCID). 
Momenteel loopt een regionale pilot screening op SCID in Nederland. Per 
januari 2021 wordt deze omgezet naar reguliere landelijke screening. De 
Pagina 19 van 77 

RIVM-rapport 2020-0105 
Tabel 1 Internationaal overzicht van SMA-screening. 
Afkortingen: SMN = Spinal Motor Neuron; ddPCR = digital droplet Polymerase Chain Reaction; MLPA = Multiplex Ligation-
dependent Probe Amplification; mCOP-PCR = modified Competitive Oligonucleotide Polymerase Chain Reaction. 
Land  Pilot of Startdatum Testmethode screening Testmethode Gescreende 
a
(regio) reguliere Commercieel of in-house diagnostiek kinderen 
screening (d.w.z. zelfgemaakt) (SMN1-deleties) 
Amerika  Regulier Sinds juli 2018 SMN1: Real-time PCR ddPCR en MLPA,  >1 miljoen (111) 
1
(24 staten) zijn staten Enkele staten SMN2: verschilt per Aantal SMN2-
geleidelijk aan het ddPCR staat kopieën onbekend 
implementeren Deels commercieel, deels 
in-house 
b
Australië  Pilot Augustus 2018 – SMN1: Real-time PCR SMN2: ddPCR 103.903 (9) 
2
(Victoria) juli 2019 Commercieel MLPA en real- 2 kopieën: 6 
time PCR 3 kopieën: 3 
4 kopieën: niet 
getest 
België  Pilot Maart 2018 SMN1: Real-time PCR MLPA 42.000 (6) 
3 
(Wallonië) In-house  2 kopieën: 2 
3 kopieën: 2 
4 kopieën: 2 
 
Duitsland  Pilot Januari 2018  SMN1: Real-time PCR MLPA 300.000 (42)
(Beieren en In-house 2 kopieën: 17 
Noordrijn- 3 kopieën: 8 
4 
Westfalen) 4 kopieën: 17 
Italië  Pilot Maart 2019 SMN1, SMN2, incl. Onbekend 7.000 (0) 
(Lazio en dragers: Real-time PCR 
5 
Toscane) In-house 
6
Japan Pilot Januari 2018 – SMN1: mCOP-PCR PCR–RFLP 4.157 (0) 
april 2019 In-house  
Spanje  Pilot Nog niet bepaald SMN1: Real-time PCR Onbekend Nog niet gestart 
5
(Catalonië) Onbekend 
Pagina 21 van 77 

RIVM-rapport 2020-0105 
2.2.5 Implementatie screeningsmethode in de laboratoria 
Wanneer een screeningsmethode verworven is, moet deze in de praktijk 
van de NHS worden getoetst: presteert de methode daar zoals op basis 
van de informatie van de leverancier mag worden verwacht? Dit wordt 
ook aanbevolen door de Gezondheidsraad die adviseert een uitgebreidere 
validatie/verificatie van de screeningstest uit te voeren. Vervolgens moet 
worden onderzocht wat bij Nederlandse pasgeborenen zonder SMA 
normale testuitslagen zijn; dan kan worden bepaald bij welke testuitslag 
een kind naar het ziekenhuis zal worden verwezen. Hiervoor is restant 
hielprikbloed nodig van neonaten zonder en met SMA. Hiervoor gelden 
procedures (zie www.pns.nl/hielprik/professionals/nader-gebruik-
materiaal).  
 
Deze uitgebreide validatie/verificatie wordt in principe in één laboratorium 
uitgevoerd. Wanneer deze het gewenste resultaat geeft, wordt de 
methode vervolgens uitgerold naar de andere screeningslaboratoria. Per 
laboratorium volgt dan een korte verificatie. Bij implementatie van de 
screeningsmethode hoort ook dat de resultaten uit de apparatuur 
elektronisch naar het LIMS (Laboratorium Informatie Management 
Systeem) gaan. 
 
Wanneer een gecombineerde screeningstest voor SMA en SCID kan 
worden ingezet, zal ook een verificatie plaatsvinden om te borgen dat de 
nieuwe screeningstest vergelijkbare resultaten geeft als de dan in 
gebruik zijnde screeningstest voor alleen SCID.  
 
2.2.6 Laboratoriuminrichting 
De laboratoriuminrichting dient aan te sluiten op de te verwerven 
testmethode. Afhankelijk van de testmethode kan dit betekenen dat er 
per laboratorium een extra ruimte nodig is en/of extra apparatuur.  
 
In elk screeningslaboratorium zullen meerdere ruimtes nodig zijn, omdat 
een DNA-techniek moet worden ingezet. Deze ruimtes zijn al ingericht 
wanneer screening op SMA start, omdat de screening op SCID – die ook 
van een DNA-techniek gebruikmaakt – dan landelijk zal zijn 
geïmplementeerd. Als er een andere methode dan qPCR (kwantitatieve 
polymerase chain reaction) dient te worden ingezet, is ook nog een 
post-PCR-ruimte nodig per laboratorium. 
 
Afhankelijk van welke screeningsmethode wordt verworven is wel of niet 
andere apparatuur nodig en is dus wel of niet meer ruimte nodig. Ook 
als dezelfde apparatuur kan worden gebruikt als voor de screening op 
SCID, is er per laboratorium mogelijk een extra apparaat nodig. 
Daardoor kunnen dan meer bloedmonsters tegelijkertijd worden 
onderzocht, zodat de uitslagen tijdig (dat wil zeggen dezelfde middag) 
bekend zijn. Bij in elk geval één commercieel beschikbare optie voor de 
test op een homozygote deletie in het SMN1-gen zou een pipetteerrobot 
wenselijk zijn ter vervanging van handmatig pipetteren, omdat dat 
arbeidsintensief en fout-/contaminatie-gevoelig is. 
 
Als een vervolgtest nodig is, is andere kostbare apparatuur nodig, 
onafhankelijk van welke specifieke test dat wordt. Afhankelijk van waar 
een eventuele vervolgtest uitgevoerd gaat worden, zouden er mogelijk 
Pagina 23 van 77 

RIVM-rapport 2020-0105 
boven opvang bij de Spoed Eisende Hulp in de avond. Overdag kan ook 
de diagnostiek direct ingezet worden. 
 
2.3.1 Diagnostiek, diagnose en behandeling 
Kinderen met een afwijkende hielprikuitslag worden in principe 
verwezen naar het dichtstbijzijnde academische centrum. Voor kinderen 
met een afwijkende screeningsuitslag die wijst op SMA zal gelden dat ze 
zullen worden verwezen naar het Expertisecentrum SMA in het UMCU. 
De reden hiervoor is dat het UMCU als enige behandelcentrum voor SMA 
is aangewezen vanwege de toelating van de huidige behandeling met 
nusinersen (Spinraza®). Als dit verandert, dient de verwijsprocedure 
mogelijk te worden herzien. 
 
De (kinder)neuroloog spreekt de ouders, beoordeelt het kind en zorgt 
ervoor dat er perifeer bloed wordt afgenomen voor diagnostiek. In de 
diagnostiek wordt de homozygote deletie van exon 7 van het SMN1-gen 
bevestigd (of niet) en wordt het aantal SMN2-kopieën bepaald. 
Afhankelijk van de uitslag van de diagnostiek wordt directe behandeling 
of een periode van surveillance – al dan niet gevolgd door behandeling – 
ingezet (zie in Bijlage 1 wat de Gezondheidsraad daarover heeft gezegd). 
 
Vanuit screeningsperspectief is het belangrijk dat er langdurig minimaal 
één behandelmogelijkheid beschikbaar is, dat wil zeggen is toegelaten 
en wordt vergoed. Dat is zo voor SMA, namelijk nusinersen 
(Spinraza®). Er is echter een (kleine) groep patiënten die met screening 
op SMA kan worden opgespoord, en die niet valt onder de huidige 
vergoedingsregeling. Deze groep omvat de volgende gevallen: 
• Kinderen met vier (of meer) SMN2-kopieën die presymptomatisch 
e
zijn en waarbij behandeling voor het 9,5 levensjaar wenselijk 
blijkt te zijn (beoordeeld vanuit surveillance). 
• Kinderen met vier (of meer) SMN2-kopieën die symptomen 
krijgen tussen de 20 maanden en 9,5 jaar en waarbij 
behandeling wenselijk is. 
 
Voor kinderen met vier (of meer) SMN2-kopieën met symptomen vóór 
e
20 maanden en na het 9,5 levensjaar, wordt de behandeling ofwel 
vergoed vanuit het basispakket ofwel er is vergoeding onder 
voorwaardelijke toelating. 
 
Er zijn veel ontwikkelingen op het gebied van behandeling van SMA (zie 
Bijlage 1). Wanneer meer behandelopties toegankelijk worden, dient te 
worden nagegaan of dat invloed heeft op de inrichting van de screening. 
 
2.3.2 Capaciteit in academisch centrum 
Bij toevoeging van de screening op SMA is de verwachting dat jaarlijks 
15 tot 20 kinderen zullen worden verwezen vanuit de hielprikscreening. 
Hiervan zal naar verwachting meer dan 70% voor behandeling of 
surveillance in aanmerking komen; de overige kinderen zijn te ziek of al 
overleden. Internationale resultaten van (pilot) screening op SMA wijzen 
niet op meer verwijzingen van kinderen met vier (of meer) SMN2-
kopieën dan verwacht. Dat had eventueel wel gekund, omdat personen 
met vier SMN2-kopieën soms pas op volwassen leeftijd symptomen 
krijgen die nu mogelijk niet altijd worden gediagnostiseerd als SMA. Een 
(groot) deel van de SMA-patiënten komt door screening wel eerder in 
Pagina 25 van 77 

RIVM-rapport 2020-0105 
in kleine, specifieke stukjes DNA. Ook bij screening op SCID wordt een 
bepaald soort specifieke stukjes DNA onderzocht. 
 
In de voorlichting over de hielprik zal hierover gecommuniceerd moeten 
worden. (Zie www.pns.nl, het antwoord op de vraag “Wordt er DNA 
6
bewaard?” en de factsheet ‘Hielprik & DNA’ ). 
 
2.4.2 Communicatie met ouders naar aanleiding van de uitslag 
Diverse bestaande middelen zullen aanpassing nodig hebben. 
 
Communicatie naar aanleiding van de uitslag 
 Doelgroep Actie 
Brief afwijkende uitslag ouders aanpassen 
Brief afwijkende uitslag huisarts aanpassen 
Uitnodiging extra hielprik ouders aanpassen 
Brief afwijkende uitslag extra hielprik ouders aanpassen 
Brief goede uitslag? ouders aanpassen 
Informatieblad voor ouders ouders nieuw 
Informatieblad voor de huisarts huisarts nieuw 
 
Het verloop van de ziekte SMA en de behandelbaarheid 
Een lastig onderwerp bij de communicatie met ouders na een afwijkende 
hielprikuitslag voor SMA is de onzekerheid over de ernst van de ziekte, 
vanwege het aantal kopieën van het SMN2-gen. Waarbij sommige 
kinderen al zo ziek zijn dat behandeling niet zinvol is, en andere eerst 
alleen gevolgd worden en nog niet behandeld (zie paragraaf 2.3.4). 
 
Informatieblad voor ouders 
Goede, betrouwbare informatie over SMA is beschikbaar bij het 
Expertisecentrum SMA. Het informatieblad voor ouders, met ziekte-
specifieke informatie over SMA na een afwijkende hielprikuitslag, zal het 
RIVM daarom samenstellen in overleg met het Expertisecentrum en de 
patiëntenvereniging Spierziekten Nederland. 
 
Bij het opstellen van het informatieblad voor ouders dient overwogen te 
worden of de verschillende typen SMA en/of het aantal kopieën van het 
SMN2-gen worden beschreven in relatie tot de behandelbaarheid van de 
ziekte. Zie Bijlage 2 voor andere belangrijke elementen van het 
informatieblad voor ouders. 
 
Er dient te worden nagegaan of in geval van een afwijkende uitslag het 
RIVM de ouders (en eventueel de huisartsen) moet wijzen op de door 
VWS gevraagde evaluatie van de neonatale screening op SMA; dus dat 
hun kind tot tien jaar na de start van de screening gevolgd zal worden 
(mits de ouders daar toestemming voor geven). De behandelend 
(kinder)neuroloog zal in elk geval aan ouders toestemming moeten 
vragen voor dataregistratie hiervoor. Zie ook paragraaf 2.6.5. 
 
De te ontwikkelen communicatiemiddelen worden afgestemd op de 
verschillende doelgroepen.  
 
 
6
 Er wordt nog een publieksversie ontwikkeld van de factsheet ‘Hielprik & DNA’. 
Pagina 27 van 77 

RIVM-rapport 2020-0105 
Screeners en de bloedafname 
Als extra bloed nodig is voor screening op SMA (in het geval er niet met 
een gecombineerde screeningstest voor zowel SMA als SCID wordt 
gescreend, zie paragraaf 2.2.4), zal er extra aandacht moeten worden 
gevraagd voor een goede bloedafname. Dit om het aantal herhaalde 
eerste hielprikken zo veel mogelijk te beperken. Uitleg over een goede 
bloedafname is te vinden in onder andere de e-learning. Als in specifieke 
gevallen soms toch een herhaalde eerste hielprik moet plaatsvinden, 
moet ook dit aandacht krijgen bij de deskundigheidsbevordering voor 
screeners.  
Communicatiemiddelen voor screeners zijn daarbij Hielpriknieuws voor 
Screeners en Draaiboek Hielprikscreening, naast eventueel 
bijeenkomsten deskundigheidsbevordering en/of een webinar. 
Huisartsen 
De individuele huisarts raakt in zijn of haar loopbaan zelden betrokken 
bij de neonatale hielprikscreening. Hij of zij wordt door het Draaiboek 
Hielprikscreening in zeer beperkte mate bereikt. Redactionele aandacht 
in het vakblad Medisch Contact zou een goede manier zijn om 
huisartsen beter te betrekken bij de neonatale screening (op SMA). 
Het missen van patiënten in de screening 
Of er kinderen met de homozygote deletie van exon 7 van het SMN1-gen 
gemist zullen worden met de screening, moet nog blijken. Vooralsnog zijn 
er geen meldingen van fout-negatieve uitslagen uit (pilot) screeningen in 
het buitenland. De kans op een fout-negatieve uitslag bij screening op 
SMA is naar verwachting kleiner dan 1%. De oorzaken van een fout-
negatieve uitslag zijn zeldzame puntmutaties die met de huidige 
screeningstesten niet kunnen worden opgespoord (zie paragraaf 2.2.4). 
Artsen moeten daarom alert blijven en zij moeten de diagnose SMA bij 
kinderen die vlak na de geboorte zijn gescreend, niet uitsluiten. 
Een redactioneel artikel over deze zeldzame, specifieke variant van SMA 
in een toonaangevend vakblad kan worden overwogen, in samenspraak 
met het Expertisecentrum SMA. Hoe kun je deze kinderen na de 
invoering van screening op SMA toch diagnosticeren? Het signaleren van 
met de hielprik gemiste kinderen maakt ook nu al deel uit van de 
werkwijze in het programma. 
Informatiebijeenkomsten over SMA in de hielprikscreening 
Het is wenselijk om voorafgaand aan de start van de screening 
(regionale) informatiebijeenkomsten deskundigheidsbevordering te 
organiseren voor in ieder geval screeners, verloskundig zorgverleners, 
jeugdverpleegkundigen, huisartsen, jeugdartsen, 
laboratoriummedewerkers, medisch adviseurs en klinisch genetici, om 
hen voor te bereiden op de veranderingen in het programma. Daarbij 
wordt gebruikgemaakt van de bestaande middelen voor bij- en 
nascholing. Ook kan gedacht worden aan webinars of andere online 
bijeenkomsten. 
Pagina 29 van 77 

RIVM-rapport 2020-0105 
veranderingen of verschillen gesignaleerd die kunnen duiden op een toe- 
of afname in doelstellingen, of die een aanwijzing zijn voor een knelpunt 
of een succes. 
 
Naast monitoring als intern sturings- en kwaliteitsinstrument, wordt met 
een monitor ook rekenschap afgelegd over de geleverde prestaties aan 
externe belanghebbenden, zoals VWS, de inspectie, het publiek en 
andere partners. Met een monitor kunnen deze partijen worden 
geïnformeerd over de voortgang van het programma, over welke 
doelstellingen zijn behaald en waar het geld aan is besteed. Monitoring 
is daarmee ook een extern verantwoordingsinstrument. 
 
RIVM-DVP monitort het proces van de hielprikscreening (zie paragraaf 
2.6.1). 
 
Het referentielaboratorium monitort de kwaliteit en vergelijkbaarheid 
van de analyses in de screeningslaboratoria (zie paragraaf 2.6.2). De 
analyses van de SMA screening worden hieraan toegevoegd. 
 
SMA zal worden opgenomen in de jaarlijkse monitors die in opdracht 
van RIVM-CvB worden gemaakt (zie paragraaf 2.6.3).  
 
Daarnaast zal de eerste tijd na invoering van screening op SMA 
zogenaamde kortcyclische monitoring plaatsvinden (zie 
paragraaf 2.6.4). 
 
Evalueren 
Evaluatie is een meer incidentele activiteit. Bij evaluatieonderzoek wordt 
gericht nagegaan óf en in welke mate de doelstellingen van het 
programma worden gerealiseerd. Het spectrum van onderwerpen van 
evaluaties omvat zowel standaard als meer variabele onderdelen. 
Belangrijk onderdeel bij de NHS is het optimaliseren van afkapwaardes/ 
screeningsalgoritmes. Daarnaast worden additionele vragen beantwoord 
die voortborduren op uitkomsten van de landelijke monitor. Op advies 
van de Gezondheidsraad wordt evaluatie na vijf en na tien jaar screenen 
voorgesteld (zie paragraaf 2.6.5). 
2.6.1 Procesmonitoring door RIVM-DVP 
RIVM-DVP monitort het proces van de hielprikscreening en stuurt 
onmiddellijk bij indien nodig. DVP hanteert hiervoor kritische 
procesindicatoren (KPI’s). 
 
2.6.2 Kwaliteitsmonitoring laboratoriumanalyses door referentielaboratorium 
In de screeningslaboratoria is sprake van dagelijkse kwaliteitsborging 
door onder meer het gebruik van controlemonsters. Om de kwaliteit van 
de resultaten in de screeningslaboratoria hoog en onderling vergelijkbaar 
te houden, stelt het referentielaboratorium kwartaalrapportages op. De 
screeningslaboratoria bespreken deze kwartaalrapportages met elkaar, en 
indien nodig worden aanpassingen gedaan. Daarnaast doen de 
screeningslaboratoria mee aan (inter)nationale rondzendingen. In een 
jaarrapportage brengt het referentielaboratorium aan RIVM-CvB verslag 
uit over de kwaliteits-monitoring van de laboratoriumanalyses en 
eventuele aanpassingen.  
 
Pagina 31 van 77 

RIVM-rapport 2020-0105 
waarschijnlijk meer dan één behandeling beschikbaar komt binnen de 
evaluatieperiode. 
 
De belangrijkste uitkomst die moet worden geëvalueerd volgens de 
Gezondheidsraad is: 
1. Gezondheidswinst bij patiënten die met de hielprik worden 
opgespoord, uitgesplitst in SMA met verschillend aantal kopieën 
SMN2 (in vergelijking met patiënten die op basis van symptomen 
zijn ontdekt). 
 
Andere evaluatievragen zijn: 
2. Effectiviteit en timing start van behandeling bij vier (of meer) 
SMN2-kopieën. 
3. Kosteneffectiviteit van screening op SMA in vergelijking met geen 
screening op SMA. 
 
Dit kan tot onderzoeksvragen leiden als: 
• Zijn de verbeteringen in motorische ontwikkeling blijvend? 
• Is er blijvend en voldoende effect van de behandeling op alle 
aangedane spieren (motorische mijlpalen, ademhalingsspieren)? 
• Wat is de kwaliteit van leven van de (vroeg) behandelde 
patiënten en hun ouders? 
• Zijn er lange(re)termijneffecten (zowel positief als negatief) van 
de vroegopsporing en (vroege) behandeling die nu nog onbekend 
zijn? 
 
In aanvulling op en als nadere uitwerking van de vragen die de 
Gezondheidsraad stelt, kunnen de volgende vragen ook relevant zijn: 
• Zijn er uitkomstmaten anders dan motorische mijlpalen die 
bijdragen tot een beter beeld van het effect van de behandeling? 
• Hoeveel patiënten worden er geïdentificeerd bij wie niet duidelijk 
is wat het beste behandelprotocol is (vanaf vier SMN2-kopieën)? 
• Wat is het optimale moment voor de start van de behandeling 
van kinderen met vier (of meer) SMN2-kopieën? Moet dat 
individueel worden bepaald? 
• Zijn er naast klinische symptomen andere biomarkers bruikbaar 
om ‘subklinische’ activiteit van de ziekte in kaart te brengen? 
• Wat is de winst van vroege behandeling met betrekking tot het 
behalen van grof motorische mijlpalen zoals rollen, zitten, staan, 
liggen, rennen (gestratificeerd voor verschillende SMN2-
kopienummers)? 
• Wat is de gezondheidswinst van vroege behandeling ten opzichte 
van symptomatische behandeling voor andere klinisch relevante 
symptomen (respiratoire en bulbaire functies)? 
• Zijn er (na vijf tot tien jaar) betere behandelmogelijkheden? 
• Hoe is de follow-up-trouw (surveillance en/of behandeling)? 
 
De Gezondheidsraad geeft aan dat zowel de wetenschappelijke literatuur 
moet worden bijgehouden om deze vragen te kunnen beantwoorden als 
dat de behandelde patiënten in Nederland gevolgd moeten worden 
omdat lokale verschillen in behandeling een verschil kunnen maken in 
de uitkomsten.  
  
Pagina 33 van 77 

RIVM-rapport 2020-0105 
EMA. Dat betekent dat er vanuit de EMA een eis is aan de fabrikant om 
data te verzamelen.  
 
Zorginstituut Nederland (ZiN) heeft voor een deel dezelfde gegevens 
nodig voor evaluatie van het effect van behandeling, bijvoorbeeld voor 
de meest recent toegelaten behandeling met gentherapie 
onasemnogene abeparvovec (Zolgensma®). RIVM-CvB en ZiN zijn al in 
gesprek met elkaar hoe daarin samen te gaan werken met het 
Expertisecentrum SMA, en mogelijk ook met Spierziekten Nederland en 
fabrikanten van behandelingen. ZiN heeft ook ‘regie op registers’ voor 
andere zeldzame ziekten. Mogelijk kan ook binnen Nederland eenzelfde 
systematiek (dezelfde KPI’s) worden afgesproken voor SMA als voor 
andere zeldzame ziekten. 
 
Daarnaast is het belangrijk om na te gaan hoe kan worden 
samengewerkt met registraties in andere landen, teneinde versnippering 
te voorkomen. Internationale samenwerking is bij relatief zeldzame 
aandoeningen als SMA extra belangrijk. Zo is er een European Reference 
Network voor neuromusculaire aandoeningen (ERN EURO-NMD). 
Bovendien is het wenselijk dat dergelijke registraties onafhankelijk zijn 
en blijven van (financiering door) farmaceutische bedrijven. 
Met betrekking tot de kosteneffectiviteitsanalyse en registratie van 
gegevens is het goed om de mogelijkheden tot samenwerking te 
verkennen met een lopend project van de Universiteiten van Luik en 
Maastricht. In dat project is een review van KEA’s van screening op SMA 
gedaan, is een vragenlijst opgesteld om kwaliteit van leven bij jonge 
kinderen te meten en zal een KEA van de screening op SMA in Wallonië 
worden uitgevoerd. 
 
2.7 Conclusies 
De belangrijkste conclusies ten aanzien van de aandachtspunten voor 
implementatie van screening op SMA die in voorgaande paragrafen zijn 
behandeld zijn: 
• De huidige inrichting van het primair proces voldoet op 
hoofdlijnen. 
• Er dient een Adviescommissie Neonatale Screening (ANS) voor 
SMA opgericht te worden vanuit de Nederlandse Vereniging voor 
Kindergeneeskunde (NVK). 
• Er is een definitie van de doelziekte van screening op SMA. 
• Mits voldoende sensitief en specifiek, kan met één test worden 
volstaan in de screening, namelijk de bepaling van een 
homozygote deletie van exon 7 op het SMN1-gen. 
Validatie/verificatie van de te verwerven screeningstest voor deze 
bepaling zal daarover meer informatie geven. 
• Een gecombineerde screeningstest voor SMA en SCID heeft de 
voorkeur boven twee losse testen, omdat dan met één 
gestandaardiseerde hoeveelheid bloed voor beide screeningen 
kan worden volstaan (de hoeveelheid beschikbaar hielprikbloed is 
beperkt) en de uitvoering efficiënter en goedkoper is. 
• Er lijken voldoende bruikbare screeningstesten op de markt en in 
ontwikkeling te zijn die implementeerbaar zijn in de NHS. 
Pagina 35 van 77 

RIVM-rapport 2020-0105 
• Eén of meer databases voor de verzameling van data ten 
behoeve van evaluatie van de screening op SMA na vijf en na 
tien jaar dienen (verder) ingericht te worden in afstemming met 
het Expertisecentrum SMA, met ZiN en internationale databases. 
• Nagegaan moet worden of, in geval van een afwijkende uitslag, 
het RIVM de ouders (en eventueel de huisartsen) moet wijzen op 
de door VWS gevraagde evaluatie van de neonatale screening op 
SMA. De behandelend (kinder)neuroloog zal in elk geval 
toestemming moeten vragen aan ouders voor dataregistratie 
hiervoor. 
• De (voorbereiding van de) implementatie van screening op SMA 
legt een flink beslag op de personele capaciteit van de betrokken 
organisaties. 
  
Pagina 37 van 77 

RIVM-rapport 2020-0105 
3 Caribisch Nederland en de implementatie van SMA in de 
NHS 
3.1 Inleiding 
In Caribisch Nederland (Bonaire, St. Eustatius en Saba) wordt de 
hielprikscreening uitgevoerd sinds 2015. Op de drie eilanden samen 
worden jaarlijks circa 250 kinderen geboren. Er wordt op dezelfde 
aandoeningen gescreend als in Europees Nederland. Aangezien SMA een 
zeldzame ziekte is, met naar schatting een geboorteprevalentie van 1 op 
de 10:000 levend geborenen, is de kans dat in Caribisch Nederland een 
kind met SMA geboren wordt erg klein. Dit zal neerkomen op 1 kind in 
de 40 jaar gemiddeld. Toch is het van belang voor de start van de 
screening op SMA te plannen wat voor beleid er gevolgd wordt in het 
geval van een afwijkende hielprikuitslag voor SMA bij een kind geboren 
in Caribisch Nederland, hoe dit kan worden gefinancierd en wat de 
impact op het gezin zal zijn. 
 
3.2 Primair proces en toevoeging SMA 
In de Uitvoeringstoets Caribisch Nederland uit 2013 wordt de gewenste 
situatie voor de hielprikscreening per eiland beschreven; óók voor St. 
Maarten, omdat bijna alle geboortes van Saba en St Eustatius in het 
ziekenhuis van St. Maarten plaatsvinden. Deze informatie is met name 
relevant vanaf paragraaf 3.1. 
Wanneer SMA wordt toegevoegd aan de hielprikscreening, zal het 
bestaande primair proces voor de screening op Caribisch Nederland niet 
veranderen, voor zover nu overzien kan worden. Ook voor SMA zal een 
protocol moeten worden uitgewerkt om binnen dit primair proces de 
diagnostiek, aansluiting op zorg en behandeling rond te krijgen. Tijdens 
driemaandelijkse conference calls tussen het RIVM-CvB en 
contactpersonen op de eilanden worden lopende zaken gemonitord en 
geëvalueerd.  
 
3.3 Diagnostiek en aansluiting op de zorg 
De SMA-specialisten maken het beleid voor wanneer een kind in 
Caribisch Nederland een afwijkende hielprikuitslag heeft voor SMA op 
basis van het beleid opgesteld voor Europees Nederland. Zij moeten 
precies aangeven welk onderzoek er verder nog nodig is voor de 
bevestiging van de diagnose.  
 
Wanneer een kind uit Caribisch Nederland een afwijkende hielprikuitslag 
heeft voor SMA, zal, net als voor andere aandoeningen in de hielprik, 
een medisch adviseur van RIVM-DVP regiokantoor West de verwijzing 
regelen via de huisarts en/of kinderarts op het betreffende eiland. Op 
Bonaire gaat de verwijzing rechtstreeks naar de kinderarts. Op Saba en 
St. Eustatius wordt zowel de arts op het eiland als de kinderarts in het 
ziekenhuis op St. Maarten gewaarschuwd.  
 
Net als in Europees Nederland zal de huisarts of kinderarts contact 
hebben met een specialist vanuit het SMA Expertisecentrum in het 
UMCU. Het is van belang dat de kinderarts of huisarts een inschatting 
Pagina 39 van 77 

RIVM-rapport 2020-0105 
zwangeren en ouders van pasgeborenen op Bonaire, St. Eustatius en 
Saba, en bevat informatie in vier talen. Na de toevoeging van SMA zal in 
de folder worden vermeld dat met de hielprik onder andere wordt 
gescreend op de spierziekte SMA. 
 
Contactpersonen op de eilanden zullen tijdens de driemaandelijkse 
conference calls met RIVM-CvB worden geïnformeerd over het 
toevoegen van SMA aan de hielprikscreening. Indien er behoefte is aan 
specifieke deskundigheidsbevordering, kunnen de contactpersonen dat 
aangeven. Dit ligt niet erg voor de hand, gezien de zeer kleine kans op 
een pasgeborene met SMA in Caribisch Nederland. 
 
3.6 Financiering 
De ziektekostenverzekeraar op de eilanden moet op de hoogte worden 
gesteld van het behandelprotocol indien de diagnose SMA wordt gesteld 
bij een kind in Caribisch Nederland. Hierbij moet precies worden 
aangegeven welk onderzoek er nodig is voor de bevestiging van de 
diagnose, welke voorbereidingen van de behandeling nodig zijn en welke 
behandeling zelf nodig is.  
 
De behandeling van SMA is dermate kostbaar dat het in omvangrijke 
mate beslag zal leggen op het ziektekostenbudget van Caribisch 
Nederland. Wanneer nieuwe behandeling(en) beschikbaar komen, kan 
dit effect hebben op de kosten. 
  
Pagina 41 van 77 

RIVM-rapport 2020-0105 
4 Implementatie tijdslijnen  
In dit hoofdstuk wordt aangeven per wanneer de screening op SMA naar 
verwachting kan starten en wordt tevens de tijdslijn toegelicht. 
 
4.1 Verwacht startmoment  
De inzet is om een kwalitatief goede en betrouwbare screening op SMA 
spoedig toe te voegen aan de NHS. Dit zou per oktober 2022 kunnen 
plaatsvinden. Deze inschatting is gebaseerd op de kennis van nu en op 
ervaring met de (uitbreiding van de) NHS. Belangrijke voorwaarden 
hierbij zijn dat de voorkeursroute voor verwerving van een 
screeningsmethode voor SMA (zie hieronder) tijdig tot het gewenste 
resultaat leidt en dat de benodigde financiën beschikbaar zijn (zie 
hoofdstuk 5).  
 
De verwachte startdatum valt binnen de periode van 2025 waartoe een 
nieuwe, Europese alliantie van onder meer 19 patiëntenorganisaties 
recent heeft opgeroepen. De Nederlandse patiëntenvereniging 
Spierziekten Nederland en het Prinses Beatrix Spierfonds maken deel uit 
van deze Europese Alliantie. 
 
4.2 Toelichting tijdslijn van de voorkeursroute 
In hoofdstuk 2 en 3 is op hoofdlijnen aangegeven wat er allemaal moet 
worden geregeld en uitgezocht voordat SMA aan de NHS kan worden 
toegevoegd in Europees en Caribisch Nederland. In de implementatiefase 
wordt dit nader uitgewerkt en wordt een detailplanning gemaakt. In deze 
paragraaf zoomen we in op twee van de zaken die moeten worden 
geregeld en uitgezocht, omdat ze veel invloed hebben op de benodigde 
implementatietijd. Dat zijn de verwerving en de implementatie van de 
screeningsmethode.  
 
De benodigde screeningsmethode is een DNA-techniek. Gebruik van DNA-
techniek is voor de NHS relatief nieuw. Er is ervaring met vergelijkbare 
technieken opgedaan in de pilot screening op SCID. Naar verwachting 
wordt vanaf januari 2021 de screening op SCID landelijk uitgevoerd. 
 
In paragraaf 2.2.3 is uiteengezet dat, mits voldoende sensitief en 
specifiek, met één test kan worden volstaan in de screening, namelijk de 
bepaling van een homozygote deletie van exon 7 op het SMN1-gen. 
Omdat, met de kennis van nu, de kans groot is dat een screeningstest kan 
worden verworven die voldoende sensitief en specifiek is, hebben we in de 
tijdslijn vooralsnog geen tijd ingeruimd voor de eventuele verwerving en 
implementatie van een tweede test, waarmee ook het aantal kopieën van 
het SMN2-gen kan worden bepaald. In paragraaf 2.2.4 is uiteengezet dat 
een gecombineerde testmethode voor de screening op SMA en SCID de 
voorkeur heeft boven twee losse testen, omdat dan met één 
gestandaardiseerde hoeveelheid bloed voor beide screeningen kan worden 
volstaan (de hoeveelheid beschikbaar hielprikbloed is beperkt en er 
worden steeds meer aandoeningen aan de hielprikscreening toegevoegd) 
en de uitvoering efficiënter en goedkoper is. 
 
Pagina 43 van 77 

RIVM-rapport 2020-0105 
verkennen, zodat na besluitvorming door de staatssecretaris van VWS 
snel duidelijk kan worden of de leverancier een geschikte test kan 
leveren.  
 
Parallel bereidt het RIVM ook een nieuwe aanbesteding voor, zodat 
direct op die route kan worden overgestapt als ergens in het traject met 
de huidige leverancier ‘het stoplicht op rood springt’. De ‘stoplichten’ zijn 
de beoordeling van de offerte, de onderhandeling, een praktijktoets en 
de validatie/verificatie van de gecombineerde test. Hoe verder in het 
traject, hoe kleiner de kans dat een ‘stoplicht’ op rood gaat en dat wordt 
overgestapt op een nieuwe aanbesteding – maar ook hoe groter de 
gevolgen voor de invoeringstermijn van screening op SMA. 
 
Tabel 2 Geschatte planning start SMA-screening bij een offertetraject naar 
aanleiding van een eerdere aanbesteding of bij een nieuwe aanbesteding. 
 Offertetraject n.a.v. Nieuwe aanbesteding 
eerdere aanbesteding 
Start aankoop September 2020 Nov/dec 2020 of lente 
testmethode 2021 afhankelijk van 
wanneer ‘het stoplicht’ op 
rood gaat 
Start Januari 2021 Najaar 2021 
implementatie 
testmethode 
Start screening Oktober 2022 Oktober 2023 
 
 
4.5 Verkenning alternatieve opties voor versnelling 
Voordat het RIVM besloot bovenstaande voorkeursroute uit te werken, 
heeft het alternatieve opties overwogen, zoals herprioritering of een 
aparte screening op SMA los van de NHS. Deze alternatieve opties 
bleken geen reële opties voor snellere invoering van screening op SMA.  
 
Er is kritisch gekeken of herprioritering mogelijk was in de lopende 
uitbreiding van de NHS en/of andere trajecten gelieerd aan de NHS. 
Herprioritering bleek óf niet mogelijk óf het leverde geen tijdwinst op 
voor de invoering van screening op SMA.  
 
Om alle opties tot snelle invoering van screening op SMA te onderzoeken 
is ook verkend of een aparte screening op SMA, los van het hielprik-
screeningsprogramma, zou kunnen leiden tot snellere invoering. Dat is 
niet het geval. Allerlei zaken die nu al goed zijn geregeld in de NHS 
zouden dan (geheel of gedeeltelijk) opnieuw/apart ingericht moeten 
worden. Dat zou meer tijd (en meer geld) kosten dan inbedding van 
screening op SMA in een succesvol, goed ingericht screeningsprogramma 
met veel draagvlak en een hoge deelnamegraad. Inbedding van screening 
op SMA in de NHS levert bovendien voor pasgeborenen en ouders de 
volgende voordelen op: 
• Kinderen met SMA kunnen kort na de geboorte worden 
opgespoord waardoor de behandeling vroeg kan beginnen om de 
grootst mogelijke gezondheidswinst te behalen. 
Pagina 45 van 77 

RIVM-rapport 2020-0105 
5 Kosten  
5.1 Eenmalige implementatiekosten 
Een groot deel van de eenmalige implementatiekosten betreft kosten voor 
het verwerven en implementeren van de screeningstest. In deze paragraaf 
wordt voorzichtigheidshalve uitgegaan van de veronderstelling dat sprake 
zal zijn van een andere test naast de huidige screeningstest voor SCID, in 
plaats van een gecombineerde screeningstest voor SMA en SCID (zie 
hoofdstuk 4), en ook van een andere leverancier. Met andere woorden: dat 
niet de eerder beschreven voorkeursroute gevolgd zal kunnen worden. De 
implementatiekosten zullen in dit scenario namelijk hoger zijn en voor een 
deel in een derde jaar vallen (zie paragraaf 4.4). In Tabel 3 zijn de 
voorbereidings- en implementatiekosten gemakshalve over twee jaar 
verdeeld. In het tarief voor de analyse in de laboratoria in de 
hielprikscreening zal overigens vanaf 1 januari 2021 al een component voor 
SMA worden opgenomen, van € 1 per hielprikkaart, vanwege de personele 
kosten die de laboratoria in dat jaar al verwachten te gaan maken voor 
SMA vanwege (voorbereiding van de) implementatie van de test. 
 
Pagina 47 van 77 

RIVM-rapport 2020-0105 
5.2 Structurele uitvoeringskosten 
De hier gepresenteerde structurele uitvoeringskosten zijn een schatting, 
en zijn gebaseerd op aannames. De raming van de kosten is vaak 
gebaseerd op een inschatting van de benodigde capaciteit en van de 
ontwikkeling daarvan ten opzichte van de huidige capaciteit. 
In deze paragraaf worden geen tarieven voorgesteld. De hoogte van de 
tarieven is voor een groot deel afhankelijk van de uitkomst van de 
aanbesteding van de test, c.q. de onderhandelingen met de huidige 
aanbieder van de screeningstest voor SCID (zie hoofdstuk 4). De 
werkelijke kosten worden deels pas na afloop van deze procedure bekend. 
 
Het hielprikprogramma kent momenteel drie tarieven: voor de 
hielprikset, voor het uitvoeren van de hielprik, en voor de analyse in het 
laboratorium. Aangenomen wordt dat de eerste twee tarieven niet zullen 
wijzigen als gevolg van de toevoeging van SMA aan het 
hielprikprogramma. 
De bekostiging vindt plaats via de zogenoemde p x q-methodiek. Een 
vooraf door het ministerie van VWS vastgesteld tarief voor de 
verrichtingen per deelnemende pasgeborene (p van price) wordt 
vermenigvuldigd met het aantal deelnemende pasgeborenen (q van 
quantity). 
 
Voor het aantal pasgeborenen in de komende jaren wordt uitgegaan van 
de CBS-Statline van december 2019. 
De deelnamegraad aan het hielprikprogramma is 99,3%. In 2022 start 
de screening naar verwachting in oktober (25% van het jaar). 
 
2022: 176.340 * 0,993 = 175.106 * 0,25 = 43.776 
2023: 180.758 * 0,993 = 179.493 
2024: 184.930 * 0,993 = 183.636 
2025: 188.348 * 0,993 = 187.030 
 
De geraamde kosten bedragen, vooralsnog uitgaande van hetzelfde 
tarief voor de test in het laboratorium als die voor screening op SCID, 
dan als volgt:  
 
2022: 43.776 * € 4,95 = € 216.700 
2023: 179.493 * € 4,95 = € 888.500 
2024: 183.636 * € 4,95 = € 909.000 
2025: 187.030 * € 4,95 = € 925.800 
 
Daarbovenop komen de jaarlijkse kosten die de laboratoria zelf maken 
aan personeel en materieel (in het tarief is vooralsnog € 1 per 
analyse/kind opgenomen), de structurele kosten voor ICT (aanname 
voorlopig € 120.000 voor LIMS, Praeventis en Neorah samen) en de 
structurele extra kosten voor RIVM-GZB, -DVP en -CvB. 
 
Verwijzingen voor diagnostiek en behandeling vallen onder de reguliere 
zorg en worden gefinancierd vanuit de Zorgverzekeringswet. Naar 
verwachting zal sprake zijn van een toename van deze kosten, om twee 
redenen. Allereerst zullen kinderen met SMA eerder worden gevonden 
vanuit de hielprikscreening dan nu het geval is, en deels zullen zij ook 
eerder – en dus langer – worden behandeld of gevolgd. Ten tweede 
Pagina 49 van 77 

RIVM-rapport 2020-0105 
6 Draagvlak 
Er is een groot draagvlak voor neonatale screening op SMA omdat 
vroege opsporing van SMA, voor een deel van de patiënten nog voor de 
eerste openbaring van symptomen, tot de grootst mogelijke 
8
gezondheidswinst door de beschikbare behandeling leidt.  
 
Het draagvlak bij professionals en patiënten blijkt onder andere uit de 
grote betrokkenheid en inzet door deelname aan de expertbijeenkomst 
in januari 2019 (zie paragraaf 1.3), de stakeholdersbijeenkomst op 1 juli 
2020 (zie hieronder) en deelname aan (telefonische) overleggen.  
 
Het RIVM heeft de hoofdlijnen van deze uitvoeringstoets gepresenteerd 
in een stakeholdersbijeenkomst op 1 juli 2020. Opmerkingen die daar 
zijn gemaakt https://www.pns.nl/documenten/verslag-
stakeholdersbijeenkomst-sma, zijn verwerkt in dit rapport. Er werd 
aandacht gevraagd voor:  
 
• De juiste kwaliteitseisen aan de screeningstest(en);  
• Samenwerking met internationale SMA-databases en ZiN ten 
behoeve van de evaluatie;  
• Het beoogde kwalitatieve onderzoek in de evaluatie; 
• Counseling van ouders van met name patiënten met vier (of 
meer) SMN2-kopieën en een goed behandelprotocol voor deze 
patiënten;  
• dragerschap van ouders en counseling van familie van een 
opgespoorde SMA-patiënt, volgens de richtlijn ‘Informeren van 
familieleden na het vaststellen van een erfelijke aandoening’.  
 
Het definitieve concept van de uitvoeringstoets inclusief het advies van 
RIVM-CvB aan het ministerie van VWS is in september 2020 voorgelegd 
aan de programmacommissie van de NHS (PNHS), de 
patiëntenvereniging Spierziekten Nederland en het Expertisecentrum 
SMA van het UMCU. Zij hebben schriftelijk gereageerd (zie Bijlagen 4, 5 
en 6). 
 
Spierziekten Nederland (Bijlage 4) en het Expertisecentrum SMA (Bijlage 
5) geven beide aan verheugd te zijn dat SMA aan de hielprikscreening 
wordt toegevoegd. Beiden geven ook aan dat ze een kortere 
invoeringstermijn wensen, ook al waarderen ze de zorgvuldigheid van 
de voorgestelde implementatie. Spierziekten Nederland roept daarnaast 
op om de precieze evaluatie(vragen) voor screening op SMA verder af te 
stemmen met hen, het expertisecentrum en ZiN. Spierziekten Nederland 
en het Expertisecentrum SMA plaatsen een aantal inhoudelijke 
kanttekeningen en zijn beide bereid (verder) bij te dragen aan de 
invoering van screening op SMA.  
 
 
 
8
 Een deel van de professionals ziet liever nog dan neonatale screening, of naast neonatale screening, 
preconceptionele dragerschapsscreening. Ook de Gezondheidsraad adviseert om preconceptionele 
dragerschapsscreening te overwegen naast neonatale screening. 
Pagina 51 van 77 

RIVM-rapport 2020-0105 
7 Kernpunten en advies 
SMA (spinale musculaire atrofie) kan, met de kennis van nu, per oktober 
2022 aan de neonatale hielprik screening (NHS) worden toegevoegd. 
Dan zullen kinderen met SMA kort na de geboorte worden opgespoord, 
waardoor behandeling vroeg kan starten en hiermee de grootst 
mogelijke gezondheidswinst kan worden verkregen. Hiermee zal 
Nederland naar verwachting een van de eerste of het eerste Europese 
land zijn met een landelijk neonataal screeningsprogramma voor SMA.  
 
Randvoorwaarden zijn dat de voorkeursroute voor inkoop van een 
screeningsmethode voor SMA tijdig kan worden gerealiseerd, dat de 
benodigde financiën beschikbaar zijn en er geen onvoorziene knelpunten 
ontstaan. Indien blijkt dat screening op SMA sneller kan worden 
ingevoerd, zal dat uiteraard gedaan worden. Indien een nieuwe 
aanbesteding nodig is (dat is uiterlijk in het voorjaar van 2021 duidelijk) 
wordt SMA naar verwachting per oktober 2023 aan de NHS toegevoegd.  
 
Toevoeging van SMA aan de NHS betekent dat screening op SMA zal zijn 
ingebed in een succesvol, goed ingericht programma met veel draagvlak 
en met een hoge deelnamegraad, waardoor screening voor langere 
termijn is geregeld. Daarbij zijn hoge kwaliteit en goede aansluiting op 
de zorg geborgd.  
 
Zorgvuldige toevoeging van SMA aan het hielprikprogramma heeft voor 
de deelnemers aan de screening (pasgeborenen en ouders) als 
voordelen dat: 
• Kinderen met SMA kort na de geboorte kunnen worden 
opgespoord waardoor de behandeling vroeg kan beginnen om de 
grootst mogelijke gezondheidswinst te behalen; 
• De juiste kinderen worden verwezen (zo min mogelijk kinderen 
naar het ziekenhuis verwijzen die niet ziek blijken te zijn en zo 
min mogelijk kinderen met SMA missen met de screening); 
• Er vanaf het begin landelijke screening op SMA is, wat zorgt voor 
gelijke kansen in heel Nederland; 
• Alle opeenvolgende stappen in de screening, en indien nodig de 
aansluitende opvang in het ziekenhuis, in samenhang goed 
georganiseerd zijn, zodat de belasting voor kinderen en ouders 
zo laag mogelijk blijft; 
• De screening wordt gemonitord, zodat bijsturing kan 
plaatsvinden indien nodig; 
• De continuïteit van de screening (en behandeling) op SMA is 
gewaarborgd.  
 
Belangrijke zaken die moeten worden opgepakt en geïmplementeerd 
zijn onder meer de hiernavolgende. 
• Validatie/verificatie van de screeningsmethode en implementatie 
daarvan in de screeningslaboratoria. 
• Afhankelijk van de prestatie van de verworven screeningstest 
voor het vaststellen van homozygote deletie van exon 7 in het 
SMN1-gen, het eventueel inrichten van een tweede 
Pagina 53 van 77 

RIVM-rapport 2020-0105 
de toevoeging van SMA aan de hielprikscreening en om een inschatting 
te geven op welke termijn het reëel is om SMA toe te voegen en hoe dit 
kan worden ingepast in de lopende uitbreiding van de hielprikscreening.  
In deze uitvoeringstoets komen deze zaken aan bod en zijn eveneens al 
zo veel mogelijk implementatie-aspecten opgenomen, teneinde 
tegemoet te komen aan de vraag van de staatssecretaris om naar de 
toevoeging van SMA aan de NHS toe te werken. 
  
Pagina 55 van 77 

RIVM-rapport 2020-0105 
8 Dankwoord 
Het voorliggende rapport had niet kunnen worden gerealiseerd zonder 
de hulp van velen.  
 
Dit rapport is tot stand gekomen door overleg met een brede groep van 
betrokken experts en partijen die een actieve bijdrage willen leveren aan 
de toekomstige uitbreiding van de neonatale hielprikscreening met SMA.  
 
We danken het Expertisecentrum SMA van het UMCU, de 
patiëntenvereniging Spierziekten Nederland, de deelnemers aan de 
expert- en stakeholdersbijeenkomst, het referentielaboratorium NHS, de 
ketenpartners in de verschillende schakels van het neonatale 
hielprikscreeningsprogramma en de leden van de Programmacommissie 
en Werkgroepen Neonatale Hielprikscreening. Hun betrokkenheid, kritisch 
meedenken en inhoudelijke bijdragen in de verschillende discussies zijn 
bepalend geweest voor de inhoud van het rapport. 
 
Wij bedanken het ministerie van VWS voor het gegeven vertrouwen en 
de betrokkenheid bij deze opdracht. 
 
Onze collega’s van het RIVM (Hennie Hodemaekers, Dominique de 
Haan-da Costa, Pim Vergeer, Lucia van de Kuil, Barbara Hoebee, 
Eugènie Dekkers, Erika Buitenhuis, Mandy Jansen en Gerre Vermeulen) 
willen wij bedanken voor het meedenken en/of meelezen en 
becommentariëren van concepten van (delen van) dit rapport. Marijke 
de Vries en Annemieke van der Waal van ZiN, Kitty van der Ploeg van 
TNO en Michaël Hiligsmann van Maastricht Universiteit danken we voor 
het becommentariëren van concept paragraaf 2.6.5 en Bijlage 3. Last 
but not least: dank voor de ondersteuners van het hielprikteam bij 
RIVM-CvB (Suzan van de Hoef, Gerda Ammerlaan en Marike Tigelaar) 
voor allerhande organisatorische en hand-en-span-diensten ten behoeve 
van de totstandkoming van dit rapport. 
 
Namens de auteurs,  
 
Marie-Louise Heijnen, coördinator NHS, RIVM-CvB 
Marleen Jansen, wetenschappelijk medewerker, RIVM-GZB 
Ankie van Gorp, projectleider screeningsmethoden uitbreiding NHS, 
RIVM-CvB 
Dorien Hillen, programmamedewerker NHS, RIVM-CvB 
Ellen Elsinghorst, communicatieadviseur uitbreiding NHS, RIVM-CvB 
Anne Klein, financieel adviseur, RIVM-CvB 
  
Pagina 57 van 77 

RIVM-rapport 2020-0105 
9 Afkortingen 
Lijst met algemene afkortingen  
ANS Adviescommissie Neonatale Hielprikscreening 
AVG Algemene Verordening Gegevensbescherming 
BRP Basis Registratie Personen 
CE-IVD Certificering In Vitro Diagnostics 
CMAP Compound muscle action potential 
CN Caribisch Nederland  
ddPCR digital droplet Polymerase Chain Reaction 
DTI Diffusion Tensor Imaging 
EMA European Medicines Agency 
EMG Elektromyogram 
ERN European Reference Network 
FDA Food and Drug Administration 
GR Gezondheidsraad 
HbP Hemoglobinopathieën 
KEA Kosteneffectiviteitsanalyse 
KPI Kritieke Prestatie Indicator 
LIMS  Laboratorium Informatie Management Systeem 
mCOP-PCR modified Competitive Oligonucleotide Priming 
Polymerase Chain Reaction 
MLPA Multiplex Ligation-dependent Probe Amplification 
MRI Magnetic Resonance Imaging 
MZ Metabole Ziekten 
NHS Neonatale HielprikScreening  
NVK Nederlandse Vereniging voor Kindergeneeskunde  
NVvN Nederlandse Vereniging voor Neurologie  
PCR Polymerase Chain Reaction 
PNHS Programmacommissie Neonatale HielprikScreening  
qPCR kwantitatieve Polymerase Chain Reaction  
RIVM Rijksinstituut voor Volksgezondheid en Milieu  
RIVM-CvB Centrum voor Bevolkingsonderzoek van het RIVM  
RIVM-DVP Dienst Vaccinvoorziening en Preventieprogramma’s van 
het RIVM 
RIVM-GZB Centrum Gezondheidsbescherming van het RIVM  
RIVM-MA Medisch adviseur van het RIVM 
SEH Spoed Eisende Hulp 
SMN Spinal Motor Neuron 
UMCU Universitair Medisch Centrum Utrecht 
VWS Ministerie van Volksgezondheid, Welzijn en Sport  
WVDNHS Werkgroep Voorlichting en Deskundigheidsbevordering 
Neonatale HielprikScreening 
ZiN Zorginstituut Nederland 
 
  
Pagina 59 van 77 

RIVM-rapport 2020-0105 
Bijlage 1. Behandeling van SMA 
De Gezondheidsraad over behandeling van SMA 
Kinderen met nul SMN2-kopieën of één SMN2-kopie worden vaak met 
ernstige spierzwakte geboren; bij hen zijn de effecten van behandeling 
met nusinersen (Spinraza®) zeer beperkt (maar mogelijk met 
gentherapie groter). De uitslag van de hielprik kan een diagnose bieden, 
als die niet eerder gesteld is. 
 
Kinderen met een SMN1-deletie en twee SMN2-kopieën zullen in veel 
gevallen nog geen symptomen hebben ontwikkeld bij opsporing via de 
NHS. De ouders van deze kinderen moeten worden gecounseld over de 
resultaten van behandeling met nusinersen (Spinraza®) voor deze 
kinderen: er is zeker effect, maar de kans is groot dat het kind 
desondanks een ernstige verlammingsziekte zal ontwikkelen. Ouders 
kunnen dan een weloverwogen keuze maken over het inzetten van de 
behandeling. Als de ouders besluiten om te behandelen, moet daar zo 
snel mogelijk mee worden begonnen.  
 
Kinderen met een SMN1-deletie en drie SMN2-kopieën zullen in de regel 
bij opsporing via de NHS ook nog geen symptomen hebben en kunnen 
voordeel hebben van de screening en de direct daarop volgende 
behandeling.  
 
De ouders van kinderen met een SMN1-deletie en met vier SMN2-
kopieën dienen ook geïnformeerd te worden. Wel is het nu nog 
onduidelijk of en wanneer voor deze kinderen behandeling nodig is, 
maar een substantieel deel van hen zal naar verwachting in de kindertijd 
spierzwakte ontwikkelen. Deze kinderen moeten zorgvuldig worden 
gevolgd in hun motorische ontwikkeling, waarbij behandeling start zodra 
de motorische ontwikkeling achterblijft of achteruit gaat. Kinderen die 
zonder symptomen de volwassenheid bereiken zullen mogelijke later 
symptomen ontwikkelen (SMA type IV), en dit kan worden aangetekend 
in hun medisch dossier, zodat klachten kunnen worden herkend. 
 
In september 2020 is er één toegelaten behandeling (markttoelating in 
Europa sinds juni 2017) die vergoed wordt: Nusinersen (Spinraza®) 
(vergoeding sinds augustus 2018). Nusinersen (Spinraza®) stimuleert 
de aanmaak van SMN-eiwit met de volledige lengte door het SMN2-gen. 
Nusinersen (Spinraza®) wordt intrathecaal (via ruggenprik) toegediend: 
zesmaal in het eerste jaar en daarna driemaal per jaar. Nusinersen 
(Spinraza®) is geregistreerd voor de behandeling van 5q SMA. De 
vergoedingsregeling is beperkter omdat er niet voor alle SMA-patiënten 
bewijs van effectiviteit van behandeling met nusinersen (Spinraza®) is. 
Daardoor valt een groep patiënten die met de screening opgespoord kan 
worden niet onder de huidige vergoedingsregeling. Dit betreft patiënten 
met vier SMN2-kopieën en geen symptomen voor de leeftijd van 
20 maanden. 
 
Daarnaast is risdiplam (Evrysdi®) ontwikkeld, dat een vergelijkbare 
werking heeft als nusinersen (Spinraza®) maar dat oraal kan worden 
toegediend. In augustus 2020 is risdiplam (Evrysdi®) toegelaten tot de 
Pagina 61 van 77 

RIVM-rapport 2020-0105 
Bijlage 2. Belangrijke elementen van het informatieblad 
voor ouders 
• Wat houdt het vervolgonderzoek bij het Expertisecentrum SMA 
in? 
• Hoe ziet de behandeling van SMA eruit? 
• Wat zijn de kosten van de behandeling? (De behandeling met 
nusinersen (Spinraza®) wordt vergoed vanuit de 
basisverzekering. Goed om dit te benoemen, vanwege de 
inzamelingsacties voor gentherapie voor kinderen met SMA die 
veel in de publiciteit waren.) 
• SMA is een ziekte die nog maar kort kan worden behandeld. 
Daardoor is nog niet alles bekend over het effect van de 
behandeling op de lange termijn. 
• Er wordt op dit moment veel onderzoek gedaan naar hoe SMA 
het beste kan worden behandeld. In de (nabije) toekomst komen 
(mogelijk) nieuwe behandelingen beschikbaar.  
• Wat als een kind vier of meer kopieën van het SMN2-gen heeft, 
maar geen klachten heeft? 
• De kans op een fout-positieve uitslag. 
• Hoe zit het met de erfelijkheid van SMA? 
• Hoe vaak komt SMA voor? 
 
 
Pagina 63 van 77 

RIVM-rapport 2020-0105 
9
• SF-36 bij diagnose, na 2, 6, 10, 14, 20, 24 maanden en daarna 
elke 6 maanden. 
• Kwalitatief onderzoek naar de impact van een genetische 
aandoening opgespoord met de hielprik op ouders en op 
eventueel eerder geborene broertjes en zusjes. Kwaliteit van 
leven van de ouders kan ook worden gemeten met bijvoorbeeld 
EQ-5D. 
 
Te verzamelen aanvullende gegevens t.a.v. de effectiviteit van de 
behandeling en de start behandeling bij kinderen met vier SMN2-
kopieën 
De vraag die hierbij centraal staat is: welke biomarkers zijn bruikbaar 
om ‘subklinische’ activiteit in de ziekte in kaart te brengen? 
• Biomarkeronderzoek: EMG (elektromyogram) technieken, 
waaronder CMAP (Compound muscle action potential) scan.  
• Biomarkeronderzoek: SMN-eiwit voor en na behandeling in 
volbloed (NB: met name relevant voor therapieën met 
systemisch effect, zoals risdiplam (Evrysdi®) en nusinersen 
(Spinraza®)). 
• Biomarkeronderzoek: MRI (magnetic resonance imaging) 
technieken, waaronder vervetting van bovenbeenspieren en DTI 
(Diffusion Tensor Imaging).  
 
Aanvullend te verzamelen gegevens t.b.v. kosteneffectiviteitsanalyse (zo 
veel mogelijk op basis van data maar soms zal een inschatting/expert 
opinie nodig zijn) 
e e
• Kosten specifiek voor SMA van (herhaalde) 1 hielprik, 2 hielprik, 
e
herhaalde 2 hielprik. 
• Kosten van de test en de uitvoering van de test. 
• Kosten voor de doorverwijzing. 
• Kosten van diagnostiek in de situatie met en zonder screening. 
• Kosten van behandeling, van ondersteunende zorg zoals 
fysiotherapie, klinisch geneticus en klinisch psycholoog, in de 
situatie met en zonder screening (voor diagnose en na diagnose) 
gedurende de rest van het leven. 
• Kosten van surveillance (van kinderen die niet direct worden 
behandeld).  
• Inschatting van te verwachten productiviteitsverlies in het 
arbeidsproces van SMA-patiënten en hun ouders, in de situatie 
met en zonder screening. 
• (Inschatting van) het aantal kinderen met SMA dat vroeg wordt 
ontdekt zonder screening. 
• Inschatting van de overleving bij vroege en late ontdekking van 
de ziekte. 
 
 
 
9
 In de implementatiefase nagaan of deze vragenlijst wel bruikbaar is (voor ouders van) kleine kinderen. 
Pagina 65 van 77 

RIVM-rapport 2020-0105 
gaan van de snelheid van invoering. Er spreekt voor ons uit de toets geen 
gevoel van urgentie. Wij kunnen deze tijdrovende procedure met geen 
mogelijkheid uitleggen aan (toekomstige) ouders. Het moet daarom echt 
veel sneller.   
Implementatiefase 
Er is al veel voorbereidend werk verricht en bovendien is het een 
uitbreiding op de al goed gestructureerde neonatale hielprikscreening. 
Betrokken partners als het SMA-expertisecentrum geven aan dat zij de 
benodigde protocollen snel gereed kunnen hebben. We nemen aan dat ook 
andere partijen bereid zijn zich tot het uiterste in te spannen om de 
procedure te bespoedigen. 
Testmethode diagnostiek 
De uitvoeringstoets geeft aan dat er een voorkeur is om als testmethode te 
kiezen voor een gecombineerde test met SCID (landelijk ingevoerd vanaf 
januari 2021). Deze gecombineerde test is nog in ontwikkeling. Inmiddels 
zijn er al betrouwbare SMA-screeningstesten commercieel beschikbaar en 
wordt er op dit moment in een aantal Europese landen ervaring opgedaan 
tijdens pilottrajecten voor SMA-screening. 
Spierziekten Nederland wil benadrukken dat de uiteindelijke keuze voor 
een testmethode geen uitstel voor de startdatum van de SMA-screening 
mag betekenen.  
2025 geen uitgangspunt 
In paragraaf 4.1 van de uitvoeringstoets wordt gesteld dat de verwachte 
startdatum oktober 2022 zal zijn en dat deze ruim binnen de periode van 
2025 valt, waartoe de Europese Alliantie heeft opgeroepen. Echter: de 
termijn van 2025 is duidelijk van toepassing op andere landen (b.v. in 
Oost-Europa), waar nog geen screeningsprogramma’s lopen en zelfs de 
voorbereidingen nog moeten starten. Wij stellen voor deze opmerking uit 
de uitvoeringstoets te schrappen omdat deze niet van toepassing is op de 
Nederlandse situatie.  
Behandeling 
In de uitvoeringstoets is beschreven dat op dit moment behandeling met 
Spinraza beschikbaar is en dat daar binnen korte tijd naar verwachting 
twee behandelingen (Zolgensma en Risdiplam) bijkomen. De 
ontwikkelingen op medicijngebied gaan razendsnel.  Spierziekten 
Nederland vraagt zich af of er tijdens de implementatiefase voldoende 
wordt geanticipeerd op de diverse medicijnontwikkelingen die gaande zijn. 
Evaluatie 
De uitvoeringstoets meldt dat de Gezondheidsraad heeft geadviseerd na 5 
en 10 jaar een evaluatie uit te voeren om te bepalen welke 
gezondheidswinst deze screening oplevert. Er wordt o.a. gesproken over 
het bepalen van de effectiviteit van behandeling, kosteneffectiviteit en het 
effect op de kwaliteit van leven. Veel van deze gegevens worden al 
verzameld binnen het voorwaardelijke toelatingstraject (VT-traject) van  
Pagina 67 van 77 

RIVM-rapport 2020-0105 
niet goed gekozen en daarmee niet helder, aangezien dit woord normaliter 
gebruikt wordt met betrekking tot de ziektesymptomen.  
Spierziekten Nederland blijft graag nauw betrokken bij de SMA-toevoeging 
aan de neonatale hielprikscreening. We zien uit naar een verdere 
samenwerking in de toekomst.  
Met vriendelijke groet, 
Drs. M.F.Th. Timmen, directeur 
Spierziekten Nederland Tel: 035-5480480 www.spierziekten.nl blad 69 / 77 
Lt.gen. Van Heutszlaan 6 Fax: 035-5480499 ING NL77INBG0001422400 
3743 JN Baarn mail@spierziekten.nl 
Pagina 69 van 77 

RIVM-rapport 2020-0105 
Context 
Spinale musculaire atrofie (SMA) is een relatief veel voorkomende 
zeldzame erfelijke ziekte. Op basis van epidemiologische gegevens, 
 waarbij wordt uitgegaan van één nieuw geval per 6000 tot 10000 
geboortes, is de schatting dat er in Nederland ieder jaar tenminste 15 
kinderen met deze spierziekte worden geboren.  
Daarmee is SMA een ziekte met een vergelijkbare getalsmatige impact als 
taaislijmziekte (cystic fibrosis) (zie ter vergelijking pagina 9 van de 
uitvoeringstoets). We willen hierbij benadrukken dat SMA dus veel vaker 
voorkomt dan een groot aantal andere aandoeningen die nu ook in de 
hielprikscreening worden opgenomen.  
SMA is een zeer ernstige, vaak zelfs dodelijke aandoening, die vrijwel 
zonder uitzondering op de (vroege) kinderleeftijd begint. In de helft van de 
gevallen zijn de eerste symptomen zichtbaar in de eerste 6 maanden van 
het leven. Dit betekent overigens niet dat altijd meteen diagnose SMA 
wordt gesteld. Deze kinderen hebben SMA type 1 en worden zonder 
behandeling gemiddeld 6-8 maanden oud. De andere helft van de kinderen 
(SMA type 2: kinderen die leren zitten maar niet leren lopen; SMA type 3: 
kinderen die leren lopen maar dit vermogen vaak al voor de volwassen 
leeftijd verliezen) wordt vrijwel altijd volwassen en heeft soms zelfs een 
normale levensverwachting, maar zal te maken krijgen met zeer ernstige 
beperkingen, het verlies van verworven motorische vaardigheden en 
frequent ziekenhuisbezoek voor opnames op de intensive care bij 
luchtweginfecties, operaties aan de wervelkolom en het gebruik van 
ademhalingsapparatuur. De gevolgen van een diagnose SMA worden ook 
door ouders en broertjes/zusjes gevoeld; de gezinsbelasting is vaak hoog, 
met een groot effect heeft op de kwaliteit van leven en deelname aan 
sociale en professionele activiteiten. Het is niet overdreven te stellen dat 
alle gezinsleden door de ziekte worden geraakt.  
Drie medicijnen 
SMA is een van de eerste genetische aandoeningen waarvoor genetische 
therapieën zijn ontwikkeld. Het is opmerkelijk dat in een tijdsbestek van 
enkele jaren tenminste drie van deze middelen op de markt zijn gekomen 
of zullen komen. Ten tijde van dit schrijven zijn twee van deze 
geneesmiddelen (Nusinersen en Zolgensma) door de EMA toegelaten op de 
Europese markt. Voor Nusinersen (dat door middel van een ruggenprik 
herhaaldelijk wordt toegediend) bestaat sinds 1 augustus 2018 een 
beperkte vergoedingsregeling, waaronder een regeling voor 
presymptomatische behandeling van het grootste deel van de kinderen 
met SMA (namelijk die kinderen met 2 of 3 SMN2 kopieën). Sinds 1 januari 
2020 is er bovendien een voorwaardelijk vergoedingstraject voor 
Nusinersen voor alle andere patiënten met SMA. Dit voorwaardelijke 
programma heeft een looptijd van 7 jaar waarna de voorwaardelijke 
Pagina 71 van 77 

RIVM-rapport 2020-0105 
internationaal gezien als de gouden standaard. Dit hoeft derhalve 
geen extra tijd te kosten. 
- Punt 3 (aanpassing informatiesystemen): geen commentaar
- Punt 4 (behandelprotocollen voor kinderen met 4 SMN2 kopieën):
deze protocollen zijn op korte termijn op te leveren. Belangrijker
lijkt hier hoe we in Nederland komen tot een structurele en
duurzame vergoedingsregeling; kinderen met 4 SMN2 kopieën
kunnen tot eind 2026 waarschijnlijk in het kader van het
voorwaardelijk vergoedingstraject voor Nusinersen worden
behandeld, maar het is onduidelijk hoe het vanaf 2027 verder zal
gaan.
- Punt 5 (plan van aanpak voor evaluatie, inclusief financiering
dataverzameling): we wijzen erop dat de infrastructuur voor
dataverzameling al bestaat in het SMA expertisecentrum. De
Nederlandse SMA database wordt sinds 2010 bijgehouden door een
team van datamanagers en data-invoerders onder leiding van de
SMA studie coördinator. Financiering voor deze activiteiten is
uiteraard noodzakelijk.
- Punt 6 (het inrichten van een database): zie het commentaar op het
voorgaande punt (www.smaonderzoek.nl).
- Punt 7 (voorlichting en communicatie): ook hiervoor geldt dat dit
geen 2 jaar hoeft te duren.
- Punt 8 (oprichten adviescommissie): omdat SMA de eerste
spierziekte is, moet een nieuwe adviescommissie worden opgericht
met ‘inbedding van een nieuwe groep experts’. Wij vinden dat het
instellen en inbedden van een nieuwe commissie geen oorzaak mag
zijn voor verdere vertraging.
- Punt 9 (aansluiting op de zorg voor Caribisch Nederland): het is de
verwachting dat in de Caribische delen van het Koninkrijk eens in de
40 jaar een kind zal worden opgespoord dat SMA zal krijgen,
tegenover 15-20 kinderen per jaar in Nederland. De uitvoering mag
door de duidelijk andere situatie in Caribisch Nederland daarom
niet worden vertraagd. We wijzen er verder op dat met de komst
van andere medicijnen dan Nusinersen het verhuizen van ouders
naar Nederland minder snel nodig zal zijn. Zolgensma is een
eenmalige therapie, Risdiplam moet oraal worden toegediend. Deze
nieuwe middelen bieden daarom ook nieuwe
behandelperspectieven voor kinderen op Bonaire, Saba en Sint
Eustatius.
- Punt 10 (aandacht voor meer behandelingsmogelijkheden):
inmiddels is een tweede medicijn (Zolgensma) op de markt dat
gebruikt kan worden voor presymptomatische behandeling. Het is
de verwachting dat in 2021 een derde middel volgt (Risdiplam).
Omdat deze middelen -anders dan Nusinersen- eenmalig
(Zolgensma) of oraal (Risdiplam) kunnen worden toegediend, zal de
Pagina 73 van 77 

RIVM-rapport 2020-0105 
starten. Een tijdswinst van 6 maanden vertaalt zich in bijna 10 kinderen die 
een beter perspectief krijgen op een goed behandelresultaat en kwaliteit 
van leven. 
Het team van het SMA expertisecentrum vindt de introductie van de 
hielprikscreening de belangrijkste mijlpaal op weg naar betere 
vooruitzichten voor kinderen met SMA. Twee jaar tot implementatie 
vinden wij te lang. We roepen alle betrokkenen op, voor alle kinderen die 
de komende tijd geboren worden met de ernstige spierziekte SMA, om tot 
het uiterste te gaan om de tijdslijnen waar mogelijk in te korten. 
Vanzelfsprekend leveren wij onze bijdrage waar nodig en mogelijk.  
Met vriendelijke groet, 
Prof. dr. W.L. van der Pol 
Neuroloog 
Hoofd SMA expertise centrum 
Mede namens 
Dr. I. Cuppen, kinderneuroloog 
Dr. R.I. Wadman, neuroloog 
F. Asselman, SMA studie-coördinator
Pagina 75 van 77 

RIVM-rapport 2020-0105 
De PNHS vraagt aandacht voor het feit dat een relatief klein deel van de opgespoorde patiënten, 
namelijk die met vier kopieën van het SMN2-gen, niet meteen behandeld zouden worden volgens 
de huidige protocollen en vergoedingsregeling, maar eerst in surveillance komen. Dit is een 
nieuw aspect voor de NHS en vraagt extra aandacht in het contact met deze ouders. Voorgesteld 
wordt om bij de evaluatie ouders te vragen hoe zij dit ervaren. Verder vraagt de PNHS aandacht 
voor langdurige toegankelijkheid van behandeling. 
De PNHS spreekt verder waardering uit voor het feit dat gelijktijdig met de implementatie van 
screening op SMA ook extra dataverzameling wordt voorbereid voor evaluatieonderzoek gericht 
op de effectiviteit van presymptomatische behandeling en de lange termijn effecten ervan, 
zodat na 5 en na 10 jaar duidelijk kan worden hoe (kosten-)effectief dit onderdeel van de 
hielprik is. Indien nodig kan dan het programma aangepast worden.  
De programmacommissie is van mening dat de aanpak die RIVM-CvB in de uitvoeringstoets 
voorstelt, en die resulteert in een verwachte invoerdatum van 1 oktober 2022, de aanpak is die 
leidt tot de snelst mogelijke route. Tevens zorgt die ervoor dat de kwaliteit van de neonatale 
hielprikscreening onveranderd hoog blijft. Mocht het implementatieproces alsnog sneller 
verlopen, dan steunt de PNHS uiteraard de ambitie van het RIVM om de screening eerder te 
kunnen starten dan oktober 2022. 
Leden van de programmacommissie neonatale hielprikscreening zijn deskundigen uit kringen van 
relevante beroepsgroepen en organisaties, met gezag binnen hun vakgebied of hun netwerk en 
met relaties in het veld. Beroepsgroepen, organisaties en disciplines vertegenwoordigd in de 
programmacommissie zijn Actiz, GGD GHOR Nederland, de adviescommissies NHS van de NVK, de 
medische ethiek, KNOV, NVKC, NVOG, RIVM, TNO, NCJ, VKGN, VKS en VSOP.  
Met vriendelijke groet, 
Leden en meelezende leden van de Programmacommissie neonatale  
hielprikscreening (PNHS) en de aan de NHS deelnemende eilanden in Caribisch Nederland, 
namens hen, 
Prof. Dr. M.C. (Martina) Cornel, Voorzitter (PNHS) 
Pagina 77 van 77 

