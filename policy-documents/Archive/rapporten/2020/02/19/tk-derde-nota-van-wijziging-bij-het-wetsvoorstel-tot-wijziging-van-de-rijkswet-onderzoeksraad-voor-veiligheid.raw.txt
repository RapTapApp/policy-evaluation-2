 
 
 
             
 35106           Wijziging van de Rijkswet Onderzoeksraad voor veiligheid in verband met enkele     
(R2115)        aanpassingen 
 
DERDE NOTA VAN WIJZIGING 
 
Het voorstel van wet wordt als volgt gewijzigd: 
A 
Na artikel I, onderdeel Aa (nieuw), wordt een onderdeel ingevoegd, luidende: 
Ab 
Na artikel 5a wordt een artikel ingevoegd, luidende: 
Artikel 5b 
Gelet op artikel 9, tweede lid, onderdeel g, en artikel 10 van de Algemene verordening 
gegevensbescherming kan de raad, voor zo ver dit noodzakelijk is voor de uitoefening van de taak, 
bedoeld in artikel 3 van deze wet, bijzondere categorieën van persoonsgegevens en 
persoonsgegevens van strafrechtelijke aard als bedoeld in de paragrafen 3.1 onderscheidenlijk 3.2  
van de Uitvoeringswet Algemene verordening gegevensbescherming verwerken evenals nummers 
verwerken die dienen ter identificatie van personen die bij wet of algemene maatregel van bestuur 
zijn voorgeschreven op grond van artikel 46 van de Uitvoeringswet Algemene verordening 
gegevensbescherming. 
B 
Artikel I, onderdeel L, komt te luiden: 
L 
Artikel 57 wordt gewijzigd als volgt: 
1. Het eerste lid, onderdeel d, komt te luiden: 
d.  persoonsgegevens betreft als bedoeld in paragraaf 3.1 onderscheidenlijk paragraaf 3.2 van de 
Uitvoeringswet Algemene verordening gegevensbescherming, tenzij de betrokkene uitdrukkelijk 
toestemming heeft gegeven voor opname in het rapport van deze persoonsgegevens of deze 
persoonsgegevens kennelijk door de betrokkene openbaar zijn gemaakt; 
2. Na het eerste lid, onderdeel d, wordt een onderdeel ingevoegd, luidende: 
e. nummers betreft die dienen ter identificatie van personen die bij wet of algemene maatregel 
van bestuur zijn voorgeschreven op grond van artikel 46 van de Uitvoeringswet Algemene 
verordening gegevensbescherming. 
C 
Na artikel II wordt een artikel ingevoegd, luidende: 
 
 

 
 
Toelichting 
Onderdelen A en B 
Met dit voorstel wordt verduidelijkt dat de raad bij de uitoefening van zijn wettelijke taak 
bijzondere categorieën van persoonsgegevens, persoonsgegevens van strafrechtelijke aard en 
nummers ter identificatie (zoals het burgerservicenummer) als bedoeld in de Algemene 
verordening gegevensbescherming (AVG) en de Uitvoeringswet Algemene verordening 
gegevensbescherming (UAVG) kan (blijven) verwerken. 
Op grond van artikel 3 van de Rijkswet Onderzoeksraad voor veiligheid heeft de raad, met het 
uitsluitende doel toekomstige voorvallen te voorkomen of de gevolgen daarvan te beperken, tot 
taak te onderzoeken en vast te stellen wat de oorzaken of vermoedelijke oorzaken van individuele 
of categorieën voorvallen en de omvang van hun gevolgen zijn en daaraan zo nodig aanbevelingen 
te verbinden. Om deze taak adequaat te kunnen uitoefenen, is het noodzakelijk dat de raad 
persoonsgegevens kan verwerken als bedoeld in artikel 1 van de UAVG, waaronder bijzondere 
categorieën van persoonsgegevens als bedoeld in paragraaf 3.1 van de UAVG en 
persoonsgegevens van strafrechtelijke aard als bedoeld in paragraaf 3.2 van de UAVG. Het is 
immers van zwaarwegend algemeen belang dat de raad over alle relevante informatie kan 
beschikken die nodig kan zijn bij het onderzoek naar voorvallen, de oorzaken of vermoedelijke 
oorzaken van individuele of categorieën voorvallen en de omvang van hun gevolgen zijn zodat 
daaraan zo nodig aanbevelingen kunnen worden verbonden. Om dezelfde reden moet de raad ook 
nummers die ter identificatie dienen van personen, zoals het burgerservicenummer (BSN) kunnen 
verwerken. Op grond van artikel 46 van de UAVG wordt een nummer dat dient ter identificatie van 
een persoon en bij wet is voorgeschreven, bij de verwerking van persoonsgegevens slechts 
gebruikt ter uitvoering van de desbetreffende wet dan wel voor doeleinden bij de wet of algemene 
maatregel van bestuur bepaald. De verwerking van persoonsgegevens in het kader van de 
wettelijke taakuitoefening van de raad geschiedt op grond van artikel 6, eerste lid, onderdeel e, en 
derde lid, van de AVG.  
Aangezien artikel 9, eerste lid, van de AVG een verbod behelst om bijzondere categorieën van 
persoonsgegevens te verwerken waarvan op grond van artikel 9, tweede lid, onderdeel g, van de 
AVG bij nationaal recht kan worden afgeweken, en ook op grond van artikel 10 van de AVG het 
verwerken van persoonsgegevens betreffende strafrechtelijke veroordelingen en strafbare feiten of 
daarmee verband houdende veiligheidsmaatregelen alleen mogelijk is onder toezicht van de 
overheid of indien dat is toegestaan bij Unierechtelijk of in nationaal recht, is het voorstel om aan 
de Rijkswet Onderzoeksraad voor veiligheid een nieuw artikel 5b toe te voegen waarin de 
uitzondering op de verwerkingsverboden bedoeld in artikel 9, eerste lid, en artikel 10 van de AVG 
expliciet is opgenomen. Dat de bedoeling van de wetgever van meet af aan is geweest dat de raad 
bijzondere categorieën van persoonsgegevens, persoonsgegevens van strafrechtelijke aard en 
nummers ter identificatie zou moeten kunnen verwerken, blijkt uit artikel 57, eerste lid, onderdeel 
d, van de Rijkswet Onderzoeksraad voor veiligheid. Uit deze bepaling volgt dat de raad bijzondere 
persoonsgegevens als bedoeld in paragraaf 2 van hoofdstuk 2 van de Wet bescherming 
persoonsgegevens kan vergaren. In onderdeel L van het onderhavige wetsvoorstel wordt deze 
bepaling geactualiseerd aan de AVG en de UAVG.  
Om duidelijk te maken dat de raad de nummers ter identificatie van personen die bij wet zijn 
voorgeschreven mag verwerken die op grond van artikel 46 van de UAVG bij de verwerking van 
persoonsgegevens slechts gebruikt mogen worden ter uitvoering van de desbetreffende wet dan 
wel voor doeleinden bij de wet of algemene maatregel van bestuur bepaald, heeft het de voorkeur 
om een verwijzing naar artikel 46 van de UAVG in plaats van naar artikel 87 van de AVG op te 
nemen. 
 
 

 
houden. In de eerste plaats adviseert de AP om in het voorgestelde artikel I, onderdeel L, van het 
onderhavige wetsvoorstel dat artikel 57 wijzigt, te schrappen dat bijzondere persoonsgegevens in 
het rapport kunnen worden opgenomen in het geval dit kennelijk geen inbreuk oplevert van de 
persoonlijke levenssfeer. Volgens de AP is niet goed voor te stellen wanneer verstrekking van 
bijzondere persoonsgegevens geen inbreuk maakt op de persoonlijke levenssfeer. De AP geeft aan 
dat slechts ruimte is voor de verwerking van bijzondere persoonsgegevens zonder uitdrukkelijke 
toestemming van betrokkene als daarmee een zwaarwegend algemeen belang is gediend. De 
aanwezigheid daarvan is volgens de AP niet aannemelijk, omdat in de regel er wel sprake zal zijn 
van een inbreuk op de persoonlijke levenssfeer en de bekendmaking van deze gegevens volgens 
de bestaande wettekst juist achterwege moet worden gelaten. 
De regering merkt op dat artikel 57 van de Rijkswet Onderzoeksraad voor veiligheid, dat 
betrekking heeft op de opname van gegevens in het rapport dat openbaar wordt gemaakt, is 
ontleend aan de regeling inzake de openbaarmaking van overheidsinformatie op grond van artikel 
10 van de Wet openbaarheid van bestuur (hierna: Wob). Voor de toepassing en uitleg van artikel 
57 wordt aangesloten bij de toepassing en uitleg van artikel 10 van de Wob. Artikel 57 van de 
Rijkswet Onderzoeksraad voor veiligheid en de Wob geven invulling aan artikel 86 van de AVG. 
Artikel 86 van de AVG bepaalt dat persoonsgegevens in officiële documenten die voor de 
uitvoering van een taak van algemeen belang in het bezit zijn van een overheidsinstantie, een 
overheidsorgaan of een particulier orgaan, door de instantie of het orgaan in kwestie mogen 
worden bekendgemaakt in overeenstemming met het Unierecht of het lidstatelijk recht dat op de 
overheidsinstantie of het orgaan van toepassing is, teneinde het recht van toegang van het publiek 
tot officiële documenten in overeenstemming te brengen met het recht op bescherming van 
persoonsgegevens uit hoofde van deze verordening. 
Artikel 57, eerste lid, onderdeel d, van de Rijkswet Onderzoeksraad voor veiligheid, waarop het 
eerste adviesonderdeel van de AP betrekking heeft, is gelijkluidend aan de grond voor absolute 
weigering van openbaarmaking van bijzondere categorieën van persoonsgegevens in artikel 10, 
eerste lid, onderdeel d, van de Wob. Deze weigeringsgrond is absoluut: van een afweging van 
belangen is hierbij geen sprake. Ook bij de toepassing van artikel 57, eerste lid, onderdeel d, van 
de Rijkswet Onderzoeksraad voor veiligheid is er geen sprake van een afweging.  
Voor de toepassing van artikel 57, eerste lid, onderdeel d, is louter van belang of opname in het 
rapport kennelijk geen inbreuk maakt op de persoonlijke levenssfeer. Volgens de parlementaire 
geschiedenis van artikel 10 van de Wob kunnen bijzondere persoonsgegevens slechts op grond 
van artikel 10, eerste lid, onderdeel d, worden verstrekt wanneer ondubbelzinnig vaststaat dat 
verstrekking geen inbreuk maakt op de persoonlijke levenssfeer. Wanneer er ook maar geringe 
aanleiding bestaat om aan te nemen dat er sprake is van een inbreuk, worden de desbetreffende 
gegevens niet verstrekt. Uit de parlementaire geschiedenis van artikel 10 van de Wob blijkt dat 
daarvan sprake is wanneer betrokkene toestemming heeft verleend, betrokkene geen bezwaar 
heeft tegen verstrekking of wanneer uit zijn gedrag onmiskenbaar blijkt dat hij daartegen geen 
1
bezwaar zal hebben of betrokkene de informatie zelf al openbaar heeft gemaakt. Artikel 10, 
eerste lid, onderdeel d, van de Wob en artikel 57, eerste lid, onderdeel d, van de Rijkswet 
Onderzoeksraad voor veiligheid komen daarmee overeen met de uitzonderingsgronden voor de 
verwerking van bijzondere persoonsgegevens in artikel 9, tweede lid, onderdelen a en e, van de 
AVG. Naar aanleiding van het advies van de AP wordt de formulering van artikel 57, eerste lid,  
 
 
 
onderdeel d, van de Rijkswet Onderzoeksraad voor veiligheid duidelijkheidshalve in 
overeenstemming gebracht met artikel 9, tweede lid, onderdelen a en e, van de AVG. Daarmee is 
                                                           
1
 Kamerstukken II, 2000/01, 26 410, nr. B, nr. 3 en nr. 7. 
 

