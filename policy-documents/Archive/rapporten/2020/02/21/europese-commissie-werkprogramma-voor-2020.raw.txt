 
 
 
EUROPESE 
 COMMISSIE  
Brussel, 29.1.2020  
COM(2020) 37 final 
 
MEDEDELING VAN DE COMMISSIE AAN HET EUROPEES PARLEMENT, DE 
RAAD, HET EUROPEES ECONOMISCH EN SOCIAAL COMITÉ EN HET COMITÉ 
VAN DE REGIO'S 
Werkprogramma van de Commissie voor 2020    
    
    
Een Unie die de lat hoger legt 
 
NL   NL 

 
reikwijdte te geven die veel verder gaat dan alleen handel. We mogen de omvang van deze 
taak niet onderschatten. Net als tijdens de onderhandelingen over het terugtrekkingsakkoord 
zal de Commissie tijdens het hele onderhandelingsproces maximale transparantie waarborgen 
ten aanzien van de andere EU-instellingen, de lidstaten en het publiek. 
Voor het uitvoeren van onze ambitieuze agenda zal de Agenda 2030 voor duurzame 
ontwikkeling van de Verenigde Naties ons kompas zijn. In deze geest zullen we de 
doelstellingen voor duurzame ontwikkeling van de Verenigde Naties centraal stellen in 
onze beleidsvorming. Zij zullen als leidraad dienen voor onze werkzaamheden in alle 
sectoren, zowel bij het interne als het externe optreden, en zullen blijk geven van onze inzet 
voor duurzame ontwikkeling zowel binnen de Unie als daarbuiten. Als onderdeel hiervan 
zullen we het Europees semester heroriënteren door de doelstellingen voor duurzame 
ontwikkeling in het semester te integreren, en zullen we onze aanpak voor het algemene 
beheer en de uitvoering van de doelstellingen voorstellen.  
Om de in dit werkprogramma beschreven acties uit te voeren, zullen de instellingen als team 
moeten optreden. Zoals uiteengezet in de politieke beleidslijnen, is deze Commissie 
vastbesloten te bouwen aan een bijzondere relatie met het Europees Parlement en steunt zij in 
het kader daarvan een initiatiefrecht voor het Parlement.  
Ten slotte wordt in dit werkprogramma gebruik gemaakt van de strategische prognose – een 
onmisbaar en steeds prominenter instrument. Dit weerspiegelt de behoefte aan meer inzicht in 
de trends op lange termijn en belangrijke verschuivingen die bepalen hoe ons leven, ons werk, 
onze economieën, ons milieu en onze samenlevingen er zullen uitzien, en de mondiale 
machtsstructuren en onze strategische autonomie zullen beïnvloeden.  
Door beter te begrijpen en te anticiperen op wat er in het verschiet ligt, kunnen we beleid 
ontwikkelen en uitvoeren waarmee Europa de ontwikkelingen voor kan blijven. Zo moeten 
we ons voorbereiden op het effect van een langere levensverwachting en een toenemende 
wereldbevolking op de beschikbaarheid van natuurlijke hulpbronnen of op migratiestromen, 
pensioenen en gezondheidszorg. Tegelijkertijd moet onze aandacht ook gaan naar de 
bevolkingsafname in een groot deel van de EU, met inbegrip van de ontvolking van het 
platteland.  
Er zijn nog veel meer sprekende voorbeelden die aantonen hoe belangrijk het is de best 
mogelijke kennis te vergaren over opkomende risico’s en kansen, alsook over de oorzaken en 
gevolgen daarvan. Strategische prognoses zullen ons helpen een pragmatischer 
langetermijnaanpak te hanteren om ons wereldleiderschap veilig te stellen en ons beleid 
voor de komende jaren te sturen.  
De belangrijkste initiatieven die hieronder en in de bijlagen bij dit werkprogramma worden 
opgesomd, vertellen het verhaal van wat we willen bereiken. Zij vormen geen volledige of 
definitieve lijst en zijn voor het leesgemak gegroepeerd onder zes kernprioriteiten. De positie 
van een initiatief verandert niets aan de verantwoordelijkheden die zijn uiteengezet in de 
opdrachtbrieven die de leden van het college van voorzitter Von der Leyen hebben ontvangen. 
In de loop van het jaar zullen meer uitdagingen en kansen ontstaan en de Commissie zal klaar 
zijn om snel op te treden.  
2 

 
een meer duurzamere manier van kwalitatief, voedzaam, betaalbaar en veilig voedsel te 
voorzien. 
De hoge ambitie van Europa en de grote transitie die het zal doormaken, moeten naar behoren 
worden gefinancierd. De volgende langetermijnbegroting van de EU heeft een sleutelrol te 
vervullen als het erop aankomt te investeren waar dit het hardst nodig is en de particuliere en 
publieke investeringen aan te trekken die Europa nodig heeft. Begin dit jaar heeft de 
Commissie het investeringsplan voor de Europese Green Deal voorgesteld om in het 
komende decennium ten minste 1 biljoen EUR aan duurzame investeringen vrij te maken. De 
InvestEU-garantie zal dit ondersteunen door de risico’s van particuliere middelen te 
verminderen. Om ervoor te zorgen dat duurzame investeringen een plaats krijgen in het hele 
financiële stelsel, zal een vernieuwde strategie voor duurzame financiering erop gericht 
zijn particuliere kapitaalstromen om te buigen naar groene investeringen. Het verankeren van 
een cultuur van duurzame corporate governance in particuliere ondernemingen zal even 
belangrijk zijn. 
De transitie naar een klimaatneutraal continent zal alleen mogelijk zijn als die eerlijk en 
rechtvaardig is voor iedereen. Niemand mag achterblijven. Verschillende delen van Europa en 
de Europese economie zullen een grotere verandering doormaken dan de meeste andere. De 
Europese Unie moet de lidstaten ondersteunen met de gerichte investeringen die zij nodig 
hebben om die transitie te realiseren. Het begin 2020 voorgestelde mechanisme voor een 
rechtvaardige transitie en het bijbehorende fonds voor een rechtvaardige transitie zullen 
de meest getroffen regio’s en sectoren ondersteunen. Het zal hen helpen hun economieën te 
moderniseren en te diversifiëren, en de sociale en economische kosten van de transitie te 
verlichten. 
Ons klimaat en leefmilieu beschermen is een collectieve verantwoordelijkheid. We hebben 
met zijn allen de plicht om te handelen en de Europeanen hebben laten zien dat zij 
vastbesloten zijn om mee te veranderen. Het Europees klimaatpact zal al deze inspanningen 
samenbrengen en regio’s, lokale gemeenschappen, het maatschappelijk middenveld, scholen, 
het bedrijfsleven en particulieren zullen daarbij worden betrokken.  
2.2. Een Europa dat klaar is voor het digitale tijdperk 
De digitale transitie heeft nu al een grote invloed op elk aspect van ons dagelijks leven en 
onze loopbaan. Zij biedt nieuwe mogelijkheden om contacten te leggen, te communiceren, 
maatschappelijke problemen op te lossen en zaken te doen. De Europese Unie heeft alle 
troeven om deze transformatie optimaal te benutten en een digitale leider te worden over de 
gehele linie. Zij moet het initiatief nemen op het gebied van de toekomstige technologieën 
met het grootste potentieel, en er tegelijkertijd voor zorgen dat de Europese aanpak menselijk, 
ethisch en op waarden gebaseerd is.  
Een nieuwe Europese datastrategie zal ons in staat stellen de enorme waarde van niet-
persoonsgebonden gegevens optimaal te benutten als een steeds groter wordend en 
herbruikbaar goed in de digitale economie. De Commissie zal ook een witboek over 
artificiële intelligentie voorstellen om de ontwikkeling en de toepassing ervan te 
ondersteunen en de volledige eerbiediging van de Europese waarden en de grondrechten te 
waarborgen. Artificiële intelligentie optimaal benutten zal ons helpen nieuwe oplossingen 
voor oude problemen te vinden en de tijd te verkorten die nodig is voor het uitvoeren van een 
breed scala van taken. We moeten echter een ecosysteem van vertrouwen tot stand brengen 
om ervoor te zorgen dat AI zich ontwikkelt binnen duidelijk omschreven ethische grenzen.  
4 

 
en de regionale verschillen binnen landen zijn toegenomen. Er verschijnen wolken aan de 
horizon, die met name verband houden met een wereldwijde vertraging van de economie en 
aanzienlijke uitdagingen met zich zullen brengen. 
Europa heeft een unieke sociale markteconomie die ons in staat stelt sociale rechtvaardigheid, 
duurzaamheid en economische groei te combineren. Dit draagt bij tot onze concurrerende 
duurzaamheid. Meer dan ooit zal het van belang zijn het sociale aspect en de markt samen te 
brengen wanneer we ons klaarmaken voor onze dubbele transitie. In haar mededeling over 
een sterk sociaal Europa voor rechtvaardige transities is de Commissie begonnen met een 
proces van dialoog en overleg ter voorbereiding van een actieplan voor de uitvoering van de 
Europese pijler van sociale rechten.  
Tegelijkertijd zal de Commissie, in overleg met de sociale partners en alle relevante 
belanghebbenden, een rechtsinstrument over eerlijke minimumlonen voor werknemers in 
de EU voorstellen. Dit zal gebeuren met eerbiediging van nationale tradities en collectieve 
onderhandelingen. Een voorstel voor een Europees herverzekeringsstelsel voor 
werkloosheid zal erop gericht zijn mensen die aan het werk zijn, te ondersteunen, en mensen 
die hun baan hebben verloren als gevolg van externe schokken, te beschermen, met name 
door steun te verlenen voor hun omscholing.  
Een nieuwe Europese kindergarantie, die volgend jaar zal worden gepresenteerd, zal een 
belangrijk instrument zijn om armoede te bestrijden en ervoor te zorgen dat kinderen toegang 
hebben tot basisvoorzieningen. Om jongeren te helpen de onderwijs-, opleidings- en 
werkgelegenheidskansen te krijgen die zij nodig hebben, zal de Commissie de 
jongerengarantie versterken.  
Sinds de recente financiële crisis hebben we aanzienlijke vooruitgang geboekt om de 
eurozone te versterken en de Europese economische en monetaire unie robuuster te maken. Er 
moeten echter nog belangrijke stappen worden gezet. De Commissie zal het kader voor 
economisch bestuur evalueren en een overzicht geven van de wijze waarop de 
begrotingsregels de afgelopen jaren hebben gewerkt. De evaluatie zal de aanzet geven tot een 
brede raadpleging van de lidstaten en andere belanghebbenden om te onderzoeken hoe het 
EU-kader voor economische governance kan worden verbeterd.  
De Commissie zal toezicht blijven houden op de uitvoering van de beleidstoezeggingen die 
Bulgarije en Kroatië hebben gedaan met het oog op de toetreding tot het 
wisselkoersmechanisme, een cruciale stap in de richting van de invoering van de euro. 
Het actieplan kapitaalmarktenunie zal gericht zijn op een betere integratie van de nationale 
kapitaalmarkten en het waarborgen van gelijke toegang tot investeringen en 
financieringsmogelijkheden voor burgers en bedrijven in de hele EU. In dit verband zal ook 
een initiatief ter versterking van de bescherming van investeringen binnen de EU worden 
voorgesteld. Deze werkzaamheden zullen, samen met de voltooiing van de bankenunie, na het 
vertrek van het Verenigd Koninkrijk steeds belangrijker worden en een essentiële rol spelen 
in de versterking van de internationale rol van de euro. 
Om de integriteit van het Europese financiële stelsel te waarborgen en de risico’s van 
instabiliteit te beperken, zal een nieuw actieplan ter bestrijding van witwaspraktijken 
worden opgesteld dat het toezichtsysteem en de handhaving van de regels moet verbeteren. 
Technologische veranderingen en globalisering hebben nieuwe bedrijfsmodellen mogelijk 
gemaakt. Dit schept kansen, maar houdt ook in dat het internationale kader voor de 
vennootschapsbelasting gelijke tred moet houden. De Commissie zal een mededeling over 
6 

 
voorstellen waarin een nieuwe reeks beleidsdoelstellingen voor de lange termijn wordt 
uiteengezet.  
De Europese Unie is van mening dat er alleen met een sterke en doeltreffende 
Wereldhandelsorganisatie (WTO) sprake kan zijn van vrije, eerlijke en open handel. De 
Commissie is voornemens de leiding te nemen bij de internationale inspanningen en samen te 
werken met de partners om de WTO te hervormen. Wij zullen nog nadrukkelijker oproepen 
om eerlijke, doeltreffende en afdwingbare regels vast te stellen die een gelijk speelveld 
creëren voor alle handelspartners. De Commissie is daarom voornemens om, na de volgende 
ministeriële conferentie van de WTO in juni 2020, een breed initiatief voor de hervorming 
van de WTO te lanceren, met als doel tot een alomvattend akkoord te komen.  
In het kader van onze inspanningen om de op regels gebaseerde wereldorde te verdedigen, 
zullen wij ook een mededeling over de versterking van de economische en financiële 
soevereiniteit van Europa opstellen. Daarbij zal worden voortgebouwd op de sterkere 
internationale rol van de euro. De mededeling zal het pad effenen voor een volgend jaar in te 
voeren versterkt sanctiemechanisme dat Europa beter bestand moet maken tegen 
extraterritoriale sancties van derde landen en de correcte handhaving van de door de EU 
opgelegde sancties moet waarborgen.  
De Commissie zal nauw met de Raad samenwerken aan een actieplan inzake mensenrechten 
en democratie waarin de nadruk zal liggen op de leidende rol van de EU bij het vaststellen 
van normen inzake mensenrechten en het handhaven van het internationaal humanitair recht. 
De Commissie zal ook een actieplan inzake gendergelijkheid en de versterking van de 
positie van de vrouw in de externe betrekkingen voorstellen. 
2.5. Bevordering van onze Europese levenswijze 
De Europese manier van leven is opgebouwd rond onze waarden van solidariteit, gelijkheid 
en eerlijkheid. Het gaat om veiligheid, zekerheid, gemoedsrust, ondersteuning van de meest 
kwetsbaren in onze samenleving en bevordering van inclusie. Het gaat om het vinden van 
gemeenschappelijke oplossingen voor gezamenlijke uitdagingen, het toerusten van mensen 
met de vaardigheden die zij nodig hebben, en het investeren in hun gezondheid en welzijn. 
Het gaat erom de Europese samenlevingen sterker, samenhangender en veerkrachtiger te 
maken. 
De Europese Unie speelt een belangrijke rol voor de gezondheid van de Europeanen. Wij 
willen dat Europa het voortouw neemt in de strijd tegen kanker. De Commissie zal het 
Europees kankerbestrijdingsplanvoorstellen om de lidstaten te helpen de preventie en zorg 
op het gebied van kanker te verbeteren. De Commissie zal ook een farmaceutische strategie 
voor Europa lanceren om de kwaliteit en veiligheid van geneesmiddelen te blijven 
waarborgen en het mondiale concurrentievermogen van de sector te consolideren. Europa 
moet er ook voor zorgen dat alle patiënten kunnen profiteren van innovatie en tegelijkertijd de 
druk van de stijgende kosten van geneesmiddelen kunnen weerstaan. 
De Europese manier van leven gaat onder meer om het bevorderen van vaardigheden, 
onderwijs en inclusie. Dit zorgt voor de instrumenten en de kennis die mensen in staat zal 
stellen om met de dubbele transitie om te gaan en er ten volle hun rol in te spelen. De 
Commissie is vastbesloten om de Europese onderwijsruimte tegen 2025 te verwezenlijken. 
Dit vereist een benadering die de hele levenscyclus bestrijkt, vanaf jonge tot volwassen 
leeftijd. Wij zullen een nieuwe vaardighedenagenda voor Europa presenteren die moet 
helpen tekorten aan vaardigheden op te sporen en te verhelpen en omscholing te 
8 

 
strategie voor de tenuitvoerlegging van het Handvest van de grondrechten voorstellen, 
met de nadruk op bewustmaking op nationaal niveau.  
Gelijkheid is een kernwaarde van de Europese Unie en is een stimulans voor economische 
groei en maatschappelijk welzijn. De Commissie zal een strategie voor gendergelijkheid 
presenteren om de belangrijkste problemen aan te pakken waarmee vrouwen vandaag worden 
geconfronteerd, waaronder gendergerelateerd geweld. Ook economische onafhankelijkheid 
en toegang tot de arbeidsmarkt zullen aan bod komen. Er zullen voorstellen inzake 
loontransparantie worden ingediend.  
De Commissie zal ook actie ondernemen om de gelijke behandeling en een betere 
integratie van de Roma te bevorderen. Een specifieke strategie zal de gelijke behandeling 
van LGBTI’s in de hele EU helpen waarborgen. De bescherming van de meest kwetsbaren 
dient altijd bijzondere aandacht te krijgen. De Commissie zal een EU-strategie voor de 
rechten van slachtoffers vaststellen. 
Als onderdeel van onze werkzaamheden om deze veranderingen beter te begrijpen en daarop 
te reageren, zal de Commissie een verslag over de impact van de demografische 
veranderingen presenteren. Daarbij zal worden bekeken hoe nieuwe demografische 
ontwikkelingen van invloed zijn op alle aspecten van sociaal en regionaal beleid, gezondheid, 
financiën, digitale connectiviteit, vaardigheden en integratie. De Commissie zal ook een 
langetermijnvisie voor plattelandsgebieden en een groenboek over ouder worden 
voorstellen.  
De nieuwe consumentenagenda van de Commissie zal de bescherming van de consument 
afstemmen op de huidige realiteit, met name grensoverschrijdende en onlinetransacties. De 
consument zal daardoor in staat zijn weloverwogen keuzes te maken en een actieve rol te 
spelen in de ecologische en digitale transitie. 
3. Evaluatie van in het kader van vorige mandaten voorgestelde initiatieven waarover 
nog geen overeenstemming is bereikt tussen het Europees Parlement en de Raad 
Om ervoor te zorgen dat onze inspanningen gericht zijn op het verwezenlijken van de 
belangrijkste prioriteiten die wij voor dit mandaat hebben vastgesteld, heeft de Commissie 
alle voorstellen die nog door het Europees Parlement en de Raad moeten worden 
goedgekeurd, zorgvuldig onderzocht om te beoordelen of zij moeten worden gehandhaafd, 
1
gewijzigd of ingetrokken . Bij haar beoordeling is de Commissie nagegaan of de hangende 
voorstellen in overeenstemming zijn met onze kernprioriteiten, of zij nog steeds geschikt zijn 
om de huidige uitdagingen aan te pakken en met succes kunnen worden uitgevoerd, en of er 
redelijke vooruitzichten zijn dat zij in de nabije toekomst worden aangenomen. Wij hebben 
ook de standpunten van het Parlement en de Raad zorgvuldig afgewogen.  
Uit deze diepgaande analyse van de wetgevingsvoorstellen die momenteel in behandeling zijn 
bij het Parlement en de Raad, heeft de Commissie afgeleid dat er daarvan 32 moeten worden 
ingetrokken. 
                                                 
1
 Overeenkomstig artikel 39 van het Kaderakkoord over de betrekkingen tussen het Europees Parlement en de 
Europese Commissie (PB L 304 van 20.11.2010): “De Commissie beziet aan het begin van de ambtstermijn 
van de nieuwe Commissie alle hangende voorstellen, om deze politiek te bevestigen of in te trekken, waarbij 
zij naar behoren rekening houdt met de standpunten die het Parlement te kennen heeft gegeven”. Ook het 
Interinstitutioneel Akkoord over beter wetgeven (PB L 123 van 12.5.2016) bevat bepalingen over het 
intrekken van hangende voorstellen.  
10 

 
Wetgeving kan alleen haar nut hebben als zij op uniforme wijze ten uitvoer wordt gelegd. In 
deze geest zal de Commissie nauwgezet blijven toezien op de omzetting en toepassing van 
bestaande wetgeving. Zij zal een dialoog aangaan met de lidstaten om de problemen beter te 
begrijpen, oplossingen te vinden en uiteindelijk tijd en geld te besparen in het proces. In 
gevallen waarin de dialoog niet tot resultaten leidt, zal de Commissie niet aarzelen om zo 
nodig krachtige en doeltreffende handhavingsmaatregelen te nemen. 
5. Conclusie 
Dit werkprogramma en het eerste jaar van dit mandaat zullen de visie, de richting en het 
tempo voor de komende vijf jaar bepalen. De eerste 100 dagen zullen van cruciaal belang 
zijn; het werk dat dan wordt geleverd, zal fungeren als een intentieverklaring voor de 
Europeanen waaruit moet blijken dat hun Unie een antwoord heeft op de ambitie en de oproep 
die in de verkiezingen van vorig jaar zijn uitgesproken. 
Bij elk van de initiatieven die in dit werkprogramma zijn opgenomen, gaat het er uiteindelijk 
om ten dienste te staan van de Europese burgers: om het leven gemakkelijker en gezonder te 
maken, samenlevingen eerlijker en rechtvaardiger, kansen gevarieerder en toegankelijker, en 
economieën moderner en meer gericht op bredere doelstellingen. Zij kunnen onze Unie echter 
alleen op die manier ten dienste staan als de Europese lidstaten en de Europese instellingen 
samenwerken om voorstellen in wetgeving en vervolgens in de praktijk om te zetten. De 
Commissie is vastbesloten om als partners samen te werken met het Europees Parlement en 
de Raad om dat waar te maken.  
Bij de uitvoering van dit werkprogramma zal de Commissie ook uitleggen wat wij doen en de 
standpunten van burgers meenemen, onder meer via de conferentie over de toekomst van 
Europa. Samen met onze werkzaamheden op het gebied van prognoses zal deze 
betrokkenheid een belangrijk onderdeel vormen van de besluitvorming over toekomstige 
prioriteiten, beleidslijnen en werkprogramma’s.  
Door een beroep te doen op alle sterke punten van Europa, door de banden aan te halen tussen 
burgers en degenen die hun ten dienste staan, en door ervoor te zorgen dat onze instellingen 
samenwerken, kunnen we in de komende vijf jaar en daarna samen de kansen benutten die 
voor ons liggen. Intern de lat hoger leggen om in de wereld een leidende rol spelen. 
12 

