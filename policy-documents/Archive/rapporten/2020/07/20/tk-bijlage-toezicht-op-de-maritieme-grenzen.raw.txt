 
 
Toezicht op de Maritieme 
Grenzen 
Een onderzoek naar risicogestuurd grenstoezicht in de 
zeehavens 
 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
In dit onderzoek heeft de Inspectie Justitie en Veiligheid zich gericht op het 
grenstoezicht in de zeehavens, zoals uitgevoerd door de Koninklijke Marechaussee 
(KMar) en het district Zeehavens van de eenheid Rotterdam van de Nationale Politie 
(zeehavenpolitie, ZHP). Hierbij is specifiek aandacht besteed aan de vraag in 
hoeverre het maritieme grenstoezicht informatie- en risicogestuurd is of kan zijn. 
Deze vorm van sturing wordt door beide organisaties gezien als de beste manier om 
maatschappelijk belangrijke thema’s zoals irreguliere migratie en mensensmokkel 
effectief aan te pakken.  
Het onderzoek toont aan dat zowel de KMar als de ZHP nog stappen moeten zetten 
om het informatie- en risicogestuurd grenstoezicht te laten functioneren zoals zij dat 
zelf in gedachte hebben. De Inspectie doet in dit rapport meerdere aanbevelingen 
voor de verdere ontwikkeling van het informatie- en risicogestuurd optreden. 
Het onderzoek laat ook zien dat de KMar en de ZHP zich in een lastige positie 
bevinden. Zij hebben de taak de mensen die Nederland in- en uitreizen via de 
zeehavens te controleren zodat mensensmokkel, irreguliere migratie en 
grensoverschrijdende criminaliteit kunnen worden aangepakt. Echter, een 
combinatie van verplichtingen die voortkomen uit wet- en regelgeving, de aanpak 
van inklimmers in de havengebieden en beperkte beschikbare capaciteit maakt het 
voor de KMar en de ZHP moeilijk volledig zicht te houden op alle zeehavens en de 
personen die daar in- en uitreizen. Er is daarom een spanningsveld zichtbaar tussen 
wat van de KMar en de ZHP wordt verwacht op het gebied van grenstoezicht en de 
mogelijkheden die zij hebben om volledig aan deze verwachtingen te voldoen. De 
Inspectie beoogt met dit onderzoek dan ook bij te dragen aan een bredere 
maatschappelijke reflectie op wat van de KMar en ZHP in redelijkheid kan worden 
verwacht en de randvoorwaarden die daarbij voor hen gelden. 
Het veldonderzoek voor dit project is in de periode van september tot en met 
november 2019 uitgevoerd. Dankzij de professionaliteit en flexibiliteit van de 
marechaussees en politiemedewerkers kon de Inspectie dit onderzoek in een korte 
periode uitvoeren. De Inspectie Justitie en Veiligheid spreekt hiervoor haar dank uit 
aan alle betrokkenen. 
H.C.D Korvinus  
 
3 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
Het beantwoorden van deze onderzoeksvraag vereiste een stapsgewijze aanpak 
waarmee informatiegestuurd optreden binnen grenstoezicht in de zeehavens op 
verschillende niveaus binnen de KMar en ZHP inzichtelijk is gemaakt. De Inspectie 
heeft om die reden in totaal 27 interviews gehouden met mensen die binnen de 
KMar en de ZHP functies vervullen op strategisch, tactisch en operationeel niveau. 
Daarnaast heeft de Inspectie interviews gehouden met beleidsmedewerkers van het 
ministerie van Justitie en Veiligheid. Deze gesprekken zijn aangevuld met vijf 
observaties van hoe maritiem grenstoezicht doorgaans wordt uitgevoerd. Op basis 
van de bevindingen uit dit onderzoek komt de Inspectie tot de volgende conclusies. 
Conclusie 
 
Het informatiegestuurd optreden, dat de basis zou moeten vormen voor de 
operatie bij de KMar en ZHP, functioneert bij maritiem grenstoezicht in de 
praktijk op cruciale aspecten niet zoals dat in theorie zou moeten functioneren. 
Bredere tactische beelden van het maritieme segment ontbreken. De vertaling 
van de beschikbare (sturings)informatie naar het operationeel niveau wordt als 
ontoereikend ervaren. De registraties in de informatiesystemen vanuit de 
operatie ervaren analisten en informatieverwerkers van onvoldoende kwaliteit. 
Informatie kan niet of niet op efficiënte wijze uit de informatiesystemen worden 
gehaald. 
Het is onbekend of de taken waar de KMar en ZHP veel capaciteit op inzetten 
daadwerkelijk de hoogste risico’s op het gebied van irreguliere migratie en 
mensensmokkel vormen. De KMar en de ZHP besteden veel capaciteit aan 
controles bij uitreis gericht op het onderkennen van inklimmers en 
mensensmokkel, dat een groot risico is. Tegelijkertijd is er een gebrek aan 
overzicht van de opbrengsten van controles, zijn de visserij en pleziervaart 
blinde vlekken en is er gering zicht op de risico’s voor maritiem grenstoezicht in 
bredere zin. 
De Schengengrenscode laat in de praktijk weinig ruimte over voor informatie- 
en risicogestuurd optreden bij maritiem grenstoezicht. De KMar en ZHP 
besteden veel capaciteit aan controles die zij op basis van wet- en regelgeving 
uit moeten voeren. Hierdoor houden zij zeer geringe capaciteit over om de 
ruimte voor informatiegestuurd optreden die de Schengengrenscode wel biedt 
in te vullen. 
Het resultaat is dat het informatiegestuurd optreden in de praktijk niet goed 
functioneert. Hierdoor is er beperkt zicht op de risico’s op het gebied van 
irreguliere migratie via de maritieme grenzen. 
 
  
5 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
1 
 
1.1 Migratie en grenstoezicht 
Migratie krijgt veel aandacht in het maatschappelijke en politieke debat. Binnen dit 
debat wordt vaak verwezen naar irreguliere migratie en mensensmokkel. Deze 
onderwerpen zijn dan ook prominent aanwezig in het migratiebeleid. Aangezien 
irreguliere migratie en mensensmokkel gepaard gaan met grensoverschrijding, 
wordt in het debat frequent verwezen naar grenstoezicht. De controle van 
grensoverschrijdend verkeer kan deze verschijnselen in een vroeg stadium een halt 
toe roepen en vormt zodoende de eerste lijn in de aanpak van irreguliere migratie 
en mensensmokkel binnen de Nederlandse territoriale grenzen. 
Uit eerdere onderzoeken van de Inspectie Justitie en Veiligheid (hierna: de 
Inspectie) is het belang van grenstoezicht duidelijk geworden. Het rapport De 
Opvolging van Signalen uit het Asielproces geeft aan dat grenstoezicht een 
instrument kan zijn voor het opvangen van signalen voor de bestrijding van onder 
meer mensensmokkel, mensenhandel en terrorisme. Het rapport Gedwongen 
Vertrek in Beeld maakt duidelijk dat grenstoezicht bijdraagt aan het verminderen 
van de instroom tot het toelatings- en terugkeerproces door individuen aan de 
buitengrens te weigeren. Daarnaast zijn in de afgelopen periode verschillende 
mediaberichten verschenen over inklimmers in de Nederlandse havens die illegaal 
1
naar het Verenigd Koninkrijk willen uitreizen. 
Met dit onderzoek wil de Inspectie meer inzicht krijgen in de uitvoering van 
grenstoezicht en zo bijdragen aan het optimaliseren van dit proces. In dit onderzoek 
richt de Inspectie zich op één aspect van grenstoezicht, namelijk het maritieme 
grenstoezicht in en rondom de zeehavens. Toekomstige inspectieonderzoeken 
kunnen zich richten op andere vormen van grenstoezicht zoals uitgevoerd op 
luchthavens en treinen. 
                    
1
  Zie bijvoorbeeld: https://nos.nl/artikel/2299955-veerboot-hoek-van-holland-vertraagd-vanwege-
inklimmers.html ; https://nos.nl/artikel/2309319-twaalf-volwassenen-en-vier-kinderen-gevonden-in-
vrachtwagen-in-haven-ijmuiden.html ; https://nos.nl/artikel/2307309-39-lichamen-gevonden-in-
vrachtwagen-engeland-onvoorstelbaar-tragisch.html; https://nos.nl/artikel/2319659-marechaussee-
vindt-in-2019-meer-inklimmers-in-vrachtwagens.html 
7 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
migratie en de opbrengsten van de oriëntatie naar informatiegestuurd optreden 
heeft de Inspectie besloten verder onderzoek te verrichten naar grenstoezicht in de 
zeehavens. 
1.3 Doelstelling en onderzoeksvragen 
In de aansturing en uitvoering van grenstoezicht speelt informatiegestuurd optreden 
een sleutelrol en deze werkwijze dient daarom goed te functioneren. De Inspectie 
beoogt met dit onderzoek in kaart te brengen hoe informatiegestuurd optreden in 
theorie moet functioneren, hoe informatiegestuurd optreden in de praktijk 
functioneert en welke gevolgen eventuele verschillen hiertussen hebben voor 
grenstoezicht in de zeehavens. Bij constatering van eventuele knelpunten doet de 
Inspectie aanbevelingen die een bijdrage leveren aan de verbetering van 
grenstoezicht in de zeehavens. Hiertoe geeft de Inspectie in dit rapport een 
antwoord op de volgende centrale vraag: 
 
Hoe functioneert het informatiegestuurd optreden en in welke mate draagt dit 
bij aan risicogestuurd grenstoezicht in de zeehavens? 
 
Om tot een antwoord op de centrale vraagstelling te komen beantwoordt de 
Inspectie de volgende onderzoeksvragen: 
1. Welke (wettelijke) taken hebben de KMar en de ZHP op het gebied van 
grenstoezicht? 
2. Hoe hebben de KMar en de ZHP informatiegestuurd optreden ingericht en wat 
beogen zij hiermee te bereiken? 
3. Hoe wordt op tactisch en uitvoerend niveau invulling gegeven aan 
informatiegestuurd optreden? 
4. Welke gevolgen hebben eventuele verschillen tussen informatiegestuurd 
optreden op papier en informatiegestuurd optreden in de praktijk voor 
grenstoezicht? 
 
Het beantwoorden van de onderzoeksvragen vereiste een stapsgewijze aanpak 
waarbij informatiegestuurd optreden binnen grenstoezicht in de zeehavens op 
verschillende niveaus binnen de KMar en ZHP inzichtelijk wordt gemaakt. De 
Inspectie heeft om die reden in totaal 27 interviews gehouden op strategisch, 
tactisch en operationeel niveau. Deze gesprekken zijn aangevuld met vijf 
observaties (vier KMar, een ZHP) van grenstoezicht in de praktijk. In Bijlage I zijn 
de exacte onderzoeksstappen uiteengezet met specifieke aandacht voor welke 
informatie op welke manier is verzameld. 
 
1.4 Afbakening 
De Inspectie richtte zich in dit onderzoek primair op de KMar en ZHP. Andere 
actoren zijn enkel betrokken wanneer relevant. 
De ZHP heeft in het Rotterdamse havengebied naast grenstoezicht ook andere 
taken, zoals nautisch toezicht, milieuhandhaving en bestrijding van criminaliteit. 
Marechaussees zijn algemeen opsporingsambtenaar en hebben daarom ook 
9 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
2 
 
Grenstoezicht in Nederland is gebonden aan nationale en internationale wet- en 
regelgeving. In dit hoofdstuk geeft de Inspectie een uiteenzetting van de wet- en 
regelgeving voor grensbewaking in de zeehavens voor zover relevant voor dit 
onderzoek. Daarna bespreekt de Inspectie het belang van informatiegestuurd 
optreden bij de tenuitvoerlegging van de regelgeving en hoe het informatiegestuurd 
optreden op papier zou moeten werken. 
2.1 Schengengrenscode 
Nederland maakt deel uit van het Schengengebied en is daarom gebonden aan de 
bijbehorende wet- en regelgeving. Voor grenstoezicht is hier met name de 
7
Schengengrenscode (SGC) van belang. De SGC bevat regelgeving voor het toezicht 
op de buitengrenzen van het Schengengebied en voorziet in de afwezigheid van 
grenstoezicht aan de binnengrenzen. Gezien de afbakening van dit 
inspectieonderzoek gaat de Inspectie in dit hoofdstuk alleen in op de regelgeving 
relevant voor grenstoezicht aan de maritieme buitengrenzen. De Inspectie richt zich 
in dit onderzoek niet op de vraag of deze wet- en regelgeving correct wordt 
nageleefd, maar op de aansturing van de operatie door middel van 
informatiegestuurd optreden. Deze paragraaf beoogt om die reden een korte 
uiteenzetting te geven van de regelgeving om context te geven aan de 
onderzoeksbevindingen. 
2.1.1 Schengengrenscode algemeen 
Het doel van grenstoezicht beschrijft de SGC als het voorkomen van onrechtmatige 
grensoverschrijding, het bestrijden van grensoverschrijdende criminaliteit en het 
nemen van maatregelen tegen irregulier binnengekomen personen. Hiertoe dient 
grenscontrole en –bewaking plaats te vinden. Grenscontrole vindt plaats op 
8
zogeheten grensdoorlaatposten en wordt uitgevoerd door grenswachters. Personen 
die het Schengengebied willen inreizen, moeten dat doen via deze 
                    
7
  Zie: https://eur-lex.europa.eu/legal-content/NL/TXT/?uri=celex%3A32016R0399  
8
  De SGC definieert een grensdoorlaatpost als “een door de bevoegde autoriteiten voor overschrijding van 
de buitengrenzen aangewezen doorlaatpost.” In de praktijk zijn dit balies, bijvoorbeeld op luchthavens of 
bij zeehavens, waar reizigers hun reisdocumenten overhandigen aan grenswachters ter controle. 
11 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
In Bijlage VI en VII staan tevens meerdere uitzonderingen opgenomen die 
betrekking hebben op de controle van specifieke vormen van zeevaart en zeelieden. 
Zo hoeven cruisesschepen en pleziervaartuigen niet te worden gecontroleerd indien 
zij uitsluitend in havens binnen het Schengengebied aanmeren en hoeft kustvisserij 
niet systematisch te worden gecontroleerd indien de bemanning van vaartuigen 
14
binnen 36 uur terugkeren naar de haven waar het vaartuig is ingeschreven. 
Belangrijk is dat ondanks deze uitzonderingen voor zeevaart en zeelieden geldt dat 
op basis van een risicoanalyse gericht op irreguliere migratie of binnenlandse 
veiligheid alsnog een controle kan worden uitgevoerd. Dit geldt met name wanneer 
de kusten van een derde land in de onmiddellijke nabijheid van het grondgebied van 
een lidstaat zijn gelegen. Een uitzondering in de SGC betekent daarom niet dat 
controle in dergelijke gevallen is uitgesloten. 
2.1.3 Vreemdelingenwet en Vreemdelingenbesluit 
De SGC geeft een kader waar de individuele lidstaten verdere invulling aan geven 
met nationale wetgeving, zij het in beperkte mate door de aard van de SGC. In 
Nederland is deze verdere invulling te vinden in de Vreemdelingenwet en het 
Vreemdelingenbesluit. In de Vreemdelingenwet zijn de medewerkers van de KMar 
15
en de ZHP aangewezen als ambtenaren belast met grensbewaking. Voor de ZHP is 
deze taak beperkt tot het Rotterdamse havengebied. De controles kunnen zowel bij 
in- als uitreis plaatsvinden en bij of in de omgeving van een grensdoorlaatpost. 
Deze grensdoorlaatposten en de daarbij horende openingstijden zijn expliciet 
16
benoemd in Bijlage 4 van het Voorschrift Vreemdelingen. 
Grenscontrole is gericht op het vaststellen dat vreemdelingen over de juiste 
documenten beschikken, geen gevaar voor de openbare orde of veiligheid zijn, over 
17
voldoende bestaansmiddelen beschikken en of zij, vervoersmiddelen en 
voorwerpen in hun bezit het grondgebied van lidstaten mogen binnenkomen dan wel 
verlaten. Het is voor vreemdelingen die Nederland in willen reizen verplicht 
18
desgevraagd informatie te verstrekken die betrekking heeft op deze aspecten. 
Mocht tijdens een controle blijken dat een vreemdeling niet aan de vereisten 
voldoet, dan kan toegang tot Nederland worden geweigerd. 
2.2 Grenstoezicht en informatiegestuurd optreden 
De bovenstaande wet- en regelgeving biedt geen volledige uitwerking van 
grenstoezicht. Schengen lidstaten kunnen tot op zekere hoogte zelf bepalen hoe zij 
de gestelde doelen en vereisten tegemoet komen. In Nederland is het 
informatiegestuurd optreden een belangrijke factor bij hoe deze keuzes tot stand 
komen. Dit blijkt onder andere uit de Nederlandse Strategie voor Geïntegreerd 
Grensbeheer, waarin de bredere strategie voor grenstoezicht tot aan 2024 wordt 
beschreven. Hierin staat opgenomen: 
                    
14
  Zie voor een volledige uiteenzetting van de regelgeving paragraaf 3.2.9 van Bijlage VI van de SGC. 
15
  Zie: Art. 46 lid 1 Vw. De SGC vermeldt over samenwerking het volgende: lidstaten moeten een of meer 
nationale diensten aanwijzen die overeenkomstig het nationale recht met grensbewaking belast zijn. 
Wanneer in een lidstaat verschillende diensten met grensbewaking belast zijn, moeten zij voortdurend 
nauw samenwerken. 
16
  Zie: Bijlage 4 van het Voorschrift Vreemdelingen 
17
  Zie: Art. 3 lid 1 Vw, Definitieve versie - NL IBM mei 2019 - NL - gemarkeerd 9 juli 2019. 
18
  Zie: Art. 4.5 lid 1 Vb. 
13 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
pleziervaart). Het uiteindelijke doel is doelgericht interventies op individuele 
vaartuigen te kunnen plegen. 
Landelijk Tactisch Commando 
In de aansturing van de KMar, en daarmee het grenstoezicht, speelt het Landelijk 
Tactisch Commando (LTC) een cruciale rol. Het LTC is het operationele 
hoofdkwartier van de KMar. Zij verzamelt en analyseert informatie die belangrijk is 
voor de taakuitvoering. Op basis van deze informatie stuurt het LTC de uitvoerende 
brigades aan. De sturing omvat verschillende plannen, van een strategisch jaarplan 
tot een activiteitenplan met concrete werkvoorraad voor de brigades. Bij de 
totstandkoming van deze plannen zijn de vier afdelingen binnen het LTC betrokken: 
Plans, Operations, Intell en Support. Dit onderzoek betrekt alleen de eerste drie 
21
afdelingen. De Inspectie beschrijft deze afdelingen en hun rol binnen het 
informatiegestuurd optreden verder in deze paragraaf.  
Plans & Operations 
De afdelingen Plans en Operations zijn opgedeeld in vier onderdelen, de zogeheten 
tafels, die elk een rol spelen in de sturing van de operatie. De tafels onderscheiden 
zich met name doordat zij zich met hun sturing richten op verschillende perioden in 
de toekomst, van meerdere jaren tot enkele dagen. Future Plans richt zich op de 
langere termijn tot vijf jaar in de toekomst. Het is een denktank en ontwikkelt 
ideeën over toekomstige ontwikkelingen. Plans stelt vanuit strategische kaders en 
richtlijnen het Tactisch Jaarplan op. In dit jaarplan staat op welke taken de KMar 
zich concreet gaat richten en wat de organisatie moet realiseren om die taken te 
kunnen vervullen. Future Ops vertaalt de planningsaanwijzingen van de Plans-tafel 
naar operatiebevelen voor het komende kwartaal en zet deze uit naar de brigades. 
Current Ops gaat over de uitvoering van de operatie binnen een termijn van vier 
dagen. 
Daarnaast zijn er voor de verschillende taakvelden van de KMar gespecialiseerde 
secties binnen het LTC. Zo is er de sectie Grenspolitietaak die de tafels ondersteunt 
bij het opstellen van de opdrachten voor de grenspolitietaak. Daarnaast heeft de 
sectie Grenspolitietaak een taak op het gebied van procesbeschrijvingen, 
kwaliteitsborging en zorgdragen voor de implementatie van maatregelen. 
 
INTELL 
Bij de totstandkoming van de plannen, en daarmee de keuzes waar de KMar zich op 
22 
gaat richten, speelt intelligence een belangrijke rol. De intelligence van de KMar is 
samengebracht binnen de afdeling Intelligence (INTELL) van het LTC. INTELL 
bestaat uit vier secties: het informatieknooppunt (IKP), Analyse en Onderzoek 
23
(A&O), Operationele Intell (OI) en de Bijzondere Dienst (BD). Gezamenlijk 
produceren zij strategische, tactische en operationele intelligence producten. Deze 
producten zijn zowel ter ondersteuning van het planningsproces als voor de 
ondersteuning van de dagelijkse taakuitvoering.  
 
                    
21
 Onder de afdeling Support vallen aspecten zoals personeelszaken en materieel en zijn daarom niet van 
direct belang voor dit onderzoek. 
22
 Voor dit onderzoek wordt onder intelligence verstaan: geanalyseerde informatie en kennis op grond waarvan 
beslissingen over de uitvoering van de KMar- en politietaak worden genomen. 
23
 In dit onderzoek zijn A&O, OI en het Maritiem Informatieknooppunt (MIK) als onderdeel van het IKP 
betrokken. De BD richt zich op inlichtingen zaken en is daarmee niet direct relevant voor dit onderzoek. 
15 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
relevant. De taken van de MBO van de KMar bestaan uit het vergelijken van 
bemannings-, passagiers-, reis- en vaartuiggegevens met bestaande registers, 
watchlisten en profielen binnen het maritieme domein. De MBO bepaalt zo welke 
vaartuigen fysieke controle zullen ondergaan. Zij sturen deze informatie, ook wel 
alerts genoemd, door naar het front-office van de betreffende KMar brigade. De 
watchlisten en profielen die de MBO toepast zijn opgesteld door de EW&P. De EW&P 
heeft de taak om watchlisten en profielen te verzamelen en te verwerken. Daarbij 
houdt zij de regie over de actualiteit van deze watchlisten en profielen. 
Brigades 
Hoewel veel actoren betrokken zijn bij het sturen van het grenstoezicht, vindt de 
uitvoering daarvan plaats op brigadeniveau. Binnen de KMar bestaan 23 brigades, 
waarvan vier zich direct bezig houden met maritiem grenstoezicht. Het LTC stuurt 
de brigades direct aan, onder andere door operatiebevelen. De bevelen bevatten 
geen concrete operationele uitwerking van de opdrachten: ze beschrijven wat er 
gedaan moet worden, maar niet hoe dat gedaan moet worden. Dat laatste wordt op 
brigadeniveau bepaald, waarbij verschillende actoren een rol spelen.  
De brigadeleiding, bestaande uit de brigadecommandant en de plaatsvervangend 
brigadecommandant, besluiten in overleg met de teamleiders en de OI op de 
brigade hoe ze opdrachten uit gaan voeren. Dit wordt uitgewerkt in een operationeel 
plan. Het operationele plan wordt voorgelegd aan de Future Ops tafel ter 
goedkeuring, waarna het wordt omgezet naar concrete activiteitenplannen. 
De werkzaamheden beschreven in de activiteitenplannen worden tijdens de 
dagelijkse briefings medegedeeld aan de uitvoerende medewerkers van de KMar. Zo 
hebben zij een duidelijke opdracht tijdens hun dienst en de informatie die daaraan 
ten grondslag ligt. Opdrachten kunnen gebaseerd zijn op de alerts van de MBO, 
waarbij een specifiek schip wordt aangewezen voor een fysieke controle. Het 
scenario waar de KMar hiermee naartoe werkt is dat medewerkers breed inzetbaar 
zijn en informatiegestuurd acteren.  
Aan het einde van de dienst worden de medewerkers gedebrieft en voeren zij 
informatie in in de daarvoor bestemde informatiesystemen, het zogeheten muteren. 
Deze handeling beoogt een sluitende intelligence cyclus te maken. De door de 
medewerkers ingevoerde informatie vormt nieuwe input voor de OI en A&O. De 
analyses en informatieproducten die op basis hiervan worden gemaakt, vormen 
vervolgens weer input voor zowel de operatiebevelen van Plans en Operations als de 
operationele invulling hiervan op de brigades. 
Informatiegestuurd optreden binnen de KMar schematisch 
Het informatiegestuurd optreden van de KMar bestaat uit vele actoren die op 
verschillende wijzen elkaar aansturen en informeren. In afbeelding 1 is de 
samenhang tussen deze actoren op schematische wijze weergegeven. Deze 
schematische weergave geeft enkel de actoren weer die betrokken zijn in het 
onderzoek van de Inspectie en is geen weergave van de volledige 
(informatie)organisatie van de KMar. 
17 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
capaciteit effectiever worden ingezet en een hoger maatschappelijk rendement 
25
worden behaald.” 
Goede informatie is daarmee essentieel voor het werk van de politie, zowel voor de 
opsporing, handhaving als hulpverlening. Het informatiegestuurd optreden maakt 
een einde aan de in het verleden binnen de politie gangbare ‘vrijblijvende manier’ 
van werken. Het uitgangspunt is dat er geen eenheid meer de straat op gaat zonder 
een duidelijke werkopdracht.  
Informatieorganisatie Nationale Politie 
Binnen de Nationale Politie is voor het informatiegestuurd optreden een 
informatieorganisatie ingericht. Het is aan deze organisatie om intelligenceproducten 
op te leveren die de politie handvatten bieden voor de aanpak van criminaliteit maar 
ook de uitvoering van de grenspolitietaak van de ZHP. Hierbij is van belang dat de 
grenspolitietaak een klein onderdeel vormt van het totale takenpakket van de 
Nationale Politie. Onderstaande beschrijving van de informatieorganisatie is daarom 
niet specifiek van toepassing op de grenspolitietaak, maar op het gehele 
takenpakket van de Nationale Politie. 
De informatieorganisatie binnen de Nationale Politie bestaat uit een Dienst 
Landelijke Informatie Organisatie (DLIO) en elk van de tien politie-eenheden heeft 
een Dienst Regionale Informatie Organisatie (DRIO). De DRIO en de DLIO 
ondersteunen politiemedewerkers met informatie om het werk goed te kunnen 
doen, voorzien beslissers van passende informatie om te sturen en versterken de 
samenhang en eenheid binnen de Nationale Politie. 
De DLIO verricht landelijke taken zoals internationale informatie-uitwisseling en 
nationale informatiecoördinatie. De dienst zorgt tevens voor overzicht en inzicht in 
de (inter)nationale veiligheidssituatie ten behoeve van het operationele politiewerk. 
De DRIO van iedere eenheid heeft een breed takenpakket. De belangrijkste taak 
van de dienst is om de eenheid te voorzien van actuele informatie ten behoeve van 
de sturing op en de ondersteuning van het politiewerk. Dit betreft niet alleen de 
opsporing, maar tevens handhaving en noodhulp. De DRIO vervaardigt door middel 
van informatiecoördinatie en analyse intelligenceproducten ten behoeve van het 
politiewerk. Elke regionale eenheid is verdeeld in districten. Elk district, zo ook de 
ZHP, heeft een eigen Districtelijk Informatieknooppunt (DIK). Het DIK voorziet de 
districtsleiding en uitvoering 24 uur per dag van informatie en levert 
informatieproducten voor de sturing van de processen. 
District Zeehaven (ZHP) 
Elk district staat onder leiding van een districtshoofd. Het districtshoofd wordt bij de 
aansturing van de operatie ondersteund door teamchefs en operationeel 
specialisten. Zij hebben allen een rol in de stapsgewijze vertaling van strategische 
doelstellingen en intelligence naar operationeel niveau. Ook de ZHP geeft haar 
operationele medewerkers opdrachten mee tijdens de briefings. Het uitgangspunt 
blijft: geen eenheid de straat op zonder een werkopdracht. Binnen de ZHP bestaat 
net als bij de KMar een Maritiem Backoffice (MBO). De taken van de MBO van de 
ZHP bestaan eveneens uit het vergelijken van bemannings-, passagiers-, reis- en 
vaartuiggegevens met bestaande registers, watchlists en profielen binnen het 
maritieme domein. Anders dan de MBO van de KMar zet de MBO van de ZHP de 
opdrachten die hieruit voortkomen direct uit bij de operationele medewerkers. Aan 
                    
25
  Concept resultaatafspraken migratietaken politie versie 0.8, pp 13. 
19 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
treden. In beide organisaties is daarbij zichtbaar dat het informatiegestuurd werken 
een cyclisch proces is. Vanuit tactisch niveau wordt de operatie aangestuurd. De 
operationele activiteiten leveren nieuwe informatie op waarmee de tactische sturing 
wanneer nodig bijgesteld kan worden. 
Het is belangrijk om in het oog te houden dat het informatiegestuurd optreden zoals 
in dit hoofdstuk beschreven de werkwijze op papier is. Dit inspectieonderzoek heeft 
als doel in kaart te brengen hoe het informatiegestuurd werken in de praktijk 
functioneert. In hoofdstuk 3 geeft de Inspectie een beschrijving van 
informatiegestuurd werken in de praktijk op basis van haar bevindingen. Hieruit zal 
blijken dat de theorie niet aansluit bij de praktijk. Het bovenstaande hoofdstuk dient 
om die reden als referentiekader om de onderzoeksbevindingen tegen af te zetten. 
 
21 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
informatiegestuurd optreden. Informatie en intelligence moeten de operatie wijzen 
waar of wie zij moeten controleren. 
De Inspectie merkt hierbij op dat de exacte werking van informatiegestuurd 
optreden door respondenten niet eenduidig is uitgelegd tijdens de gesprekken. 
Respondenten konden de doelstellingen van informatiegestuurd optreden en de 
daarbij betrokken actoren en/of afdelingen toelichten, maar de toelichting bleef 
abstract. Wat informatiegestuurd optreden in concrete termen inhoudt, kon een 
aanzienlijk deel van de respondenten niet duidelijk maken. Ook de door de KMar en 
ZHP aangeleverde documentatie geeft de werkwijzen op hoofdlijnen weer, maar 
biedt geen volledige uitwerking van hoe informatiegestuurd optreden dient te 
functioneren. 
Prioriteiten 
Uit het onderzoek blijkt dat voor de KMar grenstoezicht op de luchthavens de 
hoogste prioriteit heeft. Hierbij verwezen respondenten vaak naar Schiphol, waar 
een aanzienlijk deel van het werk van de KMar ligt. Dit komt voort uit het feit dat 
Schiphol voor Nederland de grootste grensdoorlaatpost is waar op jaarbasis 
tientallen miljoenen mensen in- en uitreizen. Daarnaast heeft Schiphol voor 
Nederland een belangrijke economische functie en positie. Grenstoezicht in het 
maritieme segment heeft hierdoor een lagere prioriteit, aldus het gros van de 
respondenten van de KMar. 
De ZHP voert de grenspolitietaak enkel in het Rotterdamse havengebied uit. Voor 
deze organisatie spelen luchthavens geen rol. De Inspectie merkt hierbij op dat het 
opvallend is dat de Nationale Politie alleen in de Rotterdamse haven de 
grenspolitietaak heeft. Dit is in het overige deel van Nederland een taak voor de 
KMar. De exacte reden voor deze verdeling is niet naar voren gekomen in het 
onderzoek, behalve dat dit historisch zo gegroeid is. De Inspectie heeft hier verder 
geen onderzoek naar gedaan. Wel komt in alle interviews met de ZHP naar voren 
dat er een spanningsveld bestaat tussen de grenspolitietaak en de reguliere 
politietaken. Omdat de grenspolitietaak van de ZHP een unicum is binnen de 
Nationale Politie, heeft dit gevolgen voor de ondersteuning die de ZHP hierbij krijgt 
en hoe deze taak in de uitvoering wordt ervaren. Deze aspecten bespreekt de 
Inspectie verder in paragraaf 3.2 en 3.7. 
Binnen het maritieme grenstoezicht wordt een consistente prioritering aangegeven, 
zowel binnen de KMar als ZHP. De hoogste prioriteit ligt bij de grenscontrole op de 
ferry’s en cruiseschepen. Daaronder staat de grenscontrole op de beroepsvaart. 
Pleziervaart en visserij staan onderaan de prioritering van de grenscontroles. 
Daarbij is er een consistent beeld dat grensbewaking, dat tussen de 
grensdoorlaatposten plaatsvindt, eveneens een lage prioriteit heeft. 
Uit de gesprekken blijkt dat veel respondenten binnen de KMar en ZHP betwijfelen 
of de geprioriteerde controles gericht zijn op de hoogste risico’s. Deze respondenten 
zijn van mening dat de beroepsvaart een sterk gereguleerd segment is waardoor de 
risico’s op het gebied van migratie laag zijn. Ten aanzien van smokkel van illegale 
handel, met name in drugs, zien respondenten wel de nodige risico’s. Dat is echter 
geen primaire taak van de KMar en het grenspolitieteam van de ZHP, maar van de 
Douane en het basisteam van de politie. Uit het onderzoek blijkt dan ook een hoge 
mate van vertrouwen in de beroepsvaart op het gebied van migratie. De grote 
meerderheid van respondenten geeft aan dat de risico’s bij de ferry’s en 
cruiseschepen bij inreis eveneens laag zijn. Volgens hen komt dat doordat er binnen 
23 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
controle om deze systematische controles te beschrijven. Beleidsmedewerkers van 
het ministerie van Justitie en Veiligheid (MJ&V) bevestigen dat de SGC in grote mate 
bepaalt wat lidstaten zouden moeten doen om irreguliere migratie te bestrijden, de 
veiligheid van het Schengengebied te waarborgen en hoe grenswachters 
grenscontroles moeten uitvoeren. Zo zijn 100% controles een juridisch gegeven. De 
exacte invulling van de prioritering die voortkomt uit de SGC gebeurt wel zo veel 
mogelijk in gezamenlijk overleg tussen het ministerie en de KMar dan wel ZHP, 
aldus medewerkers van het ministerie. 
Vanwege de verplichtingen die voortkomen uit de SGC zijn de termen rule-based en 
risk-based werken vaak ter sprake gekomen in de interviews. Bij het rule-based 
werken staat het volgen van wet- en regelgeving centraal, ongeacht of de 
belangrijkste risico’s hiermee al dan niet worden aangepakt. Het belangrijkste is dat 
de regelgeving wordt nageleefd. Dit is een sterk contrast ten opzichte van het risk-
based werken. De achterliggende gedachte is hierbij werk te verrichten waar dat het 
meest nodig is op basis van geïdentificeerde risico’s. Risk-based werken is daarmee 
flexibeler van aard en sluit goed aan bij de gedachte achter informatiegestuurd 
29
optreden. 
Waar het de ambitie van de KMar en de ZHP is om risk-based te werken, blijkt dat 
er in de praktijk hoofdzakelijk sprake is van rule-based werken. De KMar en de ZHP 
geven beide aan dat MJ&V benadrukt dat de regels van de SGC moeten worden 
nageleefd en zij dit in de praktijk doen. Zo worden de 100% controles op ferry’s en 
cruiseschepen consistent uitgevoerd en wordt bij de beroepsvaart aandacht besteed 
30
aan de zeelieden die aan- of afmonsteren. Uit de gesprekken blijkt eveneens dat 
de uitvoering van deze zogeheten ‘prio-taken’ een zeer groot deel van de 
beschikbare capaciteit in beslag neemt, bij zowel de KMar als de ZHP. Wanneer 
capaciteit is toegewezen aan het controleren van ferry’s, cruiseschepen en het 
bemannen van de grensdoorlaatposten, blijft er weinig tot geen capaciteit over voor 
andere werkzaamheden in het maritieme segment. Respondenten geven aan dat er 
om die reden in de praktijk weinig ruimte is voor informatiegestuurd optreden, 
inclusief het verzamelen van informatie ten behoeve van informatiegestuurd 
optreden. 
 
Illustratie controle van personen bij ferry’s 
Tijdens de observaties verliepen de controles van mensen in personenauto’s 
snel. Nederlanders werden gecontroleerd door een visuele check van de 
paspoorten. De paspoorten van derdelanders werden aanvullend gecontroleerd 
met behulp van een scanner. Dit maakt het mogelijk om personen automatisch 
te controleren in verschillende databases, zoals het 
Schengeninformatiesysteem (SIS). Op deze manier werd gekeken of de 
betreffende personen gesignaleerd stonden of anderszins informatie aanwezig 
was die een diepgaandere controle noodzakelijk maakte. De controles van 
voetgangers die van de ferry afkwamen verliepen op eenzelfde wijze. 
 
                    
29
  Zie Bijlage II voor meer informatie over de verschillen tussen risicogestuurd, informatiegestuurd en 
normgestuurd werken. 
30
  Aan- en afmonsteren betekent het in of uit dienst treden op een schip of bij een rederij. Op zeelieden die 
in dienst zijn is specifieke wetgeving van toepassing. Zie hiervoor bijlage VI en VII van de SGC. 
25 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
INTELL de keuze heeft gemaakt zich op dit onderwerp te concentreren. Tijdens de 
onderzoeksperiode was de afdeling INTELL zich aan het richten op het gehele 
maritieme segment. Het meest recente operatiebevel dat de Inspectie heeft 
ontvangen van de KMar bevat hiertoe ook een opdracht. 
Zeehavenpolitie 
Sturing op het maritieme grenstoezicht binnen de ZHP vindt niet op eenzelfde wijze 
plaats als bij de KMar. Uit de gesprekken blijkt dat er op dit onderwerp weinig 
sturing is vanuit de landelijke politie organisatie. Dit komt onder andere doordat de 
grenspolitietaak in de Rotterdamse haven een bijzondere taak is binnen de 
Nationale Politie. De ZHP is het enige district dat deze taak heeft. Buiten de 
Rotterdamse haven is de KMar verantwoordelijk voor het grenstoezicht. De steun 
van de overkoepelende politieorganisatie aan de ZHP op het gebied van de 
grenspolitietaak is daardoor beperkt. Dit blijkt onder andere uit het feit dat bij de 
korpsstaf geen medewerkers actief zijn op het dossier nationale grenspolitietaak. De 
korpsstaf verwees de Inspectie voor de beleidstaken rondom de nationale 
grenspolitietaak naar een operationeel specialist werkzaam bij het district van de 
ZHP. 
Deze operationeel specialist heeft direct contact met MJ&V over het beleid en de 
uitvoering van de grenspolitietaak in de Rotterdamse haven. Dit bevestigen 
beleidsmedewerkers van het ministerie. Gedurende het interview met de 
betreffende operationeel specialist blijkt eveneens dat deze medewerker 
beleidsmatige taken moet combineren met operationele taken. Zo worden 
documenten vanuit de EU door MJ&V of de korpsstaf naar deze medewerker 
gestuurd voor inbreng vanuit de ZHP. Tegelijkertijd houdt deze persoon zich bezig 
met voorgeleidingen van verdachten en de aansturing van de operatie. De ZHP 
heeft daarmee sterk uiteenlopende operationele en beleidsmatige taken met hoge 
verantwoordelijkheid ondergebracht bij een persoon. 
Op het gebied van informatie en intelligence is de ZHP eveneens hoofdzakelijk 
afhankelijk van haar eigen, interne informatieorganisatie. Respondenten bij de ZHP 
geven aan weinig tot geen informatie te ontvangen van de Dienst Landelijke 
Informatie Organisatie (DLIO) en Dienst Regionale Informatie Organisatie (DRIO). 
Bij navraag door de Inspectie geven deze diensten eenzelfde beeld. Het DLIO 
verwijst voor informatie betreffende de grenspolitietaak naar het Expertisecentrum 
Mensenhandel en Mensensmokkel (EMM). Zij zouden rapportages maken over onder 
andere mensensmokkel die ook voor de grenspolitietaak van belang zijn. Het DLIO 
zelf maakt geen rapportages voor de grenspolitietaak. Het EMM geeft bij navraag 
aan niet direct intelligence te leveren voor de grenspolitietaak. Wel is er in 2019 een 
rapport opgesteld over inklimmers en de relatie met mensenhandel en 
mensensmokkel. Het Districtelijk Informatieknooppunt (DIK) van de ZHP zegt alleen 
een nieuwsbrief van het EMM te ontvangen.  
De DRIO geeft aan dat zij voor de grenspolitietaak een vooruitgeschoven post heeft 
bij de ZHP in de vorm van het DIK. De bredere DRIO organisatie houdt zich 
daarbuiten weinig tot niet bezig met de grenspolitietaak. Wat betreft informatie en 
intelligence voor de grenspolitietaak is de ZHP daarom in grote mate 
zelfvoorzienend. 
Samenwerking Koninklijke Marchaussee en Zeehavenpolitie 
De taak rondom grenstoezicht is in Nederland bij twee organisaties belegd. Zoals in 
hoofdstuk 2 is aangegeven vermeldt de Schengengrenscode hierbij dat wanneer 
27 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
 
Illustratie samenstelling Operationele Intell 
Op een KMar brigade waren gedurende de onderzoeksperiode vier van de vijf 
OI medewerkers nieuw. Deze vier medewerkers waren bezig met de voor hen 
vereiste opleidingen of moesten hier nog aan beginnen. Zij kwamen uit de 
operatie, waar een andere set kennis en vaardigheden van belang zijn. De 
komende tijd zouden zij zich daarom gaan richten op het opbouwen van een 
netwerk in de regio en het opdoen van de vaardigheden die een OI 
medewerker nodig heeft. Bij de betreffende brigade was men zich ervan bewust 
dat deze situatie zich over enkele jaren zou gaan herhalen. Deze vier 
medewerkers zouden dan waarschijnlijk allen in een kort tijdbestek verder 
solliciteren en een nieuwe lichting OI medewerkers zou aan de slag gaan. 
 
Zeehavenpolitie 
Zoals in paragraaf 3.2 aangegeven ontvangt de ZHP weinig tot geen informatie van 
de landelijke (DLIO) en regionale informatieknooppunten (DRIO) van de 
politieorganisatie. De ZHP is daarom grotendeels afhankelijk van het Districtelijk 
Informatieknooppunt (DIK). Het DIK heeft een aantal taakaccenten zoals 
mensenhandel en –smokkel, cyber, ondermijning en verdovende middelen. Aan 
deze taakaccenten zijn binnen het DIK medewerkers gekoppeld die zich specifiek op 
deze onderwerpen richten. Daarnaast is er een algemene taakstelling, waar alle 
medewerkers zich mee bezig houden. De grenspolitietaak valt onder de algemene 
taakstelling en is niet gekoppeld aan een specifieke medewerker. Het DIK maakt 
wekelijks een overzicht met controlewaardige schepen, maar dit overzicht heeft 
geen betrekking op grenstoezicht. Het DIK maakt eveneens de dagelijkse briefings 
voor de operatie en een wekelijks veiligheidsbeeld waarin onder andere 
grenscriminaliteit aan bod komt. Het doel van dit veiligheidsbeeld is vooruit te 
kijken en trends inzichtelijk te maken. 
In de interviews bij de ZHP geven respondenten aan dat het DIK weinig informatie 
aanlevert voor de grenspolitietaak. De documenten die de Inspectie heeft ontvangen 
komen overeen met dit beeld. Voor de grenspolitietaak beperkt de informatie zich 
tot het thema mensensmokkel. Hierbinnen gaat veel aandacht uit naar het 
onderwerp inklimmers. Dit betreft vaak informatie van beschrijvende aard, zoals 
casussen, kenmerken van inklimmers en modus operandi. 
Leidinggevenden geven aan dat de aansturing van het DIK hier aan bijdraagt. De 
ZHP kan als district het DIK niet direct aansturen. Het DIK valt niet onder het 
district zelf, maar onder de DRIO. Medewerkers van het district ZHP kunnen om die 
reden informatie verzoeken, maar het DIK beslist zelf of het deze verzoeken oppakt. 
Wanneer dat niet het geval is, kan de operatie eventueel een verzoek indienen bij 
de DRIO. Of het verzoek wordt opgepakt is niet zeker, volgens respondenten bij de 
ZHP. De DRIO en de daarboven liggende niveaus hebben eigen prioriteiten en 
moeten eveneens keuzes maken waar zij hun capaciteit op inzetten. Het is voor de 
ZHP daarom moeilijk om het DIK te sturen op haar informatiebehoefte. 
Een direct uitvloeisel hiervan is dat de ZHP tijdens de onderzoeksperiode bezig was 
met het opnieuw opzetten van het Informatie Centrum Havens (ICH). Het doel van 
het ICH is om samen met ketenpartners een informatieknooppunt op te stellen dat 
zich richt op de Rotterdamse haven. Materieel is de leiding van het ICH in handen 
van de DRIO en zij is daarmee verantwoordelijk voor de dagelijkse gang van zaken. 
29 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
Voor de informatie over de visserij en pleziervaart verwijzen respondenten binnen 
de KMar vaak naar de maritieme wijkoppers, een functie vergelijkbaar met 
wijkagenten van de politie. Zij onderhouden een breed netwerk in hun regio. In die 
hoedanigheid onderhouden zij contacten met de havenmeesters van de 
(jacht)havens en zijn zij in de havengebieden aanwezig. Wijkoppers doen echter 
geen structurele controles, maar onderhouden hoofdzakelijk contacten binnen hun 
netwerk voor informatie. 
Ten tweede wordt het gebrek aan informatiesystemen in de pleziervaart en visserij 
genoemd. Ferry’s, cruiseschepen en de beroepsvaart maken allen gebruik van 
informatiesystemen waarin gezagvoerders en rederijen informatie aanleveren over 
de mensen aan boord van het schip en de haven waaruit het schip afkomstig is. 
Hierdoor hebben de KMar en de ZHP zicht op de schepen die Nederland 
binnenkomen en welke personen daarop aanwezig zijn (zie paragraaf 3.5 voor meer 
over de toepassing van deze informatie). Voor de visserij en pleziervaart is een 
dergelijk informatiesysteem niet beschikbaar. Visserij en pleziervaart dienen zich te 
melden via e-mail, maar het is moeilijk te controleren of dit in de praktijk gedaan 
wordt. Het MIK beschikt over radarsystemen die bewegingen op zee weergeven, 
maar die identificeren geen personen en niet of in beperkte mate vaartuigen. 
Hierdoor hebben de KMar en de ZHP zeer beperkt zicht op de pleziervaart en visserij 
en de personen die op deze vaartuigen aanwezig zijn. 
Als derde noemen respondenten de meldingen door havenmeesters. Havenmeesters 
moeten een melding maken bij de KMar of ZHP van vaartuigen die van buiten het 
32
Schengengebied komen. Vervolgens kunnen de KMar en de ZHP deze vaartuigen 
controleren. Respondenten in of dichtbij de operatie geven aan dat deze meldingen 
zelden worden gedaan. In de beleving van deze respondenten verzuimen sommige 
havenmeesters melding te maken of hebben zij geen volledig zicht op wie een 
haven binnenkomt of verlaat. De KMar en ZHP kunnen daarom niet uitgaan van de 
meldingen van havenmeesters voor een goed en dekkend zicht op het verkeer in de 
jacht- en vishavens. 
De geringe aanwezigheid in de jacht- en vishavens, gebrek aan informatiesystemen 
en onvoldoende meldingen van havenmeesters hebben als gevolg dat de KMar en 
ZHP zeer beperkt zicht hebben op de pleziervaart en visserij. Tegelijkertijd geven 
veel KMar respondenten in de operatie aan dat zij, ondanks de blinde vlekken, wel 
risico’s zien in deze segmenten. Dit wordt ook beschreven in de intelligence 
producten die de Inspectie van de KMar heeft ontvangen. Bij de ZHP verschillen de 
meningen over de mogelijke risico’s. Sommige respondenten denken dat er zeker 
illegale activiteiten zijn in de visserij en pleziervaart, anderen weten het niet zeker 
maar sluiten ook niets uit, anderen geven op basis van persoonlijke ervaringen aan 
dat er weinig risico’s in de kleinere havens zitten. Over de daadwerkelijk risico’s in 
de pleziervaart en visserij kan de Inspectie op basis van de verzamelde informatie 
geen uitspraken doen. 
3.5 Profielen en watchlists 
In de gesprekken over informatiegestuurd optreden maken veel respondenten een 
onderscheid tussen bredere, tactische risicobeelden en specifieke controles op basis 
van profielen en watchlists. Bij dit laatste verwijzen respondenten vaak naar de 
                    
32
  Zie: art. 3.2.5 van Bijlage VI van de Schengengrenscode. 
31 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
gebruikt kunnen worden, was daarom niet duidelijk bij alle OI medewerkers. 
Medewerkers van de EW&P geven dan ook aan dat er weinig verzoeken om profielen 
komen uit het veld. De meeste profielen worden door het MIK (Maritiem 
Informatieknooppunt) aangevraagd. 
De rol die de OI wordt toegeschreven op het gebied van de profielen is ook 
opmerkelijk gezien hun betrokkenheid bij het uitzetten van alerts en de 
terugkoppeling van resultaten hiervan. De MBO stuurt alerts naar de front-office van 
de brigade. Operationele medewerkers vullen in een Excel bestand in of de alerts 
zijn opgevolgd en sturen dit terug naar de MBO. Eventuele opbrengsten van de 
controles registreren operationele medewerkers in de informatiesystemen (zie 
paragraaf 3.7 voor meer over deze registraties). De OI medewerkers worden niet 
direct meegenomen in dit proces. Zij weten daarom niet welke alerts worden 
uitgezet, welke daarvan worden uitgevoerd en lezen opbrengsten alleen als daar 
een registratie van wordt gemaakt. De partij die een belangrijke rol heeft bij het 
opstellen van de profielen maakt zodoende geen onderdeel uit van het uitzetten en 
terugkoppelen van controles op basis van profielen. 
Profielen beroepsvaart Zeehavenpolitie 
Bij de ZHP is er wel duidelijkheid over wie de profielen en watchlists zou moeten 
maken. Deze taak ligt bij het DIK. Een medewerker van het DIK geeft in een 
interview aan dat zij inderdaad profielen en watchlists maken. De betreffende 
medewerker legde uit dat de profielen uit meerdere indicatoren bestaan, met 
daarbij enkele generieke voorbeelden. Daarbij wordt een voorbeeld van een 
watchlist aangeleverd met daarop namen van schepen die als hoog risico worden 
gezien. Concrete profielen zijn niet aan de Inspectie getoond. 
Uit andere gesprekken bij de ZHP blijkt dat de profielen zich beperkt baseren op 
risicovolle individuen of schepen. De opdrachten die de MBO uitzet richten zich 
daarentegen hoofdzakelijk op zeelieden die hun dienstverband op het schip 
beëindigen, het zogeheten afmonsteren. Door het beëindigen van het dienstverband 
zijn de uitzonderingen voor zeelieden in de SGC niet meer op hen van toepassing en 
34
dienen zij een grenscontrole te ondergaan. Zeelieden kunnen zich hiervoor melden 
bij de grensdoorlaatpost of de ZHP kan hen aan boord van het schip controleren. 
Dat laatste kan door middel van een alert van de MBO. Doordat de ZHP zich richt op 
afmonsteringen is er in de beleving van uitvoerende medewerkers vaak sprake van 
controles van individuen die een laag risico vormen. Afmonsteren staat namelijk niet 
gelijk aan een hoog risico, aldus deze respondenten. Daarentegen resulteren 
schepen waar wel individuen aan boord zitten die een hoog risico vormen maar die 
niet afmonsteren niet in een werkopdracht. Zodoende leeft bij medewerkers van de 
ZHP de vraag of de toegepaste profielen risicoprofielen zijn. 
                    
34
  In de periode tussen de uitvoering van het inspectieonderzoek het opstellen van het rapport heeft de ZHP 
een nieuwe wijze van profileren ontwikkeld. Deze werkwijze bestaat uit het instellen van profielen op 
basis van nationaliteiten, reisroute voorafgaand aan Rotterdam, een specifieke vlaggenstaat en type 
schepen. Daarnaast wordt handmatig gekeken naar schepen met andere bijzonderheden zoals een 
gehele bemanningswissel of een afwezige bemanningslijst. 
33 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
 
Illustratie controle aan boord 
Tijdens een observatie van de Inspectie controleerden grenswachters de 
bemanningslijsten aan boord van een schip. De grenswachters spraken daarbij 
kort met de kapitein van het schip. Het schip en de bemanning werden niet 
gecontroleerd. Grenswachters kunnen de bemanning vragen zich te melden om 
te controleren of het document overeenkomt met de persoon, de zogeheten 
face-check. De grenswachters lieten de face-check in dit geval achterwege 
omdat de bemanning druk bezig was met laden en lossen. Een van de 
grenswachters gaf richting de Inspectie aan dat dit daarom een administratieve 
controle was. Hij had niet de tijd verdere controles naar personen op het gehele 
schip uit te voeren. Uit de gesprekken op uitvoerend niveau blijkt dat deze 
vorm van administratieve controle structureel voorkomt. 
 
3.6 Informatiesystemen 
Analisten en informatieverwerkers bij de KMar en ZHP maken bij het opstellen van 
hun informatieproducten gebruik van verschillende informatiesystemen om toegang 
tot informatie te krijgen. Tijdens de interviews is een aanzienlijk aantal systemen 
genoemd dat de KMar en ZHP tot hun beschikking hebben: het Basis 
Processensysteem (BPS, KMar), het Vreemdelingen Basissysteem (VBS), de 
Basisvoorziening Handhaving (BVH, politie), Summ-it, Zeescheepvaart Uitbreidbaar 
Informatie Systeem (ZUIS), Blueview, SAS-VH (KMar), Maritime Single Window 
(MSW), het Life Journaal Politie (LJP), Bluespot Monitor (politie) en het 
Schengeninformatiesysteem (SIS). Uit de gesprekken blijkt dat ondanks dat deze 
systemen veel informatie bevatten, analisten en informatieverwerkers knelpunten 
ervaren bij het gebruik van deze systemen. In deze paragraaf beschrijft de Inspectie 
de knelpunten die het meest naar voren zijn gekomen. 
Koninklijke Marechaussee 
Het registreren en verspreiden van operationele informatie binnen de KMar gebeurt 
voor een belangrijk deel via BPS. Zo registreren operationele medewerkers 
informatie over wat zij hebben aangetroffen tijdens hun werkzaamheden in dit 
systeem (zie paragraaf 3.7 voor meer over deze registraties) en ook het Maritieme 
Informatie Knooppunt zet hun informatie hoofdzakelijk in BPS. Ondanks dat dit 
systeem essentiële informatie bevat, blijkt het voor analisten en operationele intell 
medewerkers moeilijk om informatie op efficiënte wijze uit BPS te halen. 
Respondenten beschrijven het systeem als verouderd. Het bevat beperkte 
analysemogelijkheden waardoor het moeilijk is om geautomatiseerd informatie uit 
de systemen te halen. Het analyseren van operationele informatie vereist daarom 
het handmatig overzetten van informatie uit BPS naar andere bestanden of 
systemen. 
Daarnaast blijkt het koppelen van verschillende systemen in de praktijk niet of zeer 
beperkt mogelijk. Het meeste sprekende voorbeeld hiervan is het inzichtelijk maken 
van de opbrengsten van de alerts van de Maritieme Backoffice (MBO) gericht op de 
beroepsvaart. Bij navraag door de Inspectie kan de KMar niet aangeven wat de 
opbrengsten van de alerts zijn. Dit komt doordat er geen (automatische) koppeling 
te maken is tussen de registratie van de uitgezette alerts en de opbrengsten van de 
controles in BPS. De resultaten van de fysieke controles binnen de beroepsvaart zijn 
35 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
gestructureerd bijgehouden. Een overzicht van de totale opbrengsten is om die 
reden niet aanwezig. 
3.7 Kwaliteit mutaties 
In voorgaande paragrafen zijn de registraties van operationele medewerkers in de 
informatiesystemen aan bod gekomen. Deze registraties worden mutaties genoemd. 
Uit de gesprekken blijkt dat mutaties als de belangrijkste bron van informatie 
worden beschouwd, bij zowel de KMar als ZHP. Respondenten beschrijven de 
uitvoerende collega’s met regelmaat als de ogen en oren op straat en in de havens. 
Tegelijkertijd zijn veel respondenten niet tevreden over de kwaliteit van de 
mutaties. Zij geven aan dat het niet altijd duidelijk is wat er is gebeurd, dat cruciale 
elementen missen of dat collega’s niet muteren wanneer dat wel nodig is. Hierdoor 
missen analisten en informatieverwerkers belangrijke informatie of is de aanwezige 
informatie niet altijd geschikt voor verdere analyse. Over de kwaliteit van de 
mutaties kan de Inspectie op basis van de verzamelde informatie geen inhoudelijk 
oordeel geven. In deze paragraaf gaat de Inspectie in op enkele achterliggende 
oorzaken van het ervaren gebrek aan kwaliteit van de mutaties. 
Koninklijke Marechaussee 
KMar respondenten noemen als eerste knelpunt de kennis en ervaring van 
operationele medewerkers, specifiek voor het maritieme segment. Bij de KMar zijn 
veel jonge medewerkers werkzaam, zo blijkt uit de gesprekken en observaties. Zij 
hebben daarom nog niet veel ervaring op kunnen bouwen voor maritiem 
grenstoezicht. Hierdoor is het voor hen lastig in te schatten welke situaties 
mutatiewaardig zijn en waar zij op moeten letten wanneer zij in de havengebieden 
zijn. In enkele gesprekken is ter sprake gekomen dat situaties die afwijken van het 
gebruikelijke reden zijn voor verder zoeken of muteren. Zonder kennis van de 
gebruikelijke situatie kunnen ongebruikelijke situaties niet worden onderkend. 
Beperkte ervaring betreft niet alleen de jonge werknemers. Ook werknemers die 
langer bij de KMar werkzaam zijn hebben niet altijd kennis van het maritieme 
segment. Door het in paragraaf 3.3 besproken mobiliteitsbeleid van de KMar kunnen 
ervaren medewerkers verder solliciteren op een andere functie of bij een andere 
brigade. Medewerkers die voor hen in de plaats komen hebben niet altijd dezelfde 
kennis en ervaring. Zo hebben vier van de 23 KMar brigades te maken met 
maritiem grenstoezicht. Hierdoor is de continuïteit van de op de brigade aanwezige 
kennis en ervaring binnen het maritieme segment niet gegarandeerd. 
Aanvullend belemmert de prioritering die voortvloeit uit de SGC tot op zekere 
hoogte de mogelijkheden om ervaring in het bredere maritieme segment op te 
doen. De operatie richt zich sterk op de 100% controle van ferry’s en cruiseschepen 
die op basis van de SGC zijn ingesteld. Zoals in paragraaf 3.1 besproken gaat het 
grootste deel van de capaciteit op aan deze controles. De mogelijkheden om door 
middel van controles ervaring op te doen in andere segmenten, zoals pleziervaart en 
visserij, zijn in de praktijk beperkt. Dit blijkt ook uit het voorbeeld genoemd in 
paragraaf 3.4. 
In mindere mate noemen respondenten de KMar opleiding en de aandacht voor 
muteren daarbij. In enkele interviews geven respondenten aan dat het muteren 
zoals dat wordt aangeleerd tijdens de opleiding niet overeenkomt met wat in de 
praktijk belangrijk is. Hierbij noemen respondenten het voorbeeld dat het muteren 
37 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
35
gewapende, breed opgeleide, algemene opsporingsambtenaren.” Leidinggevenden 
van de ZHP geven aan dat zij wel sturen op het uitvoeren van de grenspolitietaak. 
Zij leggen hierbij uit dat wanneer de grens gerelateerde taken zijn afgerond, 
medewerkers van het grenspolitieteam vrij zijn om zich met de reguliere 
politietaken bezig te houden. 
 
Illustratie werkbeleving 
Verschillende respondenten bij de ZHP geven aan dat zij de fysieke controles 
aan boord van een schip zien als een service richting de zeelieden. De 
zeelieden hoeven bij een fysieke controle niet naar de grensdoorlaatpost te 
komen. Dit perspectief op de controles komt voort uit de verwachtingen die 
deze medewerkers hebben van de uitkomsten van de controles. De controles 
hebben doorgaans betrekking op laag risico individuen die in de beleving van 
de grenswachters eigenlijk niet gecontroleerd hoeven te worden. Men gaat 
daarom vaak aan boord met lage verwachtingen over de opbrengst. Dit is een 
van de redenen waarom het aantrekken van nieuwe mensen voor het 
grenspolitieteam een uitdaging is voor de ZHP. Ondanks dat er vacatures zijn 
voor het team, blijkt het moeilijk om deze te vullen, aldus respondenten. 
 
Als laatste merkt de Inspectie op dat een risico op cirkelredenatie ontstaat wanneer 
de mutaties van operationele medewerkers de belangrijkste bron van informatie is. 
Wanneer de opbrengsten van controles worden gebruikt om nieuwe 
controleopdrachten op te stellen, dan zullen deze sterke gelijkenis vertonen met de 
controles die de informatie in eerste instantie hebben opgeleverd. Hierdoor ontstaat, 
mede door de eerder besproken blinde vlekken en gebrek aan overzicht van de 
opbrengsten van MBO alerts, mogelijk tunnelvisie waardoor het bredere beeld over 
het maritieme segment verloren gaat. 
3.8 Opbrengsten 
De doelstelling van informatiegestuurd optreden beschrijven respondenten en 
documentatie onder andere als ‘staan waar je moet staan.’ De achterliggende 
gedachte is dat door middel van informatiegestuurd optreden hoog risico individuen 
of schepen te onderkennen zodat deze gecontroleerd kunnen worden. Hierdoor dient 
de kans op het aantreffen van migratie gerelateerde overtredingen vergroot te 
worden. 
Respondenten in of dichtbij de uitvoering beschrijven de opbrengsten van de 
controles consistent als laag, met name bij controles op basis van profielen en 
watchlists. Een treffend voorbeeld is een respondent in de uitvoering die aangeeft 
dat hij in de tien jaar dat hij als grenswachter werkzaam is nog nooit iets heeft 
aangetroffen op basis van een MBO alert in de beroepsvaart. De grote meerderheid 
van respondenten schatten de risico’s bij de ferry’s en cruiseschepen bij inreis 
eveneens laag in. De controles leveren over het algemeen weinig op in de beleving 
van deze respondenten. Zoals in paragraaf 3.1 aangegeven is dat anders voor 
uitreis van ferry’s en cruiseschepen, waar de KMar en de ZHP met regelmaat 
inklimmers of vormen van mensensmokkel aantreffen. Enkele respondenten wijzen 
op de preventieve werking van de controles. Het feit dat er structureel 
                    
35
  Nederlandse Strategie voor Geïntegreerd Grensbeheer 2019 – 2024, pp. 14. 
39 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
heeft opgeleverd. Op deze manier wordt op tactisch niveau inzichtelijk of de 
beoogde doelen zijn behaald en, zo niet, of bijgestuurd moet worden. In andere 
woorden: inzicht in de opbrengsten is belangrijk wanneer men op basis van 
informatie stuurt zodat duidelijk wordt of de sturing juist was. 
Op dit moment is bij maritiem grenstoezicht van deze controle geen sprake. Doordat 
de KMar en de ZHP niet of beperkt op basis van cijfers inzicht kunnen geven in de 
opbrengsten, is het onduidelijk wat de controles exact opleveren. Daarmee is het 
ook onduidelijk of de doelen van de controles worden behaald en of bijgestuurd 
moet worden. Dit is met name van belang wanneer organisaties gebruik maken van 
profielen en watchlists. De gesprekken tonen aan dat de profielen en watchlists 
sterk bepalend zijn welke schepen in de beroepsvaart door de KMar en ZHP worden 
gecontroleerd. Zonder informatie over wat deze controles opleveren is het voor hen 
niet bekend of de profielen en watchlists daadwerkelijk hoge risico’s onderkennen. 
Dit schept een risico op tunnelvisie waarbij de operatie zich in werkelijkheid richt op 
lage risico’s en hoge risico’s niet worden onderkend. 
41 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
informatieknooppunt. Daarnaast is er zeer beperkt ondersteuning voor de 
grenspolitietaak vanuit de korpsstaf van de Nationale Politie. Input op en 
implementatie van beleid ligt hoofdzakelijk bij een operationeel specialist van de 
ZHP die daarnaast operationele taken heeft. Deze medewerker communiceert in het 
kader van de beleidsmatige taken direct met het Ministerie van Justitie en 
Veiligheid. De aansturing en informatieorganisatie voor de grenspolitietaak van de 
ZHP overstijgen om die reden het districtelijk niveau niet binnen de Nationale 
Politie.  
Deelconclusie 1 
Het informatiegestuurd optreden, dat de basis zou moeten vormen voor de 
operatie bij de KMar en ZHP, functioneert bij maritiem grenstoezicht in de 
praktijk op cruciale aspecten niet zoals dat in theorie zou moeten functioneren. 
 
Het tweede deel van de onderzoeksvraag richt zich op het risicogestuurd 
grenstoezicht in de zeehavens. Informatiegestuurd optreden zou aan risicogestuurd 
maritiem grenstoezicht moeten bijdragen door middel van het onderkennen van 
risico’s op basis van de verzamelde informatie. Ondanks dat de Inspectie 
concludeert dat informatiegestuurd optreden niet functioneert zoals het zou moeten 
functioneren, zou maritiem grenstoezicht alsnog risicogestuurd kunnen zijn. Zo 
besteden de KMar en de ZHP veel capaciteit aan controle bij uitreis gericht op het 
onderkennen van inklimmers en mensensmokkel. De cijfers over het aantal 
aangetroffen irreguliere migranten dat via schepen het Verenigd Koninkrijk wil 
bereiken in combinatie met de veiligheidsrisico’s die hiermee gepaard gaan tonen 
aan dat hier inderdaad sprake is van een hoog risico waar de KMar en ZHP terecht 
veel aandacht aan besteden. Uit de bevindingen blijkt dat eenzelfde uitspraak niet 
gedaan kan worden voor alle geprioriteerde taken. De KMar en ZHP kunnen de 
opbrengsten van de controles op de ferry’s en cruiseschepen niet of niet volledig 
inzichtelijk maken. De opbrengsten van controles op basis van watchlists en 
profielen in de beroepsvaart zijn eveneens onbekend, waardoor het niet bekend is of 
zij daadwerkelijk risico’s onderkennen. Tegelijkertijd is voor sommige segmenten 
onvoldoende informatie aanwezig om daar risico’s te kunnen duiden. Door de zeer 
beperkte controles op de visserij en pleziervaart is hier sprake van blinde vlekken. 
Eveneens ontstaat binnen deze segmenten een risico op cirkelredenatie wanneer de 
opbrengsten van een beperkt aantal controles de basis vormt van nieuwe controles. 
Hierdoor kunnen bestaande risico’s onderbelicht blijven. Het is daarom onbekend of 
de taken waar de KMar en ZHP veel capaciteit op inzetten daadwerkelijk de hoogste 
risico’s vormen. 
Deelconclusie 2 
De KMar en ZHP besteden veel capaciteit aan de controle op inklimmers, maar 
er is tegelijkertijd een gebrek aan overzicht van de opbrengsten van controles 
en er is sprake van blinde vlekken in de visserij en pleziervaart. Hierdoor is er 
gering zicht op de risico’s voor maritiem grenstoezicht in bredere zin en is dit in 
de praktijk daarom beperkt risicogestuurd. 
 
43 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
of risicogestuurd maritiem grenstoezicht in de huidige situatie haalbaar is zonder 
verandering in de implementatie van de regelgeving en/of de beschikbare capaciteit. 
De Inspectie trekt op basis van haar drie deelconclusies de volgende eindconclusie. 
Eindconclusie 
 
Het informatiegestuurd optreden, dat de basis zou moeten vormen voor de 
operatie bij de KMar en ZHP, functioneert bij maritiem grenstoezicht in de 
praktijk op cruciale aspecten niet zoals dat in theorie zou moeten functioneren. 
Bredere tactische beelden van het maritieme segment ontbreken. De vertaling 
van de beschikbare (sturings)informatie naar het operationeel niveau wordt als 
ontoereikend ervaren. De registraties in de informatiesystemen vanuit de 
operatie ervaren analisten en informatieverwerkers van onvoldoende kwaliteit. 
Informatie kan niet of niet op efficiënte wijze uit de informatiesystemen worden 
gehaald. 
Het is onbekend of de taken waar de KMar en ZHP veel capaciteit op inzetten 
daadwerkelijk de hoogste risico’s op het gebied van irreguliere migratie en 
mensensmokkel vormen. De KMar en de ZHP besteden veel capaciteit aan 
controles bij uitreis gericht op het onderkennen van inklimmers en 
mensensmokkel, dat een groot risico is. Tegelijkertijd is er een gebrek aan 
overzicht van de opbrengsten van controles, zijn de visserij en pleziervaart 
blinde vlekken en is er gering zicht op de risico’s voor maritiem grenstoezicht in 
bredere zin. 
De Schengengrenscode laat in de praktijk weinig ruimte over voor informatie- 
en risicogestuurd optreden bij maritiem grenstoezicht. De KMar en ZHP 
besteden veel capaciteit aan controles die zij op basis van wet- en regelgeving 
uit moeten voeren. Hierdoor houden zij zeer gering capaciteit over om de 
ruimte voor informatiegestuurd optreden die de Schengengrenscode wel biedt 
in te vullen. 
Het resultaat is dat het informatiegestuurd optreden in de praktijk niet goed 
functioneert. Hierdoor is er beperkt zicht op de risico’s op het gebied van 
irreguliere migratie via de maritieme grenzen. 
 
Aanbevelingen 
Op basis van haar bevindingen doet de Inspectie de volgende aanbevelingen. 
Aanbevelingen 
De Inspectie beveelt de Koninklijke Marechaussee en de Nationale Politie het 
volgende aan: 
• Stel in samenwerking risicoanalyses op voor grenstoezicht in het bredere 
maritieme segment; 
• Richt de processen rondom het uitzetten van controles op basis van 
profielen en watchlists zodanig in dat de opbrengsten van deze controles 
duidelijk zijn. Heb hierbij aandacht voor het periodiek evalueren van de 
toegepaste watchlists en profielen; 
 
45 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
 
I 
Het beantwoorden van de onderzoeksvragen vereiste een stapsgewijze aanpak 
waarbij informatiegestuurd optreden binnen grenstoezicht in de zeehavens op 
verschillende niveaus binnen de KMar en ZHP inzichtelijk werd gemaakt. De 
Inspectie startte hierbij op het strategisch niveau om vervolgens via het tactische 
niveau uit te komen op het operationele niveau. Onderstaande paragraaf zet de 
exact genomen stappen uiteen met specifieke aandacht voor welke informatie op 
welke manier is verzameld. 
 
Stap 1 
Analyse van wet- en regelgeving gaf de taakstelling van de KMar en de ZHP op het 
gebied van grenstoezicht weer. Hierbij was primair sprake van documentanalyse. 
 
Stap 2 
Er zijn interviews gehouden op strategisch niveau, zoals de staf van de KMar, en 
tactisch niveau, zoals het Landelijk Tactisch Commando (LTC) van de KMar en leiding 
van de ZHP. Deze interviews maakten inzichtelijk hoe informatiegestuurd optreden is 
ingericht en hoe dit bijdraagt aan grenstoezicht. Daarnaast is aandacht besteed aan 
hoe informatie uit het veld bijdraagt aan de beslissingen die op strategisch en tactisch 
niveau worden gemaakt. De interviews zijn gehouden met staf- en 
beleidsmedewerkers van de KMar en de ZHP. Specifiek voor de KMar zijn ook 
interviews gehouden met afdelingshoofden van het LTC. 
 
Beschikbare documentatie over informatiegestuurd optreden vanuit beide 
organisaties vulde deze gesprekken aan. De combinatie van de wet- en regelgeving 
en strategische visie resulteerde in een beschrijving van wat grenstoezicht is, wat 
hiermee bereikt dient te worden en hoe dat bereikt dient te worden. De 
vervolgstappen waren erop gericht inzichtelijk te maken in hoeverre de praktijk 
aansluit op de bevindingen van stap 1 en 2. 
 
Stap 3 
Bij de KMar en ZHP zijn kwantitatieve gegevens opgevraagd. De opgevraagde 
gegevens hadden onder andere betrekking op de hoeveelheid schepen die zijn 
aangemerkt als hoog risico, de hoeveelheid schepen die zijn gecontroleerd en wat 
de uitkomsten van deze controles zijn. De gegevens gaven daarmee een eerste 
zicht op de operatie van grenstoezicht in de zeehavens. 
 
47 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
grenstoezicht en focusgroepen met uitvoerders van de KMar en ZHP. Hierbij is met 
name aandacht besteed aan de operationele praktijk van grenstoezicht in de 
zeehavens, in welke mate die wordt gestuurd door informatie en welke informatie 
uitvoerders terugkoppelen aan informatiemedewerkers en analisten. 
 
Informatiegestuurd optreden is een cyclisch proces. Het is van belang dat het 
operationeel niveau niet alleen informatie ontvangt om op te acteren. Informatie 
vanuit het operationeel niveau moet ook zijn weg (terug) vinden naar het tactisch 
en strategisch niveau. Zo kan informatie worden geverifieerd, nieuwe analyses 
worden gemaakt en, wanneer nodig, geherprioriteerd of bijgestuurd worden. Door 
deze terugkoppeling van informatie is er sprake van een informatiecyclus. In 
stappen 2 tot en met 8 is daarom niet alleen aandacht besteed aan welke informatie 
wordt verstrekt op de verschillende organisatieniveaus, maar ook welke informatie 
wordt teruggekoppeld en hoe deze informatie vervolgens wordt gebruikt. 
 
Specificering aantallen interviews en observaties 
Bovenstaande stappen hebben betrekking op de KMar en de ZHP. De ZHP is 
verantwoordelijk voor grensbewaking in het Rotterdamse havengebied. Daarnaast 
zijn er vier KMar brigades verantwoordelijk voor grensbewaking in één of meerdere 
havens. Onder de brigades Zuid-Holland, Noord-Holland, Scheldestromen en 
Waddengebied vallen in totaal twaalf maritieme grensdoorlaatposten. De interviews 
in stap 6 tot en met 8 hebben daarom bij vier KMar brigades en bij de ZHP 
plaatsgevonden. In tabel a is het aantal gehouden interviews verder uitgewerkt. 
Naast de interviews zijn observaties gedaan van grenstoezicht in de praktijk. Per 
KMar brigade en bij de ZHP is een dienst geobserveerd voor een totaal van vijf 
observaties. Tijdens de oriëntatiefase heeft de Inspectie observaties uitgevoerd bij 
de ZHP waarbij een goed beeld is gevormd van grenstoezicht in de praktijk. Daarom 
zijn tijdens de uitvoeringsfase geen nieuwe observaties bij de ZHP uitgevoerd. 
 
Tabel a. Aantal gehouden interviews en daarbij aanwezige respondenten 
Functie Aantal interviews Aantal respondenten 
KMar Staf 1 1 
KMar LTC 2 4 
KMar INTELL 3 5 
KMar TCB (MBO + EW&P) 1 3 
KMar MIK 1 2 
KMar brigadeleiding 4 7 
KMar OI 4 12 
KMar uitvoerend 4 19 
ZHP leiding 2 3 
ZHP DIK 1 1 
ZHP MBO 1 1 
ZHP uitvoerend 1 4 
DGM Ministerie JenV 2 2 
Totaal 27 64 
49 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
Informatiegestuurd optreden 
Risicogestuurd werken vraagt om meer dan alleen een risicoanalyse model zoals 
CIRAM. Organisaties moeten ook ingericht zijn om deze risicoanalyses toe te kunnen 
passen. Uitvoeringsorganisaties zoals de KMar en de ZHP zullen daarom zelf 
invulling moeten geven aan de manier waarop zij deze werkwijze(n) integreren in 
hun organisaties. Binnen de KMar heeft dit de noemer informatiegestuurd optreden 
(IGO) gekregen. Bij de Nationale Politie worden ook de termen informatiegestuurde 
politie (IGP) of informatiegestuurd werken (IGW) gebruikt. Voor beide organisaties 
is dit een manier om door middel van het verzamelen en analyseren van informatie 
risico’s te bepalen. Dit blijkt bijvoorbeeld uit de beschrijving die de KMar van 
informatiegestuurd optreden geeft: 
 
“Informatie Gestuurd Optreden (IGO) is de basis voor de operatie van de 
KMar. Dit betekent dat we landelijk informatie verzamelen, capaciteit 
inzetten waar het erop aankomt, denken in landelijke prioriteiten en 
optreden als één KMar.” 
 
In de dik gedrukte tekstdelen staat de kern van risicogestuurd werken verwoord: 
prioriteiten stellen door middel van risicoanalyses zodat de operatie daarop 
aangestuurd kan worden. Informatiegestuurd optreden is zodoende een praktische 
uitwerking van risicogestuurd werken. 
 
Systematische controles 
Naast risicogestuurd werken wordt in de Schengengrenscode gesproken over 
systematische controles. In het veld wordt ook de term ‘100% controles’ gebruikt. 
Zoals uit de term 100% controle blijkt, is het bij systematische controles de 
bedoeling dat iedereen gecontroleerd wordt. In de context van dit rapport zijn de 
ferry’s die tussen Nederland en het Verenigd Koninkrijk varen hiervan het beste 
voorbeeld. Alle personen die gebruik maken van deze ferry’s, of ze Nederland nu 
binnenkomen of verlaten, moeten worden gecontroleerd. Dit op basis van de 
Schengengrenscode:  
 
“Personen aan boord van vaartuigen die veerverbindingen met havens in 
36
derde landen verzorgen, worden aan controle onderworpen.” 
 
Systematische controles worden uitgevoerd op basis van wet- of regelgeving, niet 
op basis van risicoanalyses. De controles worden daarom altijd uitgevoerd, of 
risicoanalyses aangeven dat hier noodzaak toe is of niet, en passen daarom niet 
goed bij de flexibiliteit waar risicogestuurd werken om vraagt. Systematische 
controles kunnen wel ondersteund worden door middel van informatie. Zo worden 
passagiers van ferry’s gecontroleerd met behulp van verschillende 
informatiesystemen, bijvoorbeeld om te controleren of zij gezocht worden in 
verband met criminaliteit. Dergelijke informatie is echter niet sturend voor de 
controles, enkel ondersteunend. Systematische controles zijn daarom niet 
informatie- of risicogestuurd. 
 
 
                    
36
  Zie artikel 3.2.9, bijlage 6 SGC 
51 

C
O
N
C
E
P
T 
inhou
Toezicht op de Maritieme Grenzen  
dsop
gave 
 
SGC Schengengrenscode 
TCB Targeting Center Borders, KMar 
VBS Vreemdelingen Basis Systeem 
ZHP Zeehavenpolitie 
ZUIS Zeescheepvaart Uitbreidbaar Informatie 
Systeem 
 
53 

