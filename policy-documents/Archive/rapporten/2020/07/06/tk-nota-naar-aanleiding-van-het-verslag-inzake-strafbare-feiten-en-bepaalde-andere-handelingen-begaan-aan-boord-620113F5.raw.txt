35 390 Wijziging van het Wetboek van Strafrecht BES ter uitvoering van 
het 4 april 2014 te Montreal tot stand gekomen Protocol tot 
wijziging van het Verdrag inzake strafbare feiten en bepaalde 
andere handelingen aan boord van luchtvaartuigen (Trb. 2019, 140 
en Trb. 2020, 3).  
 
 
NOTA NAAR AANLEIDING VAN HET VERSLAG 
 
Met veel belangstelling heb ik kennisgenomen van het verslag van de vaste commissie voor 
Justitie en Veiligheid. Graag beantwoord ik de door de leden de VVD-fractie gestelde vraag. 
 
Het verheugt mij dat deze leden kunnen instemmen met de voorgestelde wijziging die voortvloeit 
uit het Protocol van Montreal (hierna: het Protocol).  
 
De aan het woord zijnde leden constateren terecht dat ter uitvoering van het Protocol – naast 
onderhavig wetsvoorstel – een wijziging van het Besluit internationale verplichtingen 
extraterritoriale rechtsmacht in procedure zal worden gebracht. Met deze wijziging wordt voldaan 
aan de eisen die het Protocol stelt met betrekking tot de vestiging van extraterritoriale 
rechtsmacht voor Europees Nederland. Met het onderhavige wetsvoorstel wordt voldaan aan deze 
verplichtingen voor Caribisch Nederland.  
 
In antwoord op de vraag van deze leden op welke termijn het Besluit internationale verplichtingen 
extraterritoriale rechtsmacht zal worden gewijzigd, merk ik graag op dat de ambtelijke 
voorbereiding daarvan reeds in gang is gezet. Indien uw Kamer besluit het onderhavige 
wetsvoorstel en de daarmee samenhangende voorstel van rijkswet tot goedkeuring van het 
Protocol (Kamerstukken 35391 (R 2144)) te aanvaarden, zal het genoemde wijzigingsbesluit 
spoedig na die aanvaarding in procedure worden gebracht. De inwerkingtreding van de wijziging 
van het besluit zal gelijk oplopen met de inwerkingtreding van onderhavig wetsvoorstel, nadat dit 
voorstel tot wet is verheven. 
 
 
De Minister van Justitie en Veiligheid, 
 
 
 
Ferd Grapperhaus 
 

