Beantwoording vragen van de leden van de vaste commissie voor Justitie en Veiligheid 
van de Eerste Kamer over noodmaatregelen COVID-19  
 
Vragen en opmerkingen van de leden van de FVD-fractie, mede namens de fractieleden van de 
PvdD 
 
Waarom is er voor het aangekondigde wetsvoorstel met betrekking tot aanvullende 
maatregelen ter bestrijding van COVID-19 geen vervalclausule opgenomen? Voorziet u 
de invoering van een vervalclausule na een bepaalde verstreken termijn of bijvoorbeeld 
een eerste evaluatie? Welke omstandigheden of feiten zullen aanleiding geven om het 
tijdelijke karakter van deze wetgeving te effectueren? En wat verstaat u onder ‘tijdelijk’ 
met betrekking tot de wetgeving? Aan wat voor termijn denkt u? 
 
Een ‘tijdelijke’ wet is een wet waarvan op voorhand wordt voorzien dat deze een beperkte 
werkingsduur heeft. In het Tweede Kamerdebat van 20 mei 2020 over de ontwikkelingen rondom 
het coronavirus heeft het lid van de Tweede Kamer Segers aangegeven ervan uit te gaan dat het 
kabinet een heldere horizonbepaling inbouwt en dat verlenging altijd via het parlement loopt. De 
minister-president heeft in reactie hierop gezegd dat het voornemen is de wet tot een tijdelijk 
instrument te maken en dat er dus een einddatum in de wet komt met de mogelijkheid de wet te 
1
verlengen . Over de inhoud van de horizonbepaling kom ik graag met uw Kamer te spreken op het 
moment dat het wetsvoorstel bij uw Kamer voorligt. 
 
Welke alternatieven zijn er overwogen en wat heeft de doorslag gegeven voor de voor te 
stellen tijdelijke wetgeving? Hoe organiseert de regering haar tegenspraak en toetsing 
over de juistheid van deze wetgeving? 
 
In de brief die ik op 1 mei 2020, mede namens de ministers van Binnenlandse Zaken en 
Koninkrijksrelaties, van Volksgezondheid, Welzijn en Sport (hierna: VWS) en voor Medische Zorg 
en Sport, aan de Tweede Kamer stuurde, heb ik uiteengezet waarom het kabinet voornemens is 
2
om een voorstel in procedure te brengen voor tijdelijke wetgeving. De kern van deze brief is als 
volgt. 
Een voortdurende basis in noodverordeningen is geen alternatief, omdat noodverordeningen in een 
rechtsstaat niet al te lang kunnen duren, mede met het oog op de voortdurende gevolgen voor de 
grondrechten van een ieder. Met wetgeving in formele zin wordt de democratische legitimatie 
versterkt. Daarbij is van belang dat de hoofdlijnen voor de bevoegdheidsverdeling, maatregelen 
voor zover die grondrechten van burgers beperken, toezicht en handhaving, rechtsbescherming en 
procedurele waarborgen volgen uit een wet. Landelijke wetgeving is bovendien eenvoudig kenbaar 
en uniform, ook als daarin een rol wordt weggelegd voor decentraal bestuur. Dit komt de 
rechtszekerheid ten goede. Gezien de specifieke situatie van covid-19 ligt een permanente wet nu 
niet voor de hand. Tegenspraak ontstaat in de eerste plaats intern bij de totstandbrenging van een 
wetsvoorstel in de overleggen binnen en tussen betrokken ministeries en tussen ministers. Zoals in 
de brief van 1 mei 2020 is uiteengezet, ontstaat er bij de totstandbrenging van wetgeving op deze 
wijze ook ruimte voor consultatie. Hiermee wordt gedoeld op consultatie van externe instanties, 
waarmee gemaakte keuzes kritisch tegen het licht kunnen worden gehouden. Een ontwerp van de 
tijdelijke wet is daarom voorgelegd aan enkele tientallen instanties. Vervolgens is er de toetsing 
door de Afdeling advisering van de Raad van State. Dit alles waarborgt dat er vanuit meerdere 
                                                
1 e
  (Ongecorrigeerd) plenair verslag van de 73 vergadering van 20 mei 2020, beschikbaar via de 
website van de Tweede Kamer.  
2
  Kamerstukken I 2019/20, 35300-VI, AC. 
1 
 

afleggen over het door het kabinet gevoerde beleid, de door de minister van VWS ondertekende 
aanwijzingen aan de voorzitters van de veiligheidsregio’s die uiteindelijk worden vertaald in 
noodverordeningen. Achteraf geldt in de betrokken gemeentes de in artikel 40 van de Wet 
veiligheidsregio’s voorziene procedure van schriftelijke en eventueel mondelinge verantwoording 
door de voorzitter van de veiligheidsregio. Ten opzichte hiervan is evident dat de behandeling van 
een wetsvoorstel in de Tweede en Eerste Kamer ook in materiële zin invulling geeft aan de 
democratische legitimatie. De Staten-Generaal, die het gehele Nederlandse volk 
vertegenwoordigen, brengen dan immers in gemeen overleg met de regering een wet tot stand 
waarin de maatregelen staan waaraan mensen zich moeten houden en waarin de op- en 
afschaalmogelijkheden staan opgenomen. Die betrokkenheid uit zich niet alleen in het debat, maar 
ook in het recht van de Tweede Kamer om het voorstel te amenderen en de mogelijkheid voor 
beide Kamers om al dan niet het voorstel te aanvaarden. 
 
Vragen en opmerkingen van de leden van de GroenLinks-fractie, mede namens de fractieleden 
van de PvdD 
 
Late en onvolledige beantwoording 
De leden van de GroenLinks-fractie merken allereerst op dat de schriftelijke vragen van 
het lid Nicolaï en de daaropvolgende vragen van de commissie door de Minister van VWS 
met grote vertraging zijn beantwoord. Hoewel hij in zijn brief excuses maakt voor deze 
vertraging, wordt hiervoor geen verklaring gegeven. In de inhoud van de brief is deze 
verklaring ook niet te vinden. 
Graag ontvangen de leden deze verklaring alsnog. 
 
De beantwoording van de vragen van de heer Nicolaï heeft inderdaad met te grote vertraging 
plaatsgevonden. In de uitstelbrief die de minister van VWS u daarover op 11 mei heeft gestuurd is 
als verklaring gegeven dat er door de drukte als gevolg van de corona-uitbraak helaas niet 
voldoende aandacht aan uw brief kon worden gegeven. 
 
De leden van de GroenLinks-fractie merken voorts op dat de minister van VWS in 
antwoord op de vraag een overzicht te verstrekken van alle tot burgers gerichte 
noodmaatregelen, verwijst naar een pagina op de website rijksoverheid.nl. Deze leden 
merken op dat dit antwoord voor de uitoefening van de controlerende taak van de Kamer 
volstrekt onvoldoende is. Op de genoemde pagina zijn de maatregelen vertaald in 
voorlichtingstaal, en wordt op geen enkele manier aangegeven wat de juridische status 
is van de verschillende maatregelen; het is een mengeling van adviezen, verboden en 
geboden, zonder enige bronvermelding. Wanneer leden van de Eerste Kamer vragen om 
een overzicht van de noodmaatregelen, verwachten de leden van de GroenLinks-fractie 
een degelijk overzicht en niet een verwijzing naar een voorlichtingspagina. Zij ontvangen 
het gevraagde overzicht graag alsnog, inclusief vermelding van de juridische status van 
de maatregelen (bindend of advies), en de bron/vindplaats. 
 
In de afgelopen maanden heeft het kabinet na bijeenkomsten van de Ministeriële Commissie 
Crisisbeheersing (MCCB) verscheidene persconferenties gegeven over de besluiten die het kabinet 
had genomen en een Kamerbrief gestuurd met een toelichting op alle maatregelen.  
 
In de bijlagen is een overzicht opgenomen van de noodmaatregelen gericht op burgers die 
specifiek voor de bestrijding van covid-19 zijn geïntroduceerd. Voor een groot deel zijn dat 
adviezen gericht op burgers en voor een deel zijn het extra regels gericht op burgers die via 
3 
 

beantwoording van vragen uit de Eerste Kamer bijna een maand op zich heeft laten 
wachten? 
 
De minister van VWS heeft ter bestrijding van de verspreiding van het coronavirus op grond van 
artikel 7 van de Wpg, de voorzitters van de veiligheidsregio’s opdrachten gegeven om hun 
bevoegdheden in te zetten. De voorzitters van de veiligheidsregio’s hebben op basis van deze 
opdracht een modelnoodverordening covid-19 opgesteld, die vervolgens is omgezet in 
noodverordeningen in de 25 veiligheidsregio’s (artikel 176 Gemeentewet in samenhang met artikel 
39 van de Wvr). Zoals hierboven aangegeven is het eigen aan de noodverordeningen dat deze niet 
tot stand worden gebracht door een volksvertegenwoordiging. In artikel 40 van de Wvr is bepaald 
dat de voorzitter van de veiligheidsregio na afloop van een ramp of crisis van meer dan plaatselijke 
betekenis, in overeenstemming met de betrokken burgemeesters in de regio die deel uitmaken van 
het regionaal beleidsteam, schriftelijk verslag uitbrengt aan de gemeenteraden over het verloop 
van de gebeurtenissen en de besluiten die hij heeft genomen. De voorzitter van de veiligheidsregio 
beantwoordt, in overeenstemming met de betrokken burgemeesters, schriftelijk de vragen die de 
raden na ontvangst van het verslag stellen. Indien een gemeenteraad daartoe verzoekt, verstrekt 
de voorzitter van de veiligheidsregio na de procedure van schriftelijke verantwoording mondeling 
inlichtingen over zijn besluiten. Democratische controle door gemeenteraden op besluiten van de 
voorzitter van de veiligheidsregio vindt dus na afloop van de (dreigende) ramp of crisis plaats.  
Het klopt inderdaad dat de opdrachten die de minister van VWS geeft aan de voorzitters van de 
veiligheidsregio’s, niet vooraf goedgekeurd of besproken worden met beide Kamers van de Staten-
Generaal. Wel is het zo dat op de uitoefening van de bevoegdheid van de minister tot het geven 
van opdrachten democratische controle mogelijk is. De Tweede Kamer is met brieven geïnformeerd 
over alle maatregelen die het kabinet heeft getroffen en heeft daarover regelmatig plenaire 
debatten met de minister van VWS gevoerd. De opdrachten zijn te vinden op www.rijksoverheid.nl 
en worden bij deze ook aan uw Kamer gestuurd. Ik ben het met u eens dat voor het uitoefenen 
van democratische controle een zo spoedig mogelijke beantwoording van de door uw Kamer 
gestelde vragen gewenst is.  
In een rechtsstaat kunnen noodverordeningen naar mijn mening inderdaad niet al te lang duren, 
mede met het oog op de voortdurende gevolgen voor de grondrechten van een ieder. Om die reden 
acht het kabinet het gewenst dat de maatregelen die moeten worden getroffen na de fase van 
acute crisisbeheersing in samenspraak met het parlement tot stand worden gebracht. Juist om die 
reden heeft het kabinet een wetsvoorstel in voorbereiding voor tijdelijke, specifieke wetgeving voor 
de volgende fase van de crisisbestrijding. Met wetgeving in formele zin wordt ook de democratische 
legitimatie versterkt. Ik verwijs u hiervoor verder naar de brief die ik, mede namens de ministers 
van Binnenlandse Zaken en Koninkrijksrelaties, van VWS en voor Medische Zorg en Sport, 1 mei 
2020 aan Uw Kamer heb gestuurd (Kamerstukken I 2019/20, 35300-VI, AC). De kern van deze 
brief heb ik weergegeven bij het antwoord hierboven op vragen van de leden van de FVD-fractie, 
mede namens de fractieleden van de PvdD. 
 
Waarom heeft de regering ervoor gekozen om alle beperkende noodmaatregelen te 
baseren op de Wpg/Wet veiligheidsregio’s? Stonden er geen andere mogelijkheden voor 
het treffen van noodmaatregelen open? Zo ja, waarom is er gekozen voor de route via de 
Wpg/Wet veiligheidsregio’s? Had de regering eenzelfde resultaat kunnen bereiken 
middels een beroep op de wetgeving waarbij wel democratische controle vooraf had 
kunnen plaatsvinden? Is er in dit kader bijvoorbeeld gedacht aan het gebruikmaken van 
de Wet buitengewone bevoegdheden burgerlijk gezag, op grond waarvan het verblijf in 
de open lucht kan worden beperkt? De Tweede Kamer moet instemmen met de inzet van 
5 
 

de voorzitters voor hun eigen regio een noodverordening vastgesteld. Er is ruimte voor aanvullende 
voorschriften en maatregelen om regionaal maatwerk mogelijk te maken. Een voorbeeld van 
aanvullende voorschriften zijn maatregelen die in vooral kustprovincies zijn getroffen om recreatief 
verblijf te verbieden. Daarnaast bevat de modelnoodverordening voor de veiligheidsregio 
Haaglanden een uitzondering op het verbod van samenkomsten voor vergaderingen van de Staten-
Generaal.  
De voorzitters van de veiligheidsregio’s zullen na afloop verantwoording afleggen aan de 
gemeenteraden over het verloop van de gebeurtenissen en de besluiten die zij hebben genomen. 
Deze verantwoordingsprocedure is opgenomen in artikel 40 van de Wvr. Zie ook mijn antwoord 
hierboven op de vragen over “noodverordeningen – democratische controle”.  
 
Het opstellen van de modelnoodverordeningen en het vaststellen van de regionale 
noodverordeningen is een verantwoordelijkheid van de voorzitters van de veiligheidsregio’s. Naar 
aanleiding van uw vragen is het bureau Bestuursondersteuning van het Veiligheidsberaad bereid 
gevonden een overzicht op te stellen van regionale afwijkingen van de modelnoodverordening. Dit 
blijkt een zeer omvangrijk verzoek. Het overzicht is dan ook nog niet compleet en zal zo snel 
mogelijk worden nagezonden.  
 
Inperking mensenrechten/grondrechten 
Veel van de getroffen noodmaatregelen beperken de mensenrechten/grondrechten van 
burgers. Dat hoeft niet noodzakelijkerwijs problematisch te zijn; de maatregelen worden 
immers genomen vanuit de plicht van de overheid om de volksgezondheid te beschermen 
en epidemieën te voorkomen, en zo het recht van de burgers op gezondheid te 
waarborgen. Er moet dus een afweging van verschillende rechten plaatsvinden. 
Inbreuken op mensenrechten/grondrechten moeten echter wel aan een aantal 
voorwaarden voldoen: ze moeten een wettelijke basis hebben, proportioneel zijn, en 
voldoen aan het subsidiariteitsvereiste. Ook moeten ze voldoende kenbaar zijn voor de 
burgers. 
In een analyse van de noodmaatregelen van de regering stelt het College voor de 
Rechten van de Mens op zijn website dat het de vraag is of de noodverordeningen die 
thans gebruikt worden om de inperkende maatregelen af te kondigen, voldoende 
wettelijke basis bieden voor de huidige maatregelen. Daarbij wordt verwezen naar 
artikel 176 van de Gemeentewet, waarin met zoveel woorden wordt gesteld dat bij 
4
noodverordening niet mag worden afgeweken van de Grondwet . Inperkingen van 
grondrechten dienen te gebeuren bij wet, waardoor het parlement betrokken is. Het 
College gaat ervan uit dat inperkingen op grond van noodverordeningen voor zeer 
beperkte tijd (en plaats?) toelaatbaar zijn, maar dat noodverordeningen onvoldoende 
zijn om voor lange termijn en voor het hele land grondrechten in te perken. 
Ook de Raad van State komt in zijn Voorlichting aan de Tweede Kamer tot de conclusie 
dat de inperking van de grondrechten zoals dat thans gebeurt, slechts voor beperkte tijd 
mogelijk is, en dat het zaak is op korte termijn een wettelijke basis te realiseren. 
Deelt u deze analyses? Bent u van oordeel dat de beperking van de grondrechten thans, 
bijna drie maanden nadat de eerste crisismaatregelen zijn genomen, nog steeds 
rechtsgeldig plaats kan vinden zonder wettelijke basis? Zo ja, op grond waarvan? Zo nee, 
wat is daarvan de consequentie? Bent u ermee bekend of er burgers of rechtspersonen 
zijn de vraag naar de geldigheid van inperking van grondrechten bij noodverordening 
                                                
4
 https://mensenrechten.nl/nl/coronavirus-en-mensenrechten 
7 
 

In de bijlage bij deze antwoorden treft u de door u gevraagde specificatie voor de BES-eilanden 
aan. Het overzicht van de 25 veiligheidsregio’s is nog niet compleet en zal zo snel mogelijk worden 
nagezonden. 
 
Met betrekking tot de noodverordeningen op de openbare lichamen Bonaire, Sint Eustatius en Saba 
merk ik het volgende op. De minister van VWS heeft geen opdrachten gegeven aan de 
Gezaghebbers en aan de Regeringscommissaris zoals hij dat heeft gedaan aan de voorzitters van 
de veiligheidsregio’s in Europees Nederland. Het RIVM heeft aparte Outbreak Management Teams 
(OMT’s) georganiseerd voor het Caribisch gebied. De adviezen van het OMT en de situatie in de 
regio en op het openbaar lichaam hebben ten grondslag gelegen aan de noodverordeningen. 
 
Is het u bekend of er tussen het afkondigen van de noodmaatregelen op nationale 
televisie en het in werking treden ca het publiceren van de noodverordeningen in de 
diverse veiligheidsregio’s op grond van die noodmaatregelen is gehandhaafd en daarbij 
sancties aan burgers dan wel rechtspersonen zijn opgelegd? Bent u het met de leden van 
de GroenLinks-fractie eens dat aan deze handhaving in zo’n geval de juridische basis 
ontbreekt?  
 
Met de leden van de GroenLinks-fractie ben ik van mening dat een noodverordening pas kan 
worden gehandhaafd als die noodverordening is bekendgemaakt en in werking is getreden. Het 
aanspreken van burgers op onverstandig gedrag, is natuurlijk altijd mogelijk. Het is mij niet 
bekend of er voor het inwerkingtreden van noodverordeningen al processen-verbaal zijn 
uitgeschreven. Het Openbaar Ministerie beoordeelt alle uitgeschreven processen-verbaal en weegt 
in elk individueel geval zorgvuldig of de zich voorgedane situatie aanleiding geeft tot het opleggen 
van een boete vanwege overtreding van de noodmaatregelen. Het bestaan van een juridische 
grondslag voor de sanctie is onderdeel van deze weging. 
 
In zijn Voorlichting constateert de Raad van State dat van een aantal begrippen in de 
noodverordeningen de definitie niet eenduidig is of zelfs ontbreekt. Dit doet zich onder 
meer voor bij het begrip ‘samenkomst’, zo concludeert ook de Raad van State in zijn 
voorlichting. Niet alleen is er juridisch het een en ander af te dingen op het verbieden 
van samenkomsten (de Raad van State concludeert dat samenkomsten in de privésfeer 
slechts in uitzonderlijke gevallen beperkt kunnen worden, en dat het ook maar de vraag 
is of en hoe betogingen en religieuze bijeenkomsten verboden of beperkt kunnen 
5
worden) , het is voor burgers ook volstrekt onduidelijk wat er onder het begrip 
‘samenkomst’ valt. Bent u het met de leden van de GroenLinks-fractie eens dat het 
beperken van burgers in hun grondrechten en het bestraffen van burgers (met zelfs een 
strafblad tot gevolg) vanwege overtreding van een niet duidelijk gedefinieerd verbod, 
juridisch onhoudbaar is? 
 
Om het risico op besmetting met het uiterst besmettelijke coronavirus te verlagen, is het nodig om 
beperkende maatregelen te treffen. In zijn algemeenheid geldt dat een noodverordening voldoende 
bepaalde voorschriften moet bevatten om te kunnen worden nageleefd en gehandhaafd. Eerder 
was er sprake van een algeheel verbod op samenkomsten (met een aantal specifieke 
uitzonderingen). In de huidige noodverordeningen bestaat een verbod op samenkomsten vanaf 
dertig personen, exclusief personeel, in voor publiek openstaande gebouwen en daarbij behorende 
erven (dat willen zeggen gebouwen die in beginsel voor eenieder toegankelijk zijn) en in besloten 
                                                
5
 Voorlichting over de grondwettelijke aspecten van (voor)genomen crisismaatregelen, Raad van 
State, 25 mei 2020, W04.20.0139/I/VO, p. 36. 
9 
 

aanpak en handhaving van de coronamaatregelen. Dit beoogt willekeur en rechtsongelijkheid te 
voorkomen. 
 
Het Openbaar Ministerie beoordeelt alle uitgeschreven processen-verbaal en weegt in elk 
individueel geval zorgvuldig of de zich voorgedane situatie aanleiding geeft tot het opleggen van 
een boete vanwege overtreding van de noodmaatregelen. Indien mensen het niet eens zijn met de 
uitgevaardigde strafbeschikking, kan men verzet aantekenen. Vervolgens is het eerst aan de 
officier van justitie en uiteindelijk aan de rechter om te beoordelen of de strafbeschikking 
rechtmatig is opgelegd, waarbij rekening zal worden gehouden met de omstandigheden van het 
geval. Er zijn op dit moment nog geen zaken op zitting bij de kantonrechter geweest. 
 
Specifieke grondrechten 
In zijn Voorlichting gaat de Raad van State in op de verschillende grondrechten die bij de 
diverse crisismaatregelen in het geding zijn. Deelt u de analyses en conclusies van de 
Raad van State?  
 
In algemene zin, deel ik de analyse van de Afdeling advisering van de Raad van State dat het gelet 
op de acute, concrete en levensbedreigende situatie van het uitbreken van het coronavirus, de 
beperking van grondrechten gedurende een korte periode op een globalere wettelijke grondslag 
kan berusten dan de Grondwet normaliter vereist, maar dat naarmate de situatie langer duurt de 
juridische houdbaarheid van deze constructie afneemt. Het kabinet is met andere woorden van 
mening dat noodverordeningen minder geschikt zijn voor het nemen van ingrijpende, (mogelijk) 
grondrechten beperkende maatregelen en indien dergelijke maatregelen langer van kracht zijn. Om 
die reden heeft het kabinet dan ook een wetsvoorstel voor tijdelijke wetgeving maatregelen covid-
19 in voorbereiding, zodat er wordt tegemoetgekomen aan de grondwettelijke 
beperkingssystematiek. 
 
Met betrekking tot de grondrechten die betrekking hebben op het verbod op samenkomsten, deel 
ik voor wat betreft de betogingsvrijheid de analyse van de Afdeling advisering van de Raad van 
State dat de betogingen blijven vallen onder het regime van de Wet openbare manifestaties 
(Wom), dat de mogelijkheid biedt om het recht tot vergadering en betoging te beperken en in het 
uiterste geval te verbieden ter bescherming van de gezondheid. Voor demonstraties geldt dus de 
normale procedure op grond van de Wet openbare manifestaties. Zie ook de uitspraak van de 
voorzieningenrechter van de rechtbank Amsterdam van 3 april 2020 (ECLI:NL:RBAMS:2020:2126) 
en de uitspraak van de voorzieningenrechter van de rechtbank Den Haag van 18 mei 2020 
(ECLI:NL;RBDHA:2020:4378). 
 
Voor wat betreft de religieuze samenkomsten is in de Voorlichting van de Raad van State 
aangegeven dat religieuze bijeenkomsten binnen gebouwen, uitsluitend bij wet in formele zin, 
kunnen worden beperkt. De Raad van State geeft ook aan dat de spanning met artikel 6, eerste lid, 
van de Grondwet voor een korte periode wellicht kan worden weggenomen met de methode van de 
redelijke uitleg. Ik volg deze lijn, welke inhoudt dat de op grond van de noodverordeningen 
geldende maximering van het aantal deelnemers voor religieuze samenkomsten binnen gebouwen 
geen beperking is van de vrijheid van godsdienst. Een redelijke uitleg van de vrijheid van 
godsdienst brengt dan met zich mee dat dit recht niet zó ver reikt dat het onder de huidige 
omstandigheden een onbeperkt aantal deelnemers aan religieuze bijeenkomsten omvat, zelfs 
indien het samenkomsten binnen gebouwen en besloten plaatsen betreft. Met deze beperking blijft 
gebruik van betekenis over, omdat er kleinschalige bijeenkomsten van maximaal 30 personen 
11 
 

 
Slachtoffers huiselijk geweld en kindermishandeling 
Ook gedurende de coronacrisis blijven Veilig Thuis, hulpverlening, politie, Openbaar Ministerie, 
Reclassering en de Raad voor de Kinderbescherming zich onverminderd inzetten voor de aanpak 
van huiselijk geweld en kindermishandeling. Zoveel als mogelijk worden de reguliere taken 
uitgevoerd en bij acuut gevaar wordt opgetreden. In aanvulling hierop zijn voor slachtoffers van 
huiselijk geweld en kindermishandeling diverse extra maatregelen genomen.  Enerzijds zijn deze 
gericht op het ontlasten van gezinnen en het makkelijker maken om laagdrempelig hulp te vragen. 
Anderzijds zijn de maatregelen er op gericht dat hulpverleners alert zijn en alert blijven bij risico’s 
van huiselijk geweld en kindermishandeling door oplopende spanningen bij (kwetsbare) gezinnen.  
Zo is op 25 april jl. een landelijke campagne gestart om zowel slachtoffers als omstanders te 
stimuleren in actie te komen bij huiselijk geweld en kindermishandeling. Daarnaast is een one-
pager verspreid waarop duidelijke handelingsperpectieven worden gegeven voor mensen die te 
maken hebben met huiselijk geweld en kindermishandeling, zoals de hulplijnen (telefonisch en via 
chat) die benaderd kunnen worden wanneer spanningen oplopen: de Kindertelefoon en de 
Luisterlijn om stoom af te blazen of vragen stellen en Mind Korrelatie waar professionals 
laagdrempelig advies geven bij spanningen tussen partners of opvoedvragen. De bereikbaarheid 
van Mind Korrelatie is tijdelijk uitgebreid.  
Met het codewoord «masker 19» kunnen slachtoffers van huiselijk geweld sinds 1 mei jl. hulp 
vragen bij apotheken. Als een klant de woorden «masker 19» uitspreekt, brengt de apotheker de 
klant in contact met Veilig Thuis. Daarnaast zijn vanaf 25 mei jl. alle Veilig Thuis organisaties 
bereikbaar via een chatfunctie. Het is belangrijk dat professionals extra alert zijn op huiselijk 
geweld en kindermishandeling. Samen met het NJI en het RIVM is informatie ontwikkeld voor 
professionals over het opvolgen van de meldcode gedurende de coronacrisis. Voor het onderwijs is 
een app gelanceerd over de meldcode, die onderwijsprofessionals helpt bij het signaleren van 
problemen en het makkelijker maakt om advies te vragen bij Veilig Thuis.  
Vrouwen en mannen voor wie het thuis niet veilig is moeten kunnen rekenen op een veilige 
opvangplek, zeker ook gedurende de coronacrisis. Gemeenten zijn gevraagd met hun 
centrumgemeente(n) en opvanginstelling(en) goed zicht te houden op de behoefte aan 
opvangplekken en voorbereidingen te treffen om een onverhoopte toename van de behoefte op te 
kunnen vangen. 
Tot slot is om gezinnen in kwetsbare situaties te ontlasten en hiermee oplopende spanningen te 
voorkomen, noodopvang voor kinderen gerealiseerd met het onderwijs en de kinderopvang. 
Gemeenten hebben hierin de regie, in samenspraak met de andere betrokkenen. Als sprake is van 
een onveilige situatie, is er vanuit de hulpverlening, lokaal wijkteam, Veilig Thuis en 
jeugdbescherming altijd contact met het kind en het gezin om afspraken te maken hoe de 
veiligheid te borgen. 
 
Dak- en thuisloze mensen  
Het ministerie van VWS heeft op 27 maart 2020 in nauw overleg met Valente, VNG, COMO, RIVM 
en IGJ een richtlijn vastgesteld over de opvang en ondersteuning van dak- en thuisloze mensen. 
Deze richtlijn bood handvatten voor gemeenten en opvanginstellingen voor de manier waarop de 
opvang georganiseerd moet worden ten tijde van corona. Op 1 juni jl. is de richtlijn vervangen 
door een nieuwe richtlijn die aansluit bij de huidige fase van de crisis. Met deze richtlijn roept de 
staatssecretaris van VWS gemeenten op de norm om 1,5 meter afstand te houden op een meer 
duurzame manier te organiseren. Dit is nodig nu deze norm langere tijd van kracht zal zijn en 
alternatieve voorzieningen als hotels en gymzalen waarschijnlijk steeds meer in gebruik worden 
genomen voor hun oorspronkelijke doeleinden.  
13 
 

wat hen betreft van het grootste belang is dat de door de leden gesignaleerde 
knelpunten met betrekking tot de wettelijke basis van inbreuken op mensenrechten en 
grondrechten en – daarmee samenhangend – het gebrek aan democratische controle, in 
een nieuwe tijdelijke wet worden opgelost. Zij merken hierbij alvast op dat het wat hen 
betreft onvoldoende is wanneer de gebreken slechts in formele zin worden opgelost – 
door middel van formeelwettelijke delegatiebepalingen – en dat het parlement ook 
materieel betrokken moet zijn bij het vaststellen van maatregelen waarmee 
grondrechten en mensenrechten van burgers worden beperkt. 
 
Vragen en opmerkingen van de leden van de fractie van PvdD, mede namens de fractieleden van 
FVD, PvdA, SP, 50PLUS, Fractie-Otten en OSF 
 
De minister van VWS schrijft in zijn brief van 18 mei 2020 dat “een deel van de 
7
maatregelen is vertaald in noodverordeningen”. Die noodverordeningen houden 
algemeen verbindende voorschriften in als bedoeld in artikel 176, eerste lid, van de 
Gemeentewet. Wettelijke verplichtingen gelden slechts nadat zij op de voorgeschreven 
wijze zijn bekendgemaakt. De leden van de genoemde fracties vragen u of het juist is dat 
veel van de noodverordeningen niet bekend zijn gemaakt via publicatie op de website 
‘officiële bekendmakingen’. Zo ja, bent u bereid om alle noodverordeningen via de 
website ‘officiële bekendmakingen’ bekend te laten maken? 
 
De maatregelen worden door het kabinet gepubliceerd op www.rijksoverheid.nl en via andere 
communicatie-uitingen van het Rijk. Op grond van artikel 176, eerste lid, laatste zin, van de 
Gemeentewet maakt de voorzitter van de veiligheidsregio de noodverordening bekend op een door 
hem te bepalen wijze. De wijze van publicatie is dus niet aan mij maar aan de voorzitter van de 
veiligheidsregio. Er bestaat geen verplichting om dit te doen via de website ‘officiële 
bekendmakingen’. De noodverordeningen worden gepubliceerd op de website van de 
veiligheidsregio. Ook zijn de modelnoodverordening en de noodverordeningen van de 
veiligheidsregio’s te vinden op de website van het Veiligheidsberaad: 
https://www.veiligheidsberaad.nl/covid-19/. Daarnaast worden de noodverordeningen eventueel in 
het publicatieblad van de veiligheidsregio of in de gemeentebladen van de deelnemende 
gemeenten gepubliceerd. In dat laatste geval is de informatie te vinden op de website ‘officiële 
bekendmakingen’.  
 
Op de website van de Rijksoverheid zijn de “Nederlandse maatregelen: basisregels voor 
8
iedereen” gepubliceerd . Op dit moment staat daarin met betrekking tot bezoek aan 
verpleeghuizen vermeld: “Op 1 locatie per GGD-regio wordt bezoek aan verpleeghuizen 
beperkt en onder strenge voorwaarden toegelaten”. Deelt u de mening van de leden van 
de genoemde fracties dat als er dwingende regels door de overheid worden 
gepubliceerd, deze dienen overeen te stemmen met wat er in de noodverordeningen is 
bepaald? Deelt u het oordeel van de Raad van State in zijn voorlichting over de 
grondwettelijke aspecten van (voor)genomen crisismaatregelen dat het bezoek in 
verpleeghuizen van overheidswege in de heden geldende noodverordeningen niet (meer) 
is verboden of wettelijk aan voorwaarden is verbonden, maar geheel is overgelaten aan 
                                                
7
  Kamerstukken I 2019/20, 35 300 VI/25 295, AG, p. 4. 
8
  Website van de Rijksoverheid over de Nederlandse aanpak en maatregelen van het Coronavirus 
COVID-19. https://www.rijksoverheid.nl/onderwerpen/coronavirus-covid-19/nederlandse-
maatregelen-tegen-het-coronavirus/gezondheidsadviezen. 
15 
 

verwijzen. 
 
Blijkens de considerans van de noodverordeningen worden deze vastgesteld met 
inachtneming van aanwijzingen die mede namens de minister van Justitie en Veiligheid 
zijn gegeven. De leden van de genoemde fracties vragen of door u telkens is nagegaan of 
artikel 7 van de Wpg en/of artikel 176, eerste lid, van de Gemeentewet voldoende 
wettelijke grondslag bood voor het vaststellen van verplichtingen of verboden die zijn 
opgenomen in de (model)noodverordening die de voorzitters van de veiligheidsregio’s in 
beginsel worden geacht te volgen? Zo ja, zijn er gevallen geweest waarin u twijfelde of 
er voldoende wettelijke grondslag aanwezig was? Zo nee, waarom heeft u die toets niet 
uitgevoerd?  
 
De minister van VWS heeft op grond van artikel 7 van de Wpg, met inachtneming van artikel 39 
van de Wvr, de voorzitters van de veiligheidsregio’s opdrachten gegeven om hun bevoegdheden in 
te zetten om de verdere verspreiding van covid-19 tegen te gaan.  De tekst noch de historie van de 
Wpg beperkt de minister in de te geven opdrachten. Om te voldoen aan een opdracht zet de 
voorzitter van de veiligheidsregio zijn bestaande bevoegdheden in, waaronder het vaststellen van 
algemeen verbindende voorschriften door middel van noodverordeningen op grond van artikel 39 
Wvr in samenhang met artikel 176 van de Gemeentewet. Deze opdrachten zijn zoals genoemd 
gebaseerd op artikel 7 van de Wpg en betreffen de wijze waarop de voorzitters van de 
veiligheidsregio’s de bestrijding van covid-19 ter hand moeten nemen, en bieden daarmee 
voldoende grondslag. 
 
Artikel 7 van de Wpg biedt een grondslag voor het opdragen aan de voorzitter van de 
veiligheidsregio tot het toepassen van de maatregelen, bedoeld in hoofdstuk V van die 
wet. 
De leden van de genoemde fracties vragen of u bent nagegaan of de voorschriften in de 
noodverordeningen die betrekking hebben op het voorschrijven en verbieden van 
gedragingen, vallen onder de reikwijdte van de maatregelen bedoeld in hoofdstuk V van 
de Wpg. Kunt u per artikel van de noodverordeningen die nu gelden en de 
noodverordeningen die daarvoor golden, aangeven of en zo ja op welke grond het daarin 
vervatte voorschrift valt onder de reikwijdte van de maatregelen bedoeld in hoofdstuk V 
van de Wpg? 
 
In artikel 7 van de Wpg staat dat de Minister van VWS aan de voorzitter van de veiligheidsregio 
kan opdragen hoe de bestrijding ter hand te nemen, waaronder begrepen het opdragen tot het 
toepassen van de maatregelen, bedoeld in hoofdstuk V. Waaronder, niet uitsluitend. De opdrachten 
die de minister van VWS, mede namens mij, aan de voorzitter veiligheidsregio heeft gegeven zijn 
niet gebaseerd op maatregelen in hoofdstuk V. Wel kunnen de voorzitters gebruik hebben gemaakt 
van artikel 47. In de Memorie van Toelichting bij de wijziging van de Wpg in 2012, is toegelicht dat 
voor de bestrijding van infectieziekten uit groep A de bestuurlijke verantwoordelijkheid belegd is bij 
de voorzitter veiligheidsregio zodat de regionale coördinatie aansluit op de bevoegdheden van de 
voorzitter op basis van de Wpg en daardoor ook gecombineerd kunnen worden met de overige 
bevoegdheden van de voorzitter veiligheidsregio op basis van artikel 39 van de Wvr. Ik moge u ook 
verwijzen naar het antwoord op de vorige vraag over de voldoende wettelijke grondslag. 
 
De leden van de genoemde fracties vragen of er voorschriften zijn in de 
noodverordeningen die nu gelden en de noodverordeningen die daarvoor golden, die 
uitsluitend gegrond zijn op artikel 176, eerste lid, van de Gemeentewet, welke bepaling 
17 
 

De uitbraak van een infectieziekte als Covid-19 is een acute situatie die snel om passende 
maatregelen vraagt. Er is sprake van een uitzonderlijke situatie met gevaar. Door middel van een 
noodverordening kunnen zulke maatregelen op zeer korte termijn worden genomen. Ook als op dat 
moment nog niet duidelijk is welke omvang de uitbraak zal hebben, hoe ernstig die zal zijn of hoe 
lang die in welke vorm zal voortduren. Zodra duidelijk werd dat de uitbraak van Covid-19 ook 
maatregelen voor de langere duur zou vergen, is een traject gestart om dergelijke maatregelen 
wettelijk te bestendigen.         
 
Zo ja, waarom heeft het zo lang geduurd voordat een wetsvoorstel aan het parlement 
wordt aangeboden dat voorziet in de tijdelijke wetgeving die u aankondigt in uw brief 
12
van 1 mei 2020? . Zo nee, op grond van welke argumenten acht u het in 
overeenstemming met artikel 176 van de Gemeentewet en met de in de Grondwet 
gewaarborgde grondrechten dat vier maanden lang (aangenomen dat de door u 
aangekondigde tijdelijke wetgeving al per 1 juli 2020 zal gaan gelden) het 
maatschappelijk leven grotendeels is stilgelegd op grond van noodverordeningen?  
 
De voorbereiding van een wet als deze vergt de nodige zorgvuldigheid en daarbij behorende tijd. 
Daar hoort ook een consultatieronde van de betrokken organisaties bij. Voorts moet de Afdeling 
Advisering van de Raad van State een advies uitbrengen. Deze wet heeft daarbij het uitzonderlijke 
karakter dat het potentieel vrijwel ieder aspect van het publieke leven in Nederland raakt. Tevens 
moet dit voor een langere periode worden ingebed in een democratisch controleerbare bestuurlijke 
structuur waarin de balans wordt gevonden met de benodigde effectiviteit en flexibiliteit en het 
vereiste adaptievermogen in de virusbestrijding. Het is daarbij ook van groot belang dat die 
partijen die hier in de uitvoering mee aan de slag moeten, in de gelegenheid zijn gesteld hierover 
een beeld te vormen en te reageren. Anders dan een noodverordening, kan een wet immers niet 
eenvoudig worden aangepast bij geconstateerde knelpunten in de praktijk. Hoewel de urgentie dus 
duidelijk is, is een nog snellere doorlooptijd niet mogelijk. 
 
Wat is er bij de wetsbehandeling van artikel 176 van de Gemeentewet en de Wpg 
opgemerkt over de duur van de geldigheid van de op deze wetgeving gebaseerde 
noodverordeningen? 
 
De geldigheid van noodverordeningen wordt door artikel 176 van de Gemeentewet zelf bepaald; 
zodra de omstandigheid waarop de noodverordening een reactie was zich niet langer voordoet, 
wordt deze ingetrokken. De duur van de noodverordening wordt dus bepaald door de duur van de 
ramp of crisis. 
 
De leden van de genoemde fracties vragen de regering of een minister bevoegd is om 
een bindende aanwijzing te geven aan de voorzitter van een veiligheidsregio over de 
inhoud van een door deze vast te stellen noodverordening. Zo ja, op grond van welke 
bepaling bestaat die bevoegdheid? Zo nee, staat het ontbreken van zo’n bevoegdheid in 
de weg aan het voldoen aan de beginselen van rechtseenheid en rechtszekerheid? Is het 
voorgekomen, en zo ja, in hoeveel gevallen, dat een voorzitter van een veiligheidsregio 
een noodverordening heeft vastgesteld die afweek van de (model)noodverordening? 
Welke juridische instrumenten heeft de regering of een minister om in te grijpen indien 
in een bepaalde veiligheidsregio in afwijking van de (model)noodverordening 
maatregelen ter bestrijding van de pandemie worden vastgesteld die minder 
                                                
12
  Kamerstukken I 2019/20, 35 300 VI/25 295, AC. 
19 
 

Groenlinks-fractie, mede namens de fractieleden van de PvdD, over “noodverordeningen-
democratische controle” ben ik reeds ingegaan op de democratische controle op de opdrachten van 
de Minister van VWS aan de voorzitters van de veiligheidsregio’s en de noodverordeningen. 
Kortheidshalve verwijs ik u naar het bedoelde antwoord. Indien de meerderheid van de 
gemeenteraad wijziging van een voorschrift in de noodverordening wenst, kan de gemeenteraad de 
burgemeester vragen dit kenbaar te maken bij de voorzitter van de veiligheidsregio. Het is 
uiteindelijk aan de voorzitter of hij deze wens honoreert. Daarover legt hij (in ieder geval na afloop 
van de crisis) verantwoording af aan de gemeenteraad, en daarbij zou hij kunnen vermelden of de 
burgemeester de wens van de raad heeft overgebracht. De raad kan op elk gewenst moment 
spreken over de noodverordeningen en de burgemeester bevragen over diens rol bij de 
totstandkoming van de noodverordeningen. Dat zijn gemeentelijke aangelegenheden. Ik weet niet 
in welke mate dit heeft plaatsgevonden.  
De Raad van State constateert in de Voorlichting over grondwettelijke aspecten van 
(voor)genomen crisismaatregelen dat de voorzitter van de veiligheidsregio achteraf uitleg geeft aan 
de gemeenteraden in die regio’s. De Raad van State acht het denkbaar in deze constructie om de 
lokale verantwoording, zij het beperkt en binnen zekere grenzen, ook tussentijds vorm te geven, 
vooral daar waar veiligheidsregio’s in hun noodverordeningen eigen aanvullende maatregelen 
hebben getroffen. Ik onderschrijf dit. Het is aan de voorzitter om daar invulling aan te geven. 
 
 
In artikel 3.1, eerste lid, onder c, van de noodverordeningen is voorzien in de 
bevoegdheid van de voorzitter van de veiligheidsregio om vrijstelling of ontheffing te 
geven van de voorschriften. Zijn er gevallen bekend waarin belanghebbenden een 
aanvraag voor zo’n vrijstelling of ontheffing hebben ingediend? Deelt u de mening van 
de leden van de genoemde fracties dat zowel door de slechte kenbaarheid van de 
noodverordeningen, als door het ontbreken van overheidsinformatie over de 
mogelijkheid van het indienen van een aanvraag van een vrijstelling of ontheffing, 
burgers en ondernemers in hun belangen (kunnen) zijn geschaad? Waarom is in artikel 
3.1 niet een verplichting opgenomen voor het bestuursorgaan om zo spoedig mogelijk op 
een aanvraag voor een vrijstelling of ontheffing te beslissen? Deelt u de mening van de 
leden van de genoemde fracties dat het toepassen van de gebruikelijke in de Algemene 
wet bestuursrecht voorziene beslistermijn (acht weken) zou meebrengen dat de in 
artikel 3.1 vervatte bevoegdheid tot ontheffing of vrijstelling voor belanghebbenden een 
dode letter zou zijn? Bent u bereid het ertoe te leiden dat meer bekendheid wordt 
gegeven aan die bevoegdheid en dat op aanvragen op heel korte termijn dient te worden 
beslist? 
 
De noodverordeningen worden gepubliceerd op de website van de veiligheidsregio. Daarnaast 
worden de noodverordeningen eventueel in het publicatieblad van de veiligheidsregio of de 
gemeentebladen van de deelnemende gemeenten gepubliceerd. In dat geval kan de 
noodverordening ook worden geraadpleegd via bijvoorbeeld www.overheid.nl en het onderdeel 
‘officiële bekendmakingen’. Ook zijn de modelnoodverordening en de geldende noodverordeningen 
van de veiligheidsregio’s te vinden op de website van het Veiligheidsberaad: 
https://www.veiligheidsberaad.nl/covid-19/ 
Ik ben van mening dat burgers en ondernemers hiermee ook voldoende in staat worden gesteld om 
kennis te nemen van de mogelijkheid om een verzoek om ontheffing in te dienen.  
Op grond van de Algemene wet bestuursrecht dient binnen een redelijke termijn na ontvangst van 
de aanvraag een besluit te worden genomen. De genoemde termijn van acht weken is een 
21 
 

