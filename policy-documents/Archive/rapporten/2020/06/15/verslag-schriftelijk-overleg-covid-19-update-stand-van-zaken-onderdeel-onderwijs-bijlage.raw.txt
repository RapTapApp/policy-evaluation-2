25 295   Infectieziektenbestrijding 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen aan de minister van Onderwijs, Cultuur en Wetenschap en de 
minister voor Basis- en Voortgezet Onderwijs en Media over de brief 
van de minister van Volksgezondheid, Welzijn en Sport (Kamerstuk 25 
295, nr. 351) 
Bij brief van ... hebben de ministers deze beantwoord. Vragen en 
antwoorden zijn hierna afgedrukt.  
  
Voorzitter van de commissie 
Tellegen 
 
Adjunct-griffier van de commissie 
Bosnjakovic 
 
   Inhoud 
 
I Vragen en opmerkingen uit de fracties 
 Inbreng van de leden van de VVD-fractie 
 Inbreng van de leden van de CDA-fractie 
 Inbreng van de leden van de D66-fractie 
 Inbreng van de leden van de GroenLinks-fractie 
 Inbreng van de leden van de SP-fractie 
 Inbreng van de leden van de PvdA-fractie 
 Inbreng van de leden van de SGP-fractie 
II Reactie van de minister van Onderwijs, Cultuur en 
Wetenschap en de minister voor Basis- en Voortgezet 
Onderwijs en Media 
 
I  Vragen en opmerkingen uit de fracties 
 
Inbreng van de leden van de VVD-fractie 
 
De leden van de VVD-fractie hebben kennisgenomen van de COVID-19 stand van zaken 
brief en hebben daarover nog enkele vragen.  
 
Basis- en voortgezet onderwijs 
Deze leden lezen dat na de basisscholen ook de middelbare scholen weer open gaan, dat is 
goed nieuws. Zij lezen dat niet alle leerlingen tegelijk op school kunnen zijn en dat er fysiek 
onderwijs gegeven moet worden, hoe krijgt de andere helft van de leerlingen onderwijs? 
Wordt er dan nog steeds gebruik gemaakt van digitaal onderwijs op afstand? Mag het 
voortgezet onderwijs bestaan uit een combinatie van fysiek en digitaal onderwijs op afstand? 
Wat betekent dit voor de werkdruk van de docenten? Zoals al eerder aangegeven moeten we 
ook leren van digitaal onderwijs op afstand. Digitaal onderwijs heeft er voor veel kinderen 
1 
 

belangrijker is dat risicogroepen extra voorzichtig zijn en dat mensen met klachten 
thuisblijven. Welke voorzieningen worden er getroffen voor leerlingen die in dat geval 
thuisblijven? Kunnen zij nog wel rekenen op onderwijs op afstand, zo vragen de leden. 
 
2
De leden van de VVD-fractie hebben signalen gekregen dat een aantal vo -scholen in 
Nederland ervoor kiezen om ouders mee te laten beslissen of hun kind overgaat naar het 
volgende jaar. Op hoeveel scholen in Nederland is dit het geval? Wat vindt de minister 
hiervan? Waarom kiezen deze scholen er niet voor om deze keuze bij de leraar neer te leggen, 
aangezien zij de professionaliteit en kunde hebben om hier een gewogen beslissing over te 
nemen? Daarnaast zien de leden dat deze methode van 'overgang' ook gevolgen heeft voor de 
kansengelijkheid van leerlingen, aangezien kinderen van mondige ouders meer kansen krijgen 
dan kinderen van niet-mondige ouders. Hoe kijkt de minister hiernaar? Is de minister dit met 
deze leden eens? Zo ja, welke stappen gaat de minister dan nemen om die kansengelijkheid 
tussen leerlingen alsnog te waarborgen en hoe borgt de minister de voldoende basiskwaliteit 
van deze leerlingen die nodig is om het volgende jaar goed door te kunnen komen? Zo nee, 
waarom niet? 
 
De leden van de VVD-fractie hebben eerder aandacht gevraagd voor het gebruik mogen 
maken van binnen-accommodaties voor het geven van bewegingsonderwijs. Met name voor 
basisscholen die geen eigen velden hebben en aangewezen zijn op gymzalen is dit de enige 
mogelijkheid om bewegingsonderwijs te geven. Nu blijkt dat ondanks het signaal van de 
minister dat dit mogelijk moet zijn, er gemeenten en zelfs een hele provincie is waar dit 
verboden wordt. Wat heeft de minister gedaan om deze gemeenten erop te wijzen dat het 
geven van bewegingsonderwijs in de gymzaal gewoon is toegestaan? Heeft de minister 
contact gehad met de gemeenten: Huizen, Amersfoort, Terschelling, Nijmegen, Buren, 
Eindhoven, Barneveld, Oldambt, Groningen, Meppel, Staphorst en provincie Drenthe? Bent u 
bereid dit op de kortst mogelijke termijn te doen, ook in het licht van de vo-scholen die weer 
open gaan, waardoor de druk op de buitenveldencapaciteit toe zal nemen. 
 
Mbo, hbo en wo  
3 4
De leden van de VVD-fractie lezen dat het onderwijs op het ho en wo zal worden 
georganiseerd tussen 11.00-15.00 uur en na 20.00 uur. Wordt er naast fysiek onderwijs, ook 
de mogelijkheid geboden om de colleges op afstand te volgen? In hoeverre zijn de hoger 
onderwijsinstellingen voorbereid om op 15 juni 2020 weer verschillende activiteiten doorgang 
te laten vinden? Deze leden lezen dat studenten en medewerkers van instellingen gestimuleerd 
worden om alternatieven voor het OV te kiezen. Op welke manier wordt dit gestimuleerd?  
 
Deze leden lezen dat instellingen in het mbo, hbo en wo met ingang van 15 juni 2020 toetsing, 
praktijkonderwijs en begeleiding van kwetsbare studenten weer op de instelling kan 
plaatsvinden. Is de minister het met deze leden eens dat hierin studenten die in hun laatste fase 
van hun studie zitten, voorrang moeten krijgen omdat zij geen mogelijkheid meer hebben om 
in volgende jaren eventuele studievertraging in te lopen? Zo ja, op welke manier gaat de 
minister dat waarborgen? Zo nee, waarom niet? Daarnaast vragen de leden wat de 
versoepeling van 15 juni 2020 betekent voor de verschillende mbo-studenten die een 
praktijkstage volgen. Op welke manier zorgen deze versoepeling ervoor dat hun 
studievertraging wordt beperkt of zelfs wordt voorkomen, zo vragen deze leden. 
 
                                                 
2
 Vo: voortgezet onderwijs 
3
 Ho: hoger onderwijs 
4
 Wo: wetenschappelijk onderwijs 
3 
 

De leden van de CDA-fractie vragen de minister in hoeverre de medezeggenschapsraden in 
het primair en secundair onderwijs voldoende zijn betrokken bij het coronabeleid van de 
school. 
 
Primair onderwijs  
De leden van de CDA-fractie vragen de minister wat de RIVM of GGD-normen zijn om 
scholen in het primair onderwijs te sluiten als gevolg van een uitbraak van corona. Wie 
beslist, zo vragen deze leden, of de school dichtgaat en wie moet dat richting ouders 
communiceren. 
 
Voortgezet onderwijs en speciaal voortgezet onderwijs 
De leden van de CDA-fractie vragen de minister op welke wijze wordt gecontroleerd of de 
basisscholen en zo meteen ook het voortgezet onderwijs het RIVM-protocol ten aanzien van 
de in acht te nemen hygiënemaatregelen nauwgezet volgen. 
 
De leden van de CDA-fractie vragen de minister of hij zicht heeft hoeveel docenten en ander 
onderwijspersoneel thuis zullen blijven als de middelbare scholen weer opengaan per 2 juni 
2020. In hoeverre worden deze mensen ingezet voor afstandsonderwijs of andere zaken die op 
afstand geregeld kunnen worden? 
 
De leden van de CDA-fractie vragen de minister waarom de taak ten aanzien van het regelen 
van leerlingenvervoer voor kinderen, die verder dan acht kilometer van school wonen niet 
kunnen fietsen of kunnen worden gebracht door ouders, bij de scholen is neergelegd die al 
druk doende zijnde zijn met het opstarten van het fysieke onderwijs op de middelbare scholen 
met ingang van 2 juni 2020. Waarom is niet een andere instantie gevraagd om deze 
inventarisatie en coördinatie op zich te nemen, bijvoorbeeld de gemeente die ook het andere 
leerlingenvervoer regelt of de sectorraad? Gaat het op deze korte termijn lukken om voor alle 
leerlingen die het nodig hebben dit leerlingenvervoer te regelen met ingang van 2 juni? Zo 
nee, hoe wordt dit dan opgelost voor deze leerlingen? Deze leden vragen de minister tevens 
waarom voor het afstandscriterium van acht kilometer is gekozen. Zeker in de regio zullen 
immers veel kinderen veel verder dan die acht kilometer van school wonen, het is daar ook 
niet ongewoon dat kinderen elke dag rond de 15 kilometer naar school moeten fietsen. 
Waarom is niet gekozen voor een afstandscriterium van 15 kilometer of 20 kilometer? Kan de 
minister aangeven voor hoeveel leerlingen scholen straks leerlingenvervoer moeten regelen en 
hoeveel leerlingen zouden dit zijn als de norm wordt gelegd op 15 kilometer of 20 kilometer? 
Kan het benodigde maatwerk ten aanzien van het leerlingenvervoer ook leiden tot andere 
schooltijden om de spits te vermijden? Tot slot vragen deze leden wie uiteindelijk 
verantwoordelijk is voor de kosten van dit leerlingenvervoer, zijn dit de ouders of is dit de 
overheid nu leerlingen niet met het openbaar vervoer komen op order van de overheid. 
 
De leden van de CDA-fractie lezen in de brief dat alle scholen in het voortgezet onderwijs 
fysiek onderwijs moeten bieden aan alle leerlingen en dat dit niet beperkt mag blijven tot wat 
toetsen en mentoruren. Deze leden vragen de minister hoe hij omgaat met scholen die om hun 
moverende redenen besluiten dicht te blijven en het afstandsonderwijs blijven voortzetten en 
of hij zicht heeft hoeveel scholen dit zullen doen.  
Deze leden vragen verder of er steekproefsgewijs door de Inspectie van het Onderwijs wordt 
gekeken hoeveel uren scholen fysiek onderwijs aanbieden en hoeveel digitaal. Wordt daarbij 
ook gekeken of scholen zich in het algemeen houden aan de urennorm? Mocht er te weinig 
uren les worden gegeven wordt hiertegen dan handhavend opgetreden, zo vragen deze leden. 
 
5 
 

ook wenselijk? 
 
De leden van de CDA-fractie zijn van mening dat de medezeggenschapsraden invloed moeten 
hebben op het coronabeleid binnen hun instelling. Zij maken zich zorgen dat dit nu te weinig 
gebeurt. Ziet de minister deze rol ook weggelegd voor de medezeggenschap? Wat gaat de 
minister doen om hun rol binnen dit proces te versterken? 
 
De leden van de CDA-fractie worden graag verder geïnformeerd over de mogelijkheid om 
avond-, weekend- en zomeronderwijs als onderdeel van de oplossing voor vertraging te laten 
zijn. Hoe ziet dit eruit? 
 
De leden van de CDA-fractie vragen de minister of zij de ernst inziet van de dreigende slechte 
arbeidspositie van net-afgestudeerden. Hoe kan zij verzekeren dat het diploma behaald in 
coronatijden niet in waarde daalt ten opzichte van een diploma buiten coronatijden? Is de 
minister bereid maatregelen te nemen om de positie van afgestudeerden op de arbeidsmarkt te 
verbeteren, nu er een recessie dreigt? Zo ja, hoe? Zo nee, waarom niet? 
 
De leden van de CDA-fractie willen weten of het klopt dat studenten in het private onderwijs 
niet worden gecompenseerd bij de coronamaatregelen om studenten te ondersteunen. Hoe 
verhoudt zich dat met het feit dat deze studenten ook recht hebben op studiefinanciering? Hoe 
verhoudt zich dat tot de tekst op de website van de Rijksoverheid waarop staat dat “iedereen 
5
die […], ontvangt in het eerste kwartaal van 2021 eenmalig een compensatiebedrag” ? Heeft 
de minister met deze groep rekening gehouden bij het bedrag dat voor de compensatie is 
gereserveerd, zo vragen deze leden. 
 
Kinderopvang 
Afbouwen noodopvang voor kinderen van ouders met een cruciaal beroep of werkzaam in 
vitale sectoren 
De leden van de CDA-fractie vragen waarom de opvang voor kwetsbare kinderen helemaal 
wordt afgebouwd. Is het niet mogelijk om deze na schooltijden toch te blijven gebruiken door 
kwetsbare kinderen voor wie het echt beter of noodzakelijk is om hiervan gebruik te blijven 
maken zolang de thuiswerkregel voor hun ouders of verzorgers nog van kracht is? Mocht 
hiervoor niet genoeg plek zijn binnen de reguliere opvang, is het dan niet mogelijk om op een 
andere manier deze noodopvang te organiseren, zo vragen deze leden. 
 
Uitbreiding testbeleid 
De leden van de CDA-fractie lezen in deze paragraaf dat alle leerlingen en personeel in het 
voortgezet onderwijs zich vanaf 2 juni 2020 kunnen laten testen. In paragraaf 2.1 onder het 
kopje voortgezet onderwijs staat dat alle leerlingen in het voortgezet speciaal onderwijs zich 
kunnen testen. Hoe zit het nu, zo vragen deze leden. Kunnen alle leerlingen in zowel het 
voortgezet onderwijs als het voortgezet speciaal onderwijs getest worden vanaf 2 juni 2020 of 
geldt er voorrang voor leerlingen uit het voortgezet speciaal onderwijs? 
 
Iedereen met klachten testen 
De leden van de CDA-fractie lezen dat triage door een huisarts bij grootschalig testen niet 
meer nodig is en dat mensen die getest willen worden zich via een landelijk nummer kunnen 
                                                 
5
 Rijksoverheid, ‘Veelgestelde vragen over het coronavirus en het hoger onderwijs ‘, 
https://www.rijksoverheid.nl/onderwerpen/coronavirus -covid-19/ouders-scholieren-en-studenten-kinderopvang-
en-onderwijs/hogescholen-en-universiteiten-hoger-onderwijs  
7 
 

Primair onderwijs 
De leden van de D66-fractie constateren dat vanaf 8 juni 2020 basisscholen weer volledig 
open mogen, mits onderzoeken naar de verspreiding in het basisonderwijs anders aantonen. 
Deze leden vragen de minister de stand van zaken van deze onderzoeken naar de Kamer te 
sturen. Wanneer volgt het aangepast protocol en afspraken met het onderwijsveld die verdere 
duidelijkheid zullen bieden aan scholen en leraren? Scholen kunnen bij volledige opening in 
de knel komen met de huisvesting en facilitaire zaken, als dit bijvoorbeeld niet voldoende 
ruimte of capaciteit biedt om de hygiënemaatregelen en de anderhalvemetermaatregel op te 
volgen. Kunnen scholen in dit geval een beroep doen op de gemeenten, om tijdelijke 
aanpassingen te doen of ondersteuning te krijgen bij facilitaire zaken? 
 
De leden van de D66-fractie constateren dat voor de kinderen die de komende twee maanden 
vier jaar worden een rare situatie ontstaat. Zij moeten beginnen aan de basisschool, terwijl ze 
vaak niet hebben kunnen wennen en de zomervakantie snel begint. Is het mogelijk om in goed 
overleg tussen opvang en basisschool maatwerk toe te passen voor de overgang van 
vierjarigen tot de zomervakantie? 
 
8
De leden van de D66-fractie lezen dat uit een peiling onder schoolleiders door de AVS blijkt 
dat 90 procent de voortgang van de leerlingen constant vindt en dus geen opgelopen 
leerachterstanden ziet. Deze leden vragen een reactie van de minister. Deze leden pleiten voor 
een grondig onderzoek naar de effecten van de maanden afstandsonderwijs, bijvoorbeeld in de 
volgende Staat van het Onderwijs. 
 
9
De leden van de D66-fractie lezen in een peiling onder leraren door de AOb dat slechts 29 
procent van het onderwijspersoneel achter de volledige opening staat. Deze leden vragen een 
reactie van de minister op de uitkomsten van de peiling. Wat doet de minister om de 
veiligheid en gezondheid van het onderwijspersoneel bij de volledige opening maximaal te 
borgen? Volgens de peiling leeft er onder de leraren nog onzekerheid over de 
besmettingsrisico’s. Deze leden vragen de minister wat de stand van zaken is in het onderzoek 
naar de besmettingsrisico van kinderen. Kan de minister meer duidelijkheid hierover bieden 
aan de leraren? Voorts vragen deze leden of het advies aan leraren in de risicogroep wordt 
aangescherpt bij volledige opening omdat in dit geval geen anderhalve meter afstand kan 
worden gehouden. 
  
Funderend onderwijs 
De leden van de D66-fractie constateren dat niet alle leerlingen kunnen genieten van het 
heropenen van de scholen. Leerlingen die chronisch ziek zijn, in de kwetsbare groep vallen, of 
ouders/verzorgers hebben die in de kwetsbare groep vallen, zullen behoefte houden aan 
afstandsonderwijs. Deze leden vragen de minister of dit structureel beschikbaar blijft. Is de 
minister bereid dit te bespreken met leraren, schoolleiders, besturen, ouders en leerlingen en 
de Kamer op de hoogte te houden van de uitkomsten? 
 
De leden van de D66-fractie constateren dat de aanpak in het basisonderwijs en het voortgezet 
onderwijs van elkaar verschilt. Zo hoeven basisschoolleerlingen geen anderhalve meter 
afstand te houden en middelbare scholieren wel. Kan de minister dit verschil nader toelichten? 
Op basis van welke wetenschappelijke onderzoeken is deze keuze gemaakt? Kan de minister 
bovendien de aanpak van het funderend onderwijs in Nederland vergelijken met de aanpak 
                                                 
8
 AVS: Algemene Vereniging Schoolleiders 
9
 AOb: Algemene Onderwijsbond 
9 
 

Algemeen 
De leden van de GroenLinks-fractie krijgen zeer uiteenlopende signalen uit de sector 
onderwijs en de sector kinderopvang. Schoolbestuurders geven aan ruimte nodig te hebben en 
in goed overleg met ouders en kinderopvang afspraken te hebben gemaakt over het 
openstellen van de scholen. Kinderopvang- en ouderorganisaties zijn beduidend minder 
tevreden. Bij het meldpunt Voor Werkende Ouders zijn veel signalen over gebrekkige 
afstemming en communicatie met de medezeggenschap en kinderopvang. Ook uit de peiling 
van de Vereniging Openbaar Onderwijs onder ruim 400 medezeggenschapsraden, blijkt dat 
een kwart niet goed is betrokken bij de besluitvorming over de inrichting van het onderwijs na 
11 mei 2020. Wat vindt de minister van deze conclusies? Hoe kan het dat de signalen over 
afstemming en besluitvorming zo verschillend zijn? Is de minister bereid om schoolbesturen 
hierop aan te spreken? 
 
De leden van de GroenLinks-fractie krijgen ook signalen dat er veel onduidelijkheid is over 
wat gedaan moet worden wanneer een kind, leerkracht of een naast familielid ziek is 
geworden. Waar is voor onderwijspersoneel de juiste en laatste informatie te vinden? Wat zijn 
de afspraken wanneer een kind of leerkracht positief test? Het primair onderwijs gaat op 8 
juni 2020 weer volledig open tenzij blijkt dat het niet verantwoord is. Wat is de stand van 
zaken van het onderzoek naar de besmettelijkheid en manifestatie van het virus bij kinderen?  
Ondanks de vele mooie initiatieven zien deze leden dat veel kinderen niet kunnen beschikken 
over een eigen tablet of laptop terwijl deze wel essentieel is voor het volgen van 
afstandsonderwijs. Zo blijkt uit de peiling van Stichting Leergeld Den Haag onder 175 
gezinnen met een minimuminkomen, dat één op de drie kinderen beschikt over een device. 
Herkent de minister dit beeld? Zo ja, is hij bereid om samen met Stichting Leergeld en het 
Jeugdeducatie Fonds, een plan te maken om meer kinderen in gezinnen die leven van het 
minimuminkomen te ondersteunen?  
 
De leden van de GroenLinks-fractie lezen dat uit onderzoek blijkt dat luchtkwaliteit en het 
risico van besmetting met elkaar verband houden. Op een aantal scholen is het binnenmilieu 
niet goed en kunnen lokalen slecht geventileerd worden. Is het mogelijk om in samenwerking 
met scholen en gemeenten te onderzoeken in hoeverre de komende vakantieperiode gebruikt 
kan worden om op scholen het binnenmilieu te verbeteren?  
 
De leden van de GroenLinks-fractie vragen wat de minister nu al gaat ondernemen om te 
12
zorgen dat er geleerd wordt uit de lessen uit de coronacrisis (motie van het lid Westerveld ), 
onder meer op het gebied van onderwijs aan kinderen die tijdelijk of langere periode niet naar 
school kunnen. Kan de minister er zorg voor dragen dat kinderen die niet naar school kunnen, 
nu al de les toch kunnen volgen omdat afstandsonderwijs wordt gecontinueerd? Is de minister 
bereid om bij leerkrachten te inventariseren welke ondersteuning zij nodig hebben? 
 
(Voortgezet) speciaal onderwijs 
De leden van de GroenLinks-fractie krijgen concrete casussen van leerlingen die vanwege 
gezondheidsredenen niet kunnen reizen en zo hun mondelinge examen dreigen te missen. Dit 
kan leiden tot een jaar vertraging en een enorme teleurstelling voor leerlingen en hun ouders. 
In sommige gevallen ook met forse financiële gevolgen. Is de minister bereid om alsnog met 
13
het CvTE en examinatoren te kijken of voor deze kleine groep een examen op afstand 
mogelijk is? Controleert het CvTE ook of de examens op een goede manier worden 
afgenomen? Welke stappen zet de minister wanneer onverhoopt blijkt dat het 
                                                 
12
 Kamerstuk 35 300 VIII, nr. 162 
13
 CvTE: College voor Toetsen en Examens 
11 
 

leden hebben met instemming kennisgenomen van het besluit om middelen vrij te maken voor 
het behoud van stages en leerwerkplekken. Dit is hard nodig vanwege het tekort dat er nu al is 
en dat zeer waarschijnlijk verder op gaat lopen. Kan de minister al meer zeggen over hoe deze 
middelen precies ingezet worden en wat de verwachte effecten zijn? Ook leerwerkbedrijven 
zullen de anderhalve meter afstand in acht moeten nemen. De leden vragen of er met deze 
fysieke ruimtebeperking nog wel voldoende stages en leerwerkplekken van hoge kwaliteit 
kunnen worden aangeboden. En zo niet, welke oplossingen er denkbaar zouden zijn. Is de 
minister voornemens in gesprek met mbo-instellingen op zoek te gaan naar creatieve 
oplossingen om studievertraging te voorkomen, zoals bijvoorbeeld het organiseren van 
stagemogelijkheden en leerwerkplekken in mbo-instellingen zelf? Welke maatregelen zijn 
getroffen om ervoor te zorgen dat stageplekken in vitale sectoren, zoals zorg en onderwijs, 
veilig zijn voor de studenten? Zijn er bijvoorbeeld voldoende beschermingsmiddelen 
beschikbaar voor stagiairs? Welke maatregelen zijn er inmiddels getroffen om alle mbo-
studenten met stages en leerwerkplekken in zorg en onderwijs, onmiddellijk op COVID-19 te 
kunnen testen wanneer zij aangeven hier behoefte aan te hebben? Is er zicht op de manier 
waarop werkgevers in de zorg garanderen dat zij de studenten niet overvragen? Zo ja, op 
welke manier wordt hier toezicht op gehouden?  
 
De leden van de GroenLinks-fractie merken op dat zij, na een eerdere toezegging van de 
14
minister aan de ChristenUnie tijdens het notaoverleg Onderwijs en Corona van 29 april 2020 
om met de instellingen te bekijken hoe er een goede oplossing kan komen voor de kwetsbare 
positie van inburgeraars op mbo-scholen, alsnog vernemen dat er problemen zijn met de 
15
concernbepaling in de NOW. Een deel van de ROC’s kan nog steeds geen gebruik maken 
16
van de NOW voor de inburgering. Kan de minister (nogmaals) met haar collega van SZW 
kijken hoe deze specifieke problemen met betrekking tot de concernbepaling opgelost kunnen 
worden? Zo ja, kan dat op zeer korte termijn? Zo nee, waarom niet? 
 
Hoger onderwijs 
De leden van de GroenLinks-fractie merken op dat het plan is om vanaf 15 juni 2020 
maximaal 20 procent van de studenten en medewerkers aanwezig te laten zijn op de instelling. 
Bovendien is afgesproken dat contacturen tussen 11.00-15.00 uur of na 20.00 uur zijn. De 
leden begrijpen dat er nadere afspraken nodig zijn, maar vragen wel of deze afspraken het 
beste zijn voor het onderwijs, de studenten en de medewerkers. Zijn de afspraken met de 
hoger onderwijsinstellingen over het beperken van de collegetijden primair gemaakt om het 
openbaar vervoer te ontlasten? Zijn bij deze afspraken ook vertegenwoordigers van de 
docenten en studenten betrokken? Welke gevolgen hebben de afspraken voor de werklast van 
docenten? Wat gebeurt er als het onderwijs om 15 uur is afgelopen? Is een student dan 
verplicht om op de instelling te wachten tot na de spits voor er gereisd mag worden? Wat zijn 
de gevolgen van de afspraken voor studenten die ver van de hogeschool of universiteit 
wonen? Worden er daarnaast ook aanvullende afspraken gemaakt zodat studenten met een 
handicap niet belemmerd worden om naar de instelling te komen? Is het mogelijk om voor 
hen aanvullend vervoer te regelen?  
17
In het protocol van de VH staat bovendien dat er wordt gezorgd voor een maximale 
spreiding van activiteiten over de dag én over de werkweek. Wat is de definitie van een 
werkweek? Worden onderwijsactiviteiten ook naar de weekenden verplaatst? Hoe wordt 
voorkomen dat de werkdruk van docenten nog hoger wordt? 
                                                 
14
 Kamerstuk 35 300 VIII, nr. 182 
15
 ROC: regionaal opleidingencentrum 
16
 NOW: Noodmaatregel Overbrugging voor Werkgelegenheid 
17
 VH: Vereniging Hogescholen 
13 
 

opengingen leraren en onderwijsondersteunend personeel direct weer klaar stonden om hun 
leerlingen te ontvangen. Dit laat nogmaals zien dat wij altijd kunnen bouwen op onze leraren, 
conciërges, onderwijsassistenten, administratief personeel, technische medewerkers, 
schoonmakers, schoolleiders en alle andere mensen die ervoor zorgen dat onze kinderen en 
jongeren onderwijs kunnen krijgen, zelfs ten tijde van crisis. Deze leden zullen ook na de 
coronacrisis zich blijven inzetten voor meer salaris en verlaging van de werkdruk in het 
onderwijs, want dat verdient ons onderwijs. 
 
De leden van de SP-fractie vragen de minister allereerst hoe het kan dat er over wordt gegaan 
tot versoepeling van de regels betreffende onderwijs, terwijl het eerder aangekondigde 
onderzoek over de overdraagbaarheid van het virus door kinderen en jongeren nog niet is 
afgerond. Hoe verhoudt zich dit tot de uitspraak van de minister-president dat we beter nu 
voorzichtig moeten zijn dan achteraf spijt te hebben? Kan de minister zich voorstellen dat 
ouders, leerlingen en onderwijspersoneel zich proefkonijnen voelen, zeker nu primair 
onderwijs helemaal open gaat en ook het voortgezet (speciaal) onderwijs deels open mag? 
Wat vindt de minister van de resultaten van een peiling van de AOb, waaruit blijkt dat een 
19
meerderheid van de leraren een volledige lesweek nog niet ziet zitten? Zij geven onder 
andere aan dat de richtlijnen van het RIVM onvoldoende te handhaven zijn, er onvoldoende 
duidelijkheid is over de besmettingsrisico’s van en via kinderen en dat het werken met halve 
klassen positief werkt (meer rust in de klas en minder werkdruk). In hoeverre is dit besluit dan 
ook genomen in samenspraak met het onderwijs(ondersteunend) personeel en is hierbij 
gekeken naar het belang van personeel, ouders en leerlingen? En kan de minister ingaan op de 
zorgen die geuit worden in de peiling? Wat zegt de minister tegen die mensen die twijfelen 
om hun kind wel naar school te sturen of twijfelen weer aan het werk te gaan vanwege angst 
voor besmetting? Wat de leden betreft speelt communicatie hierin een belangrijke rol. Zo 
vragen zij de minister wat hij vindt van het bericht dat ouders pas na dagen hoorden over de 
20
besmette juf op een Limburgse basisschool? Kan de minister zich voorstellen dat dit soort 
berichten ouders en leerlingen nog meer angst aanjaagt? Waarom staat in de factsheet ‘Testen 
in het basisonderwijs, speciaal (basis)onderwijs en kinderopvang’ niet wat er moet gebeuren 
qua communicatie als een medewerker positief wordt getest op COVID-19 richting collega’s, 
21
ouders en leerlingen? Is de minister bereid dit alsnog op te nemen in de factsheet?  
De leden wijzen erop dat er de afgelopen dagen twee basisscholen zijn geweest met een nieuw 
corona-geval. Het betreft De Veldhof in Eygelshoven, die op last van de GGD gesloten is, en 
De Brink in Roermond, waar het schoolbestuur heeft besloten de school te sluiten in 
afwachting van GGD-onderzoek. De leden herhalen dat het zeer onwenselijk zou zijn als in 
toekomstige gevallen er onduidelijkheid is bij wie de uiteindelijke bevoegdheid ligt om te 
besluiten een school te sluiten. De leden stellen dat bij het spoeddebat onlangs de minister 
heeft gezegd dat de uiteindelijke doorzettingsmacht bij de GGD ligt. De leden vragen de 
minister dit nog eens te bevestigen. Wordt apart geregistreerd of een besmetting is terug te 
herleiden naar een bepaalde school? Ook vragen de leden of het aantal kinderen dat een 
                                                 
19
 AOb, 26 mei 2020, ‘Onderwijspersoneel bezorgd over volledige scholenopening’, 
https://www.aob.nl/nieuws/onderwijspersoneel-bezorgd-over-volledige-scholenopening/  
20
 De Telegraaf, 21 mei 2020, ’Ouders hoorden pas na dagen over besmette juf op Limburgse basisschool’, 
https://www.telegraaf.nl/nieuws/1894725015/ouders-hoorden-pas-na-dagen-over-besmette-juf-op-limburgse-
basisschool?utm_source=t.co&utm_medium=referral&utm_campaign=twitter  
21
 Rijksoverheid, 6 mei 2020, ‘Factsheet testen op corona van medewerkers in (speciaal) basisonderwijs en 
kinderopvang’, https://www.rijksoverheid.nl/documenten/publicaties/2020/05/06/factsheet-testen-op-corona-
van-medewerkers-in-speciaal-basisonderwijs-en-kinderopvang  
15 
 

scholen dit gaan vormgeven? Zo nee, wat zijn de gevolgen hiervan voor deze leerlingen en op 
welke wijze krijgen zij dan de kans om op een later moment de opgelopen achterstanden in te 
halen? Wat vindt de minister ervan dat de meeste schoolleiders niet van plan zijn om na 8 juni 
2020 nog afstandsonderwijs te geven aan thuisblijvers, zoals blijkt uit onderzoek van de 
 25
AVS? In hoeverre kloppen de cijfers van AVS over de opgelopen achterstanden bij 
basisschoolleerlingen? Kan de minister bevestigen dat bij 90 procent van de leerlingen de 
voortgang constant is en bij één procent er een ernstige achterstand is? Of is het nog te vroeg 
om dit na twee weken school al te kunnen zeggen? Is de minister bereid om hier ook zelf 
onderzoek naar te doen? Daarnaast vragen de leden waarom de minister niet ingrijpt bij 
scholen die de overgang van hun leerlingen laten bepalen door ouders, terwijl de minister zelf 
26
aangeeft dat dit niet wenselijk is omdat het zorgt voor groeiende ongelijkheid. 
 
De leden van de SP-fractie maken zich ook zorgen over het oplopende lerarentekort in 
combinatie met de coronacrisis voor de continuïteit van het onderwijs. Zij vragen de minister 
wat de gevolgen zijn voor het onderwijs, zowel fysiek als op afstand, nu naast het al 
bestaande lerarentekort meer leraren thuis zullen blijven door gezondheidsklachten, 
thuisquarantaine en/of vallen onder de risicogroep (of hun gezinsleden). Is de minister bereid 
om te monitoren dat scholen niet nog eens extra in de knel raken en waar nodig op maat 
ingrijpt om ervoor te zorgen dat het onderwijs zo veel als mogelijk door kan gaan? 
 
Verder vinden de leden van de SP-fractie het zeer zorgelijk dat er nog altijd 500 leerlingen 
27
onvindbaar zijn door de coronacrisis. Op welke wijze de minister ondersteuning aan de 
scholen om deze leerlingen te vinden? Daarnaast zijn de leden benieuwd op welke manier 
mbo-scholen, hogescholen en universiteiten contact onderhouden met hun studenten. In 
hoeverre zijn studenten van de radar verdwenen sinds het begin van de coronacrisis? Kan de 
minister de Kamer op de hoogte houden over de voortgang van het vinden van deze leerlingen 
28
en studenten? Kan de minister de MBO-Raad, de VH en VSNU vragen of zij harde cijfers 
hebben over de percentages studenten die niet of nauwelijks participeren in afstandsonderwijs 
en die geen digitale toetsen mogelijk maken? 
 
De leden van de SP-fractie hebben kennisgenomen van de aankondiging dat de openingstijden 
van instellingen worden aangepast om studenten uit de spits te weren. De leden lazen de 
specifieke voorwaarden in de brief van 19 mei 2020, maar constateerden dat er in media al 
meerdere dagen van te voren over de maatregel bericht werd, doorgaans op onjuiste wijze, 
namelijk dat studenten alleen tussen 11.00 en 15.00 uur van het openbaar vervoer gebruik 
konden maken. De leden wijzen er verder op dat verschillende bestuurders van 
onderwijsinstellingen tegensprekende uitspraken hebben gedaan over het al dan niet bestaan 
van afspraken hierover met OCW en de invulling van dergelijke afspraken. De leden 
constateren derhalve dat de communicatie een chaos was en vragen de minister, eventueel in 
samenspraak met de staatssecretaris van Infrastructuur en Waterstaat, hierop te reflecteren. De 
leden vragen of deze affaire niet laat zien dat dat wat kennelijk staand beleid van het kabinet 
is, namelijk media eerst informeren voor een Kamerbrief te versturen, aan herziening toe is. 
                                                 
25
 NOS, 25 mei 2020, ‘Meeste basisscholen zien geen leerachterstand door corona’,  
https://nos.nl/artikel/2334986-meeste-basisscholen-zien-geen-leerachterstand-door-corona.html  
26
 RTL Nieuws, 25 mei 2020, ‘Blijven zitten of overgaan? Bij sommige scholen hebben ouders laatste woord’, 
https://www.rtlnieuws.nl/nieuws/nederland/artikel/5132731/school-schooladvies-bijven-zitten-overgaan-ouders-
beslissing  
27
 RTL Nieuws, 22 mei 2020, ‘Nog altijd ruim 500 leerlingen onvindbaar door coronacrisis ’, 
https://www.rtlnieuws.nl/nieuws/nederland/artikel/5130011/basisschoolleerlingen-kwijt-coronacrisis-
leerplichtambtenaar  
28
 VSNU: Vereniging van Universiteiten 
17 
 

De leden van de PvdA-fractie hebben met belangstelling kennisgenomen van de door de 
minister gedeelde stand van zaken met betrekking tot het COVID-19 virus en onderwijs. Zij 
hebben hierover de volgende opmerkingen en vragen. 
 
De leden van de PvdA-fractie hebben zorgen over de werkdruk onder onderwijspersoneel en 
in het bijzonder onder leraren. Deze werkdruk was voor de coronacrisis al hoog, maar wordt 
door de combinatie fysiek en afstandsonderwijs nog hoger. Tegelijkertijd worden leraren met 
een (in)direct risicoprofiel terecht gevrijwaard van fysiek onderwijs. Maar hoe ziet dat eruit 
als vanaf 8 juni 2020 alle basisscholen weer volledig opengaan? Kan de minister een 
inschatting maken om hoeveel leraren dit gaat? De AOb schat zo’n 30 procent. Als dat het 
geval is, betekent dit dat de werkdruk op het overige onderwijspersoneel de komende tijd 
drastisch zal toenemen. Graag een reflectie van de minister en het verzoek om daarbij ook in 
te gaan op in hoeverre deze verwachte toename in werkdruk (en consequenties daarvan op de 
onderwijskwaliteit en kansengelijkheid) is meegewogen in de keuze om de basisscholen 
volgende maand volledig te heropenen.  
 
De leden van de PvdA-fractie merken op dat bovendien uit een recente peiling van de AOb 
bleek dat 59 procent van de ondervraagden zich zorgen maakt om onder meer de 
hygiënemaatregelen op school. Veel leraren zien dat de schoonmaak nog niet op orde is en 
springen daarin zelf bij. Is de minister het eens dat dit onwenselijk is, en is hij bereid hierover 
afspraken te maken met de sector? 
 
De leden van de PvdA-fractie vragen of er de vrijheid blijft bestaan om gedeeltelijk open te 
gaan voor scholen in zowel basis als voortgezet onderwijs indien de school kan aantonen dat 
volledige heropening (nog) niet verantwoord is. 
 
De leden van de PvdA-fractie maken zich ook zorgen om kinderen die nu, en wellicht ook in 
de komende periode, niet naar school (kunnen) komen, omdat een van hun gezinsleden of 
zijzelf tot een risicogroep behoren. Hoe garandeert de minister dat zij toegang houden tot 
onderwijs op afstand? Hoe voorkomt hij dat het uit gaat maken op welke school je zit of in 
welke gemeente je woont voor de toegang tot afstandsonderwijs?  
 
De leden van de PvdA-fractie merken op dat er ook grote zorgen bestaan over de naar 
schatting 500 basisschoolleerlingen die vooralsnog onvindbaar zijn. De AVS schat dat bij drie 
procent van de scholen nog leerlingen buiten beeld zijn. Deelt de minister deze schatting, en 
wat gaat hij doen om scholen en gemeenten te helpen weer zicht te krijgen op deze kinderen?  
 
De leden van de PvdA-fractie merken op dat er verschillende signalen naar buiten komen over 
de grootte van de achterstanden en kansenongelijkheid als gevolg de tijdelijke scholensluiting. 
De leden kijken uit naar de uitvoering van de aangenomen motie van de leden Van den Hul en 
Westerveld over het in kaart brengen van wat er nodig is om achterstanden in het primair en 
29
voortgezet onderwijs aan te pakken . Kan de minister aangeven hoe hij, in overleg met de 
betrokken partijen zoals de motie verzoekt, hier handen en voeten aan gaat geven? Hoe wordt 
de komende weken in kaart gebracht hoe groot achterstanden zijn en wat er nodig is om het 
maatwerk waar de motie om verzoek te leveren? 
 
De leden van de PvdA-fractie merken op dat naar aanleiding van het recente commissiedebat 
over examens in het voortgezet speciaal onderwijs de leden vragen ontvingen van bezorgde 
                                                 
29
 Kamerstuk 35 300 VIII, nr. 170 
19 
 

zelf aan zet zijn om te bepalen hoe zij hun toelatingseisen aanpassen? De leden achten het 
wenselijk dat (toekomstige) studenten zoveel mogelijk duidelijkheid hebben over welke 
aangepaste toelatingseisen er gelden. Is de minister dat met hen eens? Wat vindt de minister 
ervan dat er toch verschillende eisen rondgaan qua puntenaantallen en al dan niet afgeronde 
scripties? Is zij bereid hierover met instellingen in gesprek te gaan en ervoor te zorgen dat er 
een lijn wordt getrokken? Klopt het dat er instellingen zijn die de nu geschrapte BSA-eisen 
uitstellen naar het tweede jaar? Acht de minister dit wenselijk? 
 
De leden van de PvdA-fractie vragen de minister naar de stand van zaken rondom de 
kwetsbare positie van sommige internationale studenten en met name niet EER-studenten uit 
lage inkomenslanden. Zijn zij in beeld en worden zij momenteel voldoende bereikt met 
eventuele hulp zoals via de eerder gestarte crowdfundingacties bij een aantal grote 
universiteiten? En kan de minister aangeven of er momenteel nog studenten in de knel zitten 
met een aflopend visum en wat zij eraan doet om een oplossing te bieden? In den brede 
vragen de leden waarom alle overheidscommunicatie, zoals het servicedocument, niet 
standaard wordt vertaald naar in elk geval het Engels.  
 
Inbreng van de leden van de SGP-fractie 
 
De leden van de SGP-fractie hebben kennisgenomen van de brief van het kabinet. Zij hebben 
nog enkele vragen. 
 
Voortgezet onderwijs  
De leden van de SGP-fractie lezen dat het niet de bedoeling is dat scholen in het voortgezet 
onderwijs enkel een mentoruur en toetsen afnemen. Deze leden vragen of de minister 
onderkent dat het belangrijk is dat scholen in de laatste maand voor de zomervakantie, die 
doorgaans toch al in het teken staat van toetsen en afronden, al het maatwerk kunnen inzetten 
dat nodig is en dat het ook kan betekenen dat bijvoorbeeld leerlingen die met digitaal 
onderwijs goed gedijen nog beperkt op school komen. Kan de minister bevestigen dat de 
norm die in de brief verwoord is geen uitgangspunt vormt voor het toezicht? 
 
De leden van de SGP-fractie merken op dat het kabinet aangeeft dat leerlingen in het 
voortgezet onderwijs lopend, per fiets of brommer naar de school moeten komen. De leden 
vragen of de minister nader kan duiden welke verwachtingen het heeft als dat niet lukt. 
Worden leerlingen dan in principe verwacht thuis te blijven om het openbaar vervoer te 
ontlasten, tenzij sprake is van een duidelijke aanleiding om op school te moeten zijn? 
 
De leden van de SGP-fractie lezen dat met inachtneming van de anderhalve meter niet alle 
leerlingen in het voortgezet onderwijs op school kunnen komen. Deze leden vragen wat de 
opvatting van de minister is over het gebruik van andere locaties dan de schoolgebouwen om 
als school meer leerlingen te kunnen bedienen. Worden dergelijke keuzes ter beoordeling van 
de school gelaten of is het kabinet daarover in beginsel bezorgd vanwege het risico van 
toenemende druk op het openbaar vervoer.  
 
Mbo, hbo en wo 
De leden van de SGP-fractie begrijpen dat het kabinet inzet op alternatieve tijden voor 
onderwijs en toetsing om de druk op het openbaar vervoer te beperken. Deze leden vragen 
hoe het kabinet hierbij rekening houdt met de positie van het personeel dat, bijvoorbeeld 
vanwege de verdeling van arbeid en zorg, niet altijd eenvoudig in staat zal zijn de werktijden 
te wijzigen. 
21 
 

De leden vragen naar de mogelijkheden om digitaal onderwijs op afstand voor kinderen die 
daar baat (voor bepaalde vakken) bij hebben te continueren Voor de meeste algemeen 
vormende vakken in het voortgezet onderwijs is het mogelijk gebleken ten minste een deel 
van de lesstof via digitaal onderwijs op afstand te verzorgen en te volgen. Wanneer VO-
leerlingen weer gewoon naar school kunnen is het dan ook denkbaar dat scholen besluiten een 
deel van de lessen van die vakken (ook) digitaal aan te (blijven) bieden aan leerlingen die daar 
baat bij hebben, uiteraard voor zover en in de mate dat dit organisatorisch en technisch 
uitvoerbaar is en het past bij de onderwijskundige visie van de school en de professionele 
keuzes van de leraren. De algemene regel echter is en zal blijven dat het (overgrote) 
merendeel van het onderwijs niet op afstand, maar op school gevolgd zal worden. 
Afstandsonderwijs is in het voortgezet onderwijs nadrukkelijk slechts een aanvulling op het 
beschikbare didactisch repertoire waarmee hooguit een (beperkt) deel van de onderwijstijd 
kan worden ingevuld, en geenszins een vervanging van regulier onderwijs dat wordt verzorgd 
op de fysieke schoollocatie. Het onderwijs grotendeels via afstandsonderwijs organiseren is 
en blijft dan ook niet aan de orde. De ervaringen uit deze periode kunnen mogelijk wel in de 
toekomst gebruikt worden in krimpregio’s bij vakken die maar door een beperkt aantal 
leerlingen gevolgd worden of als tijdelijke voorziening voor leerlingen die thuis zijn komen te 
zitten en nog niet in staat zijn fysiek terug te keren op school of in afwachting zijn van een 
passende plek elders. Zulke uitzonderingen daargelaten zijn er geen schoolvakken die 
volledig digitaal op afstand kunnen en mogen worden aangeboden, zonder enige fysieke 
aanwezigheid op de eigen school. 
 
De leden vragen welke ervaringen met betrekking tot het lerarentekort het ministerie heeft 
geleerd van het kunnen geven van digitaal onderwijs op afstand. Scholen en leraren hebben de 
afgelopen tijd een grote prestatie geleverd door hun onderwijs op afstand op grote schaal 
vorm te geven. Het positieve beeld op hoofdlijnen is dat men met elkaar in staat is om snel tot 
vernieuwende onderwijsvormen te komen. En dat het vermogen van scholen om creatief aan 
de slag te gaan met de organisatie van hun onderwijs groot is. Naar de ervaringen in de 
praktijk zal wel nader onderzoek worden gedaan om deze beelden op feiten te checken. De 
periode van afstandsonderwijs biedt immers een kans om aanvullende inzichten op te doen. 
De minister van Basis- en Voortgezet Onderwijs en Media heeft daarom het Nationaal 
Regieorgaan Onderwijsonderzoek (NRO) gevraagd om een uitvraag te doen bij onderzoekers 
en kennisinstellingen naar COVID-19 gerelateerde onderwijsonderzoeken. Uit de eerste 
opbrengsten blijkt dat er in het hele veld veel behoefte en initiatief is om van de ontstane 
situatie te leren. Als aanvullend onderzoek nodig is, zal de minister initiatief tot dit onderzoek 
nemen, zodat blijvend kan worden geleerd van de ontstane situatie en opgedane ervaringen. In 
dit onderzoek wordt ook de mogelijkheden om bij te dragen aan het probleem van het 
lerarentekort meegenomen. 
 
De leden van de VVD-fractie vragen of de opening van scholen in het voortgezet onderwijs 
een harde deadline is. 2 juni was een harde deadline: op die datum gingen de middelbare 
scholen weer open. Als het een school niet lukt om open te gaan, dan geven zij dat door aan 
de inspectie. Er kunnen twee legitieme redenen zijn waarom een school sluit: als de school 
niet open kan blijven vanwege te veel zieke leraren, of als de GGD adviseert om te sluiten 
vanwege de volksgezondheid. Als dit niet het geval is en een school kiest er toch voor om te 
sluiten, dan gaat de inspectie in gesprek met de school. De lessen die hieruit getrokken 
worden, kunnen gebruikt worden voor volgend schooljaar. Het is immers mogelijk dat de 
anderhalvemeterschool ook dan nog realiteit is. 
 
23 
 

vragen hebben dan kunnen zij terecht bij de school van hun kind of bij de gemeente. Tot slot 
staan er op de websites www.rijksoverheid.nl en op www.nji.nl/coronavirus specifieke 
pagina’s voor vragen van ouders. Op www.weeropschool.nl is praktische informatie te vinden 
over de opening van scholen. Als ouders vragen hebben dan kunnen zij terecht bij de school 
van hun kind of bij de gemeente. Tot slot staan er op de websites www.rijksoverheid.nl en op 
www.nji.nl/coronavirus specifieke pagina’s voor vragen van ouders. Op 
www.weeropschool.nl is praktische informatie te vinden over de opening van scholen. 
 
De van de VVD-fractie leden vragen op welke manieren scholen kunnen samenwerken in het 
delen van best practices om tot werkbare roosters te komen en naar de rol van de raden 
hierbij. Dat kunnen ze op verschillende manieren doen. Op de website www.weeropschool.nl 
is veel te vinden, en de PO-Raad en de VO-raad hebben ook veel voorbeelden op hun site 
staan. Zij zijn actief bezig voorbeelden te verzamelen en te verspreiden. 
 
De leden vragen hoe wordt gewaarborgd dat scholen fysiek onderwijs geven aan alle 
leerlingen en dit niet te beperken tot een mentoruur of een paar toetsen. Het uitgangspunt is 
dat er op alle scholen de komende periode weer een deel van het onderwijs fysiek wordt 
gegeven. Daarbij is juist een mentoruur van groot belang om leerlingen de gelegenheid te 
geven hun ervaringen uit te wisselen in deze ingewikkelde tijd. Fysiek onderwijs verzorgen 
waarbij tussen alle personen in de school 1,5 meter afstand moet worden gehandhaafd, is wel 
een ingewikkelde logistieke puzzel voor scholen. Wat dat betekent is uiteraard afhankelijk 
van de karakteristieken van het schoolgebouw. Ook is van belang hoeveel leerkrachten er 
beschikbaar zijn. De inschatting van de VO-raad is dat op een school circa een kwart tot een 
derde van de leerlingen tegelijk aanwezig kan zijn. Als het een school niet lukt om open te 
gaan, dan geven zij dat door aan de inspectie. De inspectie kijkt dan met de school waarom 
het niet lukt en of ze samen een oplossing kunnen vinden. Als een school uiterst beperkt 
fysieke lessen verzorgt en hier geen gegronde reden voor is, dienen ouders hun school aan te 
spreken, direct of via de medezeggenschapsraad. Als dat geen vergelijk oplevert, kunnen 
ouders een signaal afgeven bij de inspectie. Zo nodig gaat de inspectie dan ook met de school 
in gesprek. Daarnaast is de VO-raad ook actief in het benaderen en activeren van deze 
scholen. De lessen die hieruit getrokken worden, kunnen gebruikt worden voor volgend 
schooljaar. Het is mogelijk dat de anderhalvemeterschool ook dan nog realiteit is.  
  
De leden vragen of de minister van Basis en Voortgezet Onderwijs en Media bereid is om 
regels aan te scherpen zodat zoveel mogelijk leerlingen weer naar school komen en leerlingen 
niet afhankelijk zijn van de willekeur van school. Waar nodig gaat de inspectie in gesprek met 
scholen. Het is op dit moment niet de bedoeling om dwingend voor te schrijven. Scholen 
hebben namelijk ook ruimte nodig om eigen keuzes te maken die aansluiten bij de 
mogelijkheden van de school en het belang van de kinderen. Het gaat er vooral om dat wordt 
nagegeaan hoe het onderwijs onder deze omstandigheden goed vormgegeven kan worden, en 
dat daarvan wordt geleerd voor volgend schooljaar.  
 
Er worden afspraken gemaakt over speciaal vervoer voor leerlingen die meer dan acht 
kilometer van school wonen en van het openbaar vervoer afhankelijk zijn. De leden van de 
VVD-fractie vragen waar deze acht kilometer op is gebaseerd. Het is een afstand die in elk 
geval nog goed te fietsen is. In de maatregelen rondom leerlingendaling op basis van het 
advies van de commissie-Dijkgraaf wordt de acht kilometer ook als grens gehanteerd voor het 
bepalen van een geïsoleerde vestiging. Desondanks is bekend dat veel leerlingen die (veel) 
verder van school wonen ook gewoon fietsen. De grens van acht kilometer is dan ook niet 
bedoeld om leerlingen die verder van school wonen te ontmoedigen om te fietsen. Het 
25 
 

De leden van de VVD-fractie vragen op hoeveel scholen ouders meebeslissen over het 
overgaan van hun kind naar het volgende jaar in het vo en wat de minister van Basis- en 
Voortgezet Onderwijs en Media hier van vindt. De minister beschikt niet over cijfers van het 
precieze aantal scholen waar ouders meebeslissen over het overgaan van hun kind naar het 
volgende jaar in het voortgezet onderwijs. Dat de informatie van ouders en de thuissituatie 
wordt meegenomen in het overgangsbeleid is een goede zaak, maar om de beslissing volledig 
bij de ouders neer te leggen vindt de minister onwenselijk. Mondige ouders kunnen zo een 
grotere druk uitoefenen om een leerling toch over te laten gaan, wat nadelige gevolgen heeft 
voor de kansengelijkheid. Het professionele oordeel van het docententeam zou hier altijd 
leidend in moeten zijn.  
 
De leden vragen waarom deze scholen er niet voor kiezen om de beslissing over het overgaan 
bij de leraar neer te leggen. De minister van Basis en Voortgezet Onderwijs en Media gaat 
ervan uit dat deze keuze is gemaakt op basis van professionele afwegingen van de leraren en 
schoolleiding, passend bij de leerlingenpopulatie en de onderwijskundige visie en situatie van 
de desbetreffende school. 
 
De leden vragen of het mee laten beslissen van ouders bij het overgaan van de leerlingen 
gevolgen heeft voor de kansengelijkheid en of de minister van Basis- en Voortgezet 
Onderwijs en Media stappen onderneemt om die kansengelijkheid tussen leerlingen alsnog te 
waarborgen en borgt dat de leerlingen voldoende kennis hebben om het volgende jaar goed 
door te kunnen komen. In hoeverre deze keuze gevolgen heeft voor de kansengelijkheid is op 
dit moment niet te beoordelen. Als een school ervoor kiest om ouders en leerlingen een 
(doorslaggevende) rol te geven bij de overgangsbeslissing, laat dit onverlet dat de school dan 
nog steeds eindverantwoordelijk is, en dat de school er (bijvoorbeeld door de inspectie) op 
aangesproken kan worden als hierdoor de kwaliteit van hun onderwijs in het geding komt. 
 
De leden van de VVD-fractie vragen wat de minister van Basis- en Voortgezet Onderwijs en 
Media heeft gedaan bij gemeenten die het geven van bewegingsonderwijs op binnenlocaties 
verbieden en of de minister bereid is contact op te nemen met deze gemeenten en hen er op te 
wijzen dat het geven van bewegingsonderwijs in de gymzaal gewoon is toegestaan. Nu het 
fysieke onderwijs weer is opgestart, is het belangrijk dat leerlingen ook weer 
bewegingsonderwijs krijgen. Daarom is de minister in gesprek gegaan met de VNG om te 
onderzoeken waar en waarom deze problemen zich voordoen en hoe die opgelost kunnen 
worden. De VNG heeft met meerdere gemeenten contact gehad en aangegeven dat gymles 
voor het primair onderwijs ook binnen mag.  
 
Mbo, hbo en wo  
De leden van de VVD-fractie vragen of er na 15 juni ook nog de mogelijkheid wordt geboden 
om colleges op afstand te volgen. Ook vragen deze leden in hoeverre de hoger 
onderwijsinstellingen voorbereid zijn om per 15 juni weer verschillende activiteiten doorgang 
te laten vinden. Per 15 juni is er weer ruimte voor toetsing (tentamens, examens), 
praktijkonderwijs en begeleiding van kwetsbare studenten, voor zover dat online niet 
afdoende kan, op de locatie van de instelling. Het grootste deel van het onderwijs wordt dan 
nog steeds online aangeboden. Instellingen weten welke typen activiteiten weer doorgang 
kunnen vinden en kunnen deze plannen binnen het geboden tijdsvenster. 
 
Deze leden vragen ook op welke manier gestimuleerd wordt door instellingen dat studenten 
en medewerkers alternatieven voor het OV kiezen. Er zijn landelijk protocollen opgesteld en 
afspraken gemaakt over OV. Deze afspraken zijn bestuurlijk vastgesteld door 
27 
 

zien in het percentage positief geteste medewerkers van kinderopvang en primair onderwijs 
over de tijd. 
 
De leden vragen tevens of de minister van Basis- en Voortgezet Onderwijs en Media bij de 
sectorraden heeft geïnformeerd over de mogelijke onduidelijkheid ten aanzien van het 
protocol. De afgelopen tijd is er veel contact geweest tussen het ministerie van OCW en onze 
partners in het veld. Daaruit is niet gebleken dat er onduidelijkheid bestaat over de 
protocollen. Ook wordt het beeld bevestigd dat scholen en de lokale GGD elkaar waar nodig 
goed weten te vinden.  
 
De leden van de CDA-fractie vragen of de minister van Basis- en Voortgezet Onderwijs en 
Media zicht heeft op eventuele achterstanden van de leerlingen in het funderend onderwijs en 
of deze overeenkomen met de enquête van de Algemene Vereniging van Schoolleiders. Het is 
lastig om op dit moment een eenduidig, compleet en definitief beeld te geven van de 
achterstanden die leerlingen hebben opgelopen. Zelfs binnen een klas kunnen ervaringen sterk 
uiteenlopen. Zo kunnen sommige leerlingen achterstanden hebben opgelopen terwijl anderen 
juist voor zijn gaan lopen. Het is dan ook extra belangrijk om de komende tijd in te zetten op 
maatwerk. De onlangs opengestelde subsidieregeling stelt scholen en instellingen in staat om 
dergelijk maatwerk te leveren. De komende tijd zal, door heropening van de scholen, meer 
zicht worden verkregen op de eventuele opgelopen achterstanden.  
 
De leden van de CDA-fractie vragen of het mogelijk is het afstandsonderwijs te continueren 
voor chronisch zieke leerlingen, leerlingen in een risicogroep of met ouders in een 
risicogroep. Zoals aangegeven in de beantwoording van uw schriftelijke vragen naar 
aanleiding hoofdstuk 8 van de kamerbrief van 15 april 2020 ‘zorg voor kwetsbare mensen’ is 
het principe dat het voor leerlingen in een risicogroep niet anders ligt dan voor andere 
31
leerlingen. De afweging blijft maatwerk in overleg met ouders. Het onderwijs op afstand 
hoeft niet per sé direct te stoppen. Zo zal er ook in enkele gevallen tijdelijk maatwerk worden 
gezocht. Het blijft wel belangrijk dat alle leerlingen weer naar school gaan, zodat ook deze 
leerlingen ook volledig weer mee kunnen doen aan het onderwijs. Zo wordt ook de belasting 
thuis voor ouders voor wat betreft het begeleiden bij het volgen van onderwijs weer minder. 
Het is natuurlijk aan de school hoe en of het in staat is om onderwijs op afstand te verzorgen 
naast het onderwijs in de klas. Dit moet wel te organiseren zijn voor de school en geen 
overbelasting geven voor leerkrachten. In lijn met de motie Westerveld c.s. waarin het kabinet 
wordt verzocht de lessen uit de coronatijd over afstandsonderwijs mee te nemen bij de 
32
thuiszittersaanpak, wordt onderzocht welke lessen hieruit getrokken worden. Daarbij wil de 
minister van Basis- en Voortgezet Onderwijs en Media wederom, net als in het debat van 29 
april, benadrukken dat het gaat om een eventueel tijdelijk middel voor leerlingen die thuis 
komen te zitten totdat ze weer naar school kunnen.  
 
De leden van de CDA-fractie vragen de minister van Basis- en Voortgezet Onderwijs of de 
leerplichtambtenaren met ingang van 8 juni 2020 een andere rol gaan aannemen bij kinderen 
die zonder plausibele reden niet naar school gaan en onder welke omstandigheden en via welk 
tijdspad de leerplichtambtenaren wel weer in het uiterste geval hun handhavende taak op zich 
kunnen nemen.  
 
Wanneer een school constateert dat een leerling niet op school komt en de school hiervan 
melding doet bij de leerplichtambtenaar, is het in eerste instantie belangrijk dat het gesprek 
                                                 
31
 Kamerstukken II 2019/20, 25295, nr. 383.  
32
 Kamerstukken II 2019/20, 35300-VIII, nr. 162.  
29 
 

besluitvorming. Het blijkt dat (in)formele afstemming in deze tijd nog belangrijker is dan 
anders. De minister zal hier dan ook met de sociale partners blijvend aandacht voor vragen. 
 
Primair onderwijs  
De leden van de CDA-fractie vragen wat de RIVM of GGD-normen zijn om scholen in het 
primair onderwijs te sluiten als gevolg van een uitbraak van corona en wie over sluiting 
beslist en communiceert. In het protocol van de PO-Raad is opgenomen wat een school moet 
doen als er sprake is van een besmetting. Het is altijd al gebruikelijk dat scholen uitbraken van 
infectieziekten melden bij de GGD afdeling infectieziektebestrijding. Voor de kinderen geldt 
dat de schoolleider of locatiemanager een ongewoon aantal gevallen van een ziekte van 
vermoedelijk infectieuze aard bij de GGD meldt. Dit geldt ook voor (mogelijke) 
coronavirusinfecties. Daarbij is een ongewoon aantal voor het primair onderwijs vastgesteld 
op drie of meer. Iedere leraar of ander personeelslid met ziekteverschijnselen wordt 
laagdrempelig getest en blijft thuis tot de uitslag bekend is. Bij alle bevestigde 
coronavirusinfecties doet de GGD bron- en contactonderzoek. De GGD vraagt dan aan de 
patiënt met wie hij precies contact heeft gehad in de besmettelijke periode en neemt zo nodig 
maatregelen om verdere verspreiding tegen te gaan. Huisgenoten van een COVID-19-patiënt 
moeten tot 14 dagen na het laatste contact met de patiënt in thuisquarantaine blijven. Dat is 
omdat zij tot 14 dagen na het laatste contact nog ziek kunnen worden. Welke maatregelen 
precies genomen moeten worden op de school en of er meer personen getest moeten worden 
is afhankelijk van de omstandigheden en wordt bepaald door de GGD. De GGD neemt 
daarover contact op met de school. 
 
Voortgezet onderwijs en speciaal voortgezet onderwijs 
De leden van de CDA-fractie vragen op welke wijze wordt gecontroleerd of de basisscholen 
en het voortgezet onderwijs het RIVM-protocol ten aanzien van de in acht te nemen 
hygiënemaatregelen volgen. Signalen over het niet naleven van deze maatregelen kunnen 
worden doorgegeven aan de Inspectie van het Onderwijs. Indien nodig kan de inspectie deze 
signalen doorgeven aan de betreffende veiligheidsregio, die vervolgens actie kan ondernemen.  
 
De leden van de CDA-fractie vragen hoeveel docenten en ander onderwijspersoneel thuis 
zullen blijven als de middelbare scholen weer opengaan en in hoeverre deze voor 
afstandsonderwijs worden ingezet. De minister van Basis- en Voortgezet Onderwijs en Media 
heeft daar geen zicht op. Onderwijspersoneelsleden die tot de risicogroep behoort, of van wie 
gezinsleden daartoe behoren, en die om die reden thuis blijven, kunnen uiteraard heel goed 
worden ingezet voor afstandsonderwijs of andere zaken. Dat is iets tussen de school als 
werkgever en de leraar. De minister gaat ervan uit dat scholen dat ook doen. 
 
De leden van de CDA-fractie vragen waarom de taak ten aanzien van het regelen van 
leerlingenvervoer bij de scholen is neergelegd. Nee, scholen regelen het vervoer niet zelf. De 
regionale vervoerder maakt samen met de school afspraken over die leerlingen die echt 
afhankelijk zijn van het openbaar vervoer. Scholen laten vervoerders weten hoeveel leerlingen 
dit zijn. De regionale vervoerder kijkt vervolgens in samenspraak met de school of dit 
problemen gaat opleveren in het openbaar vervoer, welke oplossingen mogelijk zijn qua 
spreiding en regelt zo nodig aanvullend vervoer.  
 
De leden waarom de gemeente of de sectorraad niet zijn gevraagd de taak ten aanzien van het 
regelen van het leerlingenvervoer op zich te nemen. Scholen hebben niet de coördinatie, maar 
moeten wel inventariseren om welke leerlingen het gaat. Scholen hebben nu eenmaal zelf het 
beste zicht op het aantal leerlingen dat afhankelijk is van het openbaar vervoer, niet de 
31 
 

 
De leden vragen of er steekproefsgewijs door de Inspectie van het Onderwijs wordt gekeken 
hoeveel uren scholen fysiek onderwijs aanbieden en hoeveel digitaal en of hierbij handhavend 
wordt opgetreden. Bij het ingaan van de landelijke maatregelen op 15 maart jl. is aan scholen 
gecommuniceerd dat de minister ervan uit gaat dat scholen hun best doen om naar 
omstandigheden de kwaliteit van het onderwijs zo hoog mogelijk te laten zijn, door het 
afstandsonderwijs zo vorm te geven dat leeropbrengsten worden gerealiseerd en dat het 
eventuele negatieve effect van deze periode op de ontwikkeling van leerlingen zo minimaal 
mogelijk blijft. Zolang scholen beperkt geopend zijn, hoeven scholen geen onderwijstijd te 
registreren. Scholen hoeven geen onderwijstijd te compenseren in vakanties of onderwijsvrije 
dagen, ook niet in latere jaren. De inspectie houdt hier in het toezicht rekening mee. De 
meeste scholen slagen er goed in om met de situatie om te gaan. Signalen van scholen die niet 
of nauwelijks lesgeven, kunnen aan de inspectie worden doorgegeven. Deze meldingen 
kunnen voor de inspectie aanleiding zijn contact met het schoolbestuur op te nemen en in 
gesprek te gaan over de gang van zaken. 
 
De leden van de CDA-fractie vragen naar de stand van zaken van het RIVM onderzoek naar 
de besmetting door kinderen en of al meer gezegd kan worden over onderzoeken hiernaar in 
het buitenland. Ook vragen zij of deze uitkomsten ertoe leiden dat het afstandscriterium 
tussen middelbare scholieren onderling los wordt gelaten. Recent is een artikel verschenen in 
33
het NTVG hierover. Het RIVM heeft daarnaast een notitie uitgebracht die hier ook verder 
op ingaat, met name gericht op de volledige opening van het primair onderwijs. Het 
onderzoek laat zien dat er geen aanwijzingen zijn dat kinderen tot en met 18 jaar een 
belangrijke bron van infectie zijn. Ze kunnen wel besmet raken, maar hebben weinig 
verschijnselen en dragen nauwelijks bij aan verspreiding. Deze conclusie sluit aan bij de 
effecten die in Denemarken zichtbaar zijn. Dit is het eerste land dat de kinderopvang en het 
basisonderwijs voor kinderen geopend heeft. Zij rapporteren geen negatieve effecten na de 
opening van de scholen. Op basis van deze resultaten wordt er zeker over nagedacht of het 
mogelijk zou zijn om het afstandscriterium tussen leerlingen in het voortgezet onderwijs los te 
laten. Per wanneer dat zou kunnen, besluit het kabinet op basis van de adviezen van het 
RIVM. Dat zal niet meer dit schooljaar zijn. 
 
Mbo 
De leden van de CDA-fractie vragen waarom voor 15 juni 2020 is gekozen als datum waarop 
er weer beperkte onderwijsactiviteiten kunnen plaatsvinden op locatie van de instelling. De 
reden dat voor de datum van 15 juni 2020 is gekozen en niet voor de datum van 1 juni 2020 – 
gelijk aan die van de geleidelijke herstart van vo-scholen –, is om het openbaar vervoer 
voorzichtig en stapsgewijs meer te belasten. Daarnaast is ervoor gekozen om eerst het 
onderwijs op te starten dat vooral lokaal georiënteerd is, zoals het primair en het voortgezet 
onderwijs, en pas daarna weer beperkt onderwijsactiviteiten op locatie van scholen en 
onderwijsinstellingen toe te staan met een regionale en boven regionale functie, zoals in het 
mbo, het hbo en het wo. Daarmee is het risico bij een eventuele nieuwe uitbraak van het virus 
kleiner, kunnen beperkte vervoerstromen gecontroleerd weer op gang komen en kan het 
verspreidingsrisico van het virus beter gemonitord worden.  
 
De leden vragen tevens welke ondersteuningsmogelijkheden worden geboden aan mbo-
studenten die deze zomer hun opleiding afronden en hier in sommige sectoren vanwege de 
coronacrisis moeite mee hebben vanwege het wegvallen van de stageplek, of na afronding 
mogelijk moeite hebben om werk te vinden. Ook vragen de leden of is gekeken naar de 
                                                 
33
 Bijlage bij Kamerstukken II 2019/20, 25295, nr. 386. 
33 
 

De leden van de CDA-fractie vragen of meer actuele cijfers kunnen worden gegeven van het 
tekort aan stageplekken. SBB publiceert regelmatig nieuwe cijfers op hun website en gaat 
daarbij ook in op de (grote) verschillen tussen sectoren en regio’s. Op 2 juni heeft SBB voor 
het laatste een update gepubliceerd. Het tekort aan stages en leerbanen kwam toen uit op meer 
dan 19.000. De stijging ten opzichte van het tekort van 13.000 dat in april werd gemeten, is 
deels toe te schrijven aan een toename van het aantal scholen dat over cijfers beschikt. Voor 
een deel van het tekort hebben scholen daarnaast oplossingen gevonden door stages door te 
schuiven naar het volgend studiejaar of studenten vervangende praktijkopdrachten te laten 
doen. De impact van de crisis op de arbeidsmarkt en de beschikbaarheid van stages en 
leerbanen is nog onduidelijk. Het Actieplan stages en leerbanen van SBB is opgesteld om te 
zorgen dat álle mbo-studenten dit schooljaar hun stage of leerbaan kunnen vervolgen of van 
38
school een alternatief krijgen aangeboden. Bovendien moet voor elke mbo-student in het 
nieuwe schooljaar een stage of leerbaan beschikbaar zijn. Voor werkzoekenden die werken 
willen combineren met een mbo-opleiding, zoekt SBB, samen met bedrijven en 
onderwijsinstellingen in de regio, voldoende leerbanen. Dit zal een uiterste inspanning vragen 
van alle partijen, waarbij de situatie per sector sterk zal verschillen.  Om het behoud van 
leerbanen te stimuleren, wordt leerbedrijven een voorschot op hun subsidie praktijkleren 
verstrekt. Daarnaast wordt € 30 miljoen geïnvesteerd om de subsidie voor leerwerkbedrijven 
in conjunctuur- en contactgevoelige sectoren te verhogen en om zoveel mogelijk bedrijven te 
overtuigen stages en leerwerkbanen aan te blijven of gaan bieden voor het beroepsgerichte 
onderwijs.  
 
De leden vragen of de minister van Onderwijs, Cultuur en Wetenschap extra oog kan en wil 
hebben voor kans-opleidingen bij de instroom van nieuwe studenten. De minister zal 
allereerst de situatie van onze pas-afgestudeerden nauwgezet volgen via onderzoek dat het 
CBS en ROA in opdracht van het ministerie van OCW uitvoeren. Daarnaast zal er in het 
LOB-beleid expliciet aandacht worden besteed aan de gewijzigde 
arbeidsmarktomstandigheden en wat dat kan betekenen voor studiekeuze en eventueel 
switchen van studenten. Niet alle sectoren worden in gelijke mate getroffen. 
 
De leden vragen voorts of de minister van Onderwijs, Cultuur en Wetenschap kan aangeven 
wat het gevolg is van de aankomende recessie voor het aantal toekomstige stageplekken. Het 
is nog te vroeg om deze vraag te beantwoorden. De precieze impact van de coronacrisis op de 
economie is nog onduidelijk. Het is al wel duidelijk dat bepaalde sectoren harder geraakt 
zullen worden dan andere, zoals de horeca- en recreatiesector en sectoren waar veel 
contactgerichte beroepen voorkomen. Met het Actieplan stages en leerbanen wordt alles op 
alles gezet om te zorgen dat er voor de huidige en toekomstige studenten voldoende 
stageplekken en leerbanen zijn. Dit zal een uiterste inspanning vergen van SBB, het 
bedrijfsleven en het onderwijs samen. Zoals de minister in de beantwoording van de vraag 
van deze leden over het tekort aan stageplekken al aangaf, is het behoud van stageplekken en 
leerbanen te stimuleren, mogelijk gemaakt voor leerbedrijven om een voorschot op de 
subsidie praktijkleren aan te vragen. Daarnaast wordt € 30 miljoen geïnvesteerd om de 
subsidie voor leerwerkbedrijven in conjunctuur- en contactgevoelige sectoren te verhogen en 
om zo veel mogelijk bedrijven te overtuigen stages en leerwerkbanen aan te blijven of gaan 
bieden voor het beroepsgerichte onderwijs.  
 
Tot slot vragen de leden van de CDA-fractie de minister van Onderwijs, Cultuur en 
Wetenschap of zij zicht heeft op de positie van kwetsbare jongeren in het mbo als gevolg van 
                                                 
38
 Kamerstukken II, 2019/20, 31 524, nr. 465. 
35 
 

samenleving en treft studenten in kwetsbare posities bovengemiddeld. De Landelijke 
Werkgroep Studentenwelzijn vraagt extra aandacht voor deze groep studenten en doet 
aanbevelingen. De bevindingen van de werkgroep over de afgelopen maanden worden 
verzameld in een handreiking over studentenwelzijn in coronatijd, die na de zomer gereed zal 
zijn. Mentale druk onder studenten wordt door verschillende factoren veroorzaakt. Deze 
factoren worden in onderlinge samenhang door het RIVM onderzocht in 2021. 
 
De leden van de CDA-fracties vragen hoe de minister van Onderwijs, Cultuur en Wetenschap 
aankijkt tegen een zachte knip tussen de bachelor en master om studievertraging te 
voorkomen en vragen of dit ook wenselijk is voor de toekomst. Dat instellingen in deze tijd 
van crisis studenten meer tijd kunnen geven om te voldoen aan de toelatingseisen, ziet de 
minister als eenmalige noodgreep om de studievertraging door corona te beperken. Zij ziet 
daarin geen aanleiding om de zachte knip te herintroduceren. Het bachelor-mastersysteem van 
Nederland is onderdeel van een groter internationaal geheel, waarbij een student na afronding 
van zijn bachelordiploma een graad heeft die wordt erkend op de (internationale) 
arbeidsmarkt en tevens toegang geeft tot een verscheidenheid aan (internationale) masters. De 
bachelor is daarmee een opzichzelfstaande afgeronde opleiding, waarvandaan de student een 
bewuste keuze maakt voor zijn verdere loopbaan. Die keuze kan zijn het volgen van een 
master aan dezelfde of een andere instelling, een tussenjaar of werken (en eventueel daarna 
nog specialiseren via een master). Het herintroduceren van de zachte knip zou afbreuk doen 
aan het zelfstandige karakter van de bachelor en master en kan mogelijk teveel druk leggen op 
de student om met een niet-afgeronde bacheloropleiding door te stromen naar een master, 
veelal aan dezelfde instelling. 
 
De leden van de CDA-fractie vragen of de minister van Onderwijs, Cultuur en Wetenschap 
het met hen eens is dat er een rol is weggelegd voor de medezeggenschap om invloed uit te 
oefenen op het coronabeleid binnen hun instelling en vragen wat er gedaan kan worden om de 
rol van de medezeggenschap in dit proces te versterken. De minister deelt de mening van deze 
leden. In het servicedocument HO zijn bestuurlijke afspraken neergelegd tussen de minister, 
de koepelorganisaties en bonden binnen het (hoger) onderwijs. Hoger-onderwijsinstellingen  
hebben zich door middel van de koepelorganisaties gecommitteerd aan deze afspraken. De 
minister gaat er dus ook van uit dat instellingsbesturen de in het servicedocument opgenomen 
afspraken en uitgangspunten ook in de praktijk toepassen. Duidelijk is ook dat daar waar het 
gaat om de medezeggenschap, de afspraken onverlet laten wat in de WHW en in de WOR 
over de medezeggenschap is geregeld. De medezeggenschap speelt een belangrijke rol bij 
beleidsvorming. In het servicedocument is dan ook opgenomen dat het uitgangspunt is dat de 
medezeggenschap, zowel centraal als decentraal, de instemmings- en adviesrechten blijft 
uitoefenen. Tegelijkertijd zijn vanwege de uitzonderlijke crisissituatie afspraken opgenomen 
over de wijze van het betrekken van de medezeggenschap gedurende de crisis. In alle gevallen 
moet de medezeggenschap, zij het met bijvoorbeeld een kortere reactietermijn of in heel 
uitzonderlijke gevallen achteraf, haar rol kunnen blijven vervullen. Inmiddels is de situatie 
niet meer dermate uitzonderlijk dat het achteraf betrekken van de medezeggenschap nog te 
rechtvaardigen is. Daarom is afgesproken met de koepels en studentenbonden dat deze 
passage uit het servicedocument wordt verwijderd.   
De leden van de CDA-fractie vragen hoe de mogelijkheden voor avond-, weekend- en 
zomerscholen eruit zien. Navraag bij de Vereniging Hogescholen leert dat hogescholen 
spreiding van de activiteiten belangrijk en noodzakelijk achten, ook als daar andere tijden en 
dagen voor nodig zijn. De VH stelt dat de cao van toepassing blijft en dus ook de afspraken 
over vakanties, werkdagen en werktijden. De VSNU geeft desgevraagd aan dat er nog geen 
concrete plannen zijn voor avond-, weekend- en zomeronderwijs op grote schaal. In de 
37 
 

De leden van de CDA-fractie vragen wat er geregeld is voor studenten in het private 
onderwijs. Er zijn twee doelgroepen voorzien in de compensatie aan studenten. De eerste 
groep zijn de studenten in het bekostigd middelbaar beroepsonderwijs en het bekostigd hoger 
onderwijs die tussen 1 augustus 2020 (mbo)/1 september (ho) en 31 januari 2021 hun diploma 
40
halen. Voor deze groep betreft het een compensatie voor de kosten van de toegang tot het 
onderwijs (lesgeld, cursusgeld of collegegeld), die studenten nu noodgedwongen enkele 
maanden langer moeten betalen. Deze kosten zijn voor het bekostigd onderwijs wettelijk 
voorgeschreven en bekostigde onderwijsinstellingen hebben niet de bevoegdheid om enige 
vorm van compensatie te bieden voor les-, cursus- of collegegeld. Om de bekostigde 
instellingen niet te belasten, heeft de overheid ervoor gekozen deze compensatie zoveel als 
mogelijk via DUO direct aan de student te doen toekomen. Het niet-bekostigde onderwijs 
bepaalt zelf haar tarieven en kan zelf besluiten studenten een compensatie te geven indien het 
onderwijs vertraging oploopt. De overheid heeft geen zeggenschap over de tarieven in het 
niet-bekostigde onderwijs. De tweede doelgroep zijn de studenten die in de zomer 2020 uit 
hun studiefinancieringsrechten lopen voor de aanvullende beurs of de basisbeurs. Het gaat 
hier om ondersteuning in de kosten voor levensonderhoud door de overheid aan studenten in 
het mbo en ho. Het maakt voor de studiefinanciering niet uit of deze studenten studeren in het 
bekostigd of niet-bekostigd onderwijs. Deze tegemoetkoming wordt dus ook voor studenten 
in het niet-bekostigde onderwijs beschikbaar gesteld.  
 
Kinderopvang 
De leden vragen waarom de opvang voor kwetsbare kinderen helemaal wordt afgebouwd en 
of de noodopvang niet gegarandeerd kan blijven. Vanaf 8 juni gaan de basisscholen en de 
kinderopvanginstellingen weer volledig open. Om die reden is noodopvang overdag niet meer 
nodig. Als kinderen, waaronder kinderen in een kwetsbare situatie, normaliter na schooltijd 
naar de BSO gaan, kunnen ze dat vanaf dat moment daar ook weer heen. Alleen voor 
kinderen van wie één van de ouders werkzaam is in de zorg, zal er na 8 juni noodopvang zijn 
gedurende de avond, de nacht en het weekend. De verantwoordelijkheid ligt hierbij niet bij 
scholen maar bij gemeenten. 
 
Uitbreiding testbeleid 
De leden van de CDA-fractie vragen of alle leerlingen in zowel het voortgezet onderwijs als 
het voortgezet speciaal onderwijs getest worden vanaf 2 juni 2020 of dat er voorrang geldt 
voor leerlingen uit het voortgezet speciaal onderwijs. Iedereen in Nederland kan zich 
inmiddels laten testen, indien hij of zij klachten heeft die passen bij het coronavirus. Er wordt 
daarin geen onderscheid gemaakt.  
 
Iedereen met klachten testen 
De leden van de CDA-fractie vragen wanneer het landelijke nummer voor mensen die getest 
willen worden bekend wordt gemaakt en hoe hierover naar scholen wordt gecommuniceerd. 
Het landelijk nummer is op maandag 1 juni bekend gemaakt via een brede publiekscampagne. 
Daarnaast is de informatie, inclusief verschillende communicatiemiddelen zoals posters en 
factsheets, beschikbaar op de veelbezochte website www.weeropschool.nl. De raden 
verspreiden deze informatie onder hun achterban. De kanalen van OCW worden ook ingezet 
om deze informatie te verspreiden. Ten slotte staat alle informatie over testbeleid ook op 
www.rijksoverheid.nl.  
 
Bron- en contactonderzoek (BCO) 
                                                 
40
 Het nieuwe studiejaar begint in het mbo vanaf 1 augustus en in het ho vanaf 1 september.  
39 
 

Deze leden vragen waarom scholen de hygiënemaatregelen en de anderhalvemetermaatregel 
implementeren terwijl in de horeca personen die niet uit hetzelfde gezin afkomstig zijn een 
tafeltje mogen delen. Het RIVM maakt onderscheidt tussen verschillende type situaties. Zo 
staat in de voorschriften voor het aanbieden van gymlessen of het buiten sporten door 
jongeren de anderhalve meter afstand niet gehandhaafd hoeft te worden. De redenatie hierbij 
is dat er minder risico is als sporten in de buitenlucht plaatsvindt. Daarnaast is het risico in de 
horeca kleiner omdat er groepen van twee of drie personen aan één tafel zitten en niet een 
gehele schoolklas. De minister van Basis- en Voortgezet Onderwijs en Media is voornemens 
om het RIVM te vragen of het mogelijk is voor het onderwijs om de leerlingen ook in groepen 
van twee of drie aan vaste tafels te laten zitten.  
 
De leden van de D66-fractie vragen naar de achterliggende redenen voor vo scholen om 
kinderen niet te laten of de keuze aan ouders en leerlingen te laten en of deze scholen ook van 
plan de leerlingen maximaal te ondersteunen in het volgend schooljaar. Scholen gaan zelf 
over hun overgangsbeleid en kunnen dus hun eigen professionele afwegingen maken ten 
aanzien van het (al dan niet) zittenblijven en de minister van Basis- en Voortgezet Onderwijs 
en Media gaat er uiteraard van uit dat zij ongeacht de keuze tot zittenblijven hun leerlingen 
maximaal zullen ondersteunen in het volgende schooljaar. Door de coronamaatregelen is het 
zicht van de school op de voortgang van de leerlingen in veel gevallen (begrijpelijkerwijs) 
verminderd. Daar staat tegenover dat in sommige gevallen het zicht van de ouders op de 
prestaties van de leerling juist kan zijn toegenomen. Dat de informatie van ouders en de 
thuissituatie wordt meegenomen in het overgangsbeleid is een goede zaak, maar het is 
onwenselijk om de beslissing volledig bij de ouders neer te leggen. Mondige ouders kunnen 
zo een grotere druk uitoefenen om een leerling toch over te laten gaan, wat nadelige gevolgen 
heeft voor de kansengelijkheid. Het professionele oordeel van het docententeam zou hier 
altijd leidend in moeten zijn. Voor hulp bij het vaststellen van een overgangsbele id kan er 
41
gebruik worden gemaakt van de handreiking die is opgesteld door de VO-raad.  
 
De leden van de D66-fractie vragen om een tijdige vooruitblik van de minister van Basis- en 
Voortgezet Onderwijs en Media op wat er voor scholen nodig is, in het bijzonder voor 
examenleerlingen, richting komend schooljaar zodat zij zich goed kunnen voorbereiden. Op 
dit moment zijn er gesprekken gaande met het onderwijsveld over eventuele aanpassingen die 
gedaan moeten worden met het oog op de inrichting en organisatie van onderwijs voor 
examenklassen aankomend schooljaar. Dit moet enerzijds op korte termijn worden besloten, 
anderzijds goed worden afgewogen. Hierover komt uiterlijk rond de start van de 
zomervakantie meer duidelijkheid en zoveel eerder indien mogelijk. 
 
Primair onderwijs 
De leden van de D66-fractie vragen de stand van zaken van het RIVM onderzoek naar 
verspreiding van corona in het basisonderwijs naar de Kamer te sturen. In Kamerbrief van de 
minister van Volksgezondheid, Welzijn en Sport van 3 juni 2020 is een nota van het RIVM 
42
meegenomen over kinderen en COVID-19.  
 
De leden vragen wanneer het aangepast protocol volgt over het volledig heropenen van de 
basisscholen. Het aangepaste protocol is op donderdag 28 mei gepubliceerd en door de PO-
Raad met hun achterban gedeeld.  
 
                                                 
41
 https://www.vo-raad.nl/nieuws/handreiking-bevorderingsbeleid-in-2019-2020-beschikbaar  
42
 Bijlage bij Kamerstukken II 2019/20, 25295, nr. 386.  
41 
 

bij volledige opening omdat in dit geval geen anderhalve meter afstand kan worden gehouden. 
Zoals hierboven uitgebreider beantwoord zijn er op basis van onderzoek en monitoring van 
het RIVM sinds 11 mei geen aanwijzingen dat er een toename is van verspreiding van 
COVID-19 van kinderen op medewerkers, tussen kinderen onderling, of van medewerkers op 
kinderen. Ook in de samenleving als geheel zijn er geen tekenen van een toename in de 
transmissie sinds de scholen weer deels hun deuren openden. Voor meer conclusies en 
onderzoeksgegevens verwijst de minister u graag naar de nota van het RIVM. Het advies voor 
leraren in de risicogroep wordt niet aangescherpt. Vooralsnog geldt dat als een leraar in de 
risicogroep valt, deze in overleg met de werkgever kan worden vrijgesteld van het geven van 
fysiek onderwijs. Daarnaast geldt voor het hele primair onderwijs het advies dat waar dat 
mogelijk is, het goed is om anderhalve meter afstand tussen leerlingen en leraren te bewaren, 
maar dat dit geen grote risico’s met zich meebrengt als die afstand niet bewaard kan worden. 
 
 
Funderend onderwijs 
De leden van de D66-fractie vragen of afstandsonderwijs structureel beschikbaar blijft voor 
leerlingen die chronisch ziek zijn, in de kwetsbare groep vallen, of ouders/verzorgers hebben 
die in de kwetsbare groep vallen. De afweging blijft maatwerk in overleg met ouders. Het 
onderwijs op afstand hoeft niet per se direct te stoppen. Zo zal er ook in enkele gevallen 
tijdelijk maatwerk worden gezocht. Het blijft wel belangrijk dat alle leerlingen weer naar 
school gaan, zodat ook deze leerlingen weer volledig mee kunnen doen aan het onderwijs. Zo 
wordt ook de belasting thuis voor ouders voor wat betreft het begeleiden bij het volgen van 
onderwijs weer minder. Het is natuurlijk aan de school hoe en of het in staat is om onderwijs 
op afstand te verzorgen naast het onderwijs in de klas. Dit moet wel te organiseren zijn voor 
de school en geen overbelasting geven voor leerkrachten. In lijn met de motie Westerveld c.s. 
waarin het kabinet wordt verzocht de lessen uit de coronatijd over afstandsonderwijs mee te 
43
nemen bij de thuiszittersaanpak, wordt onderzocht welke lessen hieruit getrokken worden. 
Daarbij benadrukt de minister van Basis- en Voortgezet Onderwijs en Media wederom, net als 
in het debat van 29 april, dat het gaat om een eventueel tijdelijk middel voor leerlingen die 
thuis komen te zitten totdat ze weer naar school kunnen.  
 
De leden van de D66-fractie vragen waarom basisschoolleerlingen geen anderhalve meter 
afstand te houden en middelbare scholieren wel en waarom hierbij andere keuzes zijn 
gemaakt dan door onze buurlanden? Het onderzoek laat zien dat er geen aanwijzingen zijn dat 
kinderen een belangrijke bron van infectie zijn. Ze kunnen wel besmet raken, maar hebben 
weinig verschijnselen en dragen nauwelijks bij aan verspreiding. Dit concludeert het RIVM 
op basis van de gezinsstudie met 54 gezinnen en 227 deelnemers. Deze conclusie sluit aan bij 
de effecten die in Denemarken zichtbaar zijn. Dit is het eerste land dat de kinderopvang en het 
basisonderwijs voor kinderen geopend heeft. Zij rapporteren geen negatieve effecten na de 
opening van de scholen. Wat betreft het verschil tussen het primair en voortgezet onderwijs 
heeft het OMT gewezen op het feit dat leerlingen van een middelbare school over een grotere 
regio zijn verspreid dan die van een basisschool waardoor het risico op verspreiding van het 
virus groter is. In de besluitvorming voor na de zomer worden de nieuwste inzichten over de 
besmettelijkheid van kinderen in de leeftijd van 12 tot 18 jaar meegenomen. 
 
De leden van de D66-fractie vragen naar de huidige stand van zaken van leerlingen die nog 
steeds uit beeld zijn. Uit de peiling van AVS en de monitor van OCW en andere betrokken 
partijen blijkt dat een deel van de leerlingen nog uit beeld is na de (gedeeltelijke) heropening 
van de scholen. Uit de peiling van AVS van 19 mei blijkt dat er 500 leerlingen uit het 
                                                 
43
 Kamerstukken II 2019/20, 35300-VIII, 162. 
43 
 

ook een eerste beeld geven van de omvang van mbo-studenten die getroffen zijn. Wat betreft 
het belang van beschikbare stages is het aantal plekken cruciaal voor de praktijkgerichte 
beroepsopleidingen van het mbo. Om die reden heeft de minister van Onderwijs, Cultuur en 
Wetenschap SBB gevraag met een actieplan te komen. Dat plan, het actieplan stages en 
46
leerbanen, is op 28 april aan uw Kamer gestuurd. Wat betreft doorstroom ziet de minister  
dat het aantal aanmeldingen voor het hbo en wo is toegenomen. Voor het mbo is nog niet 
bekend hoeveel aanmeldingen er zijn. Er zijn geen landelijke cijfers, omdat aspirant-studenten 
zich bij de mbo-school zelf aanmelden. Bovendien is er een minder harde deadline voor 
aanmelding. De minister hoopt voor de zomer meer zicht te hebben op het aantal 
aanmeldingen voor mbo en vavo. Overigens zijn aanmeldingen geen daadwerkelijke 
inschrijvingen. Het blijft afwachten of studenten die zich hebben aangemeld, na de zomer 
daadwerkelijk komen. 
 
De leden van de D66-fractie vragen wanneer de beperkte openstelling met ingang van 15 juni 
2020 precies geldt en of dit in beginsel alleen voor de overgangsfase is of ook voor de 
controlefase. Deze beperkte openstelling geldt per 15 juni. Met de onderwijskoepels, de 
vervoerders en het ministerie van IenW wordt momenteel gekeken onder welke voorwaarden 
een verdere openstelling vanaf het nieuwe studiejaar mogelijk is. Hierbij worden ook de 
vakbonden en de studentenbonden betrokken. Voor het voortgezet onderwijs, middelbaar 
beroepsonderwijs en hoger onderwijs wordt eind juni een principebesluit genomen over 
verdere openstelling na de zomervakantie. 
 
De leden van de D66-fractie vragen of er in de fase van de herstart van de 
onderwijsinstellingen overleg wordt gevoerd met de medezeggenschap en hoe hun rol is 
beschreven in de protocollen van de sectororganisaties. In de servicedocumenten van het 
middelbaar beroeps- en hoger onderwijs is opgenomen dat de reguliere 
medezeggenschapsroutes dienen te worden toegepast en het instemmingsrecht, adviesrecht en 
informatierecht van toepassing blijven. In de servicedocumenten is tevens opgenomen dat 
binnen de kaders van de WEB, WHW en de WOR versnelde besluitvorming door de 
medezeggenschap mogelijk is. Voor het mbo zijn de protocollen rondom medezeggenschap 
opgenomen in het servicedocument mbo-aanpak COVID-19 coronavirus. Over de 
betrokkenheid van medezeggenschap rondom de beperkte herstart van onderwijsactiviteiten 
op campus heeft de minister van Onderwijs, Cultuur en Wetenschap geen signalen gekregen. 
De Jongerenorganisatie Beroepsonderwijs (JOB) heeft wel wisselende signalen ontvangen 
over de betrokkenheid van studentenraden rondom coronamaatregelen op 
onderwijsinstellingen: de betrokkenheid varieert sterk van instelling tot instelling. JOB gaat 
een totale inventarisatie maken onder alle studentenraden, en de bevindingen worden samen 
met de MBO Raad besproken zodat eventuele problemen kunnen worden geadresseerd en de 
medezeggenschap tijdens de coronacrisis kan worden versterkt.    
 
De protocollen, die door de hoger onderwijs sectororganisaties zijn opgesteld, bevatten 
elementen die de hoger onderwijsinstellingen als kader kunnen gebruiken om hun eigen 
richtlijnen te formuleren. In deze protocollen is opgenomen dat onderwijsinstellingen in 
overleg met de medezeggenschap, zowel op centraal als decentraal niveau, hier eigen 
invulling aan geven. De minister gaat ervan uit dat instellingsbesturen de medezeggenschap 
goed blijven informeren en de opgenomen uitgangspunten ook in de praktijk toepassen. 
 
                                                 
46
 Kamerstukken II 2019/20, 31524, nr. 465. 
45 
 

 
Deze leden vragen naar de stand van zaken van het onderzoek naar de besmettelijkheid en 
manifestatie van het virus bij kinderen. In de brief aan uw Kamer van de minister van 
Volksgezondheid, Welzijn en Sport van 3 juni 2020 is een nota van het RIVM meegenomen 
 47
over kinderen en COVID-19. In deze nota wordt duidelijk uiteengezet op basis van welke 
onderzoeken de conclusie wordt getrokken dat het verantwoord is op 8 juni de basisscholen 
weer volledig te openen.  
 
Deze leden vragen of de minister van Basis- en Voortgezet Onderwijs en Media het beeld 
herkent dat veel kinderen niet beschikken over een eigen tablet of laptop en of hij bereid is 
samen met Stichting Leergeld en het Jeugdeducatie Fonds een plan te maken om meer 
kinderen in gezinnen die leven van het minimuminkomen te ondersteunen. Het is van groot 
belang dat álle leerlingen in deze bijzondere tijd onderwijs op afstand kunnen volgen. Primair 
is het aan de schoolbesturen om het onderwijs op afstand vorm te geven. Zij hebben dit de 
afgelopen weken met enorme inzet gerealiseerd. Schoolbesturen hebben daarbij in belangrijke 
mate zelf, of in samenwerking met gemeenten en lokale initiatieven zoals Stichting Leergeld 
en Jeugdeducatiefonds, oplossingen kunnen vinden voor leerlingen die niet over de benodigde 
apparatuur beschikten. Waar dit toch niet mogelijk bleek, heeft de minister de afgelopen 
periode de betreffende leerlingen via hun schoolbesturen ondersteund. Gelet op de bijzondere 
omstandigheden, waarin het onderwijs op afstand zo goed mogelijk doorgang moest vinden 
voor alle leerlingen, is in totaal €6,3 miljoen beschikbaar gesteld om deze schoolbesturen te 
ondersteunen bij de aanschaf van devices. Zij konden hiervoor een aanvraag indienen bij 
SIVON, de coöperatie van schoolbesturen in het primair en voortgezet onderwijs. SIVON 
heeft alle aanvragen kunnen honoreren en in totaal meer dan 15.000 devices ter beschikking 
gesteld aan deze schoolbesturen. Hiervan zijn ruim 1000 devices beschikbaar gesteld aan 
schoolbesturen in Caribisch Nederland. Daarnaast heeft SIVON uit het aanbod van de ict-
sector (“Allemaal digitaal”) bijna 800 devices verstrekt aan de Stichting Leergeld en het 
Jeugdeducatiefonds. Aangezien alle aanvragen zijn gehonoreerd, ziet de minister geen 
aanleiding om ten aanzien van tablets of laptops aanvullende actie te ondernemen. Bovendien 
hebben diverse telecomproviders tijdelijk kosteloos internetverbindingen beschikbaar gesteld 
voor leerlingen die hier thuis niet over beschikken. Het gaat om zowel losse simkaarten, vaste 
internetverbindingen, 4G routers als toegang tot hotspots. In totaal zijn ruim 800 aansluitingen 
voor leerlingen gerealiseerd. Hiermee zijn alle aanvragen bij SIVON voor 
internetverbindingen tijdens de coronaperiode gehonoreerd. De motie van het lid Van Meenen 
verzoekt de regering te bevorderen dat deze leerlingen blijvend kunnen beschikken over het 
48
aan hen ter beschikking gestelde device en de bijbehorende internetaansluiting. De devices 
blijven het eigendom van de schoolbesturen. Over de beschikbaarheid van de 
internetaansluitingen is de minister in gesprek met de betreffende telecomproviders. Hij is 
deze private partijen zeer erkentelijk voor hun initiatief. Zoals hij reeds bij het indienen van 
deze motie heeft gezegd, is het uiteindelijk aan deze bedrijven zelf hoe lang zij de 
verbindingen kosteloos ter beschikking willen stellen.  
 
De leden van de GroenLinks-fractie vragen of het mogelijk is om in samenwerking met 
scholen en gemeenten te onderzoeken in hoeverre de komende vakantieperiode gebruikt kan 
worden om op scholen het binnenmilieu te verbeteren. Het aangehaalde verband tussen 
luchtkwaliteit en besmettingsrisico is de minister van Basis- en Voortgezet Onderwijs en 
Media bekend. Schoolbesturen en gemeenten zijn samen verantwoordelijk voor kwalitatief 
goede onderwijshuisvesting, waaronder een gezond binnenmilieu. Deze partijen kunnen 
                                                 
47
 Bijlage bij Kamerstukken II 2019/20, 25295, nr. 386. 
48
 Kamerstukken II 2019/20, 35300-VIII, nr. 169. 
47 
 

van deze resultaten wordt samen met de voorgenoemde organisaties gewerkt om de 
aangeboden ondersteuning nog meer te laten aansluiten bij die behoefte. Op basis hiervan 
wordt de site doorontwikkeld om praktische hulp en informatie te bieden.  
 
(Voortgezet) speciaal onderwijs 
De leden van de GroenLinks-fractie vragen of leerlingen die hun mondelinge examen dreigen 
te missen omdat zij vanwege gezondheidsredenen niet kunnen reizen toch een examen op 
afstand kunnen volgen. De minister van Basis- en Voortgezet Onderwijs en Media is zich 
bewust van de situatie die kan ontstaan als gevolg van het coronavirus voor leerlingen 
(bijvoorbeeld in het buitenland) die via het staatsexamen hun diploma wensen te behalen. Het 
CvTE biedt deze leerlingen een oplossing om alsnog dit schooljaar het staatsexamen te 
kunnen afleggen. Allereerst is het verplaatsen van het examen naar een later moment mogelijk 
binnen de lange afnameperiode van het staatsexamen. Als deze oplossing geen soelaas biedt 
vanwege aanhoudende reisrestricties of gezondheidsproblemen van de betreffende leerling 
wordt er door het CvTE een passende oplossing voor elke individuele leerling gezocht zodat 
het examen alsnog door kan gaan. Dit kan bijvoorbeeld in de vorm van een digitale afname. 
Daarbij dient te worden benadrukt dat de staatsexamens in principe alleen in Europees 
Nederland of het Caribisch deel van het Koninkrijk afgenomen worden. In zeer uitzonderlijke 
gevallen, kan het CvTE toestaan dat (een deel van) het staatsexamen in het buitenland wordt 
afgenomen. Het is aan het CvTE om te beoordelen in welke gevallen dit tot de mogelijkheden 
behoort.  
 
De leden van de GroenLinks-fractie vragen of het CvTE controleert of de examens op een 
goede manier worden afgenomen. Het CvTE is wettelijk verantwoordelijk voor het bieden 
van een jaarlijkse mogelijkheid tot deelname aan het staatsexamen. Zij is daarbij tevens 
verantwoordelijk voor een goede afname en een goede kwaliteit van het examen. Bij de 
uitwerking van een geschikte oplossing voor de ontstane situatie als gevolg van het 
coronavirus bevinden, wordt hier uiteraard aandacht aan besteed.  
 
De leden van de GroenLinks-fractie vragen naar de acties van de minister van Basis- en 
Voortgezet Onderwijs en Media indien onverhoopt blijkt dat het slagingspercentage van het 
vso lager is dan in andere jaren. Dit examenjaar verloopt anders dan andere jaren. Bij het 
uitwerken van de maatregelen om de (staats)examens dit jaar doorgang te laten vinden, is veel 
aandacht besteed aan het effect dat deze maatregelen zou kunnen hebben op leerlingen. 
Daarbij is ook specifiek aandacht besteed aan de effecten voor leerlingen in het vso. Er zijn 
daarom, net als voor leerlingen in het regulier onderwijs, verschillende maatregelen getroffen 
bij het staatsexamen om mogelijke negatieve effecten van de bijzondere omstandigheden van 
dit jaar te mitigeren. Er is bijvoorbeeld een ruime herkansingsmogelijkheid gecreëerd. Hoe 
zich dat vertaalt in de slaagpercentages van dit jaar is afwachten. Uiteraard worden de 
ontwikkelingen nauwgezet gevolgd. Indien de situatie er om vraagt, wordt er gekeken of er 
ook voor de examens van aankomend jaar aanpassingen nodig zijn. Hier gaat de minister 
vooralsnog niet vanuit. 
 
De voornoemde leden vragen hoe wordt voorkomen dat leerlingen die in het vso langer 
thuisblijven achterstanden oplopen en of deze leerlingen voldoende devices hebben voor 
onderwijs op afstand. Net als voor de opening van de scholen blijven deze leerlingen 
onderwijs en ondersteuning op afstand krijgen. Op www.lesopstand.nl zijn tips en materialen 
voor scholen en ouders beschikbaar om dit goed vorm te geven. De minister van Basis- en 
Voortgezet Onderwijs en Media krijgt berichten van scholen dat ze daar goede ervaringen 
49 
 

Voortgezet onderwijs 
De leden van de GroenLinks-fractie vragen hoe het zich tot elkaar verhoud dat leerlingen in 
het vo vanaf 2 juni zo veel mogelijk fysiek onderwijs moeten ontvangen en tegelijk leerlingen 
onderling, leerlingen en onderwijspersoneel en personeelsleden onderling wél altijd 
anderhalve meter afstand houden en of dit betekent ieder lesuur een aantal keer in een kleine 
groep les gegeven moet worden. Scholen hebben zo veel mogelijk ruimte om tot werkbare 
roosters te komen, binnen de voorschriften die gegeven zijn. Dat zijn de vier zaken die ook in 
de brief aan uw Kamer van 19 mei staan: iedereen houdt anderhalve meter afstand; scholen 
geven alle leerlingen fysiek onderwijs; de onderwijstijd wordt zo over de dagen verdeeld dat 
het aantal vervoersbewegingen zo beperkt mogelijk is; het openbaar vervoer mag niet 
52
overbelast raken. Of een lesuur dan een aantal keer gegeven wordt of niet, kan elke school 
zelf bepalen. Sommige scholen streamen de fysieke lessen voor de overige leerlingen. Dat is 
een efficiënte manier, waardoor een docent niet alle lessen drie keer hoeft te verzorgen. 
 
Deze leden vragen wat de richtlijnen in het vo betekenen voor de werkdruk van het 
onderwijspersoneel en hoe kunnen zij dit combineren met het geven van online lessen. 
Scholen geven vanaf 2 juni zelf vorm aan invulling van het fysieke onderwijs voor alle 
leerlingen en hanteren hierbij het principe van de anderhalve meter afstand tussen leerlingen 
en leraren en leerlingen onderling. Scholen besluiten daarnaast zelf in overleg met de 
medezeggenschap of en op welke wijze naast onderwijs op school onderwijs afstand wordt 
geboden. Daarbij wordt rekening gehouden met de belastbaarheid en de normjaartaak van 
medewerkers. Afspraken hierover zijn gemaakt in het protocol vo dat op 20 mei door de 
sociale partners is gepubliceerd.  
 
Deze leden vragen waarom twee mensen in de horeca aan een tafel geen anderhalve meter 
afstand moeten houden en twee scholieren aan een tafel wel. Het RIVM maakt onderscheidt 
tussen verschillende type situaties. Zo zie je dat in de voorschriften voor het aanbieden van 
gymlessen of het buiten sporten door jongeren de anderhalve meter afstand niet gehandhaafd 
hoeft te worden. De redenatie hierbij is dat er minder risico is als sporten in de buitenlucht 
plaatsvindt. Daarnaast is het risico in de horeca kleiner omdat er groepen van twee of drie 
personen aan één tafel zitten en niet een gehele schoolklas. De minister van Basis- en 
Voortgezet Onderwijs en Media is voornemens om het RIVM te vragen of het mogelijk is 
voor het onderwijs om de leerlingen ook in groepen van twee of drie aan vaste tafels te laten 
zitten.  
 
Deze leden vragen of er is gesproken over de mogelijkheid om leerlingen in het vo in vaste 
tweetallen bij elkaar te zetten en of deze optie kan worden voorgelegd aan het RIVM. Bij de 
heropening van het voortgezet onderwijs heeft het kabinet zich gebaseerd op het advies van 
het OMT. Mede op basis van de resultaten van het onderzoek naar de besmettelijkheid van 
kinderen, wordt er nagedacht of het mogelijk zou zijn om het afstandscriterium tussen 
leerlingen in het voortgezet onderwijs los te laten, en als dat niet kan, of het een optie is om 
leerlingen in vaste twee- of drietallen bij elkaar te zetten. Of dat kan, en zo ja per wanneer, 
besluit het kabinet op basis van de adviezen van het RIVM. Dat zal niet meer dit schooljaar 
zijn. 
 
Deze leden vragen of de Inspectie van het Onderwijs voornemens is om te controleren in 
hoeverre scholen zich aan afspraken houden. De RIVM-richtlijnen zijn door de 
sectororganisaties uitgewerkt in protocollen. Dit is geen wet- en regelgeving en daarmee kan 
het geen basis zijn voor de inspectie om hierop te handhaven. De inspectie voert wel een 
                                                 
52
 Kamerstukken II 2019/20, 25295, nr. 351. 
51 
 

studievertraging te voorkomen. Voor studenten die momenteel niet bij hun stage-of leerbedrijf 
terecht kunnen zijn afspraken neergelegd in het servicedocument mbo-aanpak COVID-19 
coronavirus. Daarbij zijn ook alternatieven mogelijk gemaakt, zoals het uitvoeren van een 
vervangende (praktijk-)opdracht. Deze afspraken zijn in overleg met diverse partijen, 
waaronder de MBO Raad en de Inspectie van het Onderwijs, tot stand gekomen. Voor het 
nieuwe studiejaar zijn de inspanningen er op dit moment op gericht voldoende stages en 
leerbanen beschikbaar te houden. SBB zal de komende tijd de situatie rond beschikbaarheid 
van stages en leerbanen in verschillende sectoren en regio’s in beeld brengen. Mochten zich in 
bepaalde sectoren en regio’s tekorten voordoen, dan zal uiteraard in overleg worden gekeken 
naar alternatieve oplossingen. 
 
De leden van de GroenLinks-fractie vragen of de minister van Onderwijs, Cultuur en 
Wetenschap, met haar collega van het ministerie van Sociale Zaken en Werkgelegenheid 
(SZW) op korte termijn kan kijken naar de concernbepaling in de NOW. De minister heeft 
hierover overleg gevoerd met minister Koolmees van SZW. Op 22 april heeft de minister van 
SZW reeds een uitzondering gemaakt in de concernbepaling in de NOW. Door het 
bedrijfsleven, de vakbonden en de Tweede Kamer is gevraagd hierop een uitzondering 
mogelijk te maken. Als bij een concern sprake is van minder dan 20% omzetverlies (concern 
voldoet dan niet aan de NOW-voorwaarde van ten minste 20% omzetverlies), is het mogelijk 
dat individuele werkmaatschappijen van een concern de NOW-subsidie toch aanvragen voor 
hun loonkosten op basis van de omzetdaling op het niveau van de werkmaatschappij (in plaats 
van het concernniveau). De omzetdaling van de werkmaatschappij moet dan vervolgens ten 
minste 20% zijn en bepaalt de hoogte van de subsidie. Onderdelen van rechtspersonen, zoals 
een autonoom aan het economisch verkeer deelnemende onderdelen, vestiging of een business 
unit komen niet in aanmerking. De Nederlandse Beroepsorganisatie van Accountants (NBA) 
raadt in de brief van 17 april jl. af om te kiezen voor een dergelijke uitbreiding van de 
regeling. Reden is dat dit onjuist gebruik kan bevorderen en toetsing daarvan bemoeilijkt 
alsmede dat dit de regeling daarmee openzet voor alle bedrijven die meerdere activiteiten in 
één bedrijf herbergen, dus ook voor bedrijven die uit één rechtspersoon bestaan (en niet alleen 
concerns). Ook de 1-op-1 koppeling met de loonaangifte gaat dan verloren. Daarnaast zijn de 
waarborgen dermate beperkt, omdat een business unit slechts een interne structuur is. Deze 
beperking sluit aan bij de motie van het lid Palland c.s. waarin om voldoende waarborgen 
54
wordt verzocht om negatieve effecten als strategisch gedrag te mitigeren. Een verdere 
uitzondering in de NOW is derhalve niet aan de orde. Minister van SZW zal de situatie 
rondom het inburgeringsonderwijs monitoren en blijven bezien of de eerder genomen 
maatregelen op het terrein van inburgering nog adequaat zijn. 
 
Hoger onderwijs 
De leden van de GroenLinks-fractie vragen of de afspraken over de tijdsloten (11.00-15.00 en 
na 20.00) wel het beste zijn voor het onderwijs, de studenten en de medewerkers. Deze leden 
vragen of de afspraken primair zijn gemaakt om het OV te ontlasten en wie er betrokken 
waren bij de besluitvorming. De afspraken over aanvangs- en eindtijden van 
onderwijsactiviteiten zijn gemaakt in overleg met de onderwijssector en vervoerders. Als 
uitgangspunten zijn daarbij haalbaarheid en uitvoerbaarheid vanuit het perspectief van het 
openbaar vervoer gehanteerd. Onderwijsvakbonden en studentenbonden zijn hier niet 
rechtstreeks bij betrokken geweest. Wel zijn zij geïnformeerd. 
 
                                                 
54
 Kamerstukken II, 2019/20, 35430, nr. 33 
53 
 

van de CDA-fractie is daarom met de koepels en studentenbonden afgesproken dat deze 
passage uit het servicedocument wordt verwijderd. Het uitgangspunt is dat de 
medezeggenschap (waaronder ook de opleidingscommissies) de instemmings- en 
adviesrechten op de reguliere wijze uitoefent (net als voor de crisissituatie). Daarom zijn 
afspraken zoals de leden voorstellen niet nodig. Aangetekend wordt wel dat van de 
medezeggenschap wel het nodige procesmatige aanpassingsvermogen en een flexibele 
opstelling wordt gevraagd.  
 
 
De minister is het met de leden eens dat het instemmingsrecht van de opleidingscommissies 
zoals gesteld in art. 9.18 WHW betekent dat de opleidingscommissies vooraf moeten worden 
betrokken. Juist in deze bijzondere tijden is het van cruciaal belang dat instellingen goed 
bestuurd worden en alleen in die uitzonderlijke gevallen waar de continuïteit van het 
onderwijs en de examinering dit vereist, kan de medezeggenschap en daarmee de 
opleidingscommissie indien noodzakelijk achteraf worden betrokken. In een dergelijk geval 
dient de instelling er zorg voor te dragen dat de medezeggenschap, zij het achteraf, haar rol 
kan vervullen.  
 
Het uitgangspunt is dat de medezeggenschap binnen de instellingen ook in deze uitzonderlijke 
tijden goed wordt opgepakt. Uit de COVID-19-monitor van de Inspectie van het Onderwijs, 
waarvan het onderzoek is uitgevoerd tussen 20 april en 1 mei jl. bij 16 hbo-en 7 wo-
instellingen, blijkt dat het merendeel van de instellingen de samenwerking met de 
medezeggenschap (op het gebied van aanpassingen van het onderwijs, toetsing en 
 55
communicatie naar studenten) ervoeren als positief. 
  
Indien een individuele student merkt dat er op diens instelling van het servicedocument 
afgeweken wordt, kan de student de instelling hierop kan aanspreken, indachtig de richtlijnen 
uit het servicedocument. Ook kunnen studenten bij de studentenbonden terecht, zoals bij het 
studentenmeldpunt COVID-19. Voor een klacht over een tentamen, examen of vrijstellingen 
kan de student terecht bij de examencommissie. De minister gaat er van uit dat indien de 
medezeggenschap van oordeel is dat zij gegeven de omstandigheden niet op de juiste manier 
is betrokken, zij eerst in gesprek gaat met het instellingsbestuur. In het uiterste geval kan een 
geschil hierover met het instellingsbestuur worden voorgelegd aan de geschillencommissie 
(artikelen 9.40 en 10.26 WHW). Op de wijze waarop instellingen omgaan met de 
medezeggenschap in crisistijd wordt signaal gestuurd toezicht gehouden door de inspectie, 
waarbij bijvoorbeeld kan worden gekeken of waar nodig goede werk- en/of procesafspraken 
zijn gemaakt tussen instellingsbestuur en medezeggenschap.  
 
De leden van de GroenLinks-fractie vragen in hoeverre er gezorgd wordt voor heldere 
communicatie in het Engels. Op de website van de Rijksoverheid worden de veelgestelde 
vragen over hoger onderwijs ook naar het Engels vertaald. Daarnaast hebben instellingen een 
belangrijke rol in de communicatie over de getroffen maatregelen en de gevolgen hiervan 
voor studenten. Instellingen spannen zich in om studenten zo goed mogelijk te informeren 
over bijvoorbeeld doorstroommogelijkheden en de geleidelijke herstart van 
onderwijsactiviteiten op locatie. Op deze manier worden zowel Nederlandse als internationale 
studenten op de hoogte gehouden van de huidige situatie. 
 
                                                 
55
 COVID-19-monitor Inspectie van het Onderwijs: Wat deden scholen en instellingen, in de periode van 
schoolsluiting tot aan 23 april, om het onderwijs zo goed mogelijk te continueren? p. 3 
55 
 

 
De leden vragen wat de minister van Basis- en Voortgezet Onderwijs en Media vindt van de 
uitkomsten van de AOb-peiling waar een meerderheid van de leraren een volledige lesweek 
nog niet zien zitten. De minister heeft er begrip voor dat het spannend kan zijn om de school 
weer volledig te openen. Daarom heeft hij aan het RIVM gevraagd om alle onderzoeken over 
besmettelijkheid van kinderen en hun rol in de epidemie op een rijtje te zetten. De eerder 
genoemde nota van het RIVM is daar het resultaat van. Uit deze nota blijkt duidelijk dat de 
besmettingsrisico’s van kinderen zeer klein zijn en dat het verantwoord is de scholen weer 
volledig te openen. Daarbij is het natuurlijk van belang dat de hygiënemaatregelen en andere 
afspraken uit het protocol van de sector worden nageleefd. Daarnaast kan elke leraar zelf ook 
een belangrijke bijdrage leveren aan de veiligheid op school, door thuis te blijven bij klachten 
en zich snel te laten testen.  
 
De leden van de SP-fractie vragen in hoeverre het besluit tot volledige opening van de 
basisscholen is genomen in samenspraak met het onderwijs(ondersteunend) personeel. 
Tijdens deze periode voor en na ieder besluit is veelvuldig overlegd met een groot aantal 
veldpartijen (waaronder de bonden). Uiteraard is bij het nemen van dat besluit het belang van 
alle partijen (personeel, ouders, leerlingen) meegenomen. Basis van het besluit is de 
duidelijkheid die het OMT heeft gegeven over de besmettelijkheid van kinderen. De risico’s 
van het volledig openen van het primair onderwijs zijn daarmee zeer beperkt. De genoemde 
peiling dateert van vóór de publicatie van het onderzoek en de notitie van het RIVM. Het 
onderzoek laat zien dat er geen aanwijzingen zijn dat kinderen tot en met 18 jaar een 
belangrijke bron van infectie zijn. Ze kunnen wel besmet raken, maar hebben weinig 
verschijnselen en dragen nauwelijks bij aan verspreiding. Met de publicatie van die resultaten 
verwacht de minister dat de zorgen over de besmettelijkheid van kinderen zijn weggenomen. 
Het handhaven van de overige richtlijnen van het RIVM is iets dat niet altijd makkelijk zal 
zijn, maar ook gewenning vraagt. Scholen kunnen van elkaar leren wat goed werkt en wat 
niet. 
 
Deze leden vragen hoe de minister van Basis- en Voortgezet Onderwijs en Media 
communiceert richting mensen die twijfelen of ze hun kind naar school sturen of zelf aan het 
werk gaan. De minister snapt dat er in deze tijd zorgen leven. Onderzoeken laten echter nog 
steeds zien dat de risico’s bij jonge kinderen zeer beperkt zijn. De kans dat ze de ziekte 
doorgeven aan een volwassene is heel klein. Het kan uiteraard dat een leraar of ouder zich in 
specifieke situaties zorgen maakt, bijvoorbeeld omdat zij tot een risicogroep behoren. Indien 
dit het geval is, is het passend deze zorgen met de werkgever of school te bespreken. Ten 
slotte geeft de minister mee dat het in het belang is van het kind om weer naar school te gaan, 
zeker ook sociaal gezien. 
 
De leden van de SP-fractie vragen wat de minister van Basis- en Voortgezet Onderwijs en 
Media vindt van het bericht dat ouders pas na dagen hoorden over de besmette juf op een 
Limburgse basisschool en of hij zich kan voorstellen dat dit soort berichten ouders en 
56
leerlingen beangstigt. De school was bekend met het protocol en heeft direct de GGD 
ingeschakeld, zoals afgesproken. Bij de eerste besmetting zijn alle ouders van de betreffende 
groep geïnformeerd. Bij de tweede besmetting zijn alle ouders van de school geïnformeerd.  
  
                                                 
56
 De Telegraaf, 21 mei 2020, ’Ouders hoorden pas na dagen over besmette juf op Limburgse basisschool’, 
https://www.telegraaf.nl/nieuws/1894725015/ouders-hoorden-pas-na-dagen-over-besmette-juf-op-limburgse-
basisschool?utm_source=t.co&utm_medium=referral&utm_campaign=twitter.  
57 
 

haar leden, aangegeven dat de anderhalvemeterafstand scholen voor een opgave stelt. De raad 
heeft meteen duidelijk gemaakt dat het in de praktijk betekent dat ongeveer een kwart tot een 
derde van de leerlingen tegelijk op school aanwezig kan zijn. Samen met de andere sociale 
partners is er vervolgens een protocol opgesteld om dat en andere voorschriften van het 
RIVM te vertalen naar de praktijk en te komen tot een werkbare situatie. De ervaring van de 
eerste dagen van de heropening leert dat dat goed is gelukt. Voor het voortgezet speciaal 
onderwijs geldt dat er meteen, door de PO-raad en Lecso, is onderkend dat afstand houden 
daar lastiger is. Daarom is daar gezegd dat iedereen zo veel als mogelijk afstand moet houden. 
Dat is verantwoord omdat, zoals in antwoord op de voorgaande vraag, het doorgaans kleinere 
scholen betreft en de voorzorgsmaatregelen en hygiëneafspraken goed kunnen worden 
opgevolgd. Daarnaast bestaat de mogelijkheid dat bepaalde leerlingen om medische redenen 
niet, of niet meteen, volledig gebruik maken van fysiek onderwijs. En uiteraard is het in het 
vso nog belangrijker dat risicogroepen extra voorzichtig zijn en dat mensen met klachten 
thuisblijven. Dit besluit is genomen mede op basis van gesprekken met de PO-Raad, VO-raad, 
Lecso en vertegenwoordigers van cluster 1 en 2. 
 
Deze leden vragen wat de minister van Basis- en Voortgezet Onderwijs en Media bedoelt met 
meer ‘maatwerk’ voor scholen voor voortgezet speciaal onderwijs. Scholen voor het vso zijn 
sinds 2 juni weer geheel open. Gegeven de specifieke karakteristieken van de leerlingen en de 
grote variatie in het vso kan er maatwerk nodig zijn, omdat het niet altijd mogelijk is om de 
anderhalve meter afstand te bewaren in het vso. Maatwerk is voor elke leerling en binnen elke 
school anders vorm te geven. Een voorbeeld kan zijn dat bepaalde leerlingen om medische 
redenen niet of nog niet volledig gebruik kunnen maken van fysiek onderwijs. 
 
De leden van de SP-fractie vragen of het voor vo scholen met grote leerlingenaantallen 
haalbaar is om gedeeltelijk open te gaan en alle leerlingen fysiek onderwijs aan te bieden en 
of ze hierbij worden ondersteund. Het is duidelijk dat een beperkt aantal uren fysiek onderwijs 
voor leerlingen niet voldoende is, en dat er daarnaast afstandsonderwijs nodig is. Scholen 
krijgen daarbij zoveel mogelijk ruimte om tot werkbare roosters te komen. De beschikbare 
capaciteit is uiteraard een belangrijke randvoorwaarde. Sommige scholen streamen de fysieke 
lessen voor de niet aanwezige kinderen, wat een efficiënte manier is om fysiek onderwijs en 
afstandsonderwijs te combineren. Via de website www.lesopafstand.nl is er informatie 
beschikbaar voor scholen hoe zij dit het beste kunnen vormgeven.  
 
Deze leden vragen of er een minimum aan uren is dat leerlingen fysiek les moeten krijgen. 
Nee, de scholen zorgen zelf voor de praktische invulling van de opening. Het is de bedoeling 
dat alle leerlingen fysiek onderwijs krijgen en dat dit niet wordt beperkt tot een paar toetsen.  
 
De leden van de SP-fractie vragen of naast fysiek onderwijs ook nog steeds (overwegend) 
digitaal onderwijs gegeven wordt en of de minister van Basis- en Voortgezet Onderwijs en 
59
Media van mening is dat juist een mentoruur in deze tijd voor leerlingen van belang is. De 
minister gaat ervan uit dat er op alle scholen de komende periode weer een deel van het 
onderwijs fysiek wordt gegeven. Daarbij is juist een mentoruur van groot belang om 
leerlingen de gelegenheid te geven hun ervaringen uit te wisselen in deze ingewikkelde tijd. 
Fysiek onderwijs verzorgen waarbij tussen alle personen in de school 1,5 meter afstand moet 
worden gehandhaafd, is wel een ingewikkelde logistieke puzzel voor scholen. Wat dat 
betekent is uiteraard afhankelijk van de karakteristieken van het schoolgebouw. Ook is van 
belang hoeveel leerkrachten er beschikbaar zijn. De inschatting van de VO-raad is dat op een 
                                                 
59
 Trouw, 20 mei 2020, ‘Middelbare scholen ‘verrast’ door eisen Rutte bij persconferentie‘, https://www.trouw.nl/binnenland/middelbare-
scholen-verrast-door-eisen-rutte-bij-persconferentie~bfe1f8f5/?utm_campaign=shared_earned&utm_medium=social&utm_source=email.  
59 
 

kijkt vervolgens in samenspraak met de school of dit problemen gaat opleveren in het 
openbaar vervoer, welke oplossingen mogelijk zijn qua spreiding en regelt zo nodig 
aanvullend vervoer.  
  
De leden van de SP-fractie vragen of leerlingen uit het voortgezet onderwijs een boete 
ontvangen als zij binnen acht kilometer van school wonen, maar alsnog met het openbaar 
vervoer reizen. Nee, leerlingen kunnen hiervoor geen boete ontvangen. De minister van Basis- 
en Voortgezet Onderwijs en Media gaat ervan uit dat leerlingen en hun ouders de 
verantwoordelijkheid nemen om het openbaar vervoer te mijden, zeker als ze binnen een 
straal van acht kilometer wonen. Zij kunnen lopen, fietsen of met de brommer gaan en ook 
gebracht worden. Daar waar het voor leerlingen woonachtig binnen een straal van acht 
kilometer niet mogelijk is om zonder gebruik te maken van het openbaar vervoer op school te 
komen, is een maatwerkaanpak noodzakelijk. Hierbij is, als uiterste consequentie, het gebruik 
van openbaar vervoer – buiten de spits – niet uitgesloten.  
 
Deze leden vragen of scholen ook fietsen mogen regelen voor leerlingen die verder dan acht 
kilometer van school wonen en of leerlingen uit het vo wel in de spits mogen reizen naar 
school en bijbaantjes? Leerlingen worden gestimuleerd om zo veel mogelijk gebruik te maken 
van de fiets, voor zowel school, stage als voor werk. Het beschikbaar stellen van fietsen voor 
leerlingen die geen fiets hebben, is een goed idee. De gemeente Amsterdam heeft 
bijvoorbeeld fietsabonnementen beschikbaar gesteld. Scholen ontvangen digitale vouchers die 
ze aan leerlingen geven die een fiets nodig hebben. Dat is een mooi voorbeeld. Scholen 
kunnen in overleg met de regionale vervoerder en zo nodig de gemeente kijken wat voor hun 
situatie de beste oplossing is.  
 
De leden van de SP-fractie vragen wat de gehele openstelling van het primair onderwijs en de 
gedeeltelijke opening van het voortgezet (speciaal) onderwijs betekent voor de handhaving 
van de leerplicht en of ouders hun kinderen thuis mogen blijven houden als zij zich zorgen 
maken over gezondheidsrisico’s en hoe dit wordt gehandhaafd. Wanneer een school 
constateert dat een leerling niet op school komt en de school hiervan melding doet bij de 
leerplichtambtenaar, is het in eerste instantie belangrijk dat het gesprek vanuit de school 
wordt aangegaan met de ouders om te onderzoeken wat de reden hiervoor is. De 
leerplichtambtenaar kan hierbij behulpzaam zijn en zijn functie is gericht op de gedeelde 
maatschappelijke zorg, waarbij het contact met de ouders en/of leerling centraal staat. 
Besluiten ouders toch om hun kinderen thuis te houden uit vrees voor het corona virus, dan 
worden leerplichtambtenaren opgeroepen gehoor te geven aan de eerder aangenomen motie 
om in die situatie geen proces-verbaal op te leggen. Voorop staat dat kinderen weer naar 
school gaan en daar ook onderwijs volgen. Als het gaat om kinderen in een kwetsbare positie 
is het des te belangrijker dat deze kinderen in het vizier blijven en deze kinderen weer naar 
school gaan of in ieder geval thuis het programma volgen. Samen met Ingrado zal de minister 
van Basis- en Voortgezet Onderwijs en Media een maatwerkaanpak bespreken, die uiteraard 
zorgvuldig wordt opgebouwd. Eerst wordt altijd het gesprek aangegaan, maar in het uiterste 
geval, daar waar kinderen anders uit beeld dreigen te raken of anderszins kwetsbaar zijn wordt 
handhavend optreden weer mogelijk. Daar waar verzuim aantoonbaar niets te maken heeft 
met corona of angst voor besmetting met het corona-virus, gaan de leerplichtambtenaren wel 
weer handhavend optreden. Als ouders vragen hebben dan kunnen zij terecht bij de school 
van hun kind of bij de gemeente. Tot slot staan er op de websites www.rijksoverheid.nl en op 
www.nji.nl/coronavirus specifieke pagina’s voor vragen van ouders. Op 
www.weeropschool.nl is praktische informatie te vinden over de opening van scholen. 
 
61 
 

gaat. Scholen gaan zelf over hun overgangsbeleid, dus als zij daar ouders een rol in willen 
geven kan dat. Dit moet echter wel nadrukkelijk worden voorgelegd aan de 
medezeggenschapsraad van de school. De minister van Basis- en Voortgezet Onderwijs en 
Media vindt het inderdaad onwenselijk als deze vrijheid in overgangsbeleid er toe leidt dat 
ouders de enige en/of allesbeslissende stem krijgen in de overgangsbeslissing. Maar deze 
vrijheid is zeker geen vrijbrief. Als een school ervoor kiest om ouders en leerlingen een 
(doorslaggevende) rol te geven bij de overgangsbeslissing, laat dit onverlet dat de school dan 
nog steeds eindverantwoordelijk is, en dat de school er (bijvoorbeeld door de inspectie) op 
aangesproken kan worden als hierdoor de kwaliteit van hun onderwijs in het geding komt. 
 
De leden van de SP-fractie vragen wat de gevolgen zijn voor het onderwijs, zowel fysiek als 
op afstand, nu naast het al bestaande lerarentekort meer leraren thuis zullen blijven. De leden 
van deze partij vragen ook wat de gevolgen van corona zijn voor het onderwijs nu naast de 
tekorten mogelijk meer leraren thuis zullen blijven door gezondheidsklachten, 
thuisquarantaine en/of vallen onder de risicogroep (of hun gezinsleden). Het antwoord hierop 
is dat dit nog lastig te voorspellen is. Een situatie als deze hebben we niet eerder meegemaakt. 
De minister van Basis- en Voortgezet Onderwijs en Media is zich ervan bewust en heeft 
waardering voor de inzet en creativiteit van de scholen om de continuïteit van het onderwijs te 
borgen ook in coronatijd, met name in de steden waar de tekorten oplopen. Hoewel het 
resultaat van de eerste meting van de AVS over de start van het onderwijs wat betreft de inzet 
van leraren relatief positief was (bij de meerderheid van de scholen bleef gemiddeld 2% 
thuis), blijft de minister komende periode alert en volgt de ontwikkelingen. Daarnaast is de 
aanpak van de tekorten afgelopen periode doorgegaan. De subsidieaanvragen voor de 
regionale aanpak van de tekorten voor de komende twee schooljaren zijn toegekend en ook 
heeft het kabinet bij Voorjaarsnota €32 miljoen structureel extra beschikbaar gesteld voor de 
aanpak van het lerarentekort. Over de inzet hiervan wordt uw Kamer voor de zomer 
geïnformeerd. 
 
De leden van de SP-fractie vragen of de minister van Basis- en Voortgezet Onderwijs en 
Media wil monitoren of scholen door afwezigheid van leraren extra in de knel raken en waar 
nodig op maat ingrijpen. In antwoord op vragen van uw fractie heeft de minister al 
aangegeven dat hij de ontwikkelingen op de scholen wat betreft de tekorten, ook in tijden van 
corona goed blijft volgen. In aanvullend antwoord op de vraag van de leden, wordt 
samengewerkt met de besturen en de gemeenten met de grootste tekorten (G4 plus Almere) en 
de PO-Raad aan een aanpak om de tekorten door het jaar heen te volgen. Om te voorkomen 
dat scholen in de knel komen, zoals de leden ook vragen, kunnen scholen om de continuïteit 
van het onderwijs zo goed mogelijk te borgen, gebruik maken van de handreiking die eerder 
62
is opgesteld door de inspectie en OCW.  
 
De leden van de SP-fractie vragen hoe de minister van Basis- en Voortgezet Onderwijs en 
Media de scholen ondersteunt om de leerlingen die nog onvindbaar zijn te vinden. Ieder kind 
dat niet naar school komt, is er een teveel. Het is belangrijk dat een kind onderwijs volgt. Als 
een kind niet naar school komt, is het goed om na te gaan of er iets anders aan de hand is. 
Scholen werken daarom samen met leerplicht, jeugd- en gezinscoaches, jeugdhulp en 
wijkteams om alle leerlingen in beeld te krijgen en ze naar school te laten komen. Het contact 
zoeken met de leerling staat hierbij centraal. Hiernaast werken de partners van het programma 
Zorg voor de Jeugd (ministeries VWS, OCW en J&V, gemeenten, beroepsverenigingen, 
cliënt- en ouderorganisaties en branches gespecialiseerde jeugdhulp) samen met het 
Nederlands Jeugdinstituut, Advies- en Klachtenbureau Jeugdzorg (AKJ), de Kindertelefoon 
                                                 
62
 https://www.rijksoverheid.nl/documenten/publicaties/2018/11/08/handreiking-lerarentekort-primair-onderwijs-po.  
63 
 

Voor het hoger onderwijs loopt geen monitor zoals in het mbo. Het is daarom niet mogelijk 
hier concrete cijfers van te geven. Voor de jongeren in het hoger onderwijs geldt geen leer- of 
kwalificatieplicht zoals voor sommige jongeren in het mbo en ook vallen zij vaak niet onder 
65
RMC-wetgeving. In het hoger onderwijs geldt bij de meeste vakken geen 
aanwezigheidsplicht, waardoor het voor hoger-onderwijsinstellingen lastig is hier concrete 
cijfers over te geven. Wel geven hogescholen en universiteiten aan dat vanuit docenten, 
studieloopbaanbegeleiders, studentpsychologen, studieadviseurs en decanen aandacht is voor 
de groep kwetsbare jongeren. De studenten met wie zij al vaker contact hebben, zijn 
bijvoorbeeld actief benaderd om te vragen hoe het met hen gaat. Hogescholen geven aan dat 
docenten, studieloopbaanbegeleiders, studentdecanen en -psychologen extra en geregeld 
contact hebben met studenten die aangeven hier behoefte aan te hebben. Ook op landelijk 
niveau vindt er afstemming plaats over het geven van de juiste hulp en ondersteuning aan 
kwetsbare groepen studenten, zoals mantelzorgers, studenten met een functiebeperking, 
transgender studenten, zwangere studenten en jonge ouders. Dit gebeurt via de werkgroep 
Studentenwelzijn, waarin het Expertisecentrum Inclusief Onderwijs (voorheen handicap + 
studie), de onderwijsinstellingen, studentenbonden en het Ministerie van OCW zitting hebben. 
De werkgroep Studentenwelzijn zal voor het zomerreces een handreiking delen met 
aandachtspunten voor het aankomende academisch jaar en de herstart van het fysiek 
onderwijs.   
 
De leden van de SP-fractie constateren dat er voor de verzending van de Kamerbrief van 19 
mei over de lichte versoepeling van maatregelen in het mbo en ho in de media foutief werd 
bericht over de maatregel dat het onderwijs tussen 11.00 en 15.00 en na 20.00 uur zal 
beginnen en eindigen om het OV gedurende de spits te ontlasten. De leden van de SP vragen 
de minister van Onderwijs, Cultuur en Wetenschap te reflecteren op de communicatie rondom 
deze maatregel. De minister geeft in reactie hierop aan voor berichtgeving in de media niet 
66
verantwoordelijk te zijn. Zoals vermeld in de op 19 mei verstuurde brief stimuleren 
instellingen studenten en medewerkers om alternatieven voor het OV te kiezen en zorgen zij 
voor spreiding van activiteiten over de dag, de week en beschikbare locaties. Het onderwijs 
wordt georganiseerd tussen 11.00 en 15.00 en na 20.00 uur, zodat studenten niet tijdens de 
spits hoeven te reizen. 
 
Deze leden vragen of de minister van Onderwijs, Cultuur en Wetenschap sancties voor ogen 
heeft voor studenten die wel in de spits terecht komen of met hun studentenreisproduct reizen 
voor werk in plaats van voor studie. De tijdsvensters (onderwijs dat wordt georganiseerd 
tussen 11.00 en 15.00 en na 20.00 uur) zijn er op gericht om te voorkomen dat grote groepen 
studenten in de spits reizen, om zo de druk in de spits te verlagen. Individuele studenten die 
bijvoorbeeld door vertraging of doordat zij ver moeten reizen toch in de spits terecht komen, 
kunnen gewoon reizen. Het reisrecht van studenten wordt niet beperkt. 
 
De leden van de SP-fractie vragen zich af of instellingen grotere kosten moeten maken om 
onder de huidige omstandigheden aan een wenselijke onderwijsstandaard te kunnen voldoen 
en vragen hoe de minister kijkt naar het beschikbaar stellen van extra middelen hiervoor. 
Voor alle onderwijssectoren geldt dat de 1,5-meter-samenleving consequenties zal hebben 
voor het onderwijs. Welke financiële impact dat heeft, is niet bekend. Deze kosten hangen 
ook af van hoe lang de crisis duurt en wanneer de coronamaatregelen versoepeld kunnen 
worden. Voor het middelbaar beroepsonderwijs en het hoger onderwijs zijn op dit moment de 
                                                 
65
 RMC staat voor Regionale Meld- en Coördinatiefunctie. Met de RMC-wetgeving worden jongeren die nog geen startkwalificatie hebben 
en onder de 23 jaar zijn gemonitord door de gemeente om zo voortijdig schooluitval te voorkomen en tegen te gaan. 
66
 Kamerstukken II 2019/20, 25295, nr. 351 
65 
 

het wo wordt uitgegaan van de master gediplomeerden. De studenten die een wo-bachelor 
behalen zijn uitgesloten van de compensatie. Dit omdat het volgen van een masteropleiding 
na een bacheloropleiding in het wetenschappelijk onderwijs regulier is. De overheid gaat er 
vanuit dat deze studenten hun eventuele vertraging dan in de wo-master kunnen inlopen. 
Daarnaast is van belang op te merken dat de hoger-onderwijsinstellingen heel hard werken om 
vertraging zoveel mogelijk te voorkomen, onder meer door digitaal onderwijs te verzorgen. 
 
De leden van de SP-fractie geven aan dat zij eraan twijfelen of het haalbaar is voor studenten 
om tijdens de studie eventuele studievertraging in te lopen en dat zij de logica van de keuze 
voor laatstejaars-studenten niet zien. Alle onderwijsinstellingen in het mbo en ho werken hard 
aan het voorkomen van studievertraging voor studenten. Studenten die niet in het laatste jaar 
van hun studie zitten kunnen tijdens hun studie nog eventuele vakken inhalen en daardoor de 
vertraging inlopen. Zowel de student als de instelling heeft baat bij zo min mogelijk 
studievertraging. Toch zal het voor sommige studenten niet geheel te voorkomen zijn en geldt 
voor hen dat zij hun studievertraging op een later moment dienen in te halen. Als zij nog niet 
in het laatste jaar zitten, is daar gedurende de rest van de studie gelegenheid voor. Voor hen 
geldt dat de oplossing dus ligt in het bieden van meer tijd om die studievertraging binnen een 
redelijke termijn in te halen. Hier zijn met de hbo en wo sector afspraken over gemaakt die in 
het servicedocument hoger onderwijs beschreven staan. Zo geven instellingen 
eerstejaarsstudenten die door de coronamaatregelen studievertraging oplopen en als gevolg 
daarvan de norm van het bindend studieadvies (bsa) in het studiejaar 2019-2020 niet halen, de 
mogelijkheid de bsa-norm te halen in het volgende studiejaar. Ook kunnen studenten in het 
hoger onderwijs erop rekenen dat coulance wordt betracht wanneer zij door corona niet 
binnen de diplomatermijn kunnen afstuderen. Normaliter wordt de hele prestatiebeursschuld 
omgezet in een lening (alle ontvangen basisbeurs, aanvullende beurs en de reisvoorziening) 
als een student niet binnen 10 jaar na aanvang van de studiefinanciering afstudeert. Dit is 
opgelost door de diplomatermijn te verlengen. Voor studenten die de overstap willen maken 
van het hbo naar het wo, of van bachelor- naar master, maar door het COVID-19 virus niet op 
tijd aan de vooropleidingseisen of toelatingseisen kunnen voldoen, zijn ook afspraken 
gemaakt met instellingen. Deze studenten kunnen doorstromen naar de vervolgopleiding 
onder de voorwaarde dat zij binnen een redelijke termijn alsnog voldoen aan de 
vooropleidingseisen of toelatingseisen.  
 
In het servicedocument hoger onderwijs zijn landelijke afspraken gemaakt over de manier 
waarop hogescholen en universiteiten flexibel kunnen omgaan met verschillende situaties die 
zich door de coronacrisis voordoen. Hierbij valt te denken aan het uitstellen van het bsa, het 
verlaten van de inschrijfdatum voor het hoger onderwijs en het bieden van flexibiliteit bij de 
doorstroom, door studenten de mogelijkheid te geven om voorwaardelijk aan een opleiding te 
starten, mits zij de achterstand voor een afgesproken datum inhalen. Desgevraagd geven 
zowel VH als VSNU aan dat hogescholen en universiteiten hier bovenop nog 
maatwerkafspraken maken met studenten om vertraging te voorkomen. Wat het kostenplaatje 
is van dergelijke aanpassingen, is op dit moment niet bekend. De kosten hangen ook af van 
hoe lang de crisis duurt en wanneer de coronamaatregelen versoepeld kunnen worden. Voor 
het hoger onderwijs zijn op dit moment de Vereniging Hogescholen en VSNU bezig met een 
inventarisatie van de kosten voor de middel- en middellange termijn. Dit kan inzichtelijk 
maken tegen welke kosten instellingen aanlopen. 
 
Inbreng van de leden van de PvdA-fractie 
De leden van de PvdA-fractie vragen naar de consequenties van de combinatie van fysiek en 
afstandsonderwijs op de werkdruk voor leraren en in hoeverre deze werkdruk (en 
67 
 

leerlingen in beeld te krijgen en ze naar school te laten komen. Het contact zoeken met de 
leerling staat hierbij centraal. Hiernaast werken de partners van het programma Zorg voor de 
Jeugd (ministeries VWS, OCW en J&V, gemeenten, beroepsverenigingen, cliënt- en 
ouderorganisaties en branches gespecialiseerde jeugdhulp) samen met het Nederlands 
Jeugdinstituut, Advies- en Klachtenbureau Jeugdzorg (AKJ), de Kindertelefoon en de 
Associatie Wijkteams met het doel om kinderen, jongeren en hun opvoeders in deze tijd zo 
goed mogelijk te ondersteunen in de coronatijd. Naar aanleiding van de cijfers van AVS en de 
interne monitor is de minister in gesprek gegaan met Ingrado, de PO-Raad, de 
brancheorganisaties voor de kinderopvang (BMK en BK), Sociaal Werk Nederland, de VNG 
en enkele gemeenten om te bezien hoe die kinderen zo snel mogelijk geholpen kunnen 
worden. Deze partijen hebben afgesproken naast de reeds geleverde inspanningen zich 
gezamenlijk extra in te zetten om ieder kind in beeld en op school te krijgen. Door 
gezamenlijk op te trekken, worden deze leerlingen zo snel als mogelijk bereikt. Tot slot is er 
op de website www.weeropschool.nl praktische informatie te vinden over de opening van 
scholen waaronder een stappenplan, protocollen en voorzorgsmaatregelen, maar ook op 
website weeraanwezigopschool.nl zijn er tips voor schoolleiders, leraren, intern begeleiders 
en zorgcoördinatoren hoe je kunt stimuleren dat zoveel mogelijk leerlingen weer naar school 
67
gaan. 
 
Deze leden vragen hoe de minister van Basis- en Voortgezet Onderwijs en Media, in overleg 
met de betrokken partijen, uitvoering geeft aan de aangenomen motie van de leden Van den 
Hul en Westerveld over het in kaart brengen van wat er nodig is om achterstanden in het 
68
primair en voortgezet onderwijs aan te pakken. Voor de voorschoolse educatie, het 
basisonderwijs, het voortgezet onderwijs, het speciaal onderwijs, volwasseneneducatie en het 
mbo €244 miljoen beschikbaar gesteld. Bij de subsidieregeling zijn schoolbesturen zelf aan 
zet om een programma op te stellen om achterstanden van leerlingen in te laten lopen. Zij 
hebben samen met hun schoolleiders en leraren immers het beste zicht op de omvang van 
eventuele achterstanden en de manier deze voor hun populatie het beste kan worden 
ingelopen. Op deze manier kan per school dus optimaal maatwerk worden gerealiseerd.  
 
De leden van de PvdA-fractie vragen of de minister van Basis- en Voortgezet Onderwijs en 
Media de zorgen begrijpt van examenleerlingen in het vso die alleen voor deelcertificaten 
opgaan, met het oog op doorstroom van hbo naar wo en de eis van sommige instellingen om 
behalve een propedeuse ook vwo-deelcertificaten te kunnen overleggen, maar die in 
tegenstelling tot leerlingen die voor het gehele staatsexamen opgaan, geen extra 
herkansingsmogelijkheden krijgen en of deze leerlingen geen extra herkansingsmogelijkheid 
moeten hebben om hun deelcertificaten alsnog te kunnen halen. Net als in andere jaren 
kunnen staatsexamenkandidaten die dit jaar opgaan voor het diploma deelnemen aan de 
mogelijkheid om het staatsexamen te herkansen. Voor kandidaten die opgaan voor 
deelcertificaten geldt er net als in andere jaren dat als zij (nog) niet opgaan voor het diploma 
er geen herkansingsmogelijkheden zijn. Dit komt voort uit de gedachte dat herkansingen 
primair bedoeld zijn om behaalde resultaten te verbeteren om te kunnen slagen. Dat is niet 
van toepassing op kandidaten die zich inschrijven voor deelcertificaten en niet opgaan voor 
een diploma. Daar komt bij dat het staatsexamen als voorziening bedoeld is om gedurende een 
langere periode burgers de kans te geven afzonderlijke vakken of een heel diploma te halen; 
behaalde resultaten blijven tien jaar geldig. Ook dit verklaart waarom kandidaten die opgaan 
voor deelcertificaten van oudsher niet in aanmerking komen voor het afleggen van 
                                                 
67
 https://po.lesopafstand.nl/lesopafstand/weer-op-school/voorkomen-van-schooluitval/ 
68
 Kamerstukken II 2019/20, 35300-VIII, nr. 170. 
69 
 

Deze leden vragen op welke termijn de afspraken over apart openbaar vervoer voor leerlingen 
buiten de zogenaamde ‘acht kilometer zone’ geregeld dienen te zijn, hoe hier over 
gecommuniceerd wordt en hoe wordt voorkomen dat er regionale verschillen ontstaan. Op 
dinsdag 2 juni zijn alle scholen voor voortgezet onderwijs in Nederland open gegaan voor alle 
leerlingen. De VO-raad heeft een handreiking gemaakt voor scholen hoe zij dit moeten doen 
en bij wie zij kunnen aankloppen om het benodigde vervoer te regelen. Die handreiking is op 
20 mei gepubliceerd. Vervolgens hebben regionale vervoerders met het merendeel van de 
scholen afspraken gemaakt. De eerste signalen van de heropening wijzen er niet op dat er 
(grote) problemen zijn ontstaan. De vervoersopgave verschilt per regio. Regionale verschillen 
zijn om die reden niet onwenselijk. 
 
De leden van de PvdA-fractie vragen hoe in het hoger onderwijs de betrokkenheid van de 
centrale en decentrale medezeggenschap in het traject omtrent het openbaar vervoer wordt 
geborgd. Voor het antwoord op deze vraag wordt verwezen naar de vraag van de leden van de 
CDA-fractie en het antwoord daarop. De minister van Onderwijs, Cultuur en Wetenschap gaat 
er van uit dat instellingsbesturen de in het servicedocument opgenomen uitgangspunten ook in 
de praktijk toepassen. Gezien de huidige stand van zaken waarin de crisissituatie stabieler lijkt 
te zijn, is er geen rechtvaardiging meer voor het achteraf betrekken van de medezeggenschap. 
Zoals ook toegelicht in antwoorden op vragen van de leden van de CDA-fractie en de 
Groenlinks-fractie wordt het servicedocument op dit punt aangepast. Met het handelen 
conform de wettelijke kaders en de uitgangspunten opgenomen in het servicedocument is de 
betrokkenheid van de medezeggenschap geborgd. 
 
Deze leden vragen hoe bij het werken met tijdvensters de balans wordt bewaakt tussen 
enerzijds een aanbod dat bij ongewone lestijden past en anderzijds de privélevens van 
studenten en docenten . En zij vragen in hoeverre er rekening wordt gehouden met studenten 
met langere reistijd. Van de instellingen wordt gevraagd om keuzes te maken met oog voor de 
belangen van alle betrokken partijen, om te beginnen de studenten, docenten en andere 
medewerkers. Het tijdsvenster is niet bedoeld als uitnodiging om in grote getale avond- of 
weekendonderwijs te gaan verzorgen, maar wel om dat niet onmogelijk te maken. Het 
benutten van die ruimte, die overigens regulier ook bestaat, kan helpen om de komende 
periode vertraging weg te werken, zonder dat dat tot knelpunten in het OV leidt. Het blijft van 
belang dat de balans tussen werk/studie en andere verplichtingen en privé-activiteiten bewaakt 
wordt. Ook ten behoeve hiervan wordt waarde gehecht aan betrokkenheid van de centrale en 
decentrale medezeggenschap. Zoals in reactie op vragen van de leden van de SP-fractie ook is 
aangegeven, zijn de tijdvensters erop gericht om te voorkomen dat grote groepen studenten in 
de spits reizen, om zo de druk in de spits te verlagen. Individuele studenten die bijvoorbeeld 
door vertraging of langere reistijd toch in de spits terecht komen, kunnen gewoon reizen. Het 
reisrecht van studenten wordt niet beperkt. 
 
De leden van de PvdA-fractie vragen of studenten in de wo-bachelor die niet kiezen voor een 
vervolgstudie ook gecompenseerd zullen worden. De studenten die een wo-bachelor behalen 
zijn uitgesloten van de compensatie. Dit omdat het volgen van een masteropleiding na een 
bacheloropleiding in het wetenschappelijk onderwijs vrij regulier is. Uit de monitor 
beleidsmaatregelen 2017-2018 en 2018-2019 blijkt dat studenten de laatste jaren vaker een 
tussenjaar namen om te werken of te reizen. De verwachting is juist dat gezien de huidige 
situatie meer studenten ervoor kiezen om vanuit een wo-bachelor naar een wo-master door te 
stromen. De overheid gaat er vanuit dat deze studenten hun eventuele vertraging dan in de 
wo-master kunnen inlopen. Daarnaast is van belang op te merken dat de hoger-
71 
 

toelatingseisen te voldoen. Daarmee kan het voorkomen dat de toelatingseisen bij 
verschillende instellingen en opleidingen van elkaar verschillen. 
 
De leden van de PvdA-fractie stellen vragen over de kwetsbare positie van internationale 
studenten, in het bijzonder niet-EER studenten uit lage inkomenslanden. Deze leden vragen of 
de minister kan aangeven of zij voldoende bereikt worden met eventuele hulp en of er 
momenteel studenten in de knel zitten met een aflopend visum. De minister van Onderwijs, 
Cultuur en Wetenschap geeft in reactie hierop aan dat ook internationale studenten geraakt 
kunnen worden door de gevolgen van het coronavirus. Voor sommige studenten speelt ook de 
situatie in het thuisland hierbij een grote rol. De tegemoetkoming van €535 die studenten 
ontvangen die in de periode van september 2020 tot en met januari 2021 een hbo-diploma (ad, 
ba en ma) of wo master diploma halen, geldt voor alle studenten in het bekostigde hoger 
onderwijs. Deze compensatie is er ook voor internationale studenten, ook wanneer zij 
instellingscollegegeld betalen. Er zijn ook studenten die graag willen terugkeren naar het land 
van herkomst maar moeilijkheden ondervinden vanwege lokale coronamaatregelen in het land 
van herkomst of vanwege financiële belemmeringen. Voor deze studenten geldt dat 
instellingen allereerst handelen in lijn met de afspraken die hierover zijn gemaakt tussen de 
instelling in Nederland en de student, en tussen de instelling in Nederland en de instelling in 
het land van herkomst. De Nederlandse instelling spant zich in ieder geval in om studenten uit 
het buitenland goed te informeren over de mogelijkheden voor een terugkeer naar het land 
van herkomst. 
 
Verder geldt dat wanneer er voor internationale studenten uit derde landen sprake is van 
onvoldoende studievoortgang veroorzaakt door de coronacrisis, instellingen dit kunnen 
aanmerken als een verschoonbare reden voor de studievertraging. Instellingen hoeven dan bij 
de IND geen melding te maken van onvoldoende studievoortgang. Er zijn op dit moment dan 
ook geen signalen dat er studenten zijn die als gevolg van de coronacrisis door een aflopende 
verblijfsvergunning in de knel zitten. 
 
Inbreng van de leden van de SGP-fractie 
 
Voortgezet onderwijs 
De leden van de SGP-fractie vragen of het belangrijk is dat scholen in de laatste maand voor 
de zomervakantie al ervoor kunnen kiezen dat leerlingen die met digitaal onderwijs goed 
gedijen nog beperkt op school komen en of de norm die in mijn brief verwoord is geen 
uitgangspunt vormt voor het toezicht. 2 juni was een harde deadline: op die datum gingen de 
middelbare scholen weer open. Als het een school niet lukt om open te gaan, dan geven zij dat 
door aan de inspectie. Er kunnen twee legitieme redenen zijn waarom een school sluit: als de 
school niet open kan blijven vanwege te veel zieke leraren, of als de GGD adviseert om te 
sluiten vanwege de volksgezondheid. Als dit niet het geval is en een school kiest er toch voor 
om te sluiten, dan gaat de inspectie in gesprek met de school. De lessen die hieruit getrokken 
worden, kunnen gebruikt worden voor volgend schooljaar. Het is immers mogelijk dat de 
anderhalvemeterschool ook dan nog realiteit is. De minister van Basis- en Voortgezet 
Onderwijs en Media gaat ervan uit dat er op alle scholen de komende periode weer een deel 
van het onderwijs fysiek wordt gegeven. Waar nodig spreekt de inspectie een school aan en 
kijkt dan met de school waarom het niet lukt en of ze samen een oplossing kunnen vinden. 
 
De leden van de SGP-fractie vragen wat de verwachtingen zijn wanneer leerlingen niet 
lopend, per fiets of brommer naar school kunnen komen en of leerlingen dan thuis moeten 
blijven, tenzij sprake is van een duidelijke aanleiding om op school te moeten zijn. De 
73 
 

 
75 
 

