 
35464 Wijziging van de begrotingsstaat van het Ministerie van Onderwijs, 
Cultuur en Wetenschap (VIII) voor het jaar 2020 (Tweede incidentele 
suppletoire begroting inzake compensatie studenten en 
ondersteuningsmaatregelen onderwijs COVID-19) 
 
Nr. Verslag 
 
Vastgesteld… 
 
De vaste commissie voor Onderwijs, Cultuur en Wetenschap, belast met het 
voorbereidend onderzoek van dit wetsvoorstel, heeft de eer als volgt verslag uit 
te brengen. Onder het voorbehoud dat de hierin gestelde vragen en gemaakte 
opmerkingen voldoende zullen zijn beantwoord, acht de commissie de 
openbare behandeling van het wetsvoorstel genoegzaam voorbereid. 
 
Inhoudsopgave 
 
BEGROTINGSTOELICHTING 
 
1. Compensatie voor studenten in het middelbaar beroepsonderwijs en 
hoger onderwijs 
2. Ondersteuning gericht op het voorkomen van 
onderwijsachterstanden en studievertraging in ve, po, vo en mbo 
3. Offensief tot behoud van stages en leerwerkbanen voor praktijk-
onderwijs (pro), voortgezet speciaal onderwijs (vso), voorbereidend 
middelbaar beroepsonderwijs (vmbo) en mbo 
4. Uitbreiding aanvullende bekostiging nieuwkomers po en vo 
 
 
B. BEGROTINGSTOELICHTING 
 
De leden van de VVD-fractie hebben kennisgenomen van de memorie van toelichting en 
hebben hierover nog enkele opmerkingen en vragen. 
 
De leden van de CDA-fractie hebben het onderhavige wetsvoorstel met interesse gelezen en 
hebben nog enige vragen. 
 
De leden van de D66-fractie hebben met grote belangstelling kennisgenomen van het 
wetsvoorstel inzake compensatie studenten en ondersteuningsmaatregelen onderwijs COVID-
19 en willen de regering nog enkele vragen voorleggen. 
 
De leden van de GroenLinks-fractie hebben kennisgenomen van de tweede incidentele 
suppletoire begroting en hebben hier nog enkele vragen over.  
De leden van de SP hebben met gemengde gevoelens kennisgenomen van de 
begrotingswijziging inzake compensatie en ondersteuningsmaatregelen voor het onderwijs. 
Zij hebben hierover nog enkele vragen en opmerkingen. 
 
De leden van de PvdA-fractie hebben met belangstelling kennisgenomen van de tweede 
incidentele suppletoire begroting. Deze leden maken zich zorgen over de grote gevolgen van 
de uitbraak van het coronavirus voor het onderwijs en studenten. Deze leden onderkennen een 
 

 
geleerd van de vorige economische crisis met betrekking tot jongeren en hun 
arbeidsmarktperspectief? Hoe gaat zij dit concreet toepassen nu de eerste cijfers duiden op 
baanverlies voor jongeren en een lastige positie op de arbeidsmarkt na afstuderen? Op 
welke wijze houdt de regering rekening met de grotere kans dat jongeren vanwege de 
afnemende arbeidsmarktkansen besluiten door te studeren? 
Deze leden vragen wat de procedure is vanuit het perspectief van de student? Welke 
stappen moeten studenten zetten om het compensatiebedrag te ontvangen indien zij daar 
recht op hebben? Hoe is de regering voornemens dit richting studenten te communiceren? 
De aan het woord zijnde leden vragen tenslotte of de regering een beeld heeft van 
studenten in het hoger onderwijs die uitvallen als gevolg van de coronacrisis en de 
coronamaatregelen? Deze leden vragen zo spoedig mogelijk na 1 oktober 2020 concrete 
cijfers te geven van de uitval bij studenten in het hoger onderwijs voor het studiejaar 
2019-2020. Hoe verhouden zich deze cijfers tot het gemiddeld aantal uitval en de uitval 
van voorgaande studiejaren, zo vragen deze leden. 
 
De leden van de D66-fractie waarderen dat de motie van de leden Jetten en Heerma met 
vaart is uitgevoerd. Deze leden vragen de regering om verheldering van een aantal zaken. 
Komen internationale studenten die studievertraging oplopen ook in aanmerking voor 
compensatie? Hoe vragen studenten de compensatie aan? Moeten zij zich actief melden 
bij de onderwijsinstelling of DUO, of voert DUO dit automatisch uit, zo vragen deze 
leden. 
 
De leden van de GroenLinks-fractie zijn blij dat de regering een deel van de studenten 
compenseert voor opgelopen vertraging door de coronacrisis. Wel vragen de leden 
waarom er alleen gekozen is om studievertraging in het laatste jaar te compenseren? Wat 
doet de regering voor studenten die in eerdere studiejaren bewezen vertraging oplopen 
door de coronacrisis? Wat doet de regering voor studenten die hun bijbaan zijn verloren 
door de crisis? Veel van hen zijn flexwerkers of uitzendkrachten met nulurencontracten en 
komen niet in aanmerking voor een compensatieregeling omdat ze (net) te weinig 
verdienen. Wat gaat de regering doen om deze studenten te helpen, zo vragen deze leden. 
De leden van de SP-fractie zijn nog steeds verbolgen over het feit dat alleen studenten in 
de afrondende fase van hun studie gecompenseerd worden. Studenten die hun wo-
bachelordiploma zullen behalen tussen september en januari zijn uitgesloten van de 
compensatieregeling, wat de leden op zijn zachtst gezegd vreemd vinden. Wellicht dat de 
regering vindt dat wo-bachelorstudenten niet in de afrondende fase van hun studie 
bevinden en dat deze studenten nog een masteropleiding zullen gaan volgen. De leden zijn 
benieuwd of de regering vindt dat een wo-bachelordiploma een volwaardig diploma is, 
waarmee de arbeidsmarkt betreden kan worden. Er zijn namelijk genoeg universitaire 
studenten die besluiten geen wo-masteropleiding te gaan doen. Sterker nog, het bachelor-
mastersysteem is met dat uitgangspunt gecreëerd. Deze leden vragen waarom er niet is 
gekozen voor een generieke maatregel om alle studenten met studievertraging vanwege 
het coronavirus te compenseren. Ook eerste-, tweede- en derdejaarsstudenten kunnen 
vanwege de coronamaatregelen studievertraging oplopen. Uit gesprekken met het veld 
maken de leden op dat het percentage studenten dat enige vertraging zal oplopen door 
corona hoog zal zijn. Voornoemde leden wijzen in dit verband bijvoorbeeld op de 
problematiek dat sommige stages onmogelijk plaats hebben kunnen vinden. Deze leden 
wijzen er verder op dat, mede op jaren van aansporing vanuit het ministerie, curricula 
doorgaans dusdanig vol zitten dat het vaak schier onmogelijk is hier ruimte in te creëren 
om vertraging in te lopen. Vertraging is vertraging, ongeacht in welke fase van de studie 
deze wordt opgelopen. 
 

 
 
2. Ondersteuning gericht op het voorkomen van onderwijsachterstanden en 
1 2 3
studievertraging in ve , po , vo en mbo 
 
De leden van de VVD-fractie lezen dat waar het afstandsonderwijs niet goed tot stand komt, 
dat vaak te maken heeft met de sociaal maatschappelijke en sociaal economische situatie van 
de leerlingen en studenten. Waarop staaft de regering deze constatering? Bij hoeveel 
studenten komt het afstandsonderwijs niet goed op gang? Bij welke hogescholen of 
universiteiten is dit het geval? Hoeveel kinderen in het primair en voortgezet onderwijs zijn 
nog steeds uit beeld? Kan dit worden toegespitst per gemeente? Welke maatregelen neemt de 
regering om alle kinderen weer in beeld te krijgen? Welke rol spelen gemeentelijke 
leerplichtambtenaren hierin, zo vragen zij.   
Deze leden lezen dat er € 244 miljoen beschikbaar wordt gesteld voor de voorschoolse 
educatie, het primair onderwijs, het voortgezet onderwijs en het middelbaar beroepsonderwijs. 
Van deze € 244 miljoen wordt € 1,7 miljoen betaald uit de onderuitputting van de bestaande 
subsidieregeling lente- en zomerscholen. Waaruit wordt de overige € 242,3 miljoen betaald? 
Voornoemde leden vragen of er al zicht is op hoeveel scholen ervoor kiezen om deze 
zomerlessen te verzorgen om onderwijsachterstanden weg te werken. Zo ja, hoeveel scholen 
in het po en vo kiezen hiervoor? Zo nee, wanneer kunnen we hierover meer duidelijkheid 
verwachten, zo vragen deze leden. 
 
De leden van de CDA-fractie lezen dat in totaal € 244 miljoen wordt uitgetrokken om 
onderwijsachterstanden en studievertraging te voorkomen in het ve, po, vo en mbo. Verder 
lezen deze leden dat van deze € 244 miljoen, € 1,7 miljoen betaald is uit de onderuitputting 
van de bestaande subsidieregeling lente- en zomerscholen vo waarmee tevens uitvoering 
4
wordt gegeven aan de motie van de leden Rog en Van Meenen . Deze leden vragen de 
regering of ook onderuitputting op andere zaken is gebruikt om aan het bedrag van € 244 
miljoen te komen. Zo ja, onderuitputting op welke andere zaken? 
Deze leden vragen nader toe te lichten op basis waarvan de verdeelsleutel voor de diverse 
investeringen en over de diverse onderwijssectoren tot stand is gekomen. Is dit gebeurd op 
basis van de omvang van de sector of op basis van de omvang van de problematiek? In geval 
van het laatste hoe is de omvang van de problematiek vastgesteld? Is dit op basis van 
bijvoorbeeld onderzoek van de Inspectie van het Onderwijs naar deze achterstanden of andere 
onderzoeken? Deze leden vragen tevens of er zicht is op welke specifieke scholen achterstand 
is ontstaan door het afstandsonderwijs de afgelopen weken? 
Deze leden vragen of het klopt dat het totale bedrag van ruim € 244 miljoen als subsidie wordt 
toegekend en of scholen die ondersteuning willen een subsidieaanvraag moeten indienen? 
Aan welke voorwaarden moet de subsidieaanvraag voldoen? Wordt bij de toekenning van de 
middelen ook gekeken op welke scholen de meeste achterstand is ontstaan? Kunnen 
bijvoorbeeld scholen in achterstandswijken meer geldelijke ondersteuning ontvangen dan 
andere scholen, omdat naar verwachting de problematiek daar groter is dan op scholen met 
veel kinderen van hoogopgeleide ouders? Hoe lang duurt het voordat de subsidieaanvraag 
wordt toegekend en de scholen het bedrag op hun rekening hebben?  
Voornoemde leden vragen of er ook wordt gemonitord op welke wijze de scholen de 
ontvangen gelden besteden en hoe efficiënt en met welk resultaat deze gelden worden 
ingezet?  
                                                 
1
 Ve: Voorschoolse educatie 
2
 Po: Primair onderwijs 
3
 Vo: Voortgezet onderwijs 
4
 Kamerstuk 35 300-VIII, nr. 164 
 

 
sociale ongelijkheid tussen leerlingen en tussen studenten dreigt te versterken. Het kabinet 
stelt eenmalig € 244 miljoen beschikbaar om aanbieders van voorschoolse educatie, scholen 
en instellingen in de periode van de zomervakantie van 2020 tot en met de zomervakantie van 
2021, leerlingen en studenten te laten ondersteunen bij het inhalen van leerachterstanden door 
extra facultatieve programma’s. Dit klinkt deze leden goed in de oren. Niettemin vragen zij 
wat de fysieke beperkingen zijn bij dit eenmalige bedrag. Door de anderhalvemetermaatregel 
past immers nog maar ongeveer een derde van de leerlingen tegelijk in een schoolgebouw. 
Welk deel van de leerlingen en studenten die leerachterstanden hebben opgelopen kan hierbij 
worden bereikt? Ondertussen zegt ruim een kwart van de leraren en leerlingbegeleiders in het 
basis- en voortgezet onderwijs dat zij door de coronacrisis meer kwetsbare leerlingen hebben 
ontdekt en willen de helft van de leraren op de basisschool en een derde van de leraren in het 
voortgezet onderwijs een belangrijkere rol van de jeugdhulp aan leerlingen, zo blijkt uit een 
landelijke enquête van het onderzoeksprogramma De Monitor en DUO-onderwijsonderzoek 
8
en Advies . In hoeverre kan met het beschikbare budget aan deze wens van de leraren en 
leerlingbegeleiders worden tegemoet gekomen, zo vragen deze leden. 
 
3. Offensief tot behoud van stages en leerwerkbanen voor praktijkonderwijs (pro), 
voortgezet speciaal onderwijs (vso), voorbereidend middelbaar beroepsonderwijs 
(vmbo) en mbo 
 
De leden van de VVD-fractie lezen dat er een extra impuls wordt gegeven voor werkgevers in 
leerwerkbedrijven om leerwerkplekken te creëren of in stand te houden tijdens en na deze 
crisis. Op welke manier wordt deze € 10,6 miljoen besteed? Daarnaast lezen deze leden dat er 
een tijdelijke uitbreiding van twee jaar komt voor de acquisitie en ondersteuning van 
leerwerkbedrijven door de SBB in de regio. Waaraan wordt deze € 4 miljoen, vrijgemaakt in 
2020 en 2021, uitgegeven, zo vragen deze leden. 
 
De leden van de CDA-fractie lezen dat er extra subsidie vrijkomt voor werkgevers, zodat het 
creëren van leerwerkplekken aantrekkelijker wordt. Wat betekent de verhoging van subsidie 
van praktijkleren voor een bedrijf in de praktijk? Kan dit nader worden toegelicht? 
Deze leden vragen aan te geven hoeveel, van de in totaal € 14,6 miljoen die in deze paragraaf 
wordt genoemd voor ondersteuning leerwerkplekken en SBB, is specifiek voor het 
praktijkonderwijs, respectievelijk voortgezet speciaal onderwijs en voorbereidend middelbaar 
beroepsonderwijs? Waar wordt de middelen voor deze sectoren specifiek voor ingezet?  
Deze leden hebben met belangstelling de plannen gelezen van de regering tot behoud van 
stages en leerwerkbanen. Deze leden zijn van mening dat de coronacrisis grote gevolgen heeft 
voor de veranderende vraag en aanbod verhouding op de arbeidsmarkt. Ziet de regering ook 
mogelijkheden om extra aandacht te besteden aanstaande studenten binnen de 
kansopleidingen? Bijvoorbeeld sectoren waar enerzijds kansen liggen voor studenten en 
anderzijds de samenleving jongeren binnen deze opleiding hard nodig heeft? Deze leden zien 
de huidige crisis als een ideaal moment om hier meer aandacht aan te geven, zeker nu de 
arbeidsmarktverandering in een stroomversnelling is gekomen door de huidige crisis. 
 
De leden van de GroenLinks-fractie waarderen de inzet van de regering om binnen het mbo 
stage- en leerplekken te behouden of te creëren. Juist hier zitten de studenten waar we als 
eerste een beroep op zullen moeten doen om de veranderende samenleving weer op te bouwen 
– soms letterlijk. Deze leden zijn dan ook tevreden dat de regering middelen ter beschikking 
stelt voor het actieplan van SBB om leerwerkbedrijven te acquireren en ondersteunen. Deze 
                                                 
8
 De Monitor, 1 juni 2020, ‘Scholen ontdekken door corona meer kwetsbare leerlingen’, https://demonitor.kro-
ncrv.nl/artikelen/scholen-ontdekken-door-corona-meer-kwetsbare-leerlingen 
 

 
eenmalig € 21 miljoen vrij voor het po en vo om de nieuwkomersbekostiging voor de huidige 
groep nieuwkomers met drie maanden verhogen. Deze leden hechten hier zeer aan en hadden 
hier ook tijdens het notaoverleg van 29 april jl. om gevraagd door middel van de motie van de 
9
leden Van den Hul en Westerveld . Reden is dat anders de coronacrisis voor deze groep 
leerlingen leidt tot vertraging, waardoor ze niet op tijd op hun niveau kunnen uitstromen naar 
regulier onderwijs. In hoeverre geeft de regering nu alsnog uitvoering aan deze motie, zo 
vragen deze leden. 
 
Voorzitter van de commissie, 
Tellegen 
 
Adjunct-griffier van de commissie, 
Verouden 
 
Reactie van de minister van Onderwijs, Cultuur en Wetenschap en de 
minister voor Basis- en Voortgezet Onderwijs en Media 
 
1. Compensatie voor studenten in het middelbaar beroepsonderwijs en hoger 
onderwijs 
 
De leden van de VVD-fractie lezen dat er een compensatie komt voor studievertraging in het 
laatste jaar van de studie veroorzaakt door COVID-19. Hoeveel studenten gaan hier naar 
schatting gebruik van maken? Wat gebeurt er als er meer studenten dan verwacht gebruik 
gaan maken van de regeling en hoe wordt dit gefinancierd? Deze leden lezen dat de 
additionele middelen bedoeld zijn om te voorkomen dat mbo -studenten geen verdere 
studievertraging oplopen doordat de beroepspraktijkonderdelen van de opleidingen geen 
doorgang kunnen vinden. Op welke manier kunnen beroepspraktijkonderdelen weer doorgang 
vinden door de versoepeling van de coronaregels sinds 1 juni 2020, zo vragen deze leden. 
Er zijn twee doelgroepen voorzien in de compensatie studenten. De eerste groep zijn de 
studenten in het bekostigd middelbaar beroepsonderwijs en het bekostigd hoger onderwijs die 
tussen 1 augustus 2020 (mbo)/ 1 september (ho) en 31 januari 2021 hun diploma halen in het 
mbo, in het hbo of het masterdiploma in het wo. Voor deze doelgroep geldt dat het lastig is 
om te ramen hoeveel studenten daadwerkelijk in de genoemde periode afstuderen, daarom is 
behoedzaamheidshalve in de raming rekening gehouden met een schatting van alle laatstejaars 
studenten in het mbo, in het hbo en de masterstudenten in het wo. Daarbij is de schatting dat 
het maximaal 340.000 studenten betreft in mbo, hbo en (de master in het) wo. De verwachting 
is dat de geschatte raming van de kosten voor deze compensatie voldoende is voor deze 
doelgroep. 
De tweede doelgroep zijn de studenten die in zomer 2020 uit het recht lopen voor de 
basisbeurs (mbo-bol) of de aanvullende beurs (mbo-bol en ho). Deze doelgroep is geschat op 
circa 25.000. Daarbij is gekeken naar het aantal studenten dat vorig jaar in die periode uit de 
rechten is gelopen.  
We achten het onwaarschijnlijk dat er meer studenten dan geschat gebruik zullen maken van 
de regeling. Juist door de ruime schatting van het aantal studenten zou het budget afdoende 
moeten zijn. Daarom is ook afgesproken dat eventuele resterende middelen die niet zijn 
uitgeput terugvloeien naar het generale beeld. 
 
                                                 
9
 Kamerstuk 35 300-VIII, nr. 171 
 

 
overheid ervoor gekozen dit zo veel als mogelijk via DUO direct aan de student te doen 
toekomen. Het private onderwijs bepaalt zelf haar tarieven en kan zelf besluiten studenten een 
compensatie te geven indien het onderwijs vertraging oploopt. De overheid heeft geen 
zeggenschap over de tarieven in het private onderwijs.  
De tweede doelgroep zijn de studenten die in de zomer 2020 uit hun SF-rechten lopen voor de 
aanvullende beurs of de basisbeurs. Het gaat hier om ondersteuning in de kosten voor 
levensonderhoud door de overheid aan studenten in het mbo en ho. Het maakt voor de 
studiefinanciering niet uit of deze studenten studeren in het bekostigd of niet bekostigd 
onderwijs. 
 
Voornoemde leden maken zich grote zorgen over de positie van jongeren op de arbeidsmarkt 
als gevolg van de coronamaatregelen en de bijkomende economische crisis. Wat vindt de 
regering van het idee om doorleren toegankelijker te maken na het behalen van een diploma, 
vanwege de dreigende slechte arbeidsmarkt? Wat heeft de regering geleerd van de vorige 
economische crisis met betrekking tot jongeren en hun arbeidsmarktperspectief? Hoe gaat zij 
dit concreet toepassen nu de eerste cijfers duiden op baanverlies voor jongeren en een lastige 
positie op de arbeidsmarkt na afstuderen? Op welke wijze houdt de regering rekening met de 
grotere kans dat jongeren vanwege de afnemende arbeidsmarktkansen besluiten door te 
studeren? 
Het kabinet heeft terdege geleerd van de vorige crisis. Voor de korte termijn is het van belang 
dat studenten kunnen afstuderen en dat er voldoende stages en leerbanen beschikbaar zijn. 
Mede daarom is door SBB een actieplan opgesteld en heeft het kabinet extra middelen 
hiervoor beschikbaar gesteld. Ondanks dat de crisis het voor scholen en instellingen niet 
gemakkelijk maakt, is het wel van dat  belang dat mbo-scholen de omvang van de instroom 
van opleidingen zo goed mogelijk aan laten sluiten bij de toekomstige vraag van de 
arbeidsmarkt in alle sectoren. Scholen in de mbo-sector hebben immers een wettelijke 
zorgplicht arbeidsmarktperspectief. Preventie en aanpak van jeugdwerkloosheid is nodig. 
Jongeren kunnen ook meeliften op het initiatief “NLWerktDoor” en “NL leert door” gericht 
op zowel het matchen op banen als leerbanen, waarbij werken en leren wordt gecombineerd 
(praktijkleren mbo). Voor het zomerreces zal ik conform toezegging uw Kamer een 
voortgangsbrief over de kabinetsreactie op het IBO-onderzoek “Jongeren met een afstand tot 
de arbeidsmarkt” toesturen. Ik zal hierbij ook ingaan op de knelpunten voor schoolverlaters en 
mogelijke maatregelen. Voor een goede overgang van school naar werk en voor jongeren die 
kwetsbaar zijn op de arbeidsmarkt werkt het kabinet conform de kabinetsreactie aan 
voorstellen om de regie in het sociaal domein te versterken en om te zorgen dat de jongeren 
beter in beeld komen 
 
Deze leden vragen wat de procedure is vanuit het perspectief van de student? Welke stappen 
moeten studenten zetten om het compensatiebedrag te ontvangen indien zij daar recht op 
hebben? Hoe is de regering voornemens dit richting studenten te communiceren? 
De regeling inzake compensatie studenten wordt op dit moment nog uitgewerkt. Wij zijn 
voornemens om de regeling zo in te richten zodat DUO deze regeling zoveel mogelijk 
geautomatiseerd kan uitvoeren. Daarbij ontzien we de onderwijsinstellingen en de student 
waar mogelijk. De communicatie zal in ieder geval via de website van DUO verlopen, in 
overleg met de jongerenraad DUO. Ook zullen de instellingen gevraagd worden om hierover 
studenten te informeren of door te verwijzen naar de informatie van DUO.  
 
De aan het woord zijnde leden vragen tenslotte of de regering een beeld heeft van studenten 
in het hoger onderwijs die uitvallen als gevolg van de coronacrisis en de coronamaatregelen? 
Deze leden vragen zo spoedig mogelijk na 1 oktober 2020 concrete cijfers te geven van de 
 

 
Daarnaast heeft het kabinet onlangs een regeling voor flexwerkers aangekondigd. Recent is 
besloten de grens van compensatie voor flexwerkers te verlagen van € 500 naar € 400. 
Daardoor komen meer studenten hiervoor in aanmerking. Daarnaast kunnen studenten 
natuurlijk lenen tegen sociale terugbetaalvoorwaarden. Hiermee is het kabinet van mening dat 
ook studenten worden ondersteund, maar tegelijkertijd is de realiteit dat we allemaal door de 
crisis worden geraakt ondanks de omvangrijke steunmaatregelen. 
De leden van de SP-fractie zijn nog steeds verbolgen over het feit dat alleen studenten in de 
afrondende fase van hun studie gecompenseerd worden. Studenten die hun wo-
bachelorsdiploma zullen behalen tussen september en januari zijn uitgesloten van de 
compensatieregeling, wat de leden op zijn zachtst gezegd vreemd vinden. Wellicht dat de 
regering vindt dat wo-bachelorstudenten niet in de afrondende fase van hun studie bevinden 
en dat deze studenten nog een masteropleiding zullen gaan volgen. De leden zijn benieuwd of 
de regering vindt dat een wo-bachelordiploma een volwaardig diploma is, waarmee de 
arbeidsmarkt betreden kan worden. Er zijn namelijk genoeg universitaire studenten die 
besluiten geen wo-masteropleiding te gaan doen. Sterker nog, het bachelor-mastersysteem is 
met dat uitgangspunt gecreëerd. Deze leden vragen waarom er niet is gekozen voor een 
generieke maatregel om alle studenten met studievertraging vanwege het coronavirus te 
compenseren. Ook eerste-, tweede- en derdejaarsstudenten kunnen vanwege de 
coronamaatregelen studievertraging oplopen. Uit gesprekken met het veld maken de leden op 
dat het percentage studenten dat enige vertraging zal oplopen door corona hoog zal zijn. 
Voornoemde leden wijzen in dit verband bijvoorbeeld op de problematiek dat sommige stages 
onmogelijk plaats hebben kunnen vinden. Deze leden wijzen er verder op dat, mede op jaren 
van aansporing vanuit het ministerie, curricula doorgaans dusdanig vol zitten dat het vaak 
schier onmogelijk is hier ruimte in te creëren om vertraging in te lopen. Vertraging is 
vertraging, ongeacht in welke fase van de studie deze wordt opgelopen. 
Voor de compensatie van studenten in het wo is inderdaad uitgegaan van de master 
gediplomeerden. De studenten die een wo-bachelor behalen zijn uitgesloten van de 
compensatie. Dit omdat het volgen van een masteropleiding na een bacheloropleiding in het 
wetenschappelijk onderwijs vrij regulier is. Ruim 80% van de wo-bachelorstudenten stroomt 
door naar een masteropleiding. Uit de monitor beleidsmaatregelen 2017-2018 en 2018-2019 
blijkt dat studenten de laatste jaren vaker een tussenjaar namen om te werken of te reizen. De 
verwachting is juist dat gezien de huidige situatie meer studenten ervoor kiezen om vanuit een 
wo-bachelor naar een wo-master door te stromen. Wij gaan er vanuit dat deze studenten hun 
eventuele vertraging dan in de wo-master kunnen inlopen.  
 
Verhalen van studenten hebben deze leden bereikt die in het voorjaar van 2020 van plan 
waren af te studeren, waardoor zij recht hadden op teruggave van het al betaalde 
collegegeld. Door de coronamaatregelen zijn zij genoodzaakt langer ingeschreven te staan en 
indien zij nog voor 1 september 2020 hun diploma behalen, komen zij niet in aanmerking voor 
de compensatieregeling. Deze leden vinden dat deze studenten tussen wal en schip vallen en 
vragen de regering in hoeverre zij deze studenten alsnog tegemoet kan komen. 
Op de vraag van de SP-fractie waarom er niet gekozen is voor een meer generieke maatregel 
omdat niet alleen laatstejaars vertraging hoeven op te lopen geven wij aan dat de verwachting 
is dat de vertraging binnen de reguliere opleidingsduur kan worden ingelopen. Alle 
onderwijsinstellingen in het mbo en ho werken juist heel hard aan het voorkomen van 
studievertraging voor studenten. 
 
Het baart de leden van de PvdA-fractie zorgen dat bij een onderzoek van StudeerSnel onder 
méér dan 1600 Nederlandse studenten blijkt dat 60 procent van de studenten zich mentaal 
slechter voelt dan voor de corona-uitbraak en dat gebrek aan productiviteit als gevolg van 
 

 
Het is niet mogelijk om nu vooruit te lopen op gevolgen van een eventuele tweede golf. Daar 
zal besluitvorming over plaatsvinden als die situatie zich voordoet. 
 
Internationale werkende studenten moeten maandelijks 56 uur werken of per kwartaal € 525 
verdienen om in aanmerking te komen voor een studielening of een ov-regeling. Als gevolg 
van COVID-19 verliezen echter veel van deze studenten hun banen. Wat worden de 
consequenties voor de betrokken internationale studenten en hun studieleningen in het 
komende academische jaar?  
DUO gaat soepel om met de 56-uurseis, zolang de coronamaatregelen gelden. Indien de 
student niet aan de 56-uurseis kan voldoen, dan kijkt DUO naar de gewerkte uren voor én na 
de maatregelen. Zo behouden die studenten hun recht op studiefinanciering. 
 
Voornoemde leden vragen of er nu ook snel meer duidelijkheid komt over financiële steun 
voor docenten en onderzoekers: vertraging in onderwijs betekent immers dat er de komende 
jaren extra onderwijsinspanningen nodig zijn. Bovendien loopt ook de vertraging in 
onderzoeksprojecten op universiteiten verder op, wat met name voor jonge onderzoekers tot 
problemen leidt. Voor deze problematiek zijn oplossingen nodig. Welke mogelijkheden ziet de 
regering om hier iets aan te doen, zo vragen deze leden. 
De huidige situatie vraagt veel van wetenschappers. Veel onderzoek ondervindt hinder door 
de coronacrisis. Onderzoekers hebben geen toegang meer tot labs of collecties, lopen tegen 
problemen aan bij dataverzameling, of zetten zich in voor patiëntenzorg of digitaal onderwijs. 
Dat heeft een impact op het Nederlandse onderzoek. Hier zijn wij ons zeer van bewust en wij 
nemen deze signalen serieus. Samen met de publieke kennispartners (NWO, KNAW, VSNU, 
VH en NFU) houdt OCW de ontwikkelingen nauwlettend in de gaten. Doel is om geen 
onderzoekers tussen wal en schip te laten vallen. We kijken daarbij ook naar mogelijkheden 
om het onderzoekswerk te hervatten binnen de kaders van de coronamaatregelen. Wij 
verwijzen u daarvoor graag naar het servicedocument dat wij regelmatig uitbrengen en het 
protocol ‘Herstart Universiteiten’. 
Er wordt ook gekeken of er mogelijkheden zijn om onderzoekers verlenging te bieden indien 
ze die nodig hebben om hun onderzoek af te ronden. Ook worden er door de samenwerkende 
publieke kennispartners verschillende stappen gezet om onderzoeksvertraging waar mogelijk 
op te vangen of beoordeling aan te passen, ook in het licht van het nieuwe erkennen en 
waarderen. Daarnaast is NWO begonnen met het openbaar maken van calls die in de toekomst 
gepubliceerd worden. Dit geeft onderzoekers meer tijd om aanvragen voor te bereiden en hun 
planning daarop aan te passen. Nieuwe sluitingsdata van gepauzeerde calls worden ruim van 
tevoren gepubliceerd. Bovenstaande maatregelen zijn er op gericht om onderzoekers zo veel 
mogelijk te ondersteunen in deze bijzondere omstandigheden. Ook de komende tijd blijven 
we kijken naar wat de mogelijkheden zijn om onderzoekers tegemoet te komen bij de uitloop 
van hun onderzoek. Wij zijn daarover met de verschillende kennispartners in gesprek. 
Daarnaast investeert het kabinet in totaal € 47,5 miljoen - via de ministeries van VWS, OCW 
en EZK en wetenschapsfinanciers ZonMw en NWO en de topsector LSH - in Corona 
gerelateerd onderzoek. Wij spannen ons bovendien in Europa in om binnen de financiële 
middelen van Horizon 2020 de continuïteit voor onderzoeksprojecten te borgen. Dat betreft 
een case by case benadering, geen generieke maatregelen. De huidige situatie heeft een 
negatieve impact op vrijwel alle partijen in de samenleving, dus ook op de publieke 
kennisinstellingen. Zij nemen hun verantwoordelijkheid, waar nodig moeten ambities worden 
bijgesteld om vertraging te kunnen opvangen. 
 
 

 
een school constateert dat een leerling niet op school komt, is het belangrijk dat het gesprek 
vanuit de school wordt aangegaan met de ouders om te onderzoeken wat de reden hiervoor is. 
De leerplichtambtenaar kan hierbij behulpzaam zijn en zijn functie is gericht op de gedeelde 
maatschappelijke zorg, waarbij het contact met de ouders en/of leerling centraal staat. 
Besluiten ouders toch om hun kinderen thuis te houden, dan worden leerplichtambtenaren 
opgeroepen gehoor te geven aan de eerder aangenomen motie om in die situatie geen proces-
verbaal op te leggen. Als het gaat om kinderen in een kwetsbare positie is het des te 
belangrijker dat deze kinderen in het vizier blijven en deze kinderen weer naar school gaan of 
in ieder geval thuis het programma volgen. Ook hier kan de leerplichtambtenaar behulpzaam 
bij zijn door bijvoorbeeld deurbezoeken te doen. 
 
Deze leden lezen dat er € 244 miljoen beschikbaar wordt gesteld voor de voorschoolse 
educatie, het primair onderwijs, het voortgezet onderwijs en het middelbaar 
beroepsonderwijs. Van deze € 244 miljoen wordt € 1,7 miljoen betaald uit de onderuitputting 
van de bestaande subsidieregeling lente- en zomerscholen. Waaruit wordt de overige € 242,3 
miljoen betaald?  
Van de € 244 mln. voor inhaalprogramma's in het ve, po, vo en mbo wordt inderdaad € 1,7 
mln. betaald uit onderuitputting op de bestaande subsidieregeling lente- en zomerscholen vo. 
Voor de overige € 242,3 mln. maakt dit kabinet additionele (generale) middelen vrij welke 
door de Minister van Financiën zijn overgeboekt naar de OCW-begroting. 
 
Voornoemde leden vragen of er al zicht is op hoeveel scholen ervoor kiezen om deze 
zomerlessen te verzorgen om onderwijsachterstanden weg te werken. Zo ja, hoeveel scholen 
in het po en vo kiezen hiervoor? Zo nee, wanneer kunnen we hierover meer duidelijkheid 
verwachten, zo vragen deze leden. 
Op dit moment is nog niet bekend hoeveel scholen ervoor (zullen) kiezen om ‘zomerlessen’ te 
verzorgen om onderwijsachterstanden weg te werken. Het is één van de mogelijkheden om 
invulling te geven aan inhaal- en ondersteuningsprogramma’s waarvoor scholen dit jaar 
subsidie kunnen aanvragen. Om subsidie te kunnen aanvragen voor een inhaal- en 
ondersteuningsprogramma dat (ook) in de zomervakantie wordt georganiseerd, moeten 
scholen in het eerste tijdvak van de regeling een aanvraag indienen. Dit eerste tijdvak loopt 
van 2 juni tot en met 21 juni 2020. De subsidies voor het eerste tijdvak worden op 3 juli 
vastgesteld, dus rond die datum kan inzichtelijk gemaakt worden hoeveel scholen er (mede) 
voor kiezen een inhaal- en ondersteuningsprogramma te organiseren in de periode van de 
zomervakantie van 2020. 
 
De leden van de CDA-fractie lezen dat in totaal € 244 miljoen wordt uitgetrokken om 
onderwijsachterstanden en studievertraging te voorkomen in het ve, po, vo en mbo. Verder 
lezen deze leden dat van deze € 244 miljoen, € 1,7 miljoen betaald is uit de onderuitputting 
van de bestaande subsidieregeling lente- en zomerscholen vo waarmee tevens uitvoering 
16
wordt gegeven aan de motie van de leden Rog en Van Meenen . Deze leden vragen de 
regering of ook onderuitputting op andere zaken is gebruikt om aan het bedrag van € 244 
miljoen te komen. Zo ja, onderuitputting op welke andere zaken? 
Van de € 244 mln. voor inhaalprogramma's in het ve, po, vo en mbo wordt inderdaad € 1,7 
mln. betaald uit onderuitputting op de bestaande subsidieregeling lente- en zomerscholen vo. 
Voor de overige € 242,3 mln. maakt dit kabinet additionele (generale) middelen vrij welke 
door de Minister van Financiën zijn overgeboekt naar de OCW-begroting. 
 
                                                 
16
 Kamerstuk 35 300-VIII, nr. 164 
 

 
 
Voornoemde leden vragen of er ook wordt gemonitord op welke wijze de scholen de 
ontvangen gelden besteden en hoe efficiënt en met welk resultaat deze gelden worden ingezet?  
Ja, er zal een monitoringsonderzoek worden uitgevoerd naar de besteding van de middelen en 
de effecten daarvan. 
 
Deze leden lezen dat er ook € 2 miljoen beschikbaar is voor onderzoek, monitoring, 
uitvoering en communicatie. Deze leden vragen voor wie deze gelden bestemd zijn, kunnen 
scholen daar aanspraak op maken of is dit voor andere organisaties zoals de Inspectie van 
17
het Onderwijs, instellingen die vallen binnen de SLOA of anderen? 
Dit is centraal budget, dat niet naar scholen gaat, maar waarvan een groot deel zal worden 
besteed aan onderzoek. Deze opdracht zal worden aanbesteed aan een onderzoeksbureau. Ook 
is een deel van het geld bedoeld voor de praktische zaken die deze regeling mogelijk maken, 
zoals het behandelen van aanvragen en de toekenning van subsidies door de Dienst Uitvoering 
Subsidies aan instellingen (DUS-i). Een ander deel van het geld is bedoeld voor 
communicatie, waarin we samenwerken met o.a. de Gelijke Kansen Alliantie. 
 
De aan het woord zijnde leden waarderen de inspanningen van de regering om 
studievertraging als gevolg van de coronamaatregelen te voorkomen. Deze leden willen 
graag specifiek weten hoe achterstanden worden ingehaald bij opleidingen voor 
contactberoepen die met stages werken? Hoe worden specifiek mbo-studenten over de 
mogelijkheden geïnformeerd om onderwijsachterstanden in te halen door lente-, zomer- en 
18
herfstonderwijs, conform de motie van de leden Rog en Van Meenen ? Zou het inhalen van 
19
stages in het lente-, zomer- en herfstonderwijs ook mogelijk zijn? Hoe denkt SBB over dit 
plan? 
Inhalen van stages en leerbanen kan soms buiten reguliere schooltijden, denk aan weekenden 
of vakantieweken. Er is via het noodpakket ook extra ondersteuning voor scholen om de 
begeleiding van stages en leerbanen buiten reguliere schooltijden vorm te geven. Uiteraard 
moet dit wel organiseerbaar zijn voor de onderwijsinstelling. Het is aan de school om 
studenten over de mogelijkheden te informeren, afgestemd op wat een school hierin kan 
faciliteren en organiseren. SBB blijft nauw betrokken bij de ontwikkelingen op de scholen en 
biedt hen ondersteunende informatie om de organisatie voor elkaar te krijgen. Samen met de 
scholen en de regionale leerbedrijven kijkt SBB wat er mogelijk is om de beschikbare 
capaciteit van stages en leerbanen bij erkende leerbedrijven maximaal te benutten. 
Als het gaat om veiligheid vraagt SBB van leerbedrijven goed de beschikbare richtlijnen en 
sectorale protocollen te volgen. Uiteraard is het belangrijk dat ook studenten met een stage of 
leerbaan veilig kunnen werken. 
 
Deze leden maken zich zorgen dat een groep mbo-studenten, met name diegene met een 
onderwijsachterstand, moeilijk te bewegen zijn tot het volgen van deze extra 
onderwijsmogelijkheden. Deelt de regering deze zorgen en hoe gaat zij dit stimuleren? 
Mbo-instellingen zetten zich volop in om studenten met een onderwijsachterstand te bereiken 
en te begeleiden, waar nodig met behulp van gemeenten. Over het algemeen hebben mbo-
instellingen studenten die extra ondersteuning nodig hebben goed in beeld, bijvoorbeeld 
omdat deze studenten ook binnen het reguliere programma extra begeleiding krijgen. Een deel 
van de kwetsbare studenten is de afgelopen weken opgevangen door de instellingen of heeft 
op afstand extra ondersteuning gekregen. Met de mbo-instellingen is intensief contact over het 
                                                 
17
 Subsidiëring Landelijke Onderwijsondersteunende activiteiten 
18
 Kamerstuk 35 300-VIII, nr. 164 
19
 SBB: Samenwerkingsorganisatie Beroepsonderwijs en Bedrijfsleven 
 

 
hoe deze ook worden ingericht, leerlingen die eraan deel nemen een realistisch perspectief 
moeten bieden op het inhalen van leer- en ontwikkelachterstanden die zijn veroorzaakt door 
de schoolsluiting vanwege de coronacrisis. 
Ook lezen deze leden dat dit naast de reguliere onderwijstijd zal gebeuren, maar wie zal deze 
extra taken dan uitvoeren? Kan de regering garanderen dat deze taken niet nog extra op het 
bordje van de leraren komen te liggen, die toch al een hoge werkdruk ervaren (en een 
lerarentekort), zo vragen deze leden. 
 Leraren mogen op grond van de cao niet worden verplicht om buiten de reguliere 
schooltijden een inhaal- en ondersteuningsprogramma uit te voeren. Dit is in de toelichting bij 
de regeling en bij de op www.rijksoverheid.nl gepubliceerde vragen en antwoorden 
nadrukkelijk vermeld. Indien zij hier wel toe bereid zijn en zij daarvoor een passende 
financiële vergoeding ontvangen, zijn dat op grond van de regeling subsidiabele kosten. De 
programma’s kunnen ook door derden worden uitgevoerd, bijvoorbeeld door studenten van de 
lerarenopleiding, jongerenwerkers, coaches of andere begeleiders. De uitvoering van het 
programma kan ook worden uitbesteed (bijvoorbeeld aan een huiswerkbegeleidingsdienst), en 
de programma’s kunnen ook in samenwerking met bijvoorbeeld de gemeente, 
sportverenigingen, bibliotheken of culturele instellingen worden uitgevoerd. In het geval de 
school of instelling een derde inschakelt, blijft de school of instelling echter te allen tijde 
eindverantwoordelijk. 
De leden van de SP-fractie vinden het een goede stap van de regering om € 244 miljoen vrij te 
maken voor de ondersteuning gericht op het voorkomen van onderwijsachterstanden. De 
leden vragen echter waarom het geld bestemd is voor ondersteuning gericht op het 
voorkomen van onderwijsachterstanden, terwijl deze er vaak helaas – al dan niet langdurig – 
al zijn. Kan de regering dit toelichten?  
De regeling inhaal- en ondersteuningsprogramma’s onderwijs waarvoor eenmalig € 244 
beschikbaar is gesteld, is een extra voorziening, gericht op de extra leer- en 
ontwikkelachterstanden die zijn ontstaan door de schoolsluiting in verband met de 
coronacrisis. Binnen deze regeling hebben scholen voorrang, die veel leerlingen hebben die al 
een hoog risico op achterstanden hebben. Voor deze leerlingen kunnen de effecten van de 
sluiting van scholen nog groter zijn dan voor andere leerlingen, en achterstanden kunnen zich 
verdiepen. De ‘reguliere’ aanpak van onderwijsachterstanden blijft daarnaast bestaan. 
 
Er is € 2 miljoen beschikbaar voor onderzoek. Wordt er ook onderzoek gedaan naar de 
opgelopen onderwijsachterstanden als gevolg van de coronacrisis en welke ondersteuning er 
nodig is om deze achterstanden weg te werken? Zo ja, wordt daarbij ook gekeken naar al 
bestaande onderwijsachterstanden? Zo nee, waarom niet? In hoeverre worden leraren en 
schoolleiders hierin betrokken?  
Het onderzoek is gekoppeld aan de getroffen regelingen om achterstanden in te halen en is 
daarom primair bedoeld om in beeld te brengen op welke manier de middelen uit de 
regelingen zijn ingezet door scholen en wat de effecten hiervan zijn. Deelnemende scholen 
zullen worden bevraagd over de activiteiten die zij ontplooien en of de inhaalprogramma’s 
eraan bijdragen dat de onderwijsresultaten van leerlingen niet achterblijven. Tevens wordt 
door NRO een breed monitorings- en beleidsevaluatieprogramma uitgevoerd om de 
implementatie en de beoogde effecten van onderwijsachterstandenbeleid dat scholen regulier 
voeren, te onderzoeken. 
 
Kan de regering toelichten waar het geld precies naartoe gaat, oftewel wie krijgt wat qua 
subsidie? Aan welke eisen moet worden voldaan? Deze leden vragen de regering ook waar de 
verdeling van het budget op gebaseerd is.  
 

 
 
De leden van de VVD-fractie lezen dat er een extra impuls wordt gegeven voor werkgevers in 
leerwerkbedrijven om leerwerkplekken te creëren of in stand te houden tijdens en na deze 
crisis. Op welke manier wordt deze € 10,6 miljoen besteed?  
De € 10,6 miljoen is bestemd voor conjunctuurgevoelige sectoren en sectoren waarin veel 
contactgerichte beroepen voorkomen. Leerbedrijven in deze sectoren kunnen voor de 
praktijkleerplaatsen die zij aanbieden extra subsidie aanvragen, bovenop de reguliere subsidie 
praktijkleren. De extra subsidie is beschikbaar voor de studiejaren 2020/2021 en 2021/2022. 
De hoogte van de subsidie wordt bepaald door het bedrag van € 10,6 miljoen te delen door het 
aantal praktijkleerplaatsen waarvoor subsidie is aangevraagd in de eerdergenoemde sectoren. 
 
Daarnaast lezen deze leden dat er een tijdelijke uitbreiding van twee jaar komt voor de 
acquisitie en ondersteuning van leerwerkbedrijven door de SBB in de regio. Waaraan wordt 
deze € 4 miljoen, vrijgemaakt in 2020 en 2021, uitgegeven, zo vragen deze leden. 
De € 4 miljoen voor SBB wordt ingezet om de aanpak stages en leerbanen uit te breiden en te 
intensiveren. SBB krijgt bijvoorbeeld extra ruimte om aan acquisitie te doen voor nieuwe 
stages en leerbanen. Daarnaast hebben wij SBB gevraagd om bij de uitwerking van het 
actieplan aandacht te besteden aan de positie van jongeren in een kwetsbare positie. Zij lopen 
het grootste risico om stages en leerbanen mis te lopen. Ook is SBB gevraagd stappen te 
maken met betrekking tot het versneld beschikbaar stellen van certificaten met zelfstandige 
arbeidsmarktrelevantie in sectoren waar nu juist vraag is naar personeel. Zo wordt een impuls 
gegeven aan de mogelijkheden voor werkenden en werkzoekenden om zich om- of bij te 
scholen.     
 
De leden van de CDA-fractie lezen dat er extra subsidie vrijkomt voor werkgevers, zodat het 
creëren van leerwerkplekken aantrekkelijker wordt. Wat betekent de verhoging van subsidie 
van praktijkleren voor een bedrijf in de praktijk? Kan dit nader worden toegelicht? Deze 
leden vragen aan te geven hoeveel, van de in totaal € 14,6 miljoen die in deze paragraaf 
wordt genoemd voor ondersteuning leerwerkplekken en SBB, is specifiek voor het 
praktijkonderwijs, respectievelijk voortgezet speciaal onderwijs en voorbereidend middelbaar 
beroepsonderwijs? Waar wordt de middelen voor deze sectoren specifiek voor ingezet?  
De verhoging van de subsidie betekent dat leerbedrijven in conjunctuurgevoelige sectoren en 
sectoren waar veel contactgerichte beroepen voorkomen, bovenop de reguliere subsidie 
praktijkleren een extra subsidie kunnen krijgen. De extra subsidie kan uitsluitend worden 
aangevraagd voor leerwerkplekken van mbo-studenten. Hiervoor is een bedrag van € 10,6 
miljoen beschikbaar. De extra subsidie is beschikbaar voor de studiejaren 2020/2021 en 
2021/2022. De hoogte van de subsidie wordt bepaald door het bedrag van € 10,6 miljoen te 
delen door het aantal praktijkleerplaatsen waarvoor subsidie is aangevraagd. Ook is SBB 
gevraagd om bij de uitwerking van het actieplan stages en leerbanen te zorgen voor stages en 
leerbanen in het pro, vso en vmbo. Deze opdracht maakt deel uit van de intensivering van de 
aanpak stages en leerbanen waar het kabinet 4 miljoen voor heeft uitgetrokken. 
 
De CDA-leden hebben met belangstelling de plannen gelezen van de regering tot behoud van 
stages en leerwerkbanen. Deze leden zijn van mening dat de coronacrisis grote gevolgen heeft 
voor de veranderende vraag en aanbod verhouding op de arbeidsmarkt. Ziet de regering ook 
mogelijkheden om extra aandacht te besteden bij aanstaande studenten binnen de 
kansopleidingen? Bijvoorbeeld sectoren waar enerzijds kansen liggen voor studenten en 
anderzijds de samenleving jongeren binnen deze opleiding hard nodig heeft? Deze leden zien 
de huidige crisis als een ideaal moment om hier meer aandacht aan te geven, zeker nu de 
arbeidsmarktverandering in een stroomversnelling is gekomen door de huidige crisis. 
 

 
onder de knie krijgt waar de praktijkuren voor dienden. Soms kan dat op school, en soms op 
een alternatieve stageplaats. Studenten waarvoor ook de school geen stageplaats weet te 
vinden, kunnen zich melden bij SBB. SBB ondersteunt de scholen in hun initiatieven en is 
hard bezig om nieuwe leerbedrijven te erkennen, ook in aanverwante sectoren waar studenten 
misschien niet alle maar wel een deel van de kernprocessen van hun opleiding kunnen leren.    
 
De leden van de SP-fractie vragen wat het offensief tot behoud van stages en leerwerkbanen 
precies inhoudt voor leerlingen van het pro, vso en vmbo? Deze leden merken namelijk op dat 
het actieplan enkel voor het mbo opgesteld is.  
Er is inderdaad een actieplan specifiek voor het mbo. Voor het pro, vso en vmbo is door SBB 
ook een soortgelijk actieplan stageplaatsen in pro, vso en vmbo (leerwerktrajecten) opgesteld, 
beide plannen lopen mee in het budget dat bij deze Incidentele Suppletoire Begroting 
beschikbaar is gesteld 
 
De leden van de PvdA-fractie lezen dat voor het behoud van stages en leerwerkbanen voor 
praktijkonderwijs, voortgezet speciaal onderwijs, voorbereidend middelbaar 
beroepsonderwijs en mbo het kabinet met een offensief komt. Met een extra impuls per jaar 
van € 10,6 miljoen in 2020 en ook in 2021 wordt het ook voor werkgevers in 
leerwerkbedrijven aantrekkelijker gemaakt om leerwerkplekken te creëren of in stand te 
houden tijdens en na de coronacrisis. Kan de regering becijferen welk deel van de 
stagetekorten hiermee zal worden opgelost, zo vragen deze leden. 
Uit de evaluatie “Subsidieregeling praktijkleren 2014-2018” door Regioplan blijkt dat de 
hoogte van de subsidie van invloed is op het aantal praktijkleerplaatsen dat werkgevers bereid 
zijn aan te bieden. Echter, dit geldt bij omstandigheden die voor het overige gelijk blijven. 
Daarvan is op dit moment geen sprake. De impact van de coronacrisis op de economie is nog 
ongewis. Behalve de hoogte van de subsidie spelen ook de gewijzigde omstandigheden een 
rol bij het aanbieden van praktijkleerplaatsen. Het is dan ook niet mogelijk een inschatting te 
maken van het effect op het aantal praktijkleerplaatsen. Met de extra subsidie benadrukt het 
kabinet het zeer belangrijk te vinden dat bedrijven voldoende praktijkleerplaatsen blijven 
aanbieden om 500.000 mbo-studenten te kunnen opleiden voor de toekomst. Het bedrijfsleven 
heeft er ook zelf belang bij om voldoende mensen in hun sector te blijven opleiden, zeker als 
de arbeidsmarkt later weer aantrekt. Het verheugt ons om te zien dat vanuit een aantal 
sectoren, daar waar dat mogelijk is, ook maatregelen worden genomen om de bbl in deze tijd 
extra te steunen. Een voorbeeld is het opleidingsfonds OOM van de sociale partners uit de 
metaalbewerking. Dit fonds heeft een aantal maatregelen getroffen ten behoeve van de 
instroom en het behoud van bbl-banen, zoals het verhogen van de leerwerkbijdrage voor 
startende en huidige bbl’ers. Ook het O&O-fonds voor bedrijven in de metalelectro heeft de 
bijdrage verhoogd, zo is besloten door de vakbonden en de ondernemersorganisatie voor de 
technische industrie. Diverse werknemersvertegenwoordigers en branches, zoals Bouwend 
Nederland en de BOVAG, hebben bovendien al een oproep gedaan om bbl’ers te behouden 
voor de sector. Zulke steun voor de bbl is nu erg belangrijk en wij zijn blij om te zien dat 
sociale partners zich het belang van het behoud van de bbl voor de toekomst van de sector 
realiseren. 
 
De leden van de SGP-fractie vragen op welke wijze bij de inzet om stages en leerwerkplekken 
te behouden de positie van kleine(re) ondernemers aan bod komt. Deze leden constateren dat 
de betrokkenheid van deze groep bij het bieden van kansen voor studenten vaak groot is, 
maar dat de financiële ondersteuning voor hen van groot belang is, zeker in de huidige 
omstandigheden. 
 

 
beschikking hiertoe of is het wie eerst komt, wie eerst maalt? Hoe zorgt de regering voor een 
eerlijke verdeling, zo vragen deze leden. 
Veel schoolbesturen hebben in de afgelopen periode zelf oplossingen weten te vinden voor 
leerlingen die geen beschikking hadden over de benodigde apparatuur. Waar dat niet lukte, 
heb ik de betreffende leerlingen via hun schoolbesturen ondersteund middels de genoemde 
regeling. Om van deze ondersteuning gebruik te kunnen maken, konden schoolbesturen bij 
SIVON een aanvraag indienen. Aanvankelijk was voor deze regeling € 2,5 mln. beschikbaar. 
Dit bleek gezien de vraag vanuit de sector niet toereikend. Om die reden heb ik additioneel € 
3,8 mln. ter beschikking gesteld en is tot 28 april 2020 een tweede aanvraagronde 
opengesteld, zoals ik heb gemeld in mijn Kamerbrief van 4 mei jl . SIVON heeft alle 
aanvragen die resulteerden na de tweede ronde kunnen honoreren, mede dankzij een eigen 
bijdrage van de betrokken schoolbesturen. De laatste aanvragen worden nu afgehandeld, 
waarmee uiteindelijk ruim 15.000 devices blijvend ter beschikking zijn gesteld aan het 
onderwijs, zowel in Europees Nederland als in Caribisch Nederland. 
De leden van de PvdA-fractie merken op dat nieuwkomers die de Nederlandse taal nog niet of 
nauwelijks spreken of die komend schooljaar de overgang zullen maken naar het reguliere 
onderwijs, in deze periode extra achterstanden hebben opgelopen. De regering maakt 
eenmalig € 21 miljoen vrij voor het po en vo om de nieuwkomersbekostiging voor de huidige 
groep nieuwkomers met drie maanden verhogen. Deze leden hechten hier zeer aan en hadden 
hier ook tijdens het notaoverleg van 29 april jl. om gevraagd door middel van de motie van de 
21
leden Van den Hul en Westerveld . Reden is dat anders de coronacrisis voor deze groep 
leerlingen leidt tot vertraging, waardoor ze niet op tijd op hun niveau kunnen uitstromen naar 
regulier onderwijs. In hoeverre geeft de regering nu alsnog uitvoering aan deze motie, zo 
vragen deze leden. 
De motie van de leden Van de Hul en Westerveld is ontraden vanwege het ontbreken van 
financiële dekking. Ik heb toen aangegeven om me sterk te maken voor extra financiële 
middelen, ook voor deze doelgroep. Dat is gelukt. De € 21 miljoen, die is vrijgemaakt, komt 
overeen met één kwartaal extra nieuwkomersbekostiging voor po- en vo-scholen voor de 
groep nieuwkomers die getroffen is door de tijdelijke sluiting van de scholen vanwege de 
coronacrisis. Hiermee wordt beoogd dat scholen die eerste-opvangonderwijs verzorgen aan 
nieuwkomers dat onderwijs nu langer kunnen bieden voor de nieuwkomers die dat nodig 
hebben. De scholen kunnen zelf het beste inschatten wat ieder kind nodig heeft. Daarom 
kunnen scholen er bijvoorbeeld voor kiezen om kinderen langer onderwijs op een 
gespecialiseerde nieuwkomersvoorziening te bieden of om extra ondersteuning te bieden 
naast onderwijs in de reguliere klas.  
 
 
                                                 
21
 Kamerstuk 35 300-VIII, nr. 171 
 

