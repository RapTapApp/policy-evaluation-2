Staat van het Consulaire 2020 
  
Elk jaar verschijnt de Staat van het Consulaire: een verslag van de resultaten op het vlak van consulaire dienstverlening en 
visumbeleid en een beleidsmatige vooruitblik met accenten voor de komende periode. Deze editie is anders dan de eerdere 
edities van de Staat van het Consulaire. Dit komt omdat deze Staat van het Consulaire uitkomt in een periode waarin de uitvoering 
die het ministerie van Buitenlandse Zaken aan consulaire dienstverlening geeft, anders is dan wij vorig jaar hadden kunnen 
voorzien. Door de ontwikkelingen rondom COVID-19 is de afgelopen maanden alle inzet gericht op de veiligheid van Nederlanders 
wereldwijd, een hoeksteen van het consulaire beleid.   
 
Wereldwijd zijn medio maart alle reisadviezen geclassificeerd als ‘alleen noodzakelijke reizen’ (oranje) of ‘niet reizen’ (rood). 
Daarna is onophoudelijk gewerkt aan het organiseren van de veilige thuiskomst van gestrande Nederlandse reizigers. In diezelfde 
periode is het innamebeleid voor aanvragen en afgifte van visa en reisdocumenten aangepast en is gewerkt aan een zorgvuldige 
vormgeving van de consulaire dienstverlening en de visumpraktijk van Nederland wereldwijd. Steeds stond daarbij als 
uitgangspunt centraal de wereldwijde inzet vanuit het ministerie en vanuit diplomatieke posten, 24 uur per dag 7 dagen per week 
gericht op de belangen van Nederland en Nederlanders wereldwijd. U bent over de stappen rondom de COVID-19-ontwikkelingen 
en de consulaire dienstverlening geïnformeerd in Kamerbrieven d.d. 16 maart, 23 maart, 27 maart, 7 april en 26 april. 
 
Tegen de achtergrond van die COVID-19 ontwikkelingen geeft de Staat van het Consulaire editie 2020 een beknopt overzicht 
van de uitvoering van de consulaire dienstverlening in 2019 en geeft deze opvolging aan toezeggingen en verzoeken vanuit het 
parlement. Deze Staat van het Consulaire geeft ook een verdere appreciatie van het door de Vaste Kamercommissie voor 
Buitenlandse Zaken geïnitieerde landenvergelijkende onderzoek naar consulaire dienstverlening, beschrijft de stand van zaken 
van het project Eidos en van het onderzoek naar de detentieomstandigheden van gedetineerden in het buitenland.  
Tevens geeft de Staat een eerste terugblik op de consulaire aanpak tijdens de COVID-19 crisis, met daarin bijzondere aandacht 
voor de repatriëringsinzet voor gestrande Nederlandse reizigers wereldwijd als gevolg van COVID-19 gerelateerde maatregelen 
in het kader van het publiek-private convenant Bijzondere Bijstand Buitenland (BBB), de vervolgaanpak voor repatriëring en 
veiligheid van Nederlanders wereldwijd en geleerde lessen.  
 
Daarnaast gaat deze Staat in op het belang van goede dienstverlening van de Nederlandse overheid als geheel aan 
Nederlanders in het buitenland, juist ook in deze COVID-19 crisis, en op de rol die project Loket Buitenland daarin kan vervullen. 
Tevens vindt u in de bijlage bij deze Kamerbrief de ‘cijfers consulair’, een cijfermatig overzicht van de resultaten die in 2019 zijn 
geboekt op het gebied van consulaire dienstverlening. 
 
Consulaire COVID-19 aanpak 
 
Veiligheid van Nederlanders wereldwijd: repatriëring Nederlanders wereldwijd en het Convenant 
Bijzondere Bijstand Buitenland en vervolgaanpak  
 
Toen in januari jl. in China COVID-19 uitbrak en maatregelen werden genomen door de Chinese overheid werd er voor een 
twintigtal Nederlanders die plotseling in Wuhan vast kwamen te zitten in samenwerking met Frankijk, Duitsland en het VK 
repatriëring van overheidswege georganiseerd, mede gefaciliteerd door het ministerie van Defensie. In februari en maart 2020 
werden in toenemende mate wereldwijd preventieve maatregelen genomen om verspreiding van COVID-19 tegen te gaan, 
waardoor een ongekend aantal Nederlandse reizigers wereldwijd buiten hun eigen schuld om in de problemen kwam. 
Nederlandse reizigers hebben een eigen verantwoordelijkheid om voor hun eigen reis voor onderdak en andere zaken te 
zorgen, waaronder ook het bekostigen van alternatieve reisprogramma’s en transport als dat nodig blijkt. De uitzonderlijke 
COVID-19 situatie en de impact op de veiligheid van Nederlandse reizigers wereldwijd vroeg evenwel om uitzonderlijke 
maatregelen.  
 
Gefaseerde aanpak 
Bij de repatriëring en de aanpak op weg naar bijzondere bijstand is een gefaseerde aanpak gehanteerd. Bij de eerste 
ontwikkelingen is ervoor gekozen om de reisadviezen gaandeweg tekstueel scherper te stellen door toevoeging van de door 
lokale overheden genomen beperkende maatregelen (zoals bijvoorbeeld sluiting van musea en scholen). Door de daarna steeds 
meer genomen verregaande maatregelen (zoals bijvoorbeeld in- en uitreisbeperkingen van gebieden/land of aanzienlijk 
1 
 

vormgeven van voortgezet veilig verblijf, door gestrande Nederlandse reizigers bijvoorbeeld te ondersteunen bij het vinden van 
geschikt tijdelijk verblijf indien terugkeer nog niet aan de orde was. Dit betrof bijna altijd maatwerk. 
 
Om de bovengenoemde repatriëringsinspanningen te kunnen financieren richtten de Rijksoverheid, de ANVR en het Verbond van 
Verzekeraars een bijzondere financiële voorziening in ter grootte van maximaal 10 miljoen euro om tijdelijk de kosten te kunnen 
dragen voor deze bijzondere bijstand buitenland. Het ministerie van Buitenlandse Zaken heeft een overeenkomst gesloten met 
Stichting Calamiteitenfonds Reizen voor het beheer van deze financiële voorziening. De stichting zorgt enerzijds voor de betaling 
aan luchtvaartmaatschappijen en reisorganisaties voor de repatriëringsvluchten en anderzijds voor het invorderen van de incasso 
bij de gerepatrieerde reizigers. Van Nederlandse en andere (met name EU-) reizigers die gebruik hebben gemaakt van de 
repatriëringsvluchten in het kader van bijzondere bijstand buitenland werd een eigen financiële bijdrage gevraagd (respectievelijk 
300 euro en 900 euro, afhankelijk van de locatie). Deze eigen bijdrage is in lijn met het uitgangspunt van de eigen 
verantwoordelijkheid van reizigers en was bedoeld om de kosten van deze aanpak zoveel mogelijk te mitigeren.  
 
Europese samenwerking 
De consulaire crisis zoals veroorzaakt door de COVID-19 pandemie werd ook gekenmerkt door een grote mate van Europese 
solidariteit. Nederland is voorstander van Europese samenwerking op het gebied van consulaire dienstverlening, zeker bij het 
gezamenlijk vormgeven van een consulaire crisisaanpak en/of evacuatie en samenwerking bij reisadviezen. Deze opstelling 
maakt deel uit van de actieve agenda die in Europees verband wordt uitgedragen en die erop is gericht concrete voortgang te 
bewerkstelligen voor Europese burgers.  
 
Alle Nederlandse repatriëringsvluchten zijn middels het Common Emergency Communication and Information System (CECIS), 
het zogeheten Consular Online platform (COOL) en de Nederlandse ambassades en consulaten in het land van repatriëring aan 
EU-lidstaten kenbaar gemaakt en op Nederlandse vluchten is via die wegen een veilige terugkeer aangeboden aan gestrande 
EU-burgers in de desbetreffende landen. Nederland heeft op deze manier ruim 2000 EU-burgers naar huis gebracht. Vice versa 
konden vele duizenden Nederlanders middels repatriëringsvluchten van andere EU-lidstaten naar Nederland terugkeren. Met 
deze inzet komt Nederland, net als veel andere EU-lidstaten en aangesloten derde landen, in aanmerking voor cofinanciering 
van de vluchten door de EU onder het Europees Civiel Beschermingsmechanisme (UCPM).  
 
Afronding convenant Bijzondere Bijstand Buitenland en vervolgaanpak repatriëring 
Inmiddels is het grootste gedeelte van de gestrande Nederlandse reizigers teruggekeerd naar Nederland. Het 
samenwerkingsverband met ANVR, Verbond van Verzekeraars en alarmcentrales in het kader van het convenant werd op 20 
mei 2020 afgerond. Dat betekent dat er geen vluchten meer worden georganiseerd in het kader van het convenant Bijzondere 
Bijstand Buitenland, maar betekent nadrukkelijk niet dat het ministerie van Buitenlandse Zaken zich niet meer inspant voor 
repatriëring van onverhoopt nog in het buitenland gestrande Nederlanders en/of dat Nederlanders die nog wel ergens ter 
wereld in de problemen zitten geen bijstand meer zouden krijgen. In de vervolgfase zijn er, met uitzondering van Marokko, 
geen landen meer waar zich grote aantallen gestrande reizigers bevinden, maar ligt de focus op het verlenen van consulaire 
bijstand en/of het bijdragen aan een veilige terugkeer naar Nederland van veel kleinere aantallen Nederlanders (enkele 
Nederlanders in een land in nood). Dit vraagt om een andere aanpak, waarbij Nederland onverkort inzet op EU-samenwerking. 
In veel gevallen zijn er in die landen immers naast (kleinere aantallen) Nederlanders ook nog gestrande EU-burgers van 
verschillende nationaliteiten. In nauwe coördinatie met de Europese Dienst voor Extern Optreden (EDEO) en andere EU-
lidstaten wordt continu naar mogelijkheden gezocht om een veilige terugkeer naar Europa te organiseren.  
 
Geleerde lessen 
Het ministerie van Buitenlandse Zaken heeft reeds een aantal geleerde lessen in kaart gebracht: ze zijn cruciaal voor het borgen 
van de veiligheid van Nederlanders wereldwijd. Daarnaast zal de aanpak in deze consulaire crisis uitvoeriger worden 
geanalyseerd door een onafhankelijke externe partij om zoveel mogelijk lessen te trekken uit de gekozen aanpak en zo de 
verlening van consulaire bijstand en Nederlandse consulaire crisisstructuur te blijven verbeteren voor Nederlanders wereldwijd. 
Op dit moment heeft het ministerie de volgende zaken geconstateerd naar aanleiding van de repatriëringsoperatie: 
• Informatievoorziening door Buitenlandse Zaken speelt een belangrijke rol tijdens elke fase van een reis: tijdens de 
voorbereiding van de reiziger, door middel van reisadviezen, tijdens de reis (de eigen verantwoordelijkheid van de 
reiziger wordt onder de aandacht gebracht middels de ‘’wijs op reis’’ campagne) en mogelijk als vangnet bij het 
beëindigen van de reis, indien consulaire bijstand of zelfs repatriëring aan de orde is. De kwaliteit van de 
dienstverlening tijdens elk van deze fases bepaalt hoe effectief de Nederlander in het buitenland wordt bijgestaan. De 
communicatiekanalen (telefonie, web-based, informatieservice, ReisApp) dienen 24 uur per dag bereikbaar en 
3 
 

het openbare leven en toeristische faciliteiten. Daarbij zal steeds de inbreng betrokken worden van RIVM/VWS als het gaat om 
inschatting van de gezondheidssituatie/-maatregelen, waaronder de ziekenhuiscapaciteit, test- en opsporingscapaciteit. 
Daarnaast zal potentiele reizigers meegegeven worden dat in verband met de volatiele COVID-19 situatie er ook een risico is 
van eventueel nieuwe beperkende maatregelen die snel zouden kunnen worden ingevoerd. 
 
Reisadviezen zijn en blijven maatwerk. Vergelijkbare gebeurtenissen (zoals bijvoorbeeld een tyfoon) leiden gezien de 
verschillende context (zoals bijvoorbeeld de organisatie en capaciteit van de lokale overheid) in verschillende landen tot andere 
2
risico’s, en daarmee mogelijk een andere kleurkwalificatie. Op basis van de adviezen van de Algemene Rekenkamer zal BZ 
bezien of de overwegingen voor aanpassingen van classificaties van de reisadviezen transparanter gemaakt kunnen worden. 
Verder zal het nieuwe beleid worden voortgezet om bij een beginnende crisis en/of calamiteit zo snel mogelijk 
procesinformatie in het reisadvies op te nemen met een handelingsperspectief voor de burger. Parallel wordt direct in overleg 
met de post en andere bronnen een gedegen kwalitatieve analyse van de situatie gemaakt op basis waarvan het reisadvies 
daarna inhoudelijk wordt aangepast.  
 
Overige consulaire dienstverlening 
 
Na de uitbraak van de COVID-19 pandemie is de reguliere consulaire dienstverlening grotendeels afgeschaald, zowel om de 
veiligheid van klanten en medewerkers te garanderen en om personele capaciteit vrij te maken voor de repatriëringsoperatie. 
Paspoort- en visumverlening werd slechts gedaan in bepaalde urgente gevallen, en andere producten zoals 
inburgeringsexamens, consulaire verklaringen en legalisatie werden niet meer verstrekt. Nu Nederland, en veel andere landen 
in de wereld, weer langzaam uit de lockdown-situatie komen, bekijkt ook het ministerie hoe en onder welke voorwaarden deze 
consulaire dienstverlening weer kan worden opgestart. Hierbij spelen verschillende overwegingen: 
• De mate waarin grensoverschrijdend verkeer, zowel binnen en buiten de EU, weer mogelijk is. Visumverlening is bijv. 
alleen mogelijk binnen de kaders van het Nederlands beleid aan de grens met betrekking tot toegang tot Nederland, 
dat door het ministerie van Justitie en Veiligheid bepaald wordt. Daarnaast is coördinatie met EU-partners belangrijk: 
wij geven immers samen met hen visa af voor de gehele Schengenzone, dus het hervatten van de dienstverlening 
willen we zo veel mogelijk gezamenlijk met hen doen.  
• De gezondheidssituatie in Nederland. Nu de anderhalvemetersamenleving langzaam tot het nieuwe normaal wordt, 
bekijkt het ministerie hoe hieraan vorm kan worden gegeven bij het werk op zowel het ministerie als op de posten. 
Het herstarten van de consulaire dienstverlening kan alleen als dit op een veilige manier gebeurt voor zowel klanten 
als medewerkers. Het ministerie volgt daarbij de richtlijnen van het RIVM evenals het rijksbrede protocol voor veilig 
werken van het ministerie van Binnenlandse Zaken en Koninkrijksrelaties.  
• De gezondheids- en veiligheidssituatie in andere landen. De consulaire afdeling op posten kunnen alleen geopend 
worden als de gezondheids- en veiligheidssituatie ter plekke dat ook toestaat. Deze kan snel verbeteren maar ook 
verslechteren, wat ook gereflecteerd wordt in het afschalen of opschalen van het reisadvies, dus een flexibel beleid is 
hierbij onontbeerlijk.  
 
Verwachtingen 
In 2019 verwerkte het ministerie ongeveer 740.000 aanvragen voor visa voor kortverblijf, wat een stijging was van 8,8% t.o.v. 
2018. Aan deze stijgende lijn komt door de COVID-19 pandemie een einde, daar het aantal visumaanvragen tussen medio maart 
en nu een fractie is van de normale volumes. Samen met de afschaling van de overige consulaire dienstverlening, zorgt dit 
fenomeen voor een daling in de verwachte consulaire inkomsten voor 2020. Ook op de externe dienstverleners bij welke 
klanten visumaanvragen kunnen indienen, heeft deze krimp in aantallen een groot effect. Of de aantallen visumaanvragen, en 
daarmee de consulaire inkomsten, zullen herstellen later in 2020 en in 2021 is op dit moment nog niet duidelijk.  
 
 
 
 
                                                            
2
 Algemene Rekenkamer, ‘Resultaten verantwoordingsonderzoek 2019 Ministerie van Buitenlandse zaken’, 20 mei jl. 
5 
 

Project Loket Buitenland 
 
Tijdens de COVID-19 crisis krijgt het ministerie van Buitenlandse Zaken naast het contact met gestrande reizigers steeds vaker 
telefoontjes van in het buitenland woonachtige Nederlanders die zich zorgen maken over hun veiligheid of worden 
geconfronteerd met alle beperkingen als gevolg van de overheidsmaatregelen. Mensen hebben behoefte aan informatie, steun 
en perspectief. Ook als zij buiten Nederland verblijven. Dan is de kwetsbaarheid en afhankelijkheid van de overheid misschien 
zelfs wel groter. Des te belangrijker is het om voor deze groep een 24/7 contactpunt in Nederland te hebben, waar men terecht 
kan met vragen of naar de juiste plek binnen de juiste instantie wordt doorverwezen. De crisis onderstreept het belang om te 
werken aan een moderne dienstverlening van de Nederlandse overheid als geheel. 
 
Project Loket Buitenland werkt voor deze doelgroep aan zo’n centraal burgerportaal voor alle relevante producten en diensten 
van de Nederlandse overheid, via de website Nederlandwereldwijd.nl en het daarmee verbonden 24/7 contactcenter. Hier 
kunnen burgers vanuit het buitenland al een tijd terecht met hun vragen over de dienstverlening van het ministerie van 
Buitenlandse Zaken. Dit portaal wordt dit jaar en volgend jaar uitgebouwd met informatie over steeds meer producten en 
diensten. Sinds de eerste helft van dit jaar kan de burger hier ook terecht met zijn/haar vragen rond DigiD, het AOW-pensioen, 
de Registratie Niet-Ingezetenen (RNI) en daaraan gekoppeld het Burgerservicenummer (BSN), Europees erkende inlogmiddelen 
bij de overheid als alternatief voor DigiD (eIDAS) en stemmen vanuit het buitenland. Dit is het tweede jaar op rij dat concrete 
stappen zijn gezet om de dienstverlening vanuit de overheid steeds meer op één plek te combineren. Het is in het belang van al 
die Nederlanders in het buitenland om deze verbreding door te zetten. Om dienstverlening in samenhang aan te kunnen 
bieden. Om de signalen die we ontvangen om te zetten in concrete acties waar deze burgers beter mee geholpen zijn. Om 
gezamenlijk de verkokering in de overheid te doorbreken en als één overheid naar buiten te treden. En om snel stappen te 
zetten met verdere digitalisering van dienstverlening zodat burgers ook bediend kunnen worden als zij noodgedwongen aan 
huis gebonden zijn.  
 
Project Loket Buitenland zet de burger centraal, door eindgebruikers te betrekken bij datgene wat wordt ontwikkeld en door 
tussentijds klanttevredenheid te meten. Ook zijn er frequente en goede contacten met belangenorganisaties van Nederlanders 
in het buitenland. Het jaarlijkse Global Forum Dutch Citizens – een klankbordbijeenkomst met belangenorganisaties, 
vertegenwoordigers van uw Kamer en projectpartners – zal dit najaar vanwege COVID-19 zeer waarschijnlijk in digitale vorm 
plaatsvinden.   
 
Appreciatie van het Rand Europe rapport, het door de Tweede Kamer geïnitieerde 
landenvergelijkende onderzoek naar consulaire dienstverlening. 
 
Consulaire dienstverlening is een van de kerntaken van het ministerie van Buitenlandse Zaken en een van de bijzondere 
aandachtsgebieden van de vaste commissie voor Buitenlandse Zaken van de Tweede Kamer. In opdracht van de vaste 
commissie voor Buitenlandse Zaken heeft RAND Europe een landenvergelijkende studie uitgevoerd om na te gaan hoe 
3
Nederland en andere landen hun consulaire diensten inrichten. Het rapport “Die Nederlanders kom je ook overal tegen” is op 
21 november jl. aan de Kamer aangeboden, waarna de vaste commissie voor Buitenlandse Zaken de minister van Buitenlandse 
Zaken om een reactie heeft gevraagd op het rapport, met name op hoofdstuk 4 “Inzichten uit het buitenland”. 
 
Uit het rapport en bespreking van dit rapport door de vaste commissie voor Buitenlandse Zaken komt naar voren dat de 
Nederlandse consulaire dienstverlening stevig staat in vergelijking tot de consulaire dienstverlening van andere landen. Dit 
komt bijvoorbeeld naar voren in het wijdvertakte Nederlandse postennetwerk en de laagdrempelige manier waarop burgers 
contact kunnen opnemen met het ministerie van Buitenlandse Zaken via het 24/7 contactcenter. Tussen de uitvoering die 
Nederland en andere landen geven aan consulaire dienstverlening zitten overeenkomsten, zoals het aanbieden van 
reisadviezen via de website en een app, training van personeel en inzet van lokaal personeel. Uit het onderzoek komt ook een 
aantal inzichten naar voren die stimuleren tot verdere gedachtenvorming en die behulpzaam zijn voor het vormgeven van het 
consulair beleid.  
 
                                                            
3
 Australië, Duitsland, Estland, Frankrijk, Ierland, Verenigd Koninkrijk en Verenigde Staten 
7 
 

Waar andere landen ervoor hebben gekozen om specifieke doelgroepen zoals ouderen of juist jongeren voor te lichten, kiest 
Nederland ervoor om in het reisadvies informatie voor iedereen te geven. Daarnaast worden campagnes gevoerd die specifiek 
op bepaalde doelgroepen gericht zijn, bijvoorbeeld via social media voor schoolverlaters en door de “Wijs op Reis” campagnes. 
  
Samen met de Douane is het ministerie van Buitenlandse Zaken een publiekscampagne “Wijs op Reis” gestart. De campagne 
heeft als doel Nederlanders bewust te maken van het belang van een goede reisvoorbereiding, zodat ze kunnen genieten van 
een onbezorgde vakantie. BZ en de Douane hebben dezelfde doelgroep, de Nederlandse reiziger. Beide voeren al jarenlang 
bewustwordingscampagnes over reizen in het buitenland, met als doel te voorkomen dat reizigers in de problemen komen. Met 
het bundelen van deze krachten willen we onze boodschap versterken en de dienstverlening verbeteren. Zo wordt het de 
reiziger gemakkelijker gemaakt doordat al onze informatie voortaan op één website te vinden is: wijsopreis.nl.  
 
Op de website wijsopreis.nl kunnen reizigers alle relevante informatie vinden van het ministerie van Buitenlandse Zaken en de 
Douane: van de reisadviezen tot informatie over wat wel of niet mee mag in de bagage terug naar huis. De campagne 
verscheen tot de uitbraak van de COVID-19 crisis o.a. op radio, tv en online. Deze middelen zijn vooraf getest onder het 
algemeen publiek.  
 
Ten aanzien van reisdocumenten geeft het onderzoek aan dat een aantal landen de mogelijkheid biedt om online een nieuw 
paspoort aan te vragen. In het internationaal vergelijkend onderzoek dat de ministeries van Binnenlandse Zaken en 
Koninkrijksrelaties en Buitenlandse Zaken samen hebben laten uitvoeren, is om die reden expliciet aandacht gegeven aan de 
landen Estland en het VK. In bijvoorbeeld het VK is de verschijningsplicht bij het aanvragen van identiteitsdocumenten zoals 
paspoorten, grotendeels afgeschaft. In Nederland is dit, mede vanwege de opname van vingerafdrukken in paspoorten, op dit 
moment niet mogelijk. Het ministerie onderzoekt wel, in samenspraak met het ministerie van BZK, de mogelijkheden voor het 
flexibeler toepassen van de verschijningsplicht.  Bijvoorbeeld door aanvragers in de gelegenheid te stellen om op een voor hun 
gelegen moment biometrie achter te laten op de post. In de brief waarmee minister Knops en ik het internationaal vergelijkend 
5
onderzoek aan de Kamer hebben aangeboden geven wij aan dat het ministerie van Buitenlandse Zaken werkt aan een 
gefaseerde en veilige digitalisering van het aanvraagproces, waarbij bezoek aan een aanvraagbalie nodig blijft voor de 
identiteitsvaststelling en afgifte van biometrie. Vorig jaar is een online paspoortaanvraagformulier ontwikkeld. Dit formulier 
wordt sinds 11 september 2019 getest voor paspoortaanvragen bij de Nederlandse ambassade in Bern. 
 
Daarnaast is per november 2019 de paspoortdienstverlening via een externe dienstverlener uitgebreid naar de locatie Perth. De 
in april voorziene opening van de paspoortbalie bij de externe dienstverlener in Birmingham is door de COVID-19 crisis 
6
uitgesteld naar een later moment. 
Nederland zet daarnaast actief in op ‘mobiele brigades’, Wereldwijd zijn op locatie consulaire spreekuren georganiseerd om 
paspoortaanvragen in te nemen van Nederlanders in het buitenland. Mobiele apparatuur is bijvoorbeeld ingezet door CG 
Sydney in Perth, Brisbane, Melbourne, Brisbane en Adelaide; door CG Sao Paulo in Brasilia, Belem, Fortaleza, Recife en 
Holambra II; door ambassade Wellington in Auckland, Christchurch, Tauranga/Rotorua, Hamilton, Napier, Nelson en 
Invercargill; door ambassade Madrid op de Balearen, de Canarische eilanden, in Benidorm, Barcelona en Málaga. In de VS 
reisden CG San Francisco naar Denver en Phoenix en CG New York ging met mobiele apparatuur naar Boston en Pittsburgh. 
Door de COVID-19 crisis ligt deze dienstverlening stil, maar zodra de situatie het toelaat zullen ambassades en consulaten-
generaal weer op locatie consulaire spreekuren organiseren. 
 
Inzichten met betrekking tot de bijstand aan staatsburgers in nood 
Het rapport benoemt voor dit onderdeel inzichten met betrekking tot samenwerkingsverbanden, 
kwetsbaarheidsbeoordelingen, crisisrespons, repatriëring en staatsburgers in gevangenschap in het buitenland. 
 
Nederland maakt onderdeel uit van het bestaande kader van samenwerking op consulair gebied tussen de EU-landen, waarbij –
waar nodig en mogelijk – actief uitvoering wordt gegeven aan de afspraak dat we elkaars burgers helpen. Deze samenwerking 
                                                            
5
 Kamerbrief inzake resultaten van onderzoeken naar innovaties in dienstverlening paspoorten, 10 december jl. (Kamerstuk 25764 nr. 125) 
6
 Kamerbrief inzake maatregelen consulaire dienstverlening t.a.v. COVID-19 uitbraak, 27 mrt jl. (Kamerstuk 32734 nr. 45) 
 
 
9 
 

buitenland invloed te geven op de samenstelling van de Eerste Kamer. De Tweede Kamer heeft inmiddels met dit voorstel voor 
Grondwetswijziging ingestemd. 
 
Daarnaast kunnen Franse burgers in het buitenland eenmaal in de zes jaar deelnemen aan de verkiezingen voor het ‘parlement 
voor Franse staatsburgers in het buitenland’. Deze vertegenwoordiging treedt op als raadgever van de Frans overheid inzake de 
consulaire dienstverlening. Net als Frankrijk betrekt Nederland ook haar burgers in het buitenland bij het vormgeven van de 
consulaire dienstverlening. Dit gebeurt bijvoorbeeld via de internetconsultatie over consulaire dienstverlening, waarin burgers 
wordt gevraagd te reageren op een aantal vragen over consulaire onderwerpen. Daarnaast is vorig jaar de eerste versie van het 
‘Global Forum Dutch Citizens’ georganiseerd, een klankbordbijeenkomst met belangenbehartigende organisaties van 
Nederlanders in het buitenland. Tijdens deze bijeenkomst, maar ook tussentijds, is er goed contact over knelpunten in de 
dienstverlening en verkrijgt het ministerie van Buitenlandse Zaken feedback over concrete producten en diensten. 
 
Update over project Eidos, het project waarin de verwerking van visumaanvragen 
wordt gedigitaliseerd 
 
Het project Eidos realiseert de vervanging van de huidige applicaties NVIS (het huidige visum informatiesysteem) en VISANA 
(het visum informatiesysteem voor het Caribisch gebied), waarmee Schengenvisa en Caribische visa worden verwerkt. Het 
nieuwe systeem heeft de naam Kairos. In oktober 2019 heeft het Bureau IT (BIT) van het ministerie van BZK een adviesrapport 
aangeboden over dit project. Hierin wordt geoordeeld dat het ontwerp van Kairos verder moet worden uitgewerkt en dat de 
testaanpak moet worden verbeterd om verzekerd te zijn van een tijdige en succesvolle ingebruikname. 
 
Naar aanleiding van het BIT-adviesrapport van 24 oktober 2019 heeft een heroriëntering plaatsgevonden over de opzet en 
aanpak van het project Eidos. Dit heeft geleid tot aanpassingen in de organisatie van het project. De uitwisseling van gegevens 
met externe partijen is een essentieel onderdeel van de visumverwerking en besloten is om een apart bouwteam te belasten 
met de ontwikkeling hiervan. Voor dit team worden de benodigde specialisten aangetrokken, met name op gebied van 
applicatie architectuur, business analyse en informatieanalyse. Conform de aanbevelingen van het BIT wordt nu eerst het 
ontwerp verder afgerond en de testaanpak verbeterd. Ook conform het advies van het BIT is de planning hierop aangepast.  
 
Kairos is een applicatie die uit meerdere componenten bestaat en die de huidige systemen NVIS en VISANA  gaat vervangen. De 
applicatie wordt in 3 fases ontwikkeld. Kairos 1.0 is al in gebruik genomen. Hiermee wordt het papieren dossier gescand en 
digitaal beschikbaar gesteld aan de beslismedewerkers. De verwerking vindt verder nog plaats in de huidige systemen NVIS en 
VISANA. Kairos 2.0 is de versie waarmee VISANA wordt vervangen voor de verwerking van visumaanvragen voor de Caribische 
landen. Met deze versie gaan de komende maanden een aantal pilots worden uitgevoerd om vervolgens in het najaar van 2020 
in gebruik te gaan nemen. Kairos 3.0 en de daarmee samenhangende componenten gaat NVIS vervangen voor de verwerking 
van Schengenvisa. Deze versie is medio 2021 klaar voor implementatie, mits de benodigde specialisten hiervoor tijdig kunnen 
worden aangetrokken en de COVID-19 crisis niet tot onvoorziene vertraging leidt. 
 
Het onderzoek naar detentieomstandigheden van gedetineerden in het 
buitenland 
 
In het Algemeen Overleg van de Tweede Kamer over consulaire dienstverlening van 2 december 2019 is aan de Tweede Kamer 
toegezegd om in deze Staat van het Consulaire te informeren over het onderzoek naar de detentieomstandigheden in het 
buitenland dat recentelijk in opdracht van het ministerie van Buitenlandse Zaken door een onafhankelijke deskundige werd 
uitgevoerd. 
 
Sinds 2015 hanteert het ministerie van Buitenlandse Zaken bij de begeleiding aan Nederlanders in buitenlandse detentie een 
tweedeling in detentielanden. Op basis van onderzoek in 2014 introduceerde het ministerie in 2015 hiertoe een lijst van landen 
waar de autoriteiten zich hebben gecommitteerd aan een humaan en menswaardig gevangenisbeleid en waar sprake is van 
adequate detentie-omstandigheden conform internationale standaarden, afspraken en regels. Aan gedetineerden in de landen 
van deze lijst biedt het ministerie sinds 2015 een basispakket en in de andere landen een aanvullend pakket. 
 
11 
 

Bijlage ‘cijfers consulair’ 
 
 
13 
 

Reisadviezen  
 
Aantal unieke bezoekers per maand in 2019 
 
Januari 2019 457.759 
Februari 2019 253.382 
Maart 2019 179.844 
April 2019 290.163 
Mei 2019 245.601 
Juni 2019 235.435 
Juli 2019 299.636 
Augustus 2019 309.154 
September 2019 238.050 
Oktober 2019 306.356 
November 2019 261.954 
December 2019 207.495 
Totaal 3.284.829 
 
 
Aantal unieke bezoekers per jaar 
 
2014 633.353 
2015 1.688.038 
2016 2.428.464 
2017 1.735.434 
2018 2.342.167 
2019 3.284.829 
 
 
Aantal aangepaste reisadviezen 
 
2014 507 
2015 804 
2016 592 
2017 546 
2018 511 
2019 628 
 
  
15 
 

Informatieservice  
 
Aantal aanmeldingen informatieservice 2019 per maand 
 
 
Totaal 
Januari 4.851 
Februari 4.009 
Maart 4.455 
April 5.895 
Mei 3.691 
Juni 4.169 
Juli 5.040 
Augustus 4.487 
September 3.855 
Oktober 3.995 
November 2.771 
December 2.494 
Totaal 49.712 
 
Bijstand aan Nederlanders in nood 
 
Consulaire bijstand 
 
Categorie 2012 2013 2014 2015 2016 2017 2018 2019 
(Financiele) bemiddeling 284 337 246 240 320 319 327 389 
Overlijdensgevallen 296 375 567 323 318 373 405 444 
Vrijheidsberoving 13 11 5 13 29 44 24 32 
Gedetineerden 1562 1526 1370 1420 1384 1365 1481 1416 
    
Kinderontvoeringen 18 4 2 1 
Onderzoek 74 66 63 61 36 24 20 17 
Ziekenhuisopnames 170 134 115 126 128 136 207 136 
Vermissingen 26 44 32 44 33 30 58 69 
  
17 
 

Gedetineerdenbegeleiding buitenland 
 
Totaal aantal Nederlandse gedetineerden in het buitenland 2011-2019, uitgesplitst naar verdenking 
 
 
2011 2012 2013 2014 2015 2016 2017 2018 2019 Eind 2019 
(peildatum (peildatum 
1-1-2019) 1-1-2020) 
Totaal aantal Nederlandse 
gedetineerden op peildatum 
1 april van het betreffende 
jaar: 2343 2532 2333 2242 2266 2033 1997 1917 1930 1741 
327 332 284 267 248 213 207 174 193 173 
Vrouwen 
Mannen 2006 2194 2046 1962 2001 1820 1790 1743 1737 1564 
Onbekend 10 6 3 13 17 0 0 0 0 4 
Gedetineerd in Europa 1379 1518 1572 1400 1482 1322 1308 1300 1340 1211 
Drugsdelict 1703 1658 1435 1354 1260 1151 1018 923 1081 938 
Percentage drugsdelict 73% 65% 62% 58% 56% 57% 52% 48% 56% 54% 
 
7
Gedetineerdenbegeleiding buitenland in jaar 2019 
 
Country Mission 
Algeria Algiers 1 1 0 1 
Argentina Buenos Aires 1 0 1 1 
Armenia Tbilisi 2 2 0 1 
Australia Sydney 4 3 1 3 
Austria Vienna 15 13 2 4 
Bangladesh Dhaka 1 1 0  
Belarus Warschau 1 1 0 1 
Belgium Brussels 91 86 5 23 
Bolivia Lima 2 2 0  
Bosnia and Herzegovina Sarajevo 2 2 0  
Brazil Brasilia 4 4 0 3 
Brazil Rio de Janeiro 4 4 0 3 
Brazil São Paulo 22 17 5 16 
Bulgaria Sofia 7 7 0 6 
Cambodia Bangkok 1 1 0  
Canada Ottawa 4 2 0  
                                                            
7
 Bron: systeem Kompas, dat Engelse termen hanteert. 
19 
 
Totaal 
gedetineerd 
Mannen 
Vrouwen 
Drugs gerelateerd 

Kenya Nairobi 2 2 0  
Lebanon Beirut 2 2 0 1 
Luxembourg Luxemburg 9 8 1 3 
Malta Valletta 6 5 1 3 
Moldova Bukarest 1 1 0  
Morocco Rabat 35 35 0 16 
Mozambique Maputo 1 1 0  
Nepal New Delhi 3 3 0  
New Zealand Wellington 5 5 0 4 
Nigeria Lagos 1 1 0 1 
Norway Oslo 25 21 4 10 
Panama Panama 3 3 0 2 
Paraguay Buenos Aires 3 3 0 3 
Peru Lima 24 24 0 21 
Philippines Manilla 5 5 0 1 
Poland Warschau 7 6 1 4 
Portugal Lisbon 14 12 2 11 
Qatar Doha 1 1 0  
Romania Bukarest 8 7 1 6 
Russia Moskou 2 2 0 1 
Saudi Arabia Riyad 1 1 0  
Senegal Dakar 1 1 0 1 
Serbia Belgrado 3 2 1 1 
Singapore Singapore 1 1 0  
Slovakia Bratislava 4 4 0 2 
Slovenia Ljubljana 3 3 0  
South Africa Kaapstad 1 1 0  
South Africa Pretoria 2 2 0 1 
Spain Madrid 159 147 12 85 
Surinam Paramaribo 22 16 6 10 
Sweden Stockholm 16 14 2 13 
Switzerland Bern 11 10 1 5 
Syria Damascus 1 0 1  
Tanzania Dar es Salaam 1 0 0  
Thailand Bangkok 18 15 3 7 
Trinidad and Tobago Port of Spain 8 4 4 6 
Tunisia Tunis 4 4 0 1 
Turkey Ankara 30 30 0 21 
Turkey Istanbul 46 38 8 37 
Uganda Kampala 1 1 0 1 
Ukraine Kiev 4 4 0 2 
21 
 

  
23 
 

Dienstverlening aan niet-Nederlanders 
 
Visa kort verblijf 
 
In 2019 heeft het ministerie van Buitenlandse Zaken ongeveer 740.000 visa kort verblijf aanvragen behandeld. Ten opzichte van 
2018 betreft dit een stijging van 8,8 %. Van de 740.000 aanvragen werden ruim 640.000 aanvragen ingewilligd.  
 
Verblijfsdoelen visumaanvragers 2019 
 
De helft (50%) van de wereldwijde aanvragers had in 2019 een toeristisch verblijfsdoel. Met respectievelijk 19% en 18% volgen 
de verblijfsdoelen commercieel en familiebezoek. Daarna volgen de verblijfsdoelen professionele redenen (9%) en overig (4%).  
 
KVV verblijfsdoel Percentage 
Toerisme 50% 
Commercieel  19% 
Familiebezoek  18% 
Professionele redenen 9% 
Overig 4% 
 
 
Top 5 nationaliteiten visumaanvragers018 Aantal 
 
Top 5 nationaliteiten 2019 Aantal 
1. Indiase 121.482 
2. Chinese         95.078 
3. Turkse                   76.105 
4. Filipijnse      54.255 
5. Russische     48.531 
 
De grootste stijger in 2019 ten opzichte van 2018 op het gebied van aanvragen visum kort verblijf betreft – procentueel gezien 
– mensen met de Indiase nationaliteit. In 2018 vroegen 104.318 mensen met de Indiase nationaliteit een visum kort verblijf 
aan. Stijging t.o.v. 2018 bedraagt ruim 16%. 
 
 
Weigeringspercentages van de top 5 nationaliteiten visumaanvragers 
 
Top 5 nationaliteiten 2019 Weigeringspercentage 
1. Indiase 8% 
2. Chinese         2,8% 
3. Turkse                   14,6% 
4. Filipijnse      5,1% 
5. Russische     2,8% 
 
 
Volumegroei in 2019 en lagere aantallen in 2020 door COVID-19 crisis 
 
Voor Nederland zijn in 2019 ongeveer 740.000 visumaanvragen voor kort verblijf ingediend, een 
stijging van 8,8 procent t.o.v. het voorgaande jaar. Door de COVID-19 crisis vallen de aantallen visumaanvragen voor 2020 veel 
lager uit. De verwachting is dat in de eerste jaren na 2020 de aantallen ook nog lager zullen zijn dan de aantallen in 2019.  
2018 
 
  
25 
 

