35470-VI Jaarverslag en slotwet Ministerie van Justitie en Veiligheid 2019 
 
nr.   Lijst van vragen en antwoorden 
   
Vastgesteld … 
De vaste commissie voor Justitie en Veiligheid heeft een aantal vragen voorgelegd 
aan de minister van Justitie en Veiligheid over de brief van 20 mei 2020 inzake 
Jaarverslag en slotwet Ministerie van Justitie en Veiligheid 2019 (35470-VI, nr. 
1). 
De daarop door de minister gegeven antwoorden zijn hierbij afgedrukt. 
 
De voorzitter van de commissie,  
  Van Meenen 
   
  De griffier van de commissie, 
  Hessing-Puts 
 
 
 
  
 1/38 

eilanden. Doel hiervan is een beter gepositioneerde Rijksrecherche op de BES-eilanden. 
 
Vraag (3): 
Wat was het effect van het gevoerde anti-corruptiebeleid? Hoe wordt dit effect gemeten? 
 
Antwoord: 
Het anti-corruptiebeleid is een verantwoordelijkheid van meerdere ministeries. De Minister 
van Justitie en Veiligheid is verantwoordelijk voor de strafrechtelijke handhaving van de 
anti-corruptiewetgeving in het Wetboek van Strafrecht. 
 
In de afgelopen jaren is de strafrechtelijke aanpak van corruptie op diverse manieren 
geïntensiveerd. Als gevolg van deze investeringen lopen er momenteel bij de FIOD en het 
Functioneel en het Landelijk Parket enkele tientallen onderzoeken op het gebied van niet-
ambtelijke en buitenlandse ambtelijke corruptie. Met name die laatste onderzoeken zijn 
internationale en daarmee complexe langlopende onderzoeken. Het effect van het 
themaregister is in dit stadium nog niet te meten aangezien dit register pas sinds 1 januari 
2020 van kracht is. Echter, de verwachting is dat het benutten van politiegegevens moet 
leiden tot versterking van de opsporing en vervolging van het (ernstige en ondermijnende) 
misdrijf ambtelijke omkoping. Ook is de verwachting dat de extra financiële middelen voor 
de inzet van twee permanente rijksrechercheurs op de BES-eilanden in de jaren 2020, 
2021 en 20202 het aantal onderzoeken zal doen oplopen, en het ten goede komt aan de 
kwaliteit van de onderzoeken en samenwerking aldaar. 
 
Vraag (4): 
Welk anti-corruptieonderzoek heeft het afgelopen jaar plaatsgevonden in opdracht van het 
ministerie van JenV? Hoeveel geld is hier aan besteed? Wat hebben deze onderzoeken 
opgeleverd? 
 
Antwoord: 
Strafrechtelijk onderzoek vindt plaats in opdracht van het Openbaar Ministerie. Er is in het 
afgelopen jaar geen (beleids)onderzoek uitgevoerd ten aanzien van anti-corruptie in 
opdracht van het ministerie van JenV. 
 
Vraag (5): 
Hoeveel corruptiezaken heeft het openbaar ministerie (OM) het afgelopen jaar gevoerd? In 
hoeveel zaken kwam het tot een veroordeling? In hoeveel zaken kwam het tot een 
schikking? Wat was het gemiddelde schikkingsbedrag? Kunt u deze vragen ook 
beantwoorden voor de afgelopen vijf jaren? 
 
Antwoord: 
Binnen dit korte tijdsbestek kan deze vraag enkel (deels) worden beantwoord voor de 
jaren 2017, 2018 en 2019. Zoals onderstaande tabel laat zien zijn er in 2017 60 
corruptiezaken ingestroomd, zijn er 10 zaken afgedaan met een transactie of een 
strafbeschikking en is er in 42 zaken gedagvaard. In het jaar 2018 zijn er 79 zaken 
ingestroomd, zijn er 5 zaken met een transactie of strafbeschikking afgedaan en is er in 58 
zaken gedagvaard. In 2019 zijn er 51 zaken ingestroomd, zijn er 14 afgedaan met een 
transactie of een strafbeschikking en is er in 35 zaken gedagvaard. De hoogte van een 
eventuele opgelegde schikking kan op deze korte termijn niet uit de systemen worden 
gehaald.  
 
 3/38 

het OM, de rechtbanken en gerechtshoven? 
 
Antwoord: 
Op peildatum 1 juni 2020 zijn er bij de politie 28.927 registraties van misdrijven die nog in 
behandeling moeten worden genomen. Voor het antwoord op de vraag over de 
werkvoorraad bij het OM wordt bij deze verwezen naar het antwoord op vraag 8. Voor de 
werkvoorraad van het OM geldt dat die voor een deel door het OM zelf wordt afgedaan. De 
voorraad zaken die wacht op behandeling door de Rechtspraak wijkt daar dus van af en 
betreft 43.750 misdrijven en 49.500 overtredingen nog te plannen op zitting en 19.500 
misdrijven en 17.000 overtredingen die reeds gepland is op zitting. De voorraad van de 
gerechtshoven bestond eind mei uit ruim 20.000 zaken onder te verdelen naar: 12.750 te 
plannen zaken, 5.000 in de toekomst geplande zaken en 2.500 opnieuw te plannen zaken. 
 
Vraag (10): 
Hoeveel aangiftes zijn er in 2019 bij de politie gedaan? Hoeveel daarvan is daadwerkelijk 
door de politie opgepakt? Hoeveel van de zaken die door de politie niet zijn opgepakt 
hadden wel een opsporingsindicatie? 
 
Antwoord: 
In 2019 zijn 800.569 misdrijven bij de politie geregistreerd en zijn er 671.581 aangiften bij 
de politie gedaan. Een aangifte is niet de enige aanleiding voor de politie om een misdrijf 
te registreren. Dit kan ook door een melding of door eigen waarneming van de politie. Van 
een delict kunnen bovendien meerdere aangiftes worden gedaan. Ten aanzien van 
405.200 geregistreerde misdrijven is in 2019 besloten ze op dat moment niet op te 
pakken, ook wel ‘afgewezen’ genoemd. Van deze misdrijven is veelal een internetaangifte 
gedaan, waarbij geldt dat internetaangifte alleen gedaan kan worden als er geen 
opsporingsindicaties zijn. 
 
Vraag (11): 
Hoeveel Nederlanders hebben aangegeven zich veilig te voelen in 2018 en 2019? Hoe 
heeft dit gevoel zich de afgelopen paar jaar ontwikkeld? 
 
Antwoord: 
Het onveiligheidsgevoel van Nederlanders wordt in opdracht van het ministerie van Justitie 
en Veiligheid gemeten met de Veiligheidsmonitor, een tweejaarlijks terugkerende 
grootschalige bevolkingsenquête. De onveiligheidsbeleving wordt gemeten in het 
algemeen, in de eigen woonbuurt en op specifieke plekken in de eigen woonplaats. 
 
De monitor wordt uitgevoerd in oneven jaren. Er zijn derhalve geen cijfers beschikbaar 
over het jaar 2018. 
 
In 2019 voelde minder dan een op de drie burgers (31,8 procent) zich weleens onveilig. 
Dit is een significante daling ten opzichte van 2017. Dit aandeel lag toen 2,3 
procentpunten hoger (34,1 procent). Op de middellange termijn (2012-2019) is het 
aandeel van de bevolking dat zich in het algemeen of in de eigen buurt weleens onveilig 
voelt gedaald van respectievelijk 36,6 en 18 procent in 2012 naar 31,8 en 14,4 procent in 
2019. Dat zijn relatieve dalingen van respectievelijk 13 en 20 procent. 
 
Vraag (12): 
Hoeveel Nederlanders zijn er in 2019 slachtoffer geworden van cybercriminaliteit? Kunt u 
dat aantal afzetten tegen de afgelopen vijf jaar? 
 
Antwoord: 
Vanaf 2012 wordt in de Veiligheidsmonitor naast slachtofferschap van ‘traditionele 
criminaliteit’ ook aandacht besteed aan slachtofferschap van cybercriminaliteit, in de 
Veiligheidsmonitor gedefinieerd als criminaliteit die te maken heeft met internet of andere 
digitale informatiedragers. Deze cijfers zijn gepubliceerd in de Veiligheidsmonitor 2019. 
In 2019 is 13 procent van de Nederlanders slachtoffer geweest van een of meerdere 
cybercrimedelicten; een aandeel dat iets hoger ligt dan in 2017 (11 procent) en 2012 
(12 procent). (TK Kamerstuk 2019/20, 28684, nr. 614, p. 49, 50). 
In overleg met het CBS wordt er naar gestreefd het zicht op slachtofferschap van 
cybercrime via de Veiligheidsmonitor te verscherpen en uit te breiden. Mogelijk wordt de 
veiligheidsmonitor daarom uitgebreid, bijvoorbeeld met vragen over de wijze van 
 5/38 

183 in het kader van geweld naar personeel en 97 in het kader van geweld tussen 
gedetineerden onderling. 
 
Vraag (17): 
Hoeveel proeftuinen zijn er in 2019 geweest en wat waren de resultaten hiervan? 
 
Antwoord: 
In 2019 waren er geen proeftuinen. Met het eindrapport van de verkenning invulling 
vrijheidsbeneming justitiële jeugd (VIVJJ) in juli 2018 zijn alle eerder gestarte proeftuinen 
1
afgerond . 
  
Na afronding van de proeftuinperiode bleef de locatie Amsterdam open om het concept 
van de kleinschalige voorziening verder door te ontwikkelen. Deze doorontwikkeling werd 
in 2018 en 2019 gemonitord. 
  
Bij alle ketenpartners is er een breed draagvlak voor de KV Amsterdam ontstaan. Ook 
jongeren en ouders/verzorgers zijn positief over de KV. Uit de monitor van 2019 blijkt dat 
2
de doelen van verblijf in de KV worden behaald . Zo lukt het onder meer om tijdens 
verblijf in de KV dagbesteding, hulpverlening, vrijetijdsbesteding en betrokkenheid van 
ouders/verzorgers te continueren dan wel op te starten. Dit draagt naar verwachting bij 
aan een succesvolle resocialisatie ter voorkoming van recidive. 
  
De KV werkt met een ander beveiligingsniveau dan de JJI: er zijn geen muren of hoge 
hekken en jongeren kunnen zich overdag vrij binnen de KV bewegen met een eigen 
sleutel. Als een jongere zich niet aan de afspraken houdt, vindt altijd een gesprek met de 
(jeugd)reclassering plaats, waarbij de jongere aangesproken wordt op de eigen 
verantwoordelijkheid. In de afgelopen 3 jaar (20 september 2016 tot 1 november 2019) 
zijn 20 jongeren (13% van totale instroom) uitgeplaatst naar een JJI, waarvan 6 in 2019. 
Dit gebeurde om diverse redenen zoals onvoldoende motivatie of agressief gedrag naar 
medewerkers en andere jongeren. De JJI als stok achter de deur en de mogelijkheid om op 
te schalen indien nodig, wordt door de KV en ketenpartners als belangrijk werkzaam 
element gezien. 
 
Een verbeterpunt is te zorgen voor één integraal plan waar ketenpartners gezamenlijk mee 
werken en wat tijdens en na verblijf in de KV beschikbaar en inzichtelijk is, ook voor de 
jongere en ouders/verzorgers. Voor de nieuwe KV’s wordt de opgedane kennis en ervaring 
gebruikt bij het opstarten, met oog voor de regionale verschillen. 
 
Vraag (18): 
Hoe zijn sinds de inwerkingtreding van de regeling weigerende observandi uit de Wet 
forensische zorg in 2019, bestaande medische gegevens over weigeraars opgevraagd via 
een daartoe ingestelde adviescommissie? 
 
Antwoord: 
Eind 2019 is de regeling weigerende observandi in de Wet forensische zorg in werking 
getreden. Top op heden is door het openbaar ministerie nog geen last verstrekt aan de 
Adviescommissie gegevensverstrekking weigerende observandi om gegevens op te vragen 
over een weigerende observandi. 
 
Vraag (19): 
Hoeveel van de begrote 100 miljoen euro van het ondermijningsfonds is gereserveerd voor 
de aanpak van ondermijning in onze mainports zoals de havens en voor welke onderdelen? 
 
Antwoord: 
Vanuit de incidentele 100 miljoen euro is voor de programmaperiode 2019-2021 ca. 2 
miljoen euro toegekend voor de aanpak van ondermijning op Schiphol. Een bedrag van 2,5 
miljoen euro is beschikbaar voor de aanpak in de haven van Rotterdam. Ten slotte is 
950.000 euro gereserveerd voor de aanpak op de ‘greenport’ Flora Holland. 
 
                                                           
1
 Kamerstukken II, 2018, 28741-52 
2
 Monitor Kleinschalige Voorziening Amsterdam, Jaarrapport 2019, Zutphen: Academische 
Werkplaats Risicojeugd 2020, http://awrj.nl/. 
 7/38 

 
Vraag (23): 
Is het opgerichte Aanjaagteam Ondermijning (ATO) al operationeel? Zo ja, met welke 
specifieke taken zijn zij belast? Zo nee, wanneer zullen zij operationeel worden? 
 
Antwoord: 
Het Aanjaagteam Ondermijning (ATO) is operationeel sinds eind 2018. Het ATO 
ondersteunt de uitvoering van de regionale versterkingsplannen door de RIECs en 
ondersteunt het Strategisch Beraad Ondermijning (SBO). Zo organiseert het ATO i.s.m. 
het LIEC een jaarlijkse conferentie en kenniskringen die regelmatig (op dit moment 
virtueel) bij elkaar komen, onder meer op het gebied van vastgoed, afpakken, logistieke 
knooppunten en wijkenaanpak/preventief beleid. De daarbij opgedane ervaringen en 
kennis worden ondergebracht in een door het ATO opgezet Kennisplatform Ondermijning. 
 
Onder regie van het ATO is in het SBO aandacht besteed aan een aantal concrete 
knelpunten rond gegevensdeling tussen deelnemende organisaties. Er is een Model privacy 
protocol binnengemeentelijke gegevensdeling opgesteld ten behoeve van de bestrijding 
van ondermijning (TK 29911, nr 272). Het ATO heeft onlangs ook een Handreiking APV en 
Ondermijning opgesteld en verspreid onder de gemeenten. 
 
Op het gebied van wijkenaanpak/preventie van ondermijning zijn op initiatief van het ATO 
twee essays geschreven door het Verwey-Jonker Instituut over de opzet van een integrale 
wijkenaanpak en de justitiële functie daarin. Voorts werkt het ATO aan een beleidsscenario 
om de criminele drugseconomie binnen een termijn van tien jaar sterk terug te dringen tot 
een niveau waarbij Nederland niet langer ongunstig afsteekt ten opzichte van omringende 
landen. Het ATO heeft daarnaast veel contact met de regio’s, zowel met RIEC’s en 
gemeenten, als met andere partners, om te ondersteunen, te verbinden en kennis te 
delen. 
 
Vraag (24): 
Hoe wordt de structurele 7,4 miljoen euro die beschikbaar is gesteld voor analyse- en 
intelligencecapaciteit verdeeld onder de regio’s? Wordt hierbij rekening gehouden met 
regio’s die extra veel last hebben van bijvoorbeeld drugscriminaliteit? 
 
Antwoord: 
De 7,4 mln. is evenredig verdeeld onder de tien Regionale Informatie en Analyse Centra 
(RIEC’s). Dit geld wordt door de RIEC’s aangewend voor het opstellen van integrale 
ondermijningsbeelden en fenomeenanalyses zodat beter zicht wordt verkregen op 
ondermijnende criminaliteit waarin drugscriminaliteit de rode draad vormt. De RIEC’s 
werken nauw samen bij de aanpak van ondermijnende criminaliteit, in het bijzonder bij de 
aanpak van drugcriminaliteit dat een landelijk fenomeen is en zich dus niet tot een 
bepaalde regio beperkt. 
 
Vraag (25): 
Hoeveel agenten zijn er concreet bijgekomen bij de regionale en landelijke eenheden ten 
behoeve van de aanpak van ondermijning? Hoe zijn deze extra agenten per regio 
verdeeld? 
 
Antwoord: 
Het kabinet heeft met de middelen uit het regeerakkoord 1.145 fte geïnvesteerd in de 
politie. Deze worden verdeeld over de eenheden en zullen ook worden ingezet voor de 
aanpak van de georganiseerde, ondermijnende criminaliteit. Hiervan wordt 171 fte 
specifiek ingezet voor de opsporing van de zware en georganiseerde criminaliteit, in de 
vorm van 153 fte in de regionale eenheden en 18 fte bij de Landelijke Eenheid. Door de 
gezagen is in het Landelijk Overleg Politie en Veiligheid (LOVP) bepaald dat als het 
criminaliteitsbeeld daartoe aanleiding geeft, deze (ook) in onderlinge samenwerking 
kunnen worden ingezet. 
Daarnaast wordt in het kader van het Breed offensief tegen georganiseerde, 
ondermijnende criminaliteit het Multidisciplinair interventieteam (MIT) opgericht ter 
versterking van de innovatieve (inter-)nationale slagkracht. Ik informeer uw Kamer voor 
het zomerreces over de nadere uitwerking hiervan. 
 
Vraag (26): 
 9/38 

  2015 2016 2017 2018 2019 
opgerold 1 2 5 7 9 
 
Vraag (29): 
Hoe vaak hebben burgemeesters in 2019 drugspanden gesloten? Hoe vaak hebben zij 
hiervoor hun extra verkregen instrumenten ingezet? 
 
Antwoord: 
In opdracht van het WODC wordt op dit moment onderzoek gedaan naar artikel 13b 
Opiumwet. De vraag hoe vaak burgemeesters gebruik maken van hun bevoegdheid om 
drugspanden te sluiten wordt hierin meegenomen. Ook de vraag hoe vaak gebruik is 
gemaakt van de verruiming van artikel 13b Opiumwet wordt onderzocht. Het onderzoek 
beslaat de periode 2018-2020. De resultaten van het onderzoek worden in het voorjaar 
van 2021 met uw Kamer gedeeld. 
 
Vraag (30): 
Hoeveel experimenten zijn er in 2019 geweest op het gebied van burgeropsporing en wat 
waren de resultaten hiervan? 
 
Antwoord: 
De politie en het openbaar ministerie hebben op landelijk niveau geen volledig beeld 
hoeveel experimenten binnen de politie exact zijn uitgevoerd op het gebied van 
burgeropsporing in 2019. Twee landelijke proeftuinen hebben inhoudelijk relevante 
informatie opgeleverd voor de door de politie en het openbaar ministerie opgestelde 
leidende beginselen van en kritische succesfactoren bij burgeropsporing. Het gaat om de 
proeftuin ‘Burgers coachen naar ronde zaken’ en de proeftuin met de app ‘Mijn onderzoek’. 
De resultaten van deze experimenten gebruiken de politie en het openbaar ministerie dit 
jaar, naast input afkomstig uit onder meer gesprekken met burgers en bestuur, om de 
leidende beginselen en de kritische succesfactoren voor burgeropsporing aan te scherpen 
en vast te stellen. 
 
Vraag (31): 
Hoe groot is de stijging van het aantal betrokken burgers dat zich op eigen initiatief wil 
inzetten voor de opsporing? 
 
Antwoord: 
Er wordt niet bijgehouden hoeveel burgers zich op eigen initiatief willen inzetten voor de 
opsporing. De bijdrage die burgers kunnen leveren zijn ook zeer divers: bijvoorbeeld het 
afleggen van getuigenverklaringen, het leveren van expertise of het zelf (meehelpen) 
zoeken naar vermiste personen in de fysieke of digitale wereld. Het is de ervaring van de 
politie en het OM dat er veel burgers zijn die een bijdrage willen leveren, maar dat ook de 
context een rol speelt of burgers daadwerkelijk in actie komen. In het kader van de 
Ontwikkelagenda Opsporing bezien politie en het OM hoe ze enerzijds burgers meer 
kunnen betrekken bij de aanpak van criminaliteit en anderzijds welke ‘spelregels’ daarbij 
leidend moeten zijn. 
 
Vraag (32): 
Hoeveel capaciteit is in 2019 ingezet voor de opsporing van illegaal vuurwerk? 
 
Antwoord: 
De capaciteit die voor de opsporing van illegaal vuurwerk wordt ingezet wordt niet 
eenduidig bijgehouden. De inzet beweegt mee met het vuurwerkseizoen en het 
werkaanbod als gevolg van onder andere meldingen vanuit Meld Misdaad Anoniem en de 
eigen intelligence van de politie. Ook wordt vuurwerk ongepland aangetroffen door 
politieambtenaren die niet specifiek zijn belast met de opsporing van illegaal vuurwerk, 
bijvoorbeeld na een melding van overlast of bij een staandehouding. Daarnaast worden 
meerdere fte’s - naar gelang het aanbod van in beslag genomen vuurwerk - ingezet voor 
het onderzoek naar de aard en de herkomst van het vuurwerk. Deze inzet leidt jaarlijks tot 
ongeveer duizend zaken die door het Openbaar Ministerie worden vervolgd en tot 
meerdere honderden HALT-zaken. De resultaten van deze onderzoeken worden gebruikt 
bij de vervolging en bij activiteiten om de import van illegaal vuurwerk tegen te gaan. Bij 
 11/38 

Zeeland West-Brabant 11 17 3 26 20 
Oost-Brabant 4 11 3 5 14 
Limburg 6 12 10 7 27 
Landelijke eenheid 0 0 0 0 0 
Politie Dienstencentrum 0 0 0 0 1 
Totalen 87 179 78 160 231 
 
Vraag (37): 
Hoe verhoudt de huidige operationele sterkte van de politie van eind 2019 zich tot 2018? 
Is er inmiddels sprake van een stijging? 
 
Antwoord: 
In 2019 is de instroom conform planning verlopen. De politie is erin geslaagd alle 
vertrekkende medewerkers te vervangen en daarbovenop een uitbreiding van de 
operationele bezetting met 13 fte ten opzichte van eind 2018 te realiseren. Zoals eerder 
gemeld in de brief van 3 september 2019, is de operationele bezetting vorig jaar toch 
minder snel gestegen dan verwacht. De voornaamste reden hiervoor is dat de politie en de 
Politieacademie fors meer capaciteit moeten inzetten voor het opleiden en begeleiden van 
nieuwe medewerkers. Docenten en begeleiders zijn vaak wel volledig opgeleide 
politieagenten, maar technisch gezien vervullen zij geen operationele functie. Vorig jaar 
stroomden 349 fte door naar niet-operationele functies. Daarnaast was er in 2019 sprake 
van een iets hogere onvoorziene uitstroom en kozen een aantal operationele medewerkers 
voor arbeidstijdverkorting. Ondanks dat de instroom volgens planning verliep, steeg de 
bezetting de bezetting daardoor per saldo minder snel dan verwacht. Eind 2019 bedroeg 
de operationele bezetting bedroeg 50.402 fte. Dat was 459 fte minder dan begroot. 
 
Vraag (38): 
Hoe groot was de (niet leeftijdsgebonden) uitstroom in 2019 bij de politie? Kan dit aantal 
worden afgezet tegen de afgelopen vijf jaar? 
 
Antwoord: 
In 2019 bedroeg de niet-leeftijdsgebonden uitstroom uit operationele en niet-operationele 
functies in totaal 1.384 fte. Dit was iets hoger dan de 1.212 fte die was voorzien in de 
begroting. De uitval van aspiranten tijdens de opleiding is apart vermeld. De tabel 
hieronder laat het verloop van de afgelopen vijf jaar zien. 
Niet-leeftijdsgebonden uitstroom in fte 
 2015 2016 2017 2018 2019 
Aspiranten 148 103 127 150 225 
Operationeel  495 570 648 750 898 
Niet-operationeel 331 232 183 300 261 
Totaal 974 905 958 1.200 1.384 
 
Vraag (39): 
Hoe groot was de instroom in 2019 bij de politie? Kan dit aantal worden afgezet tegen de 
afgelopen vijf jaar? 
 
Antwoord: 
In 2019 bedroeg de totale instroom bij de politie 3.204 fte. De instroom van aspiranten en 
operationele zijinstromers telde op tot 2.559 fte. De gerealiseerde operationele instroom 
lag derhalve hoger dan de 2.403 fte die was begroot. Zoals bijgevoegde tabel laat zien, is 
de instroom de afgelopen vijf jaar fors toegenomen. 
Instroom politie in fte 
 2015 2016 2017 2018 2019 
Instroom aspiranten  638 1.237 1.031 1.495 1.784 
Operationele zijinstroom 72 327 381 708 775 
Niet-operationele instroom 248 739 479 591 645 
Totaal 968 2.303 1.891 2.794 3.204 
 
Vraag (40): 
Hoeveel werknemers waren in 2019 in totaal operationeel bij de High Tech Crime teams 
van de politie? Hoeveel waren dit er in 2018? 
 13/38 

 
Vraag (46): 
Welk percentage van de aangiftes met betrekking tot een cyberdelict die bij de politie 
worden gedaan, leidt uiteindelijk tot aanhouding van een dader? Is dit percentage 
gestegen of gedaald ten opzichte van de afgelopen vijf jaar? 
 
Antwoord: 
Niet alle verdachten die door de politie worden ingezonden naar het OM worden 
aangehouden. In bijgaande tabel is de ontwikkeling van het aantal verdachten in reguliere 
onderzoeken cyber dat is ingezonden naar het OM afgezet tegen de ontwikkeling van het 
aantal geregistreerde cyber-misdrijven. Hierbij wordt dezelfde definitie van cyber-
misdrijven gehanteerd als in de Veiligheidsagenda. 
 2015 2016 2017 2018 2019 
Misdrijven 2.151 1.810 2.228 2.837 4.703 
Verdachten OM 134 182 227 299 381 
% verdachten OM 6% 10% 10% 11% 8% 
 
Vraag (47): 
Hoeveel minderjarige verdachten zijn in 2019 aangehouden op verdenking van 
cybercrime? Is dit aantal ten opzichte van 2018 gedaald of gestegen? 
 
Antwoord: 
Wanneer gebruik wordt gemaakt van de definitie van cybercrime zoals in de 
Veiligheidsagenda, dan was in 2018 12% van de verdachten van cybercrime minderjarig. 
In 2019 ging het om 19%. Logischerwijs waren deze percentages voor meerderjarigen 
88% respectievelijk 81%. 
 
Vraag (48): 
Hoeveel meerderjarige verdachten zijn in 2019 aangehouden op verdenking van 
cybercrime? Is dit aantal ten opzichte van 2019 gedaald of gestegen? 
 
Antwoord: 
Zie het antwoord op vraag 47. 
 
Vraag (49): 
Hoeveel verdachten zijn uiteindelijk in 2019 veroordeeld voor het plegen van een 
cyberdelict? Kan dit worden opgesplitst per jaar en naar minder- en meerderjarigen? 
 
Antwoord: 
In de justitiële documentatie worden gegevens niet onder de verzamelnaam ‘cyberdelicten’ 
bijgehouden. Voor een invulling daarvan zijn in de Veiligheidsagenda 2019-2022 de 
strafbare feiten benoemd die worden geschaard onder het begrip cybercrime (TK 
Kamerstuk 2018/19, 29628, nr. 896, p. 9). 
In 2019 zijn 114 veroordelingen geweest in eerste aanleg, in 2018 waren dat er in totaal 
90, en in 2017 64. Het is mogelijk dat na de eerste veroordeling verder is geprocedeerd en 
sprake is van gehele vrijspraak, ontslag van rechtsvervolging of een ‘niet ontvankelijk’ 
verklaring. Er is te weinig tijd geweest om de hogere beroepen te analyseren en zo nodig 
het aantal veroordelingen te corrigeren. Het aantal veroordeelde verdachten in eerste 
aanleg vindt u in de tabel hieronder: 
 
Eindvonnis Onherroepelijk 2017 2018 2019 
? 
Meerder Minder Meerder Minder Meerder Minder
- jarig - jarig - jarig - jarig - jarig - jarig 
Schuldig In hoger beroep         1   
zonder straf gegaan 
Onherroepelijk   1 1  2   
Strafopleggin In hoger beroep 19   27 1 45   
g gegaan 
 15/38 

PVO het enige gremium is waarbij ondernemers echt structureel betrokken zijn bij de 
aanpak en de voorkoming van criminaliteit en dus een belangrijke toegevoegde waarde 
hebben. 
 
Vraag (52): 
Hoeveel werknemers telt het Nationaal Cyber Security Centrum (NCSC)? 
 
Antwoord: 
Het NCSC had ultimo 2019 een bezetting van 118 fte 
 
Vraag (53): 
Hoeveel werknemers telt het Digital Trust Center (DTC)? 
 
Antwoord: 
Het DTC valt onder de verantwoordelijkheid van de staatssecretaris van Economische 
Zaken en Klimaat en bestaat momenteel uit een team van 12 mensen. 
 
Vraag (54): 
Hoeveel oefeningen en veiligheidstests zijn er uitgevoerd in 2018 en 2019 op het gebied 
van cybersecurity bij alle departementen van de Rijksoverheid? 
 
Antwoord: 
Er is geen centraal overzicht van hoeveel oefeningen en tests zijn uitgevoerd, omdat ieder 
departement binnen de Rijksoverheid verantwoordelijk is voor zijn eigen digitale veiligheid 
binnen de daarvoor gestelde kaders. Dit gaat ook over de keuze of en hoe getest en 
geoefend wordt. Wel wordt ingezet op het stimuleren van oefeningen, zowel binnen de 
Rijksoverheid als daarbuiten. Dit wordt onder meer vormgegeven via het oefen- en 
testprogramma. Ook BZK zet in op het stimuleren van periodieke oefeningen binnen de 
Rijksdienst. 
 
Vraag (55): 
Hoeveel Nederlandse die naar Syrië en omliggende gebieden zijn afgereisd, zijn in 2019 
teruggekeerd naar Nederland? Kunt u dit aantal afzetten tegen de afgelopen vijf jaar? 
 
Antwoord: 
Het afgelopen jaar zijn er circa 5 personen teruggekeerd naar Nederland. In 2018 waren 
dit er circa 5, in 2017 circa 10, in 2016 circa 0 en in 2015 circa 5. 
 
Vraag (56): 
Hoeveel Nederlandse Syriëgangers hebben in 2019 voor een Nederlandse rechter moeten 
verschijnen? Hoeveel zijn hiervan veroordeeld? Voor welke delicten zijn zij precies 
veroordeeld? Welke straffen zijn er opgelegd, en in geval van gevangenisstraf, hoeveel 
jaar? 
 
Antwoord: 
De term ‘Nederlandse Syriëganger’ is geen kwalificatie op basis waarvan wordt 
geregistreerd. In de strafrechtelijke informatiesystemen vindt registratie plaats op basis 
van de artikelen uit het Wetboek van strafrecht. 
  
Het OM heeft alle onderkende uitreizigers internationaal gesignaleerd. Bij terugkeer en na 
aanhouding op Schiphol zal een verdachte – indien opportuun -  worden vervolgd. De 
meest voorkomende artikelen zijn daarbij 140a (deelneming) en 96 lid 2 
(voorbereidingshandelingen) van het Wetboek van Strafrecht. Het is afhankelijk van de 
individuele omstandigheden welke straf de rechtbank zal opleggen. Elke zaak wordt op zijn 
eigen merites beoordeeld. 
 
Vraag (57): 
Hoeveel Nederlandse Syriëgangers bevinden zich naar schatting nog in de Syrische 
strijdgebieden? 
 
Antwoord: 
Op peildatum 1 juni 2020 bevinden zich nog 120 volwassen personen (man en vrouw) met 
jihadistische intenties in Syrië (op basis van : 
 17/38 

 
Vraag (63): 
Met hoeveel (ex-)gedetineerden houdt het Multidisciplinair Afstemmingsoverleg 
Resocialisatie zich bezig in 2019? 
 
Antwoord: 
Vanaf de start van het MAR in april 2019 zijn er in de periode tot 1 april 2020 een 40 tal 
gedetineerden besproken. Verschillende gedetineerden zijn meerdere keren besproken. In 
totaal zijn er in deze periode 59 MAR bijeenkomsten georganiseerd. 
 
Vraag (64): 
Is de vermindering van het aantal verstrekte verblijfsvergunningen op basis van de 
discretionaire bevoegdheid (90 in 2018) en de ambtshalve schrijnendheidstoets door de 
Immigratie- en Naturalisatiedienst (IND) die deze bevoegdheid heeft vervangen (minder 
dan vijf keer in 2019) beoogd bij deze beleidswijziging? 
 
Antwoord: 
Met de afschaffing van de discretionaire bevoegdheid per 1 mei 2019 heeft de 
hoofddirecteur van de Immigratie- en Naturalisatiedienst het mandaat gekregen om in de 
eerste procedure te toetsen of er sprake is van schrijnende situatie die verblijf 
rechtvaardigt. Indien dit aan de orde is, krijgt de vreemdeling verblijf op grond van artikel 
3.6ba Vreemdelingenbesluit (de toets aan een schrijnende situatie). De nieuwe werkwijze 
houdt in dat de IND sinds 1 mei 2019 in alle eerste aanvragen die in Nederland worden 
ingediend, ambtshalve toetst of er sprake is van een schrijnende situatie. Het is niet 
mogelijk hiertoe een aanvraag in te dienen, zoals dat voorheen wel mogelijk was op grond 
van de discretionaire bevoegdheid. Omdat de IND enkel ambtshalve toetst, wordt niet 
geregistreerd in hoeveel zaken de vreemdeling een beroep heeft gedaan op een 
schrijnende situatie. De IND registreert uitsluitend het aantal vergunningen dat uiteindelijk 
op basis van artikel 3.6ba Vb is verleend. 
De cijfers van de verstrekte verblijfsvergunningen op grond van de discretionaire 
bevoegdheid en die van de ambtshalve toets aan een schrijnende situatie zijn niet te 
vergelijken omdat het om twee verschillende toetsingskaders gaat. Het was voorzien dat 
er aanzienlijk minder inwilligingen zouden zijn onder het nieuwe beleidskader. Immers 
door uitsluitend te toetsen bij een eerste aanvraag, zal de vreemdeling pas relatief kort in 
Nederland verblijven. Hierdoor is de kans dat er tijdens dit korte verblijf al sprake is van 
een dusdanig samenstel van bijzondere omstandigheden die tot een schrijnende situatie 
leiden klein. Dit was een bedoeld effect van de wijziging. 
 
Vraag (65): 
Wat gebeurt er met vervallen garanties bij de garantiestelling faillissementscuratoren? 
 
Antwoord: 
Nadat een garantstelling door de Staat wordt verleend, kan een faillissementscurator tot 
het maximum van het afgesproken garantiebedrag gebruik maken van de kredietfaciliteit 
die via de Caseisbank ter beschikking wordt gesteld. Het gebruik van dat kredietvoorschot 
wordt achteraf, na de afhandeling van een faillissement, door de curator aangezuiverd uit 
de boedelopbrengsten. Daarbij dient de curator rekening en verantwoording af te leggen. 
Ziet de curator af van het gebruik van het afgesproken garantiebedrag, dan vervalt de 
garantie en geldt er evenmin een aanzuiveringsplicht. De rekening bij de Caseisbank wordt 
dan opgeheven.      
 
Vraag (66): 
Kan het bedrag aan verleende garanties in 2019 uitgesplitst worden per grondslag waar 
een beroep is gedaan? 
 
Antwoord: 
De grondslagen zijn limitatief opgesomd in de Garantstellingsregeling curatoren 2012. Het 
is mogelijk en gebruikelijk dat een garantstelling wordt aangevraagd op meerdere 
gronden. Dit wordt niet apart bijgehouden. 
 
Vraag (67): 
Kan uiteen worden gezet hoe het aantal aspiranten bij de politie zich de afgelopen vijf jaar 
heeft ontwikkeld (in fte)? 
 19/38 

Waar zijn de extra middelen die de AP heeft gekregen voor uitbreiding van de capaciteit 
vooral ingezet? Is de AP ook in staat geweest in de krappe arbeidsmarkt de juiste mensen 
aan te trekken? 
 
Antwoord: 
De extra middelen die de AP heeft gekregen, zijn aangewend ter dekking van de cao-
ontwikkeling (0,4 miljoen) en de werklast over de hele linie die samenhangt met de 
uitvoering van de wettelijke taak (3 miljoen). Tot op heden is de AP in staat geweest de 
juiste mensen aan te trekken. 
 
Vraag (75): 
Hoe wordt verklaard dat de instroom aan zaken waarbij sprake is van een te betalen 
griffierecht lager was dan bij de opstelling van de begroting 2019? 
 
Antwoord: 
De voorgaande jaren liet de instroom van zaken bij de Rechtspraak jaarlijks een daling 
zien. De raming van de griffierechtontvangsten in de begroting wordt jaarlijks herijkt op 
basis van de gerealiseerde ontvangsten, gerealiseerde instroom en de prognose van de 
instroom (prognose model Justitiële ketens). Voor de begroting 2019 was de raming mede 
gebaseerd op de (in dit geval hogere) instroom van het voorgaande jaar. De instroom in 
2019 was lager dan geprognosticeerd. Uit de verantwoording van de Rechtspraak blijkt dat 
in 2019 de griffierechtontvangsten vergelijkbaar (kleine toename) zijn met de 
griffierechtontvangsten in 2018. 
 
Vraag (76): 
Hoe vaak is de bevoegdheid tot binnendringen in een geautomatiseerd werk ingezet in het 
afgelopen jaar? 
 
Antwoord: 
De bevoegdheid is aangewend in 8 opsporingsonderzoeken. In totaal is deze bevoegdheid 
aangewend met betrekking op 17 geautomatiseerde werken. Daarbij is in 3 van de 8 
opsporingsonderzoeken gebruik gemaakt van commerciële binnendringsoftware. Daartoe 
zijn 7 licenties aangeschaft. 
 
Vraag (77): 
Welke reden ligt er ten grondslag aan de toename van het aantal nummers waarvoor een 
bevel tot aftappen is gegeven, in afwijking van de voorgaande jaren? 
 
Antwoord: 
De taps die worden gezet worden aangevraagd vanuit de opsporing(sonderzoeken). De 
(registratie)systemen van de politie waarmee de tapstatistieken worden gegenereerd 
bieden geen inzicht in de oorzaken van cijfermatige veranderingen. 
 
Vraag (78): 
Hoe wordt verklaard dat er fors minder geld is afgepakt dan vooraf begroot, terwijl dit toch 
tot prioriteit was bestempeld? 
 
Antwoord: 
In de bestrijding van criminaliteit vanuit een financieel perspectief wordt beoogd dat 
misdaad niet moet lonen. Dit is een speerpunt van het kabinet en de partners in de 
strafrechtketen. Het ontnemen van crimineel vermogen is een onderdeel van die 
bestrijding naast de inzet om Nederland voor criminelen financieel-economisch minder 
aantrekkelijk te maken en criminele bedrijfsprocessen en criminele verdienmodellen 
continu te frustreren. Bijgevolg wordt per strafzaak door de opsporing en vervolging 
gekeken naar de meest effectieve en realiseerbare interventie waarbij de afspraak is dat in 
principe bij iedere ondermijningszaak financieel-economisch onderzoek wordt verricht met 
het oog op inbeslagname voor het realiseren van ontneming van crimineel vermogen. 
Ofschoon het incassoresultaat over 2019 lager is uitgevallen dan begroot in de JenV 
begroting van 2019, is het resultaat hoger dan in 2018 en 2017. Daarnaast was er in 
januari 2020 voor ruim 1,9 miljard euro strafrechtelijk beslag. Dat biedt perspectief voor 
het incassoresultaat voor de toekomst. 
  
Het jaarlijkse resultaat ten aanzien van het afpakken van crimineel vermogen zal altijd 
 21/38 

 
Vraag (84): 
Kunt u inzichtelijk maken wat de ontvangsten waren qua afpakken van crimineel 
vermogen, exclusief zogenaamde grote zaken? Kunt u dit uitsplitsen naar strafrechtelijk, 
fiscaal dan wel anderszins ontnomen voordeel en afzetten tegen de resultaten over de 
jaren 2017 en 2018? 
 
Antwoord: 
Ter beantwoording van de vraag volgt een onderverdeling naar kleine ontnemingszaken in 
strafrechtelijke zin (met een vordering lager dan € 10 miljoen) en grote ontnemingszaken 
in strafrechtelijke zin (met een vordering hoger dan € 10 miljoen). 
  
Kleine ontnemingszaken: 
2019:  ruim € 77 miljoen 
2018:  ruim € 74 miljoen 
2017:  ruim € 65 miljoen 
 
Grote ontnemingszaken: 
2019: ruim € 184 miljoen 
2018:         € 100 miljoen 
2017: ruim € 158 miljoen 
 
Inzake het in kaart brengen van de verzochte informatie over fiscaalrechtelijke en 
bestuursrechtelijke ontneming wordt gewerkt aan een integrale afpakmonitor die op basis 
van een bestuurlijk geaccordeerd basismodel momenteel wordt getest. De monitor zal 
kwantitatieve en kwalitatieve informatie van de drie domeinen (strafrechtelijk, fiscaal en 
anderszins bestuursrechtelijk) bevatten. 
 
Vraag (85): 
Waaruit bestaan de ontwikkelingen die hebben geleid tot 80 miljoen euro extra bijdrage 
als gevolg van het Prognosemodel Justitiële ketens (PMJ)? 
 
Antwoord: 
Op basis van het Prognosemodel Justitiële ketens (PMJ) en de bijbehorende begrote 
kostprijzen is deze extra bijdrage toegekend. Dit als gevolg van de stijging van de 
capaciteitsbehoefte zowel bij het Gevangeniswezen als bij de Forensische zorg. De stijging 
bij het gevangeniswezen is voornamelijk te wijten aan de toegenomen duur van opgelegde 
vrijheidsstraffen. Bij de forensische zorg is sprake van een toename van het aantal 
maatregelen, met name klinische plaatsingen. Voor een uitgebreide toelichting verwijs ik u 
naar de brief van de minister van Justitie en Veiligheid van 12 juni 2019, TK 24 587nr. 
746. 
 
Vraag (86): 
Om welke specifieke beleidsintensiveringen ten aanzien van de visie op het 
gevangeniswezen ter waarde van circa 37 miljoen euro gaat het? 
 
Antwoord: 
Zoals aangegeven in het Rijksjaarverslag heeft het bedrag van € 37 mln. betrekking op 
verschillende beleidsintensiveringen, waarvan de visie op het gevangeniswezen er een is 
en een andere de inkooptarieven van de forensische zorg betreft. Daarnaast gaat het om 
een aantal kleinere posten, zoals de inzet van drugshonden en de tweede-carrièreregeling 
voor het personeel. De beleidsintensiveringen in het kader van de visie op het 
gevangeniswezen beslaan een bedrag van € 4,5 mln. Dit betreft onder meer pilots met 
uitbreiding van het aantal uren arbeid in penitentiaire inrichtingen, de extra inzet van 
casemanagers en het programma voor de ontwikkeling van risicotaxatie. Deze activiteiten 
zijn toegelicht in de eerste voortgangsbrief van de minister voor Rechtsbescherming over 
de visie “Recht doen, kansen bieden” van 11 juli 2019, TK 29 279 en 24 587, nr. 532. 
 
Vraag (87): 
Welke capacitaire ontwikkelingen ter waarde van 80 miljoen euro waren niet voorzien in de 
begroting 2019? 
 
Antwoord: 
 23/38 

op de vierde plaats burgers met de Amerikaanse nationaliteit (30) en op de vijfde plaats 
burgers met de Zuid-Afrikaanse nationaliteit (20). 
  
Het is helaas niet mogelijk om aan te geven in welke verschillende bedrijfstakken de 
startups werkzaam zijn. Deze gegevens zijn niet beschikbaar in de geautomatiseerde 
informatie- en registratiesystemen van de IND en om die reden is het ook niet mogelijk 
om deze gegevens te leveren. 
 
Vraag (93): 
Hoeveel asielverzoeken zijn in 2019 ingediend in het Caribisch gebied? Hoeveel van deze 
verzoeken zijn ingewilligd? Hoeveel vreemdelingen zijn vanuit het Caribisch gebied 
uitgezet naar het land van herkomst? 
 
Antwoord: 
Nederland is alleen verantwoordelijk voor het toelatingsbeleid in Caribisch Nederland 
(Bonaire, Sint Eustatius en Saba). De overige Koninkrijkslanden Aruba, Curaçao en Sint 
Maarten zijn zelf verantwoordelijk voor hun eigen toelatingsbeleid. De IND beschikt niet 
over cijfers van deze landen. In 2019 is in Caribisch Nederland (Bonaire, Sint Eustatius en 
Saba) geen verzoek om bescherming ingediend. 
 
Vraag (94): 
Welke soorten asielaanvragen vallen onder zij-instroom/overige instroom? 
 
Antwoord: 
Overige asielinstroom betreft zogenaamde zij-instroom. Dit zijn afgewezen asielzaken die 
in beroep gegrond zijn verklaard. De asielzaak wordt dan opnieuw in het geautomatiseerde 
systeem van de IND opgevoerd. Het betreft derhalve geen nieuwe asielaanvraag, maar 
een oude asielaanvraag die herleeft. 
 
Vraag (95): 
In welke gevallen wordt wel een machtiging voorlopig verblijf gevraagd zonder 
daaropvolgend een verblijfsvergunning regulier te willen of kunnen verkrijgen? 
 
Antwoord: 
Als wordt voldaan aan de toelatingsvoorwaarden voor een specifieke verblijfsvergunning, 
machtigt de IND onder voorbehoud de diplomatieke of consulaire vertegenwoordiging om 
de machtiging tot voorlopig verblijf (mvv) af te geven. Dit voorbehoud houdt in dat voor 
de afgifte van de mvv aan de vreemdeling:  
 nader onderzoek de authenticiteit van de originele buitenlandse bewijsmiddelen 
betreffende de staat van personen en van het document voor grensoverschrijding van 
de vreemdeling bevestigt; 
 de vreemdeling voor het vaststellen van zijn identiteit tien digitale vingerafdrukken 
heeft laten afnemen en een pasfoto heeft; en 
 zich geen feiten of omstandigheden voordoen die zich tegen de afgifte van de mvv 
verzetten. 
Uitsluitend als is voldaan aan deze voorwaarden gaat de Nederlandse diplomatieke of 
consulaire vertegenwoordiging over tot afgifte van de mvv aan de vreemdeling. Het kan 
dus zijn dat door bovenstaande redenen niet wordt overgegaan tot afgifte van de mvv. In 
dat geval kan ook geen verblijfsvergunning regulier worden verkregen. 
Het kan ook zijn dat in de tussentijd de omstandigheden van de aanvrager wijzigen, 
waardoor niet meer wordt voldaan aan de toelatingsvoorwaarden. In dat geval kan het 
voorkomen dat ofwel de mvv niet wordt afgegeven, ofwel dat de verblijfsvergunning 
regulier niet kan worden afgegeven, nadat de mvv wel is verleend. 
 
Vraag (96): 
Kunt u het aantal naturalisatieverzoeken vanaf 2013 uitsplitsen naar ingewilligd, 
afgewezen en nog niet behandeld? 
 
Antwoord: 
Beslissingen op verzoeken Naturalisatie per jaar 2014-2019. Het aantal nog te behandelen 
 25/38 

hebben deze mensen momenteel? Klopt het dat zij deze dan moeten inleveren? In hoeveel 
gevallen is dat laatste gebeurd? 
 
Antwoord: 
In 2019 hebben 410 Britten een verzoek om naturalisatie ingediend. In 2018 waren dit er 
240. Gezien de totale instroom van 44.400 naturalisatieverzoeken in 2019 is de impact 
van Brexit op de instroom naturalisatie beperkt. 
  
Britse onderdanen dienen in beginsel afstand te doen van hun oorspronkelijke nationaliteit 
nadat het Nederlanderschap is verkregen. Op deze afstandsverplichting bestaan 
uitzonderingen, waaronder bijv. het gehuwd zijn met een Nederlander. Met de huidige 
registraties- en informatiesystemen is er geen mogelijkheid om een geaggregeerd beeld te 
realiseren van deze groep. 
 
Vraag (100): 
Kunt u de twee categorieën asielzoekers, die op het moment van uitstroom uit de opvang 
gemiddeld 7,9 maanden in de opvang verbleven, uitsplitsen in enerzijds asielzoekers die 
zijn afgewezen en mensen die een vergunning hebben gekregen? Hoe lang verbleven 
afgewezen asielzoekers gemiddeld in de opvang en hoe lang mensen die een vergunning 
hebben gekregen? 
 
Antwoord: 
Vergunninghouders die in 2019 uit de centrale opvang zijn uitgestroomd verbleven daar 
gemiddeld 12,4 maanden. Niet-vergunninghouders die in 2019 uit de centrale opvang zijn 
uitgestroomd verbleven daar gemiddeld 4,9 maanden. Dit betreft asielzoekers die zijn 
afgewezen of die zonder besluit van de IND uit de opvang zijn vertrokken. 
 
Vraag (101): 
Welke wettelijk vastgelegde taken heeft VluchtelingenWerk Nederland en welke 
grondslagen zijn daarvoor (artikelsgewijs) vastgelegd in de wet? 
 
Antwoord: 
VluchtelingenWerk Nederland (VWN) voert geen wettelijke taak uit zoals bijvoorbeeld het 
COA of de IND. VWN ontvangt van JenV subsidie voor het geven van voorlichting en 
ondersteuning aan asielzoekers over de asielprocedure. 
 
Vraag (102): 
Waarop is het subsidiebedrag van 7,7 miljoen euro aan VluchtelingenWerk Nederland 
gebaseerd? Dient VluchtelingenWerk Nederland een begroting in bij het ministerie van 
Justitie en Veiligheid en kan de Kamer daar inzage in krijgen? 
 
Antwoord: 
VluchtelingenWerk Nederland (VWN) vraagt jaarlijks een subsidie aan voor het geven van 
voorlichting aan asielzoekers over de asielprocedure en het bieden van ondersteuning aan 
asielzoekers tijdens het asielproces. VWN onderbouwt de subsidieaanvraag met een 
raming van de te maken kosten. Er wordt geen begroting van de organisatie voorgelegd. 
Met het onderbouwen van de kosten wordt voldaan aan de wettelijke eisen die aan hen als 
subsidieontvangende organisatie worden gesteld. De subsidieaanvraag en het 
subsidiebesluit zijn gebaseerd op de Algemene wet bestuursrecht en de Wet Justitie 
subsidies. In 2019 heeft VWN een subsidiebedrag van € 9,6 miljoen ontvangen. 
VluchtelingenWerk is een particuliere stichting. J&V verantwoordt de subsidiebedragen aan 
de Kamer.  
 
Vraag (103): 
Kunt u kengetallen geven over de effectiviteit van de REAN-regeling (Return and 
Emigration Assistance from the Netherlands)?  
 
Antwoord: 
 27/38 

deze zaken heeft het OM een schikking getroffen? In hoeveel van de ontnemingszaken 
heeft het OM de zaak verloren en in hoeveel gewonnen? Kunt u de beantwoording van 
deze vragen uitsplitsen per jaar? 
 
Antwoord: 
 2015 2016 2017 2018 2019 
Aantal ingestelde ontnemingsvordering 2100 2250 2280 1990 1810 
Waarvan: 
Toewijzing vordering ontneming 1080 1000 990 830 790 
Gedeeltelijke toewijzing vordering 450 620 610 620 590 
ontneming 
Afwijzing vordering ontneming 570 630 680 540 430 
Aantal ontnemingschikkingen (art 511 Momenteel niet 
Sv) beschikbaar 199 216 224 191 
Aantal ontnemingstransacties (art 74 Momenteel niet 
Sr) beschikbaar 140 111 66 51 
 
 
Vraag (107): 
Wat was het gemiddelde schikkingsbedrag in een ontnemingszaak de afgelopen vijf jaren 
per jaar? 
 
Antwoord: 
Deze informatie kan in dit tijdsbestek niet worden verstrekt. 
 
Vraag (108): 
Wat was de totale waarde van het vermogen van de door het OM verloren 
ontnemingszaken? 
 
Antwoord: 
Het is gelet op het korte tijdsbestek niet mogelijk informatie over de totale waarde van de 
door het OM verloren ontnemingszaken te verstrekken. Van de 1810 ontnemingszaken in 
2019 werd in 430 gevallen de ontnemingsvordering door de rechter afgewezen. Het aantal 
afwijzingen neemt duidelijk af in vergelijking met de vier voorgaande jaren. Daarbij moet 
worden opgemerkt dat het aantal ontnemingszaken lager was dan in voorgaande jaren 
maar het ontnomen bedrag in 2019 substantieel hoger was dan de vier voorgaande jaren 
met uitzondering van het bedrag in 2016. 
 
Vraag (109): 
Hoe kan het dat de doorlooptijd van strafzaken bij gerechtshoven aan het kelderen is? 
 
Antwoord: 
De doorlooptijden van strafzaken bij gerechtshoven stijgen als gevolg van een combinatie 
van factoren. Enerzijds stijgen de doorlooptijden tijdelijk vanwege het afdoen van veel 
oude zaken: zodra zaken die nog niet behandeld zijn in behandeling worden genomen, 
gaan deze zaken namelijk meetellen in de doorlooptijden. Anderzijds wordt dit veroorzaakt 
door een hoger aantal zaken waarin hoger beroep wordt ingesteld dan was voorzien, 
waardoor de voorraad stijgt en daarmee ook de doorlooptijd langer wordt. Tot slot is er 
een gebrek aan raadsheren, waardoor de doorlooptijd van strafzaken bij gerechtshoven in 
de afgelopen jaren is toegenomen. Zie verder het antwoord op vraag 110. 
 
Vraag (110): 
Wat wordt er gedaan om de doorlooptijd van strafzaken bij rechtbanken en gerechtshoven 
te verbeteren? 
 
Antwoord: 
Het kabinet heeft vorig jaar structureel in de Rechtspraak geïnvesteerd zodat de 
Rechtspraak onder andere stappen kan zetten om doorlooptijden te verbeteren en 
achterstanden weg te werken. Binnen de Rechtspraak is daarvoor een programma 
opgetuigd: “Tijdige Rechtspraak”. Door dit programma zijn nieuwe standaarden voor 
doorlooptijden ontwikkeld en deze zijn overgenomen door alle relevante gremia binnen de 
Rechtspraak. Zo worden onder andere zogenaamde “inloopkamers” opgezet om de 
 29/38 

PI Heerhugowaard 332 302 -30 299 3 
PI Almelo 245 230 -15 219 11 
PI Haaglanden 531 502 -29 487 14 
PI Achterhoek 218 225 7 215 10 
PI Middelburg 213 204 -10 203 1 
JC Zaanstad 854 875 21 785 90 
PI Lelystad 440 481 42 466 16 
PI Vught 1.032 1.072 40 1.040 32 
PI Nieuwegein 403 432 29 382 50 
PI Krimpen 342 317 -25 298 19 
PI Arnhem 236 226 -10 217 9 
PI Sittard 264 260 -3 259 1 
PI Utrecht 198 194 -4 192 2 
PI Zwolle 518 546 28 533 12 
PI Zuid-Oost 442 411 -30 406 5 
PI Grave 322 296 -26 288 8 
PI Veenhuizen 507 519 12 517 3 
PI Leeuwarden 255 260 5 258 2 
PI Rotterdam 461 415 -47 413 1 
PI Alphen 814 768 -46 669 99 
PI Dordrecht 300 273 -27 271 2 
PI Ter Apel 308 317 9 299 18 
DC Schiphol 427 491 64 434 56 
DC Rotterdam 450 408 -42 373 35 
DC Zeist 116 148 32 98 50 
 
 
In onderstaande grafiek is de ontwikkeling van de totale bezetting van GW opgenomen. 
Daaruit blijkt dat eind 2019 voor de volledige formatie personeel in vaste dienst vast. 
Inhuur vond alleen plaats boven de formatie. 
 
 
 
Vraag (114): 
Kan per PI uiteengezet worden wat de ziekteverzuimpercentages zijn, waarbij de 
bestuursfuncties (directie) in de PI's niet worden meegenomen in de berekening? 
 
 31/38 

voorziening getroffen. Dit betreft echter slechts een gedeelte van het totale aantal 
afgesloten vaststellingsovereenkomsten. 
 
Vraag (117): 
Hoe groot waren in 2019 de totale lasten voor bovenwettelijke WW-uitkeringen voor de 
begroting van het ministerie van Justitie en Veiligheid? Zijn deze lasten gestegen ten 
opzichte van de afgelopen jaren? 
 
Antwoord: 
De totale programmalasten in de jaren 2018 en 2019 met betrekking tot de BWWW-
regeling waren in 2018 5,234 mln. en in 2019 4,689 mln. Dit is een daling van 0,545 mln. 
De bedragen zijn inclusief de betalingen met terugwerkende kracht verminderd met de 
terugstortingen van vorderingen. 
 
Vraag (118): 
Is er voldoende onderzoekscapaciteit en/of middelen voor het vele onderzoek dat wordt 
gedaan bij en voor het ministerie van JenV, mede op verzoek van de Kamer? 
 
Antwoord: 
De onderzoeken bij en voor het ministerie van JenV vinden plaats door onder andere het 
WODC en de Inspectie Justitie en Veiligheid. In het algemeen zijn er meer 
onderzoekswensen dan dat er capaciteit beschikbaar is. Er worden daarbij keuzes gemaakt 
bij de onderzoeksprogrammering. Deze keuzes leiden er ook toe dat de prioritaire 
onderzoeken worden uitgevoerd. 
 
Vraag (119): 
Hoe wordt gerechtvaardigd dat de sociale advocatuur al jaren een te lage vergoeding 
krijgt, maar het ministerie van JenV zelf in 2019 twee keer het maximumuurtarief (€ 225 
ex. BTW) heeft overschreden voor juridische ondersteuning? 
 
Antwoord: 
JenV kijkt kritisch naar de kosten die gemoeid zijn met de inhuur voor juridische 
ondersteuning. Deze specifieke juridische ondersteuning in 2019 betrof een uitzonderlijke 
situatie. De bijzondere expertise van een tweetal advocatenkantoren was noodzakelijk bij 
contractonderhandelingen voor de Rijksoverheid met een grote internationale leverancier. 
De kosten zijn met name gemaakt ter voorkoming van internationale procedures. De inzet 
van juridische ondersteuning enerzijds en het stelsel van gesubsidieerde rechtsbijstand 
anderzijds zijn echter twee in hun aard verschillende zaken. Het stelsel van rechtsbijstand 
voorziet in een subsidie voor burgers die minder draagkrachtig zijn. Daarvoor geldt een 
bepaald tarief. Gelet op artikel 42a Wet op de rechtsbijstand en artikel 5 van het 
Subsidiebesluit Raad voor Rechtsbijstand worden op basis van de begroting van de Raad 
voor Rechtsbijstand jaarlijks voorschotten verstrekt. Hierbij wordt rekening gehouden met 
de ontwikkelingen in het volume van de toevoegingen en piketregelingen. Advocaten zijn 
vrij in hun keuze om voor dit tarief al dan niet hun diensten aan te bieden. De 
rechtsbijstand die de Staat afneemt van een juridische dienstverlener is geen subsidie. Het 
is een dienst die moet worden ingekocht. 
 
Vraag (120): 
Wat was de inzet om de onvolkomenheden, die door de Algemene Rekenkamer in 
voorgaande jaren waren geconstateerd, te herstellen? 
 
Antwoord: 
Om de onvolkomenheden te herstellen, heeft JenV in 2019 follow-up gegeven aan alle 
aanbevelingen van de Algemene Rekenkamer. Hierbij zijn volgens de Rekenkamer 
positieve resultaten geboekt met name bij informatiebeveiliging en het subsidie-en 
bijdragenbeheer. 
Op het gebied van informatiebeveiliging zijn alle aanbevelingen uit 2018 opgevolgd. Er zijn 
verbeteringen gerealiseerd op belangrijke aandachtsgebieden en is er vooruitgang geboekt 
bij het inrichten van het centraal inzicht in de informatiebeveiliging. 
Naar het oordeel van de Algemene Rekenkamer beschikt JenV nu over een subsidie- en 
bijdragenbeheer dat in opzet en bestaan op orde is. Aangezien de werking van dit beheer 
in de praktijk nog moet blijken, heeft de Algemene Rekenkamer de onvolkomenheid 
gehandhaafd. 
 33/38 

Antwoord: 
Deze vraag kan niet worden beantwoord. Aan het eind van een opsporingsonderzoek 
wordt pas duidelijk of er een verdachte is geïdentificeerd en het dossier kan worden 
ingestuurd naar het OM. Van onderzoeken die nooit zijn gestart, of dit nu vanwege een 
gebrek aan opsporingsindicatie is of vanwege een keuze in verband met schaarse 
capaciteit, kan onmogelijk gezegd worden of ze ooit een verdachte zouden hebben 
opgeleverd. 
 
Vraag (127): 
Op welke wijze is binnen de politie in 2019 invulling gegeven aan het thema ‘Het realiseren 
van meer ruimte voor politiechef/teamchef'? Wilt u in de beantwoording met name 
aandacht besteden aan de teamchef? 
 
Antwoord: 
Om teamchefs meer ruimte te geven is aan de teamchefs een eigen budget en een 
debitcard voor operationele uitgaven ter beschikking gesteld, en is in de bedrijfsvoering 
het accent gelegd op een betere verbinding tussen bedrijfsvoering en operatie. Inzicht in 
de beschikbare mensen en middelen, alsmede in de hieraan gerelateerde kosten, is een 
vereiste voor beter maatwerk. De afgelopen periode is geïnvesteerd in inzicht en ruimte 
voor de teamchefs van de basisteams. Daartoe zijn en moeten veel systemen en 
werkprocessen, vooral in de financiële administratie, worden aangepast. Een groot deel 
van dit werk is in 2019 verricht. Door alle werkzaamheden in 2019 kon in 2020 worden 
gestart met het bieden van meer inzicht aan lijnchefs op een aantal onderwerpen, namelijk 
op variabele personeelslasten en op teamkosten. Daarnaast is door de politie een interne 
handreiking 2% bandbreedte opgesteld, waarin de mogelijkheid wordt geboden om lokale 
speelruimte in de verhouding tussen personeel en materieel te realiseren. Dit houdt in dat 
de politiechef – in overeenstemming met de burgemeesters en de hoofdofficier van justitie 
- kan beslissen maximaal 2% van de formatie voor operationele sterkte (excl. aspiranten) 
niet te realiseren en de daarmee vrijgevallen middelen voor andere doelen te gebruiken, 
zoals overwerkbudget of inhuur. Alvorens deze handreiking geoperationaliseerd kan 
worden, dient het Besluit verdeling sterkte en middelen politie te worden aangepast. Het 
streven is de voorhangprocedure van het wijzigingsbesluit voor het zomerreces aan te 
vangen en het besluit met ingang van 1 januari 2021 in werking te laten treden. 
 
Vraag (128): 
Hoeveel politieambtenaren hebben in 2019 deelgenomen aan de Regeling Partieel 
Uittreden? Kan dit worden afgezet tegen het aantal politieambtenaren van de afgelopen 
vijf jaren? 
 
Antwoord: 
Eind 2019 namen 10.898 politiemedewerkers deel aan de Regeling Partieel Uittreden. 
Gedurende het jaar was de gemiddelde deelname 10.348 medewerkers. In bijgevoegde 
tabel is het gemiddelde aantal deelnemers over de afgelopen vijf jaar inzichtelijk gemaakt. 
 2015  2016 2017 2018 2019 
Gemiddeld aantal deelnemers RPU  8.099 9.472 10.109 10.737 10.348 
 
Vraag (129): 
Waarom is het Besluit algemene rechtspositie politie (Barp) nog niet aangepast zodat 
politievrijwilligers ook kunnen worden ingezet voor cybercriminaliteitsonderzoeken? 
 
Antwoord: 
Executieve politievrijwilligers die de volledige basispolitieopleiding hebben gevolgd kunnen 
én worden nu al ingezet voor cybercriminaliteitsonderzoeken. Op het moment dat de 
nieuwe rechtspositie voor politievrijwilligers in werking treedt, kunnen ook nieuwe 
executive politievrijwilligers na het volgen van een kortere specifieke opleiding voor 
dergelijke onderzoeken worden ingezet. De Algemene Maatregel van Bestuur waarin dit 
wordt geregeld ligt ter advisering voor bij de Raad van State. Vanwege de coronacrisis 
heeft het adviseringsproces enige vertraging opgelopen. Naar verwachting kan de nieuwe 
rechtspositie evenwel dit jaar nog in werking treden. 
 
Vraag (130): 
Hoeveel politiebureaus zijn er in 2019 (per saldo) gesloten? 
 
 35/38 

Collectieve sector 100 6 45 151 
Marktsector 67 11 31 109 
Overlijden 54 3 13 70 
Oneervol ontslag 49 8 4 62 
Overige  805 197 208 1.210 
Totaal 2.041 225 516 2.782 
 
Vraag (134): 
Waarom is geen van de meldingen die werden gedaan bij het Landelijk Meldpunt 
Misstanden (LMM) geduid als een vermoeden van een misstand? Wat is de gemiddelde 
doorlooptijd van een zaak bij het LMM? Is er sinds de oprichting van het LMM ooit een 
melding geduid als een vermoeden van een misstand conform de Interne 
Klokkenluidersregeling? 
 
Antwoord: 
Conform de klokkenluidersregeling moet de melding van voldoende gewicht zijn om deze 
aan te merken als een vermoeden van een misstand. Van een misstand is sprake als 
“het maatschappelijk belang in het geding is bij de schending van een wettelijk voorschrift, 
een gevaar voor de volksgezondheid, een gevaar voor de veiligheid van personen, een 
gevaar voor de aantasting van het milieu, een gevaar voor het goed functioneren van de 
openbare dienst of een onderneming als gevolg van een onbehoorlijke wijze van handelen 
of nalaten” (MvT Interne Klokkenluidersregeling Rijk, Politie en Defensie, Staatsblad 2016, 
542). De kwesties die bij het LMM worden gemeld, betreffen onder meer individuele 
(arbeids-)geschillen tussen medewerker en leidinggevende, ongewenste omgangsvormen, 
vermeend machtsmisbruik, ontevredenheid omtrent de reorganisatie en adviesvragen 
omtrent integriteitskwestie 
De gemiddelde doorlooptijd van een zaak bij het LMM is niet bekend. Afhankelijk van de 
complexiteit van de melding en het aantal procedures kan de doorlooptijd fluctueren. Er 
zijn diverse redenen te noemen waarom meer tijd aan kwesties wordt besteed. Dit kan zijn 
omdat er nog procedures moeten worden afgewacht, een melder het lastig vindt om zijn of 
haar melding te concretiseren, in overleg met de melder met anderen gesproken wordt, of 
dat voor de melding complexe materie dient te worden bestudeerd. Er zijn ten minste twee 
kwesties als een vermoedelijke misstand onderzocht. 
 
Vraag (135): 
Hoe groot was het financieel voordeel in de begroting door de invoering van LFU 
(Levensfase Uren), waarom was dit voordeel niet voorzien en waar is dit voordeel aan 
besteed? 
 
Antwoord: 
Er is geen sprake van een (onvoorzien) financieel voordeel. In het kader van de invoering 
van LFU zijn de Algemene Levensloopbijdrage en de Toelage Bezwarende Functies 
vervallen voor de populatie die recht heeft op LFU. De intentie was deze te bestemmen 
voor herbezetting, zodat het beslag op de capaciteit zo beperkt mogelijk is. In 2019 zijn 
deze middelen gebruikt als dekking voor overbezetting. 
 
Vraag (136): 
Waarom waren er in 2019 minder reisbewegingen in het kader van woon-werkverkeer? 
Hoeveel reisbewegingen zijn er minder gemaakt dan in 2018? 
 
Antwoord: 
In de tekst van de jaarrekening wordt het verschil ten opzichte de begroting nader 
toegelicht. In de begroting was nog onvoldoende rekening gehouden met de effecten van 
het nieuwe werken. Omdat politie vergoedt op basis van werkelijk gemaakte reizen werkt 
het feit dat een grotere populatie gebruik maakt van het nieuwe werken dan voorzien 
hierin door. Omdat geregistreerd wordt op basis van kilometers is het aantal 
reisbewegingen niet inzichtelijk te maken. 
 
Vraag (137): 
Hoever is de werkelijke bezetting van de Dienst Speciale Interventies (DSI) 
achtergebleven bij de begrote bezetting? 
 
 37/38 

