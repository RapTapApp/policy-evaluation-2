SO- JBZ Asiel en migratie 
VVD 
De leden van de VVD-fractie hebben kennisgenomen van de plannen van de Europese Commissie 
(EC) en zijn positief over het feit dat de EC een nieuw voorstel doet om het bestaande Europees 
gemeenschappelijke asielstelsel te verbeteren. De leden van de VVD-fractie pleiten al jaren voor 
een strenger Europees asielstelsel. Met dichte grenzen voor gelukszoekers, opvang in de regio 
voor vluchtelingen en snelle terugkeer van uitgeprocedeerden. De Europese Commissie erkent 
deze doelen nu ook. Dat is positief. De VVD-fractie vindt het voorstel zoals het er nu ligt echter 
nog onvoldoende om als Nederland mee in te kunnen stemmen. Het plan is niet streng genoeg aan 
de buitengrens, bevat geen effectieve regels over terugkeer en biedt te veel ruimte aan NGO’s die 
mensensmokkel in de hand werken. Nederland zou daarom moeten inzetten op een aantal stevige 
aanpassingen in het voorstel waardoor het asielstelsel écht verbeterd wordt ten opzichte van de 
huidige situatie en er daadwerkelijk een einde komt aan kansarme immigratie richting Nederland, 
voordat het op instemming van de leden van de VVD kan rekenen. Deze leden delen evenwel de 
mening van het kabinet dat de hervorming van het bestaande asielrecht en -beleid binnen de EU 
een kans biedt om bestaande problemen bij asiel aan te pakken. Daarbij kan solidariteit zoals het 
kabinet terecht constateert alleen het sluitstuk zijn van de discussie, omdat effectief beperken van 
de instroom en het op orde hebben van terugkeer noodzakelijke voorwaarden zijn voordat de 
lidstaten een eerlijke en behapbare bijdrage kunnen leveren aan de opvang van echte 
vluchtelingen en het terugsturen van hen die dat niet zijn. Dat gezegd hebbende hebben de leden 
van de VVD-fractie de volgende vragen: 
 
De instroom van asielzoekers in de EU moet wat de VVD-fractie betreft zoveel mogelijk beperkt 
worden door opvang in de regio als uitgangspunt te nemen wanneer het eigen land onveilig is. 
Hiertoe zijn afspraken met derde landen noodzakelijk over opvang en over het terugdringen van 
irreguliere migratie.  De Europese Commissie zegt hier eindelijk concreter op te willen inzetten en 
dat is winst. Kan het kabinet aangeven of er ook een concreet plan ligt met te ondernemen acties 
en een tijdspad om tot deze afspraken te komen? En welke instrumenten de EC wil inzetten om 
hier ook echt impact te kunnen hebben, zoals handel, OS en visumbeleid? 
 
Antwoord 
Deze vragen zien op de overkoepelende Mededeling (COM(2020) 609) van de 
Commissie. De beantwoording van deze vragen wordt uw Kamer uiterlijk op 14 oktober 
a.s. toegestuurd, samen met het BNC-fiche over deze mededeling. 
 
Illegale instroom in de EU moet vervolgens zoveel mogelijk worden voorkomen door de 
buitengrenzen streng te controleren. De leden van de VVD-fractie zijn dan ook voorstander van de 
voorstellen die de kennis en capaciteit van EASO en Frontex vergroten en vinden het belangrijk dat 
Nederland hier stevig aan bijdraagt. Wanneer asielzoekers desalniettemin toch aankomen aan de 
grens van de Europese Unie, is het goed dat via een strenge buitengrensprocedure mensen 
worden geregistreerd en vervolgens naar het passende asieltraject worden geleid. Deze leden 
vinden het belangrijk dat daar direct onderscheid wordt gemaakt op basis van kansrijkheid- en 
kansarmheid van de asielverzoeken, maar snappen niet dat de EC bij de beoordeling het 
percentage op het zeer lage 20% wil vaststellen. Hoe is de EC hier toe gekomen? Is het kabinet 
het met de VVD eens dat de voorselectie in een effectieve buitengrensprocedure op een veel hoger 
percentage voor kansrijkheid moet worden vastgesteld en logischer zou zijn 75% te hanteren 
zoals ook in 2015 gebeurde bij de herplaatsingsafspraken? Zo ja, is het kabinet bereid zich 
hiervoor in te spannen? Het is de bedoeling dat de beoordeling kansarm/kansrijk in een fasttrack 
van 5 dagen wordt afgehandeld. Op basis waarvan is dat een realistisch streven? 
 
Antwoord 
1
Zoals volgt uit de beleidsnotitie A renewed European agenda on migration , is het 
kabinet in beginsel voorstander van toepassing van de grensprocedure op alle 
irreguliere aankomsten. Dit moet bijdragen aan een snelle scheiding tussen kansarme 
                                                
1
 A renewed European agenda on migration (bijlage bij 21 501-20,nr.1450) 
1 
 

opnieuw asiel aan te vragen. Deelt u de mening van de VVD dat al deze voornoemde problemen 
ondervangen moeten worden in het herziene Europese asielstelsel? Kan het kabinet toezeggen zich 
hard te maken voor effectieve registratie? Het beperken van herhaalde aanvragen tot een 
herziening van het landenbeleid van het land van herkomst? Dat bij een afwijzing van een 
asielverzoek altijd direct een terugkeerbesluit wordt genomen en blijft kunnen worden genomen?  
 
Antwoord 
Met deze leden ben ik van mening dat het effectief aanpakken van secundaire migratie 
één van de grootste prioriteiten is. Het kabinet heeft middels de beleidsnotitie A 
Renewed Agenda on Migration hier ook specifieke aandacht voor gevraagd en 
verschillende voorstellen gedaan die o.a. zien op het versterken van de registratie van 
asielzoekers o.a. in Eurodac en het treffen van maatregelen om misbruik van procedures 
te voorkomen. Onder meer heeft het kabinet gepleit voor de introductie van een 
verplichte grensprocedure aan de buitengrenzen van de EU. Ook vindt het kabinet dat bij 
het irregulier doorreizen vanuit de voor de asielaanvraag verantwoordelijke lidstaat 
naar een volgende lidstaat, de asielzoeker in de laatstbedoelde lidstaat geen aanspraak 
(meer) zou moeten hebben op de voorzieningen die volgen uit de EU-Opvangrichtlijn.    
De leden vragen verder aandacht voor de situatie dat asielzoekers na afwijzing van hun 
asielaanvraag weer een opvolgende/herhaalde aanvraag indienen in dezelfde lidstaat. 
De leden vragen naar de mogelijkheden om het kunnen indienen van dergelijke 
aanvragen te beperken tot situaties waarin het landenbeleid is gewijzigd. Een dergelijke 
inperking zou niet conform de normen van de internationale verdragen zijn, in het 
bijzonder het EVRM. Bij een opvolgende/herhaalde asielaanvraag moet immers (ook) 
getoetst te worden of de asielzoeker individuele nieuwe feiten of omstandigheden heeft 
waaruit blijkt dat hem (alsnog) bescherming moet worden geboden. Het kabinet heeft in 
de afgelopen periode wel maatregelen genomen om herhaalde asielaanvragen die niet 
onderbouwd zijn, versneld af te handelen. Het kabinet is het met de leden eens dat het 
belangrijk is om gelijk bij een afwijzing op een asielaanvraag een terugkeerbesluit te 
nemen. Daarom kennen wij in Nederland de alomvattende beschikking. Dat schept zo 
snel mogelijk duidelijkheid.  
 
Dat het kunnen vastzetten van uitgeprocedeerde op basis van objectieve risico criteria zoals een 
gebrek aan middelen en huisvesting, het veroorzaken van overlast, het plegen van geweld, 
mogelijk wordt? Dat het voor landen eenvoudig mogelijk moet worden om dit bestuurlijk vast te 
stellen zodat de regels zowel goed als uitvoerbaar zijn en het verdwijnen in de illegaliteit zo goed 
als onmogelijk wordt? Bent u het ook met de VVD eens dat het voorstel tot herziening van het 
Europees asielstelsel door de Commissie tegelijkertijd en in balans met de terugkeerrichtlijn die nu 
ter bespreking in het Europees parlement ligt, en de procedurerichtlijn, moet worden behandeld? 
Zo ja, kunt u een toelichting geven waar het nu staat met deze richtlijnen; zowel inhoudelijk als 
procedureel, en toezeggen in te zetten op integrale behandeling van al deze voorstellen? 
 
Antwoord 
De lopende gesprekken over de herziening van de Terugkeerrichtlijn zijn geen onderdeel 
van de voorstellen die op 23 september zijn gepubliceerd. Wel is het zo dat terugkeer 
een cruciaal onderdeel is van het migratieproces. Zonder effectieve terugkeer, kan van 
een geloofwaardige asielprocedure geen sprake zijn. De Commissie benoemt in de 
voorstellen wel het uitgangspunt dat het terugkeerproces efficiënter en beter 
gecontroleerd moet zijn. Het kabinet beaamt dat het onwenselijk is dat illegale 
vreemdelingen die de grenzen van het strafrecht overschrijden, in afwachting van hun 
terugkeer niet kunnen worden beperkt in hun vrijheid, ook omdat dit afbreuk doet aan 
het draagvlak voor legale migratie en de opvang van vreemdelingen die daadwerkelijk 
bescherming nodig hebben. Het kabinet zet zich daarvoor ook in. De lopende 
besprekingen over de Terugkeerrichtlijn zullen moeten leiden tot een efficiënter 
terugkeerproces, en niet tot meer rechten voor illegale vreemdelingen. Het kabinet zal 
hier kritisch op toezien bij het bepalen van haar positie ten opzichte van het 
eindresultaat.   
 
3 
 

Antwoord 
Deze vragen zien op de overkoepelende Mededeling (COM(2020) 609) van de 
Commissie. De beantwoording van deze vragen wordt uw Kamer uiterlijk op 14 oktober 
a.s. toegestuurd, samen met het BNC-fiche over deze mededeling. 
 
 
De mate waarin een lidstaat geconfronteerd wordt met asielverzoeken hangt op dit moment af van 
de geografische ligging of de welvaart. Hierdoor zien lidstaten van eerste aankomst zich 
geconfronteerd met onvoorspelbare en soms hoge instroom en hierdoor zien welvarende landen 
dat veel (kansloze) asielzoekers doorreizen, zoals naar Duitsland en Nederland. Andere lidstaten 
hebben veel minder last van een hoog aantal asielverzoeken. Een correctiemechanisme kan 
daarmee een bijdrage leveren aan een goede verdeling van het aantal asielzoekers over de 
lidstaten, maar alleen dan wanneer de buitengrensprocedure op orde en het terugkeerbeleid 
effectief is. Kan het kabinet aangeven in welke concrete omstandigheid sprake zou zijn van 
vrijwillige herverdeling en wanneer de verplichte herverdeling aan de orde zou zijn?  Wanneer is 
volgens de EC sprake van ‘risk of pressure’ en van ‘situation of crisis’? In welke mate wordt in het 
voorstel bij het ontstaan daarvan de inzet van de lidstaat om het eigen asielstelsel op orde te 
brengen meegewogen voordat over ondersteuning van andere lidstaten zou moeten worden 
kunnen gesproken. Is het kabinet het met de leden van de VVD-fractie eens dat bij eventuele 
herverdeling niet alleen naar de initiële maar ook naar de secundaire instroom moet worden 
gekeken? Klopt het dat de commissie de ‘fair share’ zou willen berekenen op basis van het bbp en 
inwonertal? Bent u het met deze leden eens dat het onrechtvaardig zou zijn om alleen deze criteria 
te gebruiken en niet ook het oppervlak van een land? Immers de omvang van het bbp hangt 
samen met het inwonertal, beide stijgen daarmee als gevolg van migratie en zullen daardoor met 
de tijd toenemen, terwijl het absorptievermogen in een dichtbevolkt land als Nederland sneller 
tegen zijn grenzen aanloopt? Bent u het met de VVD-fractie eens dat het goed is dat solidariteit 
breed wordt geïnterpreteerd zodat ook operationele ondersteuning en ondersteuning bij terugkeer 
hieronder kan vallen? Op welke manier wordt in het voorstel een lidstaat die terugkeerders wil 
begeleiden voor hen verantwoordelijk? Welke inspraak heeft een lidstaat zelf over het aantal en 
type afgewezen asielzoekers die ze wil begeleiden bij terugkeer? 
 
Antwoord 
Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen.  
 
Is het juist dat in de plannen van de Europese commissie bij herverdeling ook rekening wordt 
gehouden met de band die aan asielzoeker mogelijk al heeft met een EU-lidstaat? Zo ja; hoe gaat 
dit in zijn werk? Hoe wordt voorkomen dat hierdoor alsnog een onevenredige druk ontstaat op de 
‘gewilde en welvarende’ lidstaten, zoals Nederland? 
 
Antwoord 
Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen.  
 
Heeft het kabinet al een standpunt over de wijze waarop en voorwaarden waaronder Nederland 
eventueel zou kunnen deelnemen aan het solidariteitsmechanisme? Kan het kabinet toezeggen 
hier niet aan mee te werken als de buitengrensprocedure en de mogelijkheden voor het afdwingen 
van terugkeer niet streng op orde zijn? Kan het kabinet ook toezeggen bij eventuele deelname in 
zo’n mechanisme de alternatieve opties voorrang te geven boven het naar Nederland halen van 
extra asielzoekers? Is het mogelijk om als lidstaat een quotum te verbinden aan deelname in het 
solidariteitsmechanisme en zo ja; zou het kabinet dat willen overwegen?   
 
Antwoord 
5 
 

een herbevestiging moet bevatten van de plicht van partijen om hun eigen onderdanen, 
die zich irregulier bevinden op het grondgebied van een andere partij, terug te nemen 
zonder voorwaarden. Onderhandelingen over een Post-Cotonou verdrag zijn nog 
gaande.    
 
 
PVV 
De leden van de PVV-fractie hebben in de media het heugelijke nieuws vernomen dat Hongarije, 
Tsjechië en Polen niet zullen instemmen met het EU-migratiepact.  Voornoemde leden roepen de 
staatssecretaris op om ook namens Nederland aan te geven niet in te zullen stemmen met dit 
levensgevaarlijke omvolkingspact. 
Antwoord 
Het gaat hier om een informele JBZ-raad. Daar worden geen besluiten genomen. Zoals 
gebruikelijk in het Europese wetgevingstraject, zal de Raad nu eerst een positie in 
moeten nemen. Daarover zullen de lidstaten met elkaar onderhandelen. De inzet van het 
kabinet wordt via het BNC-traject met uw Kamer gedeeld.  
Kan de staatssecretaris een uitgebreide reactie geven op een aantal voorstellen uit het EU-
migratiepact, zoals de verplichte opname bootmigranten, de verplichte herverdeling van 
asielzoekers of anders betalen (en als dit niet genoeg is volgens de EC, dan alsnog migranten 
opvangen), de verdeling van illegalen over lidstaten wanneer terugkeer niet lukt en meer 
(laaggeschoolde) migranten naar Europa halen, zo vragen de leden van de PVV-fractie. Is de 
staatssecretaris bereid om zich in ieder geval tegen al deze voorstellen te verzetten, zo vragen de 
leden van de PVV-fractie. 
Welke andere voorstellen ziet de staatssecretaris in de voorstellen die de Europese Commissie op 
23 september 2020 hebben gepresenteerd die volgens het kabinet echt niet kunnen? Kunt u dit 
per wetsvoorstel aangeven en beargumenteren? 
Antwoord 
Zoals toegelicht tijdens het AO Vreemdelingen- en Asielbeleid van 24 september, 
7
ontvangt uw Kamer een versnelde appreciatie over de overkoepelende mededeling op 
de gebruikelijke wijze via de BNC-procedure. Dit zal uiterlijk 14 oktober a.s. zijn. 
Daarnaast ontvangt uw Kamer aparte BNC-fiches over de onderliggende voorstellen 
binnen de gebruikelijke termijnen. 
 
Deelt de staatssecretaris tot slot de opvatting van de PVV-fractie dat Nederland te allen tijde zelf 
moet kunnen blijven bepalen wie tot Nederland wordt toegelaten en wie niet? Zo nee, waarom 
niet? 
Antwoord 
In de Commissievoorstellen komt de bevoegdheid om te beslissen op asielverzoeken 
waarvoor Nederland verantwoordelijk is, aan Nederland toe. Het kabinet onderschrijft 
dit. Dat is ook nu het geval.  
 
CDA 
De leden van de CDA-fractie hebben met belangstelling kennisgenomen van de stukken 
geagendeerd voor dit schriftelijk overleg. Zij hebben nog enkele vragen. 
Deze leden hebben met belangstelling kennisgenomen van de voorstellen vanuit de EC die zien op 
het EU-migratiepact. Deze leden zijn in het bijzonder verheugd over de creativiteit die aan de dag 
wordt gelegd en op de focus op terugkeer in het pact, momenteel de achilleshiel van het Europese 
migratiebeleid. De leden van de CDA-fractie hopen dat dit voorstel de patstelling in de EU kan 
doorbreken. Toch constateren deze leden dat er ook nog een hoop onduidelijk is in dit voorstel. 
                                                
7
 COM(2020)609 
7 
 

Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen.  
 
De leden van de CDA-fractie vragen om een specifieke appreciatie van de staatssecretaris op de 
voorstellen rondom solidariteit in het EU-migratiepact. Is de staatssecretaris van mening dat de 
voorstellen, zoals deze nu op tafel liggen, de patstelling omtrent solidariteit kan doorbreken? Juist 
omdat creatieve oplossingen worden bedacht? Kan de staatssecretaris globaal schetsen hoe de 
bijdrage aan solidariteit vanuit Nederland er volgens de huidige regering uit zal gaan zien? Bent u 
voornemens bij te dragen aan relocatie of ziet zij meer heil in bijvoorbeeld sponsorschap van 
terugkeer? 
Antwoord 
Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen.  
 
 
D66 
De leden van de D66-fractie hebben kennisgenomen van het nieuwe migratiepact van de Europese 
Commissie (EC). Het huidige migratiebeleid in Europa werkt niet. Het is niet humaan en niet 
effectief. Het is dan ook goed dat de EC voorstellen presenteert om deze impasse te doorbreken. 
Grote uitdagingen moeten we namelijk samen in Europa aanpakken. De Commissie pleit terecht 
voor snelle procedures, samenwerking met niet-EU landen en gedeelde verantwoordelijkheid en 
solidariteit tussen lidstaten. 
 
De leden van de D66-fractie zijn teleurgesteld dat het verzet van een kleine groep lidstaten, zoals 
Polen en Hongarije, heeft geleid tot het afzwakken van solidariteit en dat er weinig concreets 
wordt voorgesteld voor legale migratieroutes. Het is daarentegen goed dat de EC zegt pal te staan 
voor het recht van ieder mens om asiel aan te vragen in Europa. De leden van de D66-fractie 
hebben een aantal vragen aan de staatssecretaris over de nieuwe voorstellen. 
 
Pre-entry screening procedure 
De leden van de D66-fractie hebben een aantal vragen over het pre-screeningvoorstel van de 
Commissie. Deze leden zijn voorstander van een snelle scheiding tussen asielzoekers met een 
geringe kans en asielzoekers met een reële kans van inwilliging van hun asielaanvraag. Hierbij zijn 
deze leden echter wel van mening dat in welke procedure of pre-screening een vreemdeling ook 
terecht komt, universele mensenrechten vastgelegd in internationale verdragen overeind moeten 
blijven. Kan de staatssecretaris dit bevestigen? Voorts vragen deze leden of het klopt dat als 
vreemdelingen zich bevinden in de pre-entry screening, zij juridisch nog niet worden beschouwd 
als aanwezig binnen de Schengenzone, terwijl zei zich feitelijk weldegelijk op Schengenrondgebied 
bevinden? Indien dit klopt, wat betekent dit voor de rechten van deze vreemdelingen? In hoeverre 
ontstaat hier een juridisch limbo? Welke aanspraak op grondrechten kunnen deze vreemdelingen 
concreet maken tijdens deze pre-screeningprocedure, zo vragen de leden van de D66-fractie. Deze 
leden zijn van mening dat deze rechten ten alle tijden geborgd moeten zijn. 
 
De pre-entry screening wordt gepresenteerd als een periode waarin "informatie" wordt verzameld, 
en daarom is er geen mogelijkheid tot rechterlijke toetsing van de uitkomst van de screening 
voorzien. Dus de beslissing om naar een terugkeer-, grens- of asielprocedure te worden 
doorverwezen kan niet worden aangevochten bij een rechter. De leden van de D66-fractie vragen 
of zij dit zo goed begrijpen en hoe de staatssecretaris de juridische houdbaarheid hiervan inschat? 
 
Antwoord 
Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen.  
 
9 
 

Herverdelingsmechanisme 
De leden van de D66-fractie vragen de staatssecretaris wat zij vindt van het voorgestelde 
verdelingsmechanisme voor reddingen op zee.  
 
Antwoord 
Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen.  
 
Is zij het met deze leden eens dat Nederland hierin in de toekomst ook haar verantwoordelijkheid 
8
moet nemen, aangezien het hier gaat om een structurele oplossing die Nederland graag wenst? 
 
Antwoord 
In algemene zin is het kabinet van mening dat lidstaten die verantwoordelijkheid nemen 
ervan moeten kunnen uitgaan dat andere lidstaten solidariteit bieden wanneer sprake is 
van aanhoudende, disproportionele migratiedruk. De wijze waarop lasten eerlijk kunnen 
worden verdeeld zal tijdens de onderhandelingen moeten worden besproken. 
Herplaatsing moet daar onderdeel van zijn. In het geval dat een structureel mechanisme 
wordt ingesteld, is het kabinet bereid om deel te nemen aan herplaatsing. 
 
 
De leden van de D66-fractie hebben begrip voor de behoefte van de EC om in te kunnen schatten 
hoeveel ‘plekken’ voor migranten en vluchtelingen er beschikbaar zijn en dat zij daarom hierover 
prognoses gaan opstellen. Tegelijkertijd kan deze informatie ook nuttig zijn voor 
mensensmokkelaars, als die precies weten hoeveel ‘plekken’ er beschikbaar zijn. Deze leden 
vragen hoe de staatssecretaris dit ziet en hoe zij denkt misbruikt hiermee te voorkomen? 
 
Antwoord 
Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen.  
 
De leden van de D66-fractie lezen vervolgens dat de EC wetgeving voorstelt voor een ‘solidair 
crisismechanisme’ wanneer er sprake is van ‘uitzonderlijke situaties’. Worden er objectieve criteria 
vastgesteld wanneer er sprake is van een uitzonderlijke situatie? Zou de situatie in het 
vluchtelingenkamp Moria onder dit nieuwe voorstel ook vallen onder een ‘uitzonderlijke situatie’? 
Welke garantie kan de staatssecretaris bieden dat dit mechanisme ook daadwerkelijk ingezet gaat 
worden, in tegenstelling tot eerdere crisismechanismen die nooit zijn geactiveerd? 
 
Antwoord 
Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen. Ten aanzien van de eerdere crisismechanismen die niet 
zouden zijn geactiveerd, is dezerzijds niet bekend waar de leden naar verwijzen. Eerder 
heeft Nederland uitvoering gegeven aan de herplaatsingsbesluiten uit 2015 en 
verhoudingsgewijs veel asielzoekers uit Griekenland en Italië overgenomen. Daarnaast 
is het Union Civil Protection Mechanism ook meermaals geactiveerd als gevolg van 
zaken die met asiel en migratie te maken hebben. Ook daar heeft Nederland meermaals 
aan bijgedragen. Wel is het inderdaad zo dat Nederland niet altijd heeft deelgenomen 
aan ad hoc herplaatsingen. Dat zijn doorgaans initiatieven van individuele of enkele 
lidstaten.  
                                                
8
 “In het geval dat daadwerkelijk een structurele oplossing wordt ontwikkeld, is het kabinet bereid om 
solidariteit te tonen en verhoudingsgewijs bij te dragen aan de eventuele overname van migranten”. 
Kamerstuknummer  32317, nr. 535 
11 
 

ronden? De leden van de D66-fractie zijn van mening dat als de staatssecretaris de global war on 
talent serieus neemt dit noodzakelijke stappen zijn om snel te zetten.  
 
Antwoord 
De onderhandelingen over de richtlijn inzake de toelating van onderzoekers en 
studenten zijn al in 2016 afgerond en de desbetreffende richtlijn is in mei 2018 
geïmplementeerd. 
 
Wat betreft de onderhandelingen over de richtlijn inzake de EU Blauwe Kaart heeft de 
Commissie aangegeven voornemens te zijn deze - nadat zij vanwege gebrek aan 
overeenstemming in de trilogie lange tijd hebben stilgelegen - weder voort te zetten. 
Het kabinet ziet nieuwe voorstellen van de Commissie met belangstelling tegemoet.  
 
 
Partnerschappen met derde landen 
De leden van de D66-fractie vinden de paragrafen over het aanpakken van grondoorzaken van 
zaken zoals armoede en slecht bestuur aan de vage kant. Des te meer omdat dit naar de mening 
van deze leden essentiële elementen zijn in het verminderen van de noodzaak tot migreren. Uit 
verschillende onderzoeken blijkt telkens weer dat zogeheten push factoren in herkomstlanden 
sterker zijn dan pull factoren in Europa. Is de staatssecretaris dit met deze leden eens en hoe gaat 
zij ervoor zorgen dat hier meer prioriteit aan wordt gegeven? 
 
Antwoord 
De Europese Commissie levert met haar ‘Team Europe’ benadering en met de huidige en 
toekomstige fondsen een grote bijdrage aan het aanpakken van grondoorzaken van 
migratie in tientallen landen. Die aanpak blijft onveranderd en zal waar nodig nog 
gerichter worden afgestemd op het verbeteren van de migratiesamenwerking met deze 
landen. Het kabinet heeft daarbij aandacht gevraagd voor voldoende flexibiliteit in de 
programmering. 
 
 
Visa procedure 
De leden van de D66-fractie lezen dat de visa procedure vanaf 2025 volledig digitaal wordt. Deze 
leden vragen wat dit gaat betekenen voor de huidige procedure waarin mensen nu nog fysiek een 
MVV moet aanvragen en ophalen, iets wat onder andere tijdens de COVID-19 crisis tot problemen 
heeft geleid? 
 
Antwoord 
Deze vragen zien op de overkoepelende Mededeling (COM(2020) 609) van de 
Commissie. De beantwoording van deze vragen wordt uw Kamer uiterlijk op 14 oktober 
a.s. toegestuurd, samen met het BNC-fiche over deze mededeling. 
 
 
Procedureel 
De leden van de D66-fractie vragen hoe de staatssecretaris nu aankijkt tegen de een-
pakketbenadering? Voorts vragen zij of de staatssecretaris van mening is dat de voorstellen die 
eerder gedaan zijn in het kader van GEAS gezamenlijk of los van het nieuwe migratiepact 
behandeld moeten worden. Tot slot vragen deze leden hoe de staatssecretaris zich samen met de 
Commissie ervoor gaat inspannen dat er snel een akkoord over de plannen wordt bereikt, hoe zij 
zich gaat inzetten dat de voorstellen ook uitvoerbaar zijn en dat ze daadwerkelijk 
geïmplementeerd zullen worden? 
 
Antwoord 
De inzet moet in de eerste plaats zijn gericht op een efficiënter asiel- en migratie 
managementsysteem. In Nederland, maar ook in de lidstaten van eerste aankomst 
vanwaar veel asielzoekers naar Nederland doorreizen. Een pakketbenadering kan nodig 
zijn om de consistentie tussen de verschillende voorstellen te borgen. Tegelijk zijn er 
ook voorstellen die afzonderlijk kunnen worden aangenomen, zoals de Verordeningen 
13 
 

 
Grensprocedure 
De leden van de GroenLinks-fractie hebben vragen over de voorgenomen invulling van de 
grensprocedure die de EC voor zich ziet. Deze leden vragen hoe de EC zich voor heeft genomen de 
voorgestelde grensprocedure operationeel in het leven te roepen aan de grenzen van de EU. Deze 
leden vragen of asielzoekers gedurende fases van de grensprocedures in gesloten centra worden 
geplaatst, en zo ja, of ook andere mensenrechten dan verplaatsingsvrijheid zullen worden 
afgenomen. 
Antwoord 
Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen. 
 
De leden van de GroenLinks-fractie vragen of er een vorm van Europees toezicht komt op de uit te 
voeren grensprocedures en de kwaliteit van opvang tijdens die grensprocedures, en zo ja, door 
welke instantie(s) dit toezicht zal worden gehouden. 
Antwoord 
Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen. 
 
In de voorgestelde wetteksten is te lezen: “During the examination of applications subject to a 
border procedure, the applicants shall be kept at or in proximity to the external border or transit 
zones.” De leden van de GroenLinks-fractie vragen wat precies wordt bedoeld met ‘in proximity tot 
he external border’ – betekent dit dat opvanglocaties buiten het Europees grondgebied zullen 
worden geplaatst? Zo ja, hoe verhoudt zich dit tot het individueel recht van mensen om binnen de 
EU asiel aan te vragen? 
De leden van de GroenLinks-fractie vragen of voor de beoordeling of iemand in grensprocedure 
moet worden behandeld alleen het toelatingspercentage van het land van herkomst wordt 
meegewogen, of dat ook een doorreis door een als veilig aangemerkt derde land hierin een 
doorslaggevende factor is? Indien dit laatste het geval is, vragen deze leden of dit de facto 
betekent dat alle asielzoekers die door Turkije zijn gereisd in de grensprocedure moeten. 
Antwoord 
Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen. 
 
Ontscheping drenkelingen 
De leden van de GroenLinks-fractie zijn blij dat eindelijk wordt geprobeerd een oplossing te vinden 
voor het ontschepen van op de Middellandse Zee geredde drenkelingen. Deze leden vragen de 
regering nader te duiden hoe de door de EC voorgestelde regeling in de praktijk zal gaan werken. 
Zullen kuststaten hun havens voor drenkelingen openen en zal er vervolgens automatische 
relocatie plaatsvinden op basis van tevoren toegezegde plekken door lidstaten? Bevat het EC-pact 
ook afspraken over het tegengaan van de criminalisering van NGO-schepen die reddingsoperaties 
uitvoeren? 
Antwoord 
Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen. 
 
15 
 

 
SP 
De leden van de SP-fractie hebben kennisgenomen van het migratiepact van de Europese 
Commissie. De leden vinden het over het algemeen een goede zaak dat er op Europees niveau 
afspraken worden gemaakt over asiel en migratie. De leden van de SP delen de mening dat door 
eerder falen een beschamende situatie aan de Europese grenzen is ontstaan. Meer stroomlijning is 
van belang. Zo voorkomen we situaties zoals die op de Griekse eilanden. Deelt de regering de 
mening dat de erbarmelijke omstandigheden op Lesbos een schandvlek zijn voor Europa en dat 
het een gezamenlijke verantwoordelijkheid is om dat op te lossen? 
 
Antwoord 
De situatie op Lesbos, maar ook op de andere Griekse eilanden is uiterst zorgelijk. Dat is 
ook waarom het kabinet al lange tijd Griekenland ondersteuning aanbiedt om te komen 
tot structurele verbeteringen. De verwoesting van het opvangkamp in Moria biedt de 
gelegenheid om opvang, asiel en terugkeer op Lesbos anders en beter te organiseren. 
Daar pleit het kabinet ook voor in de contacten met de Europese Commissie en Griekse 
collega’ s. De Taskforce die recent is opgericht door de Europese Commissies en 
waarover vragen zijn gesteld door de leden van de GroenLinks-fractie is wat het kabinet 
betreft een belangrijke stap om daar gezamenlijke aan te werken.  
 
 
Grensprocedure 
 
De leden van de SP kijken in beginsel positief naar het voorstel voor een snelle eerste screening 
aan de Europese grenzen, zodat mensen snel duidelijkheid krijgen of zij kans maken op asiel of 
niet. Een eerste screening binnen vijf dagen is ambitieus; de leden vragen of mensenrechten en 
internationale verdragen daarbij te allen tijde in acht worden genomen.  De leden plaatsen 
vraagtekens bij de norm van minimaal 20% kans als minimum om door te mogen naar een 
asielprocedure. Wat is hiervan de onderbouwing? Welke landen voldoen op dit moment aan deze 
20%-norm? Voldoet bijvoorbeeld Afghanistan aan deze norm? 
 
 
 
 
Antwoord 
Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen. 
 
Terugkeer 
 
Een effectief asielstelsel vereist een succesvol terugkeerbeleid. Zonder effectief terugkeerbeleid 
ontstaan er uitgeprocedeerde asielzoekers die zonder verblijfsvergunning van land tot land 
zwerven. De regering slaagt er niet of nauwelijks in om uitgeprocedeerde asielzoekers te laten 
terugkeren. Een Europese aanpak kan doeltreffend zijn, maar mag een landelijke aanpak niet 
dwarsbomen. Deelt de regering die mening?  
 
Antwoord 
Met de leden van de SP is het kabinet van mening dat een Europese aanpak de nationale 
inzet op terugkeer kan versterken. De nationale kaders worden immers bepaald door 
Europese afspraken. Betere afspraken zijn nodig om een effectiever en efficiënter 
nationaal terugkeerbeleid te realiseren, maar ook om de krachten te bundelen vis-a-vis 
landen van herkomst. Gelijktijdig blijft onverminderd sprake van een nationale inzet op 
terugkeer, op welk terrein Nederland tot de beter presterende landen van Europa 
behoort. Het moge duidelijk  zijn dat de inzet van de regering is om hiervoor Europees 
voldoende ruimte te blijven houden. 
17 
 

Deze vragen zien op de overkoepelende Mededeling (COM(2020) 609) van de 
Commissie. De beantwoording van deze vragen wordt uw Kamer uiterlijk op 14 oktober 
a.s. toegestuurd, samen met het BNC-fiche over deze mededeling. 
 
Is de staatssecretaris het met deze leden eens dat het gebrekkig functioneren niet zozeer aan het 
beleid lag als aan het gebrek aan politieke overeenstemming tussen de lidstaten om het beleid uit 
te voeren? 
De Commissie schrijft ook dat de bestaande instrumenten om terugkeer en samenwerking met 
derde landen te bewerkstelligen nog niet volledig benut zijn. Hoe komt dit, volgens de 
staatssecretaris, zo vragen deze leden. Is de staatssecretaris het ook eens met de commissie dat 
12
het nu ontbreekt aan een “eerlijk en effectief migratiesysteem”? 
Antwoord 
Het instrumentarium om richting derde landen met één stem te spreken is relatief 
nieuw: pas begin 2020 is de regeling in de visumcode aangenomen die een koppeling 
legt tussen terugkeer en het visumbeleid. De resultaten daarvan worden nu door de 
Commissie en het Voorzitterschap uitgewerkt en zullen in de komende tijd hun beslag 
krijgen. Ook op andere terreinen worden mogelijkheden verkend. Duidelijk is dat de 
volle potentie nog niet is bereikt en in Europa nog volop stappen te maken zijn. Daarbij 
is het gezamenlijk optrekken tussen de lidstaten van groot belang. Ik ben er van 
overtuigd dat in de komende jaren het besef zal groeien dat alleen met een 
gezamenlijke inzet en met gebruikmaking van het gehele instrumentarium voor extern 
beleid resultaten kunnen worden bereikt. Het kabinet zet daar dan ook op in, zoals het 
dat bilateraal, in het kader van de Integrale Migratie Agenda, al langer doet. Ik deel ook 
dat het systeem niet eerlijk is in de zin dat vreemdelingen die grensoverschrijdend 
gedrag vertonen, steviger aangepakt moeten kunnen worden. Het slechte gedrag van de 
vreemdeling zou meer dan nu een reden moeten zijn voor een strengere aanpak. Ook 
daar zet het kabinet op in.  
 
In de voorstellen betreft om de gesignaleerde problemen op te lossen, lezen de leden van de 
ChristenUniefractie met belangstelling over een monitoring mechanisme waarin voorzien wordt. Ze 
vragen hoe de staatssecretaris zich de werking van het monitoring mechanisme voorstelt. Hoe 
gaat dit georganiseerd worden? Wordt dit een aparte Europese dienst, of wordt dit landelijk 
geregeld? Wat gaat er allemaal gemonitord worden en op welke manier zou Nederland hiermee te 
maken krijgen? 
Antwoord 
Deze vragen zien op de overkoepelende Mededeling (COM(2020) 609) van de 
Commissie. De beantwoording van deze vragen wordt uw Kamer uiterlijk op 14 oktober 
a.s. toegestuurd, samen met het BNC-fiche over deze mededeling. 
 
Ten aanzien van de naadloze asiel-terugkeer-procedure die voorzien wordt, vragen deze leden zich 
af of de problemen met terugkeer slechts een kwestie zijn van het beter organiseren van de 
procedure, of dat daar fundamenteler oorzaken aan ten grondslag liggen. Hoe denkt de 
staatssecretaris hierover? 
Antwoord 
Deze vragen zien op de overkoepelende Mededeling (COM(2020) 609) van de 
Commissie. De beantwoording van deze vragen wordt uw Kamer uiterlijk op 14 oktober 
a.s. toegestuurd, samen met het BNC-fiche over deze mededeling. 
 
Het concept ‘return sponsorship’ is een van de belangrijkste nieuwe elementen in het plan. Het 
wordt deze leden echter nog niet erg duidelijk hoe lidstaten die hiervoor kiezen dit kunnen 
                                                
12
 Commission Staff Working document, p.8 
19 
 

Deze vragen zien op de deelvoorstellen van de Commissie. De beantwoording van deze 
vragen wordt uw Kamer uiterlijk op 4 november a.s. toegestuurd, samen met het BNC-
fiche over deze deelvoorstellen. 
 
21 
 

