Voortgangsrapportage Versterking en vernieuwing lokale democratie - Programma 
Democratie in Actie 
 
Inleiding 
Deze tweede voortgangsrapportage van Democratie in Actie (DIA) verschijnt ruim twee jaar nadat het  
Plan van Aanpak Versterking lokale democratie door de minister van Binnenlandse Zaken en 
1
Koninkrijksrelaties (BZK) aan de Tweede Kamer is gepresenteerd . In de afgelopen twee jaar is op het 
gebied van de versterking en vernieuwing van de lokale democratie in Nederland veel gedaan door 
decentrale overheden en inwoners zelf. De lokale democratie kreeg recentelijk ook met nieuwe 
uitdagingen te maken. De coronacrisis betekende in maart van dit jaar dat gemeenten in korte tijd 
moesten overschakelen naar digitale beraadslaging, besluitvorming en participatie. Het 
ondersteuningsaanbod met betrekking tot digitale democratie bleek juist in deze tijd nuttig en is in 
korte tijd uitgebreid met Webinars over online besluitvorming en participatie.  
 
Deze voortgangsrapportage bestaat uit drie delen. In het eerste deel geven we een toelichting op het 
samenwerkingsprogramma en de keuze voor vijf prioriteiten in het ondersteuningsaanbod. In het 
tweede deel gaan we per prioriteit in op de belangrijkste resultaten en inzet voor de komende periode. 
In het derde deel rapporteren we over de voortgang van het bredere ondersteuningsaanbod dat niet 
onder een van de vijf prioriteiten valt.   
 
1. Over Democratie in Actie  
Democratie in Actie is een samenwerkingsprogramma van het ministerie van BZK, de Vereniging van 
2
Nederlandse Gemeenten (VNG) en de beroeps- en belangenverenigingen met als doel het versterken 
en vernieuwen van de lokale democratie in Nederland. Met dit programma wordt grotendeels 
3
uitvoering gegeven aan het Plan van Aanpak Versterking lokale democratie dat de minister van 
Binnenlandse Zaken en Koninkrijksrelaties (BZK) bij brief van 5 juli 2018 aan de Tweede Kamer 
presenteerde. Met haar brief van 26 juni 2019 heeft de minister van BZK een eerste 
4
voortgangsrapportage over het programma aangeboden aan de Tweede Kamer. In deze tweede 
voortgangsrapportage gaan we in op de belangrijkste resultaten die sinds de brief van 26 juni 2019 
zijn behaald. 
 
Democratie in Actie kent sinds de start van het programma zeven aandachtgebieden waarlangs acties 
en maatregelen worden genomen ter versterking en vernieuwing van de lokale democratie:  
1. Een krachtige gemeenteraad; 
2. toegeruste politieke ambtsdragers; 
3. beter betrokken inwoners; 
4. een responsieve ambtelijke organisatie; 
5. een krachtige lokale digitale democratie; 
6. een weerbaar lokaal bestuur; 
7. een vitale democratische gemeenschap. 
 
Sinds 1 januari 2020 werkt het programma naast deze aandachtgebieden met vijf prioriteiten. Met 
deze prioriteiten wordt meer focus aangebracht in het programma, zodat het ondersteuningsaanbod 
zo goed mogelijk aansluit bij de meest actuele opgaven en vraagstukken van de lokale democratie. 
Het betreft de volgende prioriteiten.  
A. Quick scan lokale democratie: Dit instrument geeft gemeenten inzicht in het functioneren van 
hun lokale democratie en vormt de basis voor het ondersteuningsaanbod van Democratie in 
Actie.   
                                                
1
 Tweede Kamer, vergaderjaar 2017–2018, 34 775 VII, nr. 69 
2
 Nederlands Genootschap van Burgemeesters, Wethoudersvereniging, Nederlandse Vereniging van Raadsleden, 
Vereniging van Griffiers, Vereniging van Gemeentesecretarissen. 
3
 Tweede Kamer, vergaderjaar 2017–2018, 34 775 VII, nr. 69 
4
 Tweede Kamer, vergaderjaar 2018-2019, 35 000, nr. 100 
Pagina 1 van 6 
 

Het uitdaagrecht (eerder Right to Challenge genoemd) staat voor ‘het Recht om uit te dagen’. Deze 
participatievorm houdt in dat inwoners of maatschappelijke partijen de gemeente verzoeken om de 
feitelijke uitvoering van een taak van de gemeente over te nemen.  
 
Er is een wetsvoorstel Versterking participatie op decentraal niveau in voorbereiding ter uitvoering van 
de afspraak uit het regeerakkoord over het uitdaagrecht. Voorgesteld wordt de inspraakverordening te 
7
verbreden naar een participatieverordening, waarin naast de betrokkenheid van inwoners bij de 
voorbereiding, ook de betrokkenheid van inwoners bij de uitvoering en evaluatie van beleid wordt 
geregeld. Gemeenten zijn vrij te beslissen op welke wijze zij inwoners bij deze beleidsfasen betrekken. 
Ook wordt het uitdaagrecht, als specifieke vorm van participatie, wettelijk verankerd. In de wet wordt 
geëxpliciteerd dat regels ten aanzien van het uitdaagrecht onderdeel kunnen zijn van de 
8
participatieverordening. Deze wijzigingen zullen ook gaan gelden voor provincies, waterschappen en 
Caribisch Nederland. Het wetsvoorstel is inmiddels voor advies aan de Raad van State aangeboden. 
Op dit moment wordt door de VNG een model participatieverordening opgesteld, in samenspraak met 
gemeenten. Daarin worden ook regels opgenomen ten aanzien van het uitdaagrecht en daarmee ook 
het samenwerkingsrecht. Verwachting is dat het model bij de inwerkingtreding van de wet gereed zal 
zijn en zo mogelijk eerder. Een verzoek tot overname van de feitelijke uitvoering van een taak van de 
gemeente kan in de praktijk leiden tot afspraken over het uitvoeren van publieke taken tussen 
inwoners en gemeente, een zogenaamd samenwerkingsrecht. In Nederland wordt geen specifiek 
9
onderscheid gemaakt tussen het uitdaagrecht en het samenwerkingsrecht.  
 
In 2019 is vanuit het programma Democratie in Actie ingezet op het stimuleren van het instrument en 
op het uitwisselen van ervaringen met het uitdaagrecht en het concreet ondersteunen van gemeenten 
bij de toepassing ervan. Begin 2020 waren in totaal circa 130 gemeenten actief aan de slag met het 
uitdaagrecht. In 2020 en 2021 wordt ingezet op de stijging van het aantal gemeenten en provincies 
dat aan inwoners de mogelijkheid biedt taken uit te dagen (een verdubbeling ten opzichte van de 
stand nulmeting in 2018 van 75 gemeenten). Daartoe worden gemeenten onder meer ondersteund bij 
de implementatie van de routeplanner. Deze routeplanner, die is gemaakt door het netwerk ‘Right to 
Challenge’, bevat praktische informatie voor gemeenten en bewonersinitiatieven om aan de slag te 
gaan met het uitdaagrecht. Ook wordt een digitale training gecreëerd die gemeenten inzicht geeft in 
de wijze waarop het instrument goed geborgd kan worden in de eigen organisatie en worden er 
informatiebijeenkomsten georganiseerd. 
Naast verhoging van het aantal gemeenten dat aan de slag gaat met het uitdaagrecht zal in 2020 en 
2021 de focus van het programma liggen op een ruimere toepassing van het instrument onder andere 
richting de maatschappelijke opgaven als energietransitie, aardasvrij en omgevingswet. Gemeenten 
en provincies zullen hierbij op diverse manieren worden gestimuleerd en ondersteund (met 
leertrajecten, Communities of Practice en informatiebijeenkomsten). Een voorbeeld van de ruimere 
toepassing van het uitdaagrecht is het overnemen door een negental Friese maatschappelijke 
organisaties van het natuurbeleid van de provincie. 
C. Versterking van de lokale digitale democratie  
De prioriteit Lokale Digitale Democratie richt zich op het toerusten van alle spelers in de lokale 
democratie om hun rol te kunnen vervullen in het digitale tijdperk.  
 
In 2019 is de Proeftuin digitale democratie afgerond waarin vijftien gemeenten aan de slag zijn 
gegaan met digitale participatietools en het uitwisselen van lessen die zijn geleerd. Samen met een 
aantal koplopergemeenten is op 9 december 2019 de bijeenkomst ‘Online participatie in actie’ 
gehouden, waar de urgentie en toepassing van digitale participatie centraal stond om het netwerk van 
gemeenten dat hiermee aan de slag is te verbreden. De bijeenkomst trok met 200 deelnemers grote 
belangstelling en werd blijkens de evaluatie goed gewaardeerd (gemiddelde waardering 7,6). 
                                                
7
 Tweede Kamer, vergaderjaar 2018-2019, 35000-VII, nr. 80. 
8
 Tweede Kamer, vergaderjaar 2018-2019, 35300-VII, nr. 6. 
9
 Tweede Kamer, vergaderjaar 2019-2020, 35300-VII, nr. 49.  
Pagina 3 van 6 
 

konden raadsleden bijvoorbeeld kennis en ideeën met elkaar delen over de transitie naar aardgasvrije 
wijken, is verzameld tegen welke knelpunten de gemeenteraad aanloopt in deze transitie en hoe 
inwoners beter betrokken kunnen worden bij de ingewikkelde keuzes die gepaard gaan met de 
energietransitie.   
 
E. Ondersteuning van de lokale democratie in het Gronings aardbevingsgebied 
De ondersteuning van de lokale democratie in het Groningse aardbevingsgebied is de enige 
gebiedsgerichte prioriteit binnen Democratie in Actie. In Groningen is de maatschappelijke invloed van 
de aardbevingen door gaswinning groot. Er wordt gewerkt aan herstel van huizen en met het 
Nationaal Programma Groningen (NPG) wordt geïnvesteerd in toekomstperspectief voor de regio. Deze 
opgaven brengen naast extra druk ook nieuwe uitdagingen en vraagstukken voor de lokale democratie 
met zich mee. Democratie in Actie ondersteunt gemeenten en actieve dorpen hierbij. 
 
Omdat dit een gebiedsgerichte prioriteit is biedt Democratie in Actie naast het gebruikelijke aanbod 
ook vraaggerichte ondersteuning. Zo hebben de gemeenteraden van de zeven aardbevingsgemeenten 
eind 2019 een extra financiële ondersteuning gekregen, waarmee zij onder andere radenconferenties, 
radenbijeenkomsten en extra ondersteuning vanuit de griffie organiseren. Daarnaast biedt Democratie 
in Actie gemeenten kennis en expertise op het gebied van (digitale) participatie en faciliteert het 
programma samenwerkende bewonersgroepen (verenigd in Groninger Dorpen) bij het opstellen van 
een manifest en handboek voor dorpsinitiatieven.  
 
De komende tijd werkt Democratie in Actie, samen met de provincie Groningen, aan een bredere en 
structurele inzet van digitale participatietools door Groningse gemeenten. Dit kan hen onder andere 
helpen bij het betrekken van inwoners bij plannen in het kader van het NPG. Daarnaast organiseert 
Democratie in Actie in september van dit jaar samen met gemeenten, provincie en het NPG een 
digitale werkdag om gemeenten te ondersteunen bij het vormgeven van participatie rondom 
vraagstukken op het gebied van onder andere versterking en toekomstperspectief. In overleg met de 
griffiers van de bevingsgemeenten wordt bezien hoe we een vervolg kunnen geven aan de extra 
ondersteuning van gemeenteraden. 
 
3.  Algemeen aanbod 
  
Naast ondersteuning langs de vijf prioriteiten biedt Democratie in Actie ook een breed aanbod van 
onder andere trainingen, bijeenkomsten en trajecten om politieke ambtsdragers en ambtenaren te 
ondersteunen bij hun rol in de lokale democratie.   
 
Met het project Versterking lokale driehoeken zijn afgelopen jaar workshops georganiseerd met de 
lokale driehoek van burgemeester, gemeentesecretaris en griffier om hen bewust te maken van de 
noodzaak van bestuurlijke vernieuwing en hun eigen rol daarin. Sinds de zomer van 2019 zijn zes van 
dergelijke workshops gehouden en drie individuele workshops/begeleiding, waarmee in totaal 22 
gemeenten zijn bereikt. Eind 2019 is de Leerkring raadsakkoorden gestart, waarbij tien gemeenten 
gedurende een jaar kennis en ervaring delen over het werken met een raadsakkoord. Voor 
verschillende gemeenten in het land zijn het afgelopen jaar workshops Grip op regionale 
samenwerking georganiseerd. Hierdoor krijgen raadsleden overzicht in de verschillende regionale 
samenwerkingsverbanden en hun mogelijkheid om daarop te sturen. In 2019 zijn zeven 
verdiepingssessies met 48 deelnemende gemeenten in het land georganiseerd. Een andere workshop 
waarmee we gemeenteraden ondersteunen is Raad in beraad. Hierbij worden gemeenteraden getraind 
in hun rol aan de hand van concrete maatschappelijke vraagstukken. Er zijn inmiddels negentien van 
deze workshops georganiseerd, waarbij raadsleden concreet ingingen op hun rol in de Omgevingsvisie.  
 
Met verschillende bijeenkomsten stimuleert Democratie in Actie kennisdeling en -ontwikkeling op het 
gebied van lokale democratie. Zo organiseerden we eind augustus de Summer School Democratie 
2019, waar zo’n 500 politieke ambtsdragers en ambtenaren deelnamen aan lezingen, debatten en 
workshops. De Summerschool werd door de deelnemers gemiddeld beoordeeld met een 8,0. Eind 
Pagina 5 van 6 
 

