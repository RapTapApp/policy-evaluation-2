 
 
 
 
 
 
Vereenvoudiging 
doorbelasting generieke 
digitale infrastructuur 
De historie belemmert de toekomst  
 
 
 
 
 
  
 
 1 / 41 Vereenvoudiging doorbelasting generieke digitale infrastructuur 

 
 
Expert Opinion: Vereenvoudiging doorbelasting 
van de Generieke Digitale Infrastructuur 
 
De historie belemmert de toekomst 
 
Datum 27 maart 2020 versie 1.0 
 
Status: definitief 
 
 
 
 
  
 
 3 / 41 Vereenvoudiging doorbelasting generieke digitale infrastructuur 

 
 
5.4.3 Richt een passende governance in. 30 
5.4.4 Stel een ondubbelzinnig kader op voor de Generieke Digitale Infrastructuur. 30 
5.4.5 Onderzoek waar de noodzaak van interne doorbelasting van GDI wel zinvol is. 31 
6 Bijlagen 32 
6.1 Basisregistraties 32 
6.2 De onder BZK vallende leveranciers van GDI-producten en diensten 35 
6.2.1 Logius 35 
6.2.2 De Rijksdienst voor Identiteitsgegevens 36 
6.2.3 Het Kadaster 38 
6.2.4 Meerjarenprogramma Infrastructuur, Ruimte en Transport (MIRT) 40 
 
  
 
 5 / 41 Vereenvoudiging doorbelasting generieke digitale infrastructuur 

 
 
2 GDI & governance 
De generieke digitale infrastructuur wordt ook wel basisinfrastructuur genoemd en 
bestaat uit standaarden, producten en voorzieningen die gezamenlijk gebruikt 
worden door overheden, publieke organisaties en in sommige gevallen ook private 
1
partijen.  
De minister van BZK draagt zorg voor de inrichting, beschikbaarstelling, 
2
instandhouding, werking en beveiliging van de generieke digitale infrastructuur.  
De minister van BZK is ook verantwoordelijk voor de dienstverlenende organisaties 
Logius, Rijksdienst voor Identiteitsgegevens en Kadaster, waar een groot deel van 
de componenten van de GDI worden ontwikkeld en beheerd. De SG BZK vervult de 
eigenaarsrol voor deze drie organisaties.  
 
2.1.1 Sturing op de basisregistraties 
De Minister van BZK is verantwoordelijk voor het stelsel van basisregistraties. Op dit 
moment zijn er 10 basisregistraties in gebruik. De tien basisregistraties worden tot 
de GDI gerekend. Een basisregistratie is een door de overheid officieel aangewezen 
registratie met daarin gegevens van hoogwaardige kwaliteit, die door alle 
overheidsinstellingen verplicht en zonder nader onderzoek, worden gebruikt bij de 
uitvoering van publiekrechtelijke taken. 
 
3
De kenmerken van een basisregistratie zijn verwoord in twaalf eisen waaraan een 
basisregistratie moet voldoen. Basisregistraties bevatten authentieke en niet-
authentieke gegevens. Het verplicht gebruik door overheidsinstellingen geldt voor 
de authentieke gegevens in een basisregistratie. In de wet van een basisregistratie 
ligt vast welke gegevens authentiek zijn. Bij het gebruik van de gegevens is de 
privacy van de burger gewaarborgd. 
 
Iedere basisregistratie heeft een verantwoordelijk opdrachtgever. Naast de 
stelselverantwoordelijkheid voor de basisregistraties is BZK tevens verantwoordelijk 
opdrachtgever voor zes van de tien basisregistraties, namelijk de basisregistraties 
Personen, Adressen & Gebouwen, Topografie, Grootschalige Topografie, Kadaster en 
Ondergrond. Financiën is verantwoordelijk opdrachtgever voor twee 
basisregistraties: de basisregistratie Waardering Onroerend Zaken (WOZ) en de 
basisregistratie Inkomen; EZK voor het Handelsregister en I&W voor de 
basisregistratie voertuigen.  
 
 
______ 
1
 Zie www.digitaleoverheid.nl/document/overzichtsplaat-basisinfrastructuur-gdi/ 
2
 Algemene regels inzake het elektronisch verkeer in het publieke domein en inzake de generieke digitale 
infrastructuur (Wet digitale overheid)  
3
 Zie bijlage 1 Basisregistraties 
 
 7 / 41 Vereenvoudiging doorbelasting generieke digitale infrastructuur 

 
 
de staatssecretaris van BZK, de SG BZK als eigenaar van Logius, het OBDO, de PL 
en Logius als uitvoeringsorganisatie. 
 
Naast Logius zijn ook de Rijksdienst voor Identiteitsgegevens (RvIG) en het 
Kadaster leverancier van delen van de generieke digitale infrastructuur middels de 
basisregistraties die daar worden gevoerd en beheerd. Hoewel RvIG en Kadaster 
ook componenten verzorgen van de GDI is hun rol niet beschreven of uitgewerkt in 
7
het hierboven aangehaalde stelsel. Wel is een verwijzing gevonden dat dit in de 
toekomst nog zou kunnen gebeuren.  
 
2.1.3 Sturing op de Rijksdienst voor identiteitsgegevens (RvIG) 
De RvIG is een agentschap onder het Ministerie van BZK. De SG van BZK is de 
eigenaar van RvIG. Beleidsmatig verantwoordelijk en opdrachtgever voor de 
dienstverlening van RvIG is BZK/DGOO/DDO (Directie Digitale Overheid i.o.).  
 
De RvIG kent een eigen gebruikersoverleg waarin alle gebruikers via een sectorale 
indeling zijn vertegenwoordigd onder extern voorzitterschap en is bij ministeriele 
8
regeling bepaald. Het gebruikersoverleg adviseert de Minister van BZK ten aanzien 
van gewenste ontwikkelingen, tariefstelling en financiën.  
 
In de wet Basis Registratie Personen is bepaald dat gemeenten, overheidsorganen 
en derden waaraan gegevens worden verstrekt, bij moeten dragen in de kosten die 
met de uitvoering van de wet zijn gemoeid. Met een algemene maatregel van 
9
bestuur wordt jaarlijks in september bepaald welke categorieën van kosten het 
betreft, wordt de abonnementsstructuur gebaseerd op de aantallen berichten en 
worden de grondslagen bepaald van de bijdragen van de betrokkenen. Daarmee kan 
de RvIG kostendekkend werken. 
  
______ 
7
 Ministerraad 2017-0000090364 blz.4 voetnoot 1 
8
 Regeling Basisregistratie Personen art.12 & 13 
9
 Besluit basisregistratie personen geldende van 14-09-2019 t/m heden §4 
 
 9 / 41 Vereenvoudiging doorbelasting generieke digitale infrastructuur 

 
 
3 Financiering 
3.1 De grondslag van de huidige GDI-financiering 
De Ministerraad besloot 8 juli 2016 over de uitgangspunten voor een duurzame en 
sluitende financiering van de Generieke Digitale Infrastructuur. Bij deze 
uitgangspunten heeft de Ministerraad tevens voorzien in een bundeling van 
middelen die kunnen worden aangewend ter dekking van kosten van GDI-
activiteiten die worden gemaakt ten behoeve van de overheid als geheel. Deze 
middelen zijn als Aanvullende Post (AP) geplaatst bij het Ministerie van Financiën. 
 
In 2016 zijn onder regie van de Digicommissaris de uitgangspunten nader 
11
uitgewerkt. Vervolgens is in de Ministerraad op 24 februari 2017 op basis van die 
uitwerking besloten dat vanaf 1 januari 2018 de toerekenbare beheer- en 
exploitatiekosten van MijnOverheid, DiGiD en Digipoort op basis van het 
profijtbeginsel zullen worden doorbelast aan de afnemers. En dat doorbelasting van 
de toerekenbare kosten voor de overige GDI-voorzieningen vanaf 2019 zal worden 
ingevoerd, conform het profijtbeginsel. 
 
12
Met deze ingrijpende systeemwijziging is beoogd het al bestaande slepende 
financieringsprobleem voor de GDI duurzaam op te lossen, te beginnen met de 
oplopende tekorten in 2018 en een duurzame financieringssystematiek te 
introduceren die mee-ademt met de kosten en daardoor meerjarig financiële rust 
creëert. De uitvoering van dit besluit betekende dat de betrokken 
overheidsorganisaties de doorbelastingsopgave van € 93,6 mln. voor hun sector 
financieel moesten inpassen. Er is destijds toegezegd dat individuele organisaties de 
ruimte krijgen om te bepalen op welke wijze facturering in hun geval vorm moet 
krijgen. Ook zal de doorbelastingssystematiek worden geëvalueerd met daarbij 
aandacht voor de hoogte van de bedragen, de verdeling over de sectoren, de 
verdeling binnen de sectoren en eventuele (beleids)effecten. 
 
Van de door de Ministerraad meegegeven uitgangspunten voor de financiering van 
de GDI wordt in een later stadium bezien of deze ook op de basisregistraties moeten 
worden toegepast. 
  
______ 
11
 Ministerraad 2017-0000090363 
12
 Ministerraad 2017-0000090364 blz. 1 
 
 11 / 41 Vereenvoudiging doorbelasting generieke digitale infrastructuur 

 
 
3.2.2 Financiering Logius 
13
Het jaarplan van Logius gaat voor beheer en exploitatie uit van € 204 mln. totaal. 
De financiering van Logius komt van veel verschillende bronnen. Het bedrag van  
€ 173 mln. is tarief gefinancierd middels doorbelasting en € 31 mln. is 
budgetfinanciering. Door het ministerraadbesluit om kosten voor de GDI door te 
belasten aan de gebruikers, is er een financieringssystematiek uitgewerkt die is 
gebaseerd op het feitelijk verbruik van de geleverde producten en diensten. Bij de 
afnemende organisaties zit nog steeds veel negatief sentiment dat zij met de 
rekening werden opgezadeld. De PL heeft nu een aparte financiële commissie om 
beter zicht te krijgen op de financiële stromen en de onderbouwing daarvan.  
 
Naast de GDI-diensten en producten verzorgt Logius ook nog voor andere partijen 
dienstverlening die niet tot de GDI worden gerekend en die weer andere 
financieringsstromen kennen. (Ongeveer € 14,3 mln. van de € 204 mln.). 
 
Het management van Logius moet bij veel partijen haar geld ophalen. Daarbij is 
steeds de vraag om precies te onderbouwen waar de kosten op gebaseerd zijn.  
Inmiddels is er een bewerkelijke kostprijsopbouw ontstaan op detailniveau waarin 
vaste en variabele materiële kosten en directe en indirecte personeelskosten worden 
versleuteld over producten en diensten. 
 
Wat niet bevorderlijk werkt is dat de ramingen van opbrengsten en kosten zoals die 
in overleg tot stand komen, (te veel) af wijken van de feitelijke realisatie. Dat is een 
voedingsbodem voor wantrouwen bij de gehanteerde prijzen bij de financiers van 
Logius. Beprijzing die in algemene zin door de afnemers als (te) hoog wordt 
ervaren. 
 
De instelling van de PL heeft ervoor gezorgd dat er meer begrip bij afnemers is 
gekomen voor de werkzaamheden van Logius, de wijze waarop die worden 
vormgegeven in samenwerking met de markt en de daarbij benodigde middelen. 
Logius zelf werkt daar ook aan mee door inzicht te geven in de ontwikkeling van de 
dienstverlening, het verbeteren van de financiële transparantie en het benchmarken 
van haar dienstverlening. 
 
14
Onderstaande tabel geeft een overzicht van álle voorzieningen waarvoor Logius 
Beheer & Exploitatie activiteiten uitvoert in 2020 inclusief de voorzieningen die niet 
onder de GDI vallen en die een andere financiering kennen. Daarnaast is inzichtelijk 
wat er wordt doorbelast en wat er via beleidsgelden wordt gefinancierd. 
 
 
______ 
13
 Beheer en exploitatie GDI voorzieningen Logius jaarplan 2020 
14
 Beheer en exploitatie GDI voorzieningen Logius jaarplan 2020 blz. 5 
 
 13 / 41 Vereenvoudiging doorbelasting generieke digitale infrastructuur 

 
 
getroffen in de begroting van BZK die in de plaats treedt van de bijdrage van 
betrokkenen. Daar is tot op heden nog geen gebruik van gemaakt. 
Beheer en doorontwikkeling van de Basisvoorziening Burgerservicenummer (BVBSN) 
wordt aan BZK/DGOO/DDO apart gefactureerd. Een eventueel overschot gaat 
jaarlijks terug naar de opdrachtgever. Dit gaat in 2020 veranderen; dan zullen de 
gebruikers voor BVBSN gaan betalen. VWS is met de zorgkantoren de grootste 
gebruiker van BVBSN. 
 
Andersson Elffers Felix (AEF) heeft voor RvIG onderzoek gedaan naar het 
gehanteerde kostprijsmodel van RvIG. Het onderzoek richtte zich op de voor- en 
nadelen van het huidige kostprijsmodel en de financieringsmodellen; de tarieven 
zijn niet onderzocht. Belangrijke aanbevelingen in het rapport (Andersson Elffers 
Felix 11 mei 2018) richten zich op het inzetten van eigen vermogen om kleine 
risico’s op te vangen, meerjarige financiële afspraken te maken en meer informatie 
aan de eigenaar te verstrekken. 
 
Het gebruik van de BRP is verplicht en de gebruikersorganisaties betalen naar 
gebruik. Doordat de tarieven gestaffeld zijn, kan een toename in gebruik tot 
onevenredige vermeerdering van kosten leiden. Dit geeft derhalve een vreemde 
prikkel: het nadeel van hogere kosten voor de eigen organisatie tegenover het 
gewenste gezamenlijke gebruik van deze belangrijke basisregistratie. Verder heeft 
dit tot gevolg dat organisaties die veel gebruik maken van de BRP, baat hebben bij 
het aanhouden van een eigen kopie van de gegevens waardoor het lezen zonder 
extra kosten blijft en alleen voor mutaties wordt betaald. Hierdoor bestaat een risico 
dat er verschillen optreden tussen de kopieën met alle mogelijke nadelige gevolgen 
van dien. 
 
Door een gelaagde structuur waarin bijvoorbeeld moederdepartementen een deel 
van de kosten van hun uitvoeringsorganisaties vergoeden, is niet overzichtelijk waar 
kosten feitelijk neerslaan. Daar komt bij dat overheidsorganisaties verschillende 
tarieven hanteren c.q. doorberekenen aan burgers zoals bijvoorbeeld gemeenten 
voor uittreksels BRP. 
 
Er wordt van oudsher per opvraging betaald omdat een opvraging ook leidt tot een 
datacommunicatiebericht waarvoor bij de provider ook per bericht moest worden 
betaald. Oorspronkelijk was dat in het berichtenverkeer de grootste post. In de 
huidige situatie is dit verband tussen het volume van gebruik (afname, berichten) 
en de kosten bij RvIG niet zo sterk omdat er andere contractafspraken met 
providers gelden. 
 
Voor de GDI-dienstverlening van RvIG is verder op te merken dat het uitsluitend 
organisaties zijn met een wettelijke taak die hier gebruik van maken. De 
financiering door gebruikers betreft voor een groot deel slechts verschuivingen van 
 
 15 / 41 Vereenvoudiging doorbelasting generieke digitale infrastructuur 

 
 
minder geld voor het Kadaster. Het Kadaster ondervindt niet direct hinder van de 
huidige wijze van overheidsfinanciering van GDI-componenten omdat er weinig 
gebruik van wordt gemaakt. De budgetfinanciering is kostendekkend in de zin dat 
voor beheer en exploitatie en voor ontwikkeling budgetten zijn afgesproken. De 
budgetten zijn echter niet altijd berekend op nieuwe eisen zoals hogere 
beveiligingsniveaus. Hierbij speelt ook het discussiepunt dat de zware 
beveiligingseisen voor (persoons-) gevoelige informatie van andere basisregistraties 
niet per se van toepassing zijn voor geo-data. 
 
Het Kadaster betaalt jaarlijks circa € 600.000 aan RvIG inzake de BRP. Aan Logius 
wordt circa € 240.000 betaald voor MijnOverheid en momenteel € 3.000 voor DiGiD. 
Als Kadaster voor het proces Klachten en Bezwaren DiGiD gaat inzetten, zullen de 
kosten voor afnemers toenemen als gevolg van de doorbelasting van de DiGiD 
kosten door Kadaster aan de afnemers. 
 
Regie op en financiering van open data sets vragen een eigen benadering, apart van 
de basisregistraties.  
 
 
 17 / 41 Vereenvoudiging doorbelasting generieke digitale infrastructuur 

 
 
Overheidsbreed Beleidsoverleg Digitale Overheid en de Programmeringsraad Logius 
lezen we de volgende definitie: 
 
Instellingsbesluit Sturing Digitale Overheid  
Artikel 1.c. de Basisinfrastructuur: het geheel van generieke ICT-voorzieningen die 
overheden, (semi)publieke organisaties en bepaalde private organisaties, die 
gerechtigd zijn het Burgerservicenummer te verwerken, in staat stellen hun primaire 
digitale processen doelmatig in te richten en te communiceren met burgers, 
instellingen en bedrijven (de GDI). 
 
In plaats van de term GDI wordt in de tekst “De Basisinfrastructuur” gebruikt. De 
toevoeging van het woord ‘basis’ is niet per se verhelderend omdat daardoor al snel 
de associatie met de technische infrastructuur wordt gemaakt. Maar dat is hier niet 
bedoeld. Het gaat om het geheel van generieke ICT-voorzieningen, die in de tekst 
van het instellingsbesluit aan het einde wordt geduid als GDI.  
 
16
Basisinfrastructuur wordt op de website van de overheid als volgt beschreven en is 
in de onderstaande plaat uitgewerkt: 
 
De basisinfrastructuur van de overheid bestaat uit standaarden, producten en 
voorzieningen die gezamenlijk gebruikt worden door overheden, publieke 
organisaties en in een aantal gevallen ook private partijen. De Basisinfrastructuur 
bestaat uit herbruikbare digitale basisvoorzieningen, standaarden en producten. 
Hierdoor is het mogelijk om primaire processen doelmatig in te richten en te blijven 
ontwikkelen. 
 
______ 
16
 Zie www.digitaleoverheid.nl/document/overzichtsplaat-basisinfrastructuur-gdi/ 
 
 19 / 41 Vereenvoudiging doorbelasting generieke digitale infrastructuur 

 
 
Het OBDO (zie paragraaf 2.2) adviseert de staatssecretaris van BZK over beleid 
voor de digitale overheid, het gebruik van digitale technologie als integraal 
onderdeel van beleidsontwikkeling en de aansluiting van sectorale 
digitaliseringsambities op generiek beleid.  
 
In het instellingsbesluit is echter niet geregeld wie de knoop mag doorhakken als 
de stemmen staken en waar dat dan moet gebeuren. De staatssecretaris heeft 
niet de positie om de uitvoering van besluiten af te dwingen bij afzonderlijke 
uitvoeringsorganisaties. Hierdoor is bijvoorbeeld verplicht gebruik van GDI 
componenten niet volledig geïmplementeerd bij overheidsorganisaties. 
 
4.1.3 Onvoldoende bewaking van de standaardisatie en samenhang belemmert 
de doorontwikkeling en toekomst van de GDI. 
 
Departementen en uitvoeringsorganisaties hebben een grote mate van autonomie in 
automatisering. Daardoor is er, onder andere bij de toepassing van digitalisering en 
opbouw van ICT, een grote verscheidenheid aan hardware, software, netwerken, 
contracten, werkwijzen en organisatievormen ontstaan. De veelkleurigheid van het 
digitale grondvlak heeft zowel voor- als nadelen. Voordelen zijn dat er weinig 
afhankelijkheden bestaan, dat er relatief grotere wendbaarheid is en dat iedere 
organisatie de voor haar meest passende variant kan kiezen. Nadelen zijn dat 
samenwerking met gebruik van digitale middelen wordt belemmerd, dat 
standaarden moeilijk ingevoerd kunnen worden en dat geen schaalvoordelen 
worden behaald. Het gebrek aan standaarden is nadelig op verschillende aspecten: 
voor wat betreft gegevens betekent dit, dat bijvoorbeeld tientallen 
inkomensdefinities in gebruik zijn en voor wat betreft techniek betekent dit 
bijvoorbeeld minder interoperabiliteit in gegevensuitwisseling en beveiliging. 
 
Voor de doorontwikkeling van de GDI, ter verwezenlijking van de ambities van 
digitale ondersteuning van de dienstverlening aan burgers en bedrijven, én 
tussen overheidsorganisaties onderling, vormt het gebrek aan standaardisatie en 
samenhang een praktische belemmering. Deze brengt steeds extra kosten met 
zich mee als partijen gegevens willen uitwisselen en hun dienstverlening op 
elkaar willen afstemmen. 
 
  
 
 21 / 41 Vereenvoudiging doorbelasting generieke digitale infrastructuur 

 
 
4.1.6 Geen sluitend coördinerend mechanisme voor alle gebruikers van de GDI 
als geheel 
 
De programmeringsraad Logius representeert slechts een deel van het 
gebruikersveld van de GDI, namelijk vertegenwoordigers van afnemers van de GDI-
componenten die Logius verzorgt. Voor het Kadaster en RvIG zien de 
gebruikersvelden er heel anders uit.  
 
Iedere dienstverlenende organisatie heeft daarbij zijn eigen overleggremia. 
Gebruikers van de vier niet onder BZK ressorterende basisregistraties zijn niet 
expliciet vertegenwoordigd als onderdeel van de GDI. 
 
 
4.1.7 Geen coördinerend mechanisme voor de basisregistraties als onderdeel van 
de GDI  
 
Er is per basisregistratie een wettelijke grondslag, bijv. de Wet Basisregistratie 
Ondergrond regelt de inrichting en opbouw van de basisregistratie ondergrond(BRO) 
en is in de Algemene wet inzake Rijksbelastingen (AWR) de basisregistratie Inkomen 
vastgelegd. Ministeries waaronder de basisregistraties vallen bepalen zelf hoe er 
met de financiering ervan wordt omgegaan.  
 
Er is geen coördinerend mechanisme over de 10 basisregistraties als onderdeel 
van de generieke digitale infrastructuur heen waarin afspraken worden gemaakt 
over standaardisatie, exploitatie en beheer, doorontwikkeling, 
planningsafhankelijkheden, over wel of niet doorbelasten van de kosten en de 
wijze waarop. 
 
 
4.1.8 Logius, RvIG en Kadaster worden verschillend en complex gefinancierd.  
 
Logius 
De financiering van ruim 204 miljoen (2020) voor exploitatie en beheer bij Logius 
komt van veel verschillende bronnen. De financiering is voor 78% gebaseerd op 
doorbelasting voor het feitelijk gebruik van de geleverde GDI-producten en 
diensten, voor 15% gebaseerd op budgetfinanciering uit beleidsgelden en 7% is 
voor niet onder GDI vallende diensten die apart worden doorbelast.  
 
 
 
 
 
 23 / 41 Vereenvoudiging doorbelasting generieke digitale infrastructuur 

 
 
4.1.10 De financieringsconstructies kosten veel behandeltijd en hebben 
ongewenste neveneffecten.   
 
In zijn algemeenheid is de ervaring dat tegenvallende exploitatiekosten, geen of 
beperkte middelen voor doorontwikkeling en oplopende ontwikkelkosten leiden tot 
afname van het onderlinge vertrouwen in samenwerkingsverbanden en de trigger 
17
zijn voor meer toezicht en vraag naar inzicht in de financiële administraties.  
 
Ook in onze gesprekken wordt melding gemaakt van een toenemende 
administratieve lastendruk als gevolg van aanhoudende discussies over de 
financiering en afbrokkelende bereidheid om te blijven samenwerken. 
 
Geconstateerde ongewenste neveneffecten van de huidige 
bekostigingssystematiek zijn:  
 Gebruik GDI wordt niet gestimuleerd omdat er naar gebruik moet worden 
betaald;  
 Afnemende bereidheid om samen te werken waardoor beoogde volumes 
niet worden behaald en de prijs voor de afnemers omhoog gaat 
 Bewust gebruik wordt niet gestimuleerd als de uitvoeringsorganisaties door 
hun moederdepartementen worden gecompenseerd.  
 Per saldo wordt er vooral geld tussen ministeries geschoven zonder 
toegevoegde waarde in het proces van doorontwikkeling van de digitale 
overheid 
 De totale kosten voor de overheid nemen toe als afzonderlijke afnemers 
eigen alternatieven blijven ontwikkelen en gebruiken. 
 Discussies over exploitatiekosten leiden af van aandacht voor kwaliteit en 
doorontwikkeling van functionaliteit van dienstverlening en leiden tot 
verzwaring van de administratieve lasten. 
 Als gebruik verplicht is, is geld geen drukmiddel. 
 Er is een brede wens om real time data bij de bron te halen in plaats van te 
werken met vele kopieën van gegevens bij verschillende organisaties. 
 
 
 
 
 
 
______ 
17
 ABDTOPConsult, Rob Kuipers, De bekostiging van gemeenschappelijke voorzieningen bij 
samenwerkingsverbanden; voorwaarden voor succes, medio 2017 
 
 25 / 41 Vereenvoudiging doorbelasting generieke digitale infrastructuur 

 
 
5.3 De huidige bekostigingssystematiek GDI belemmert 
de toekomst 
De gedachte achter de vraag naar één factuur/ één tarief voor de GDI is ingegeven 
door de wens naar complexiteitsreductie en vermindering van administratieve lasten 
alsmede de zoektocht naar financiële ruimte voor de doorontwikkeling van de GDI-
onderdelen zonder gehinderd te worden door de huidige gecompartimenteerde 
financieringsarrangementen met bijbehorende afspraken en verantwoordingslijnen. 
 
Het is echter een gekunstelde oplossing voor een fundamenteler probleem onder de 
generieke digitale infrastructuur namelijk dat de huidige bekostigingssystematiek 
ertoe leidt dat: 
 Gebruik van GDI niet wordt gestimuleerd 
 Onderlinge samenwerking niet wordt bevorderd 
 Discussies over exploitatiekosten oplopen 
 Ontevredenheid bij gebruikers toeneemt 
 Er onvoldoende meerjarige financieringsruimte voor noodzakelijke verbeteringen 
en ordentelijk life-cycle management is 
 De GDI geen motor voor innovatie is omdat het accent op beheersing in plaats 
van ontwikkeling ligt. 
 
Zo blokkeert de huidige ontstane praktijk de verdere doorontwikkeling van de 
generieke digitale infrastructuur. 
 
Daarmee worden de eerder, in het rapport van Peter Veld, Albert Meijer, Maarten 
Schurink betreffende de evaluatie van de nationaal commissaris digitale overheid, 
18
genoemde risico’s daadwerkelijk de problemen van vandaag. 
 
1.De Digicommissaris heeft veel werk verricht aan het financiële kader van de digitale 
overheid. Hij heeft het initiële incidentele financiële tekort opgelost, en uitgangspunten 
vastgesteld voor een structurele bekostiging, met de doorbelasting van toerekenbare kosten 
als bepalend onderdeel. De uitwerking van deze principes heeft geleid tot een 
bekostigingsmodel dat recentelijk is vastgesteld door het kabinet. Deelnemende partijen 
moeten nu aan de slag met een implementatiemodel, waarin zij op hun beurt de kosten verder 
doorbelasten. Daarbij moet aangetekend worden dat het concept van doorbelasting niet 
onomstreden is; dit vanwege de neiging die ontstaat om geen cent extra te investeren, maar 
alle kosten via de doorbelasting te laten lopen. 
 
 
 
______ 
18
Rapport De Digidelta: samen versnellen 2017 
 
 27 / 41 Vereenvoudiging doorbelasting generieke digitale infrastructuur 

 
 
5.4 Aanbevelingen 
5.4.1 Handhaaf het onderscheid tussen private financiering en 
overheidsfinanciering. 
 
Het is van belang om het bestaande onderscheid tussen financiering door private 
partijen en financiering door overheidspartijen in acht te nemen. Er is geen reden 
om veranderingen aan te brengen in de wijze waarop private partijen worden 
belast, zoals dit bijvoorbeeld bij het Kadaster het geval is. Financiering op basis van 
tarief is daar geen discussie.  
 
Onderstaande aanbevelingen richten zich met name op de financiering binnen de 
Overheid. 
 
5.4.2 Stop met de interne doorbelasting per bericht. 
 
Zie de Generieke Digitale Infrastructuur als een vitale infrastructuur voor Nederland, 
vergelijkbaar met fysieke infrastructuur. De beschikbaarheid van financiële middelen 
mag daarbij niet van jaar tot jaar afhankelijk zijn van gebruikers. Daar hoort een 
meerjarige professionele, robuuste en toekomstbestendige wijze van financiering 
voor vernieuwing en doorontwikkeling bij, zoals dat bijvoorbeeld voor de fysieke 
infrastructuur via het Meerjarenprogramma Infrastructuur, Ruimte en Transport 
(MIRT) en het infrafonds is geregeld. Immers, er is al lang zichtbaar dat naast de 
fysieke leefwereld er een snelgroeiende digitale leefwereld is ontstaan waarin de 
Overheid eveneens de taak heeft om Nederland digitaal Veilig, Bereikbaar en 
Leefbaar te houden. De GDI is nooit af en vraagt om voortdurende uitbreiding en 
modernisering. 
 
Neem als te financieren kern van de GDI de minimaal noodzakelijke infrastructuur 
voor digitale toepassingen van overheidsdiensten die door alle burgers, bedrijven en 
instellingen te gebruiken zijn. Daartoe behoren in ieder geval de componenten van 
de basisinfrastructuur die Logius beheert en de centrale basisregistratie BRP.   
 
Zet voor deze componenten de middelen voor de financiering van de Generieke 
Digitale Infrastructuur op een apart begrotingsartikel onder de Minister van BZK. Dit 
kan grotendeels gerealiseerd worden met ombuiging van de bestaande 
financieringsstromen. 
 
Aangezien er momenteel geen financieringsissues worden ervaren ten aanzien van 
de basisregistraties bij het Kadaster (BAG, BRT, BRK, BRO en BGT), hoeven deze in 
eerste instantie niet te worden meegenomen in een andere financieringswijze. Wel 
moet het belang van het stelsel van basisregistraties erkend worden: zie 
aanbeveling 5.4.3. 
 
 29 / 41 Vereenvoudiging doorbelasting generieke digitale infrastructuur 

 
 
5.4.5 Onderzoek waar de noodzaak van interne doorbelasting van GDI wel zinvol 
is. 
 
De huidige wijze van financiering gebaseerd op volumes en/of een prijs per bericht 
bevordert het gebruik van de GDI niet en biedt onvoldoende financieringsruimte 
voor noodzakelijke verbeteringen en ordentelijk life-cycle management. 
Toch kan het in sommige gevallen wenselijk zijn om publieke diensten ook intern 
(deels) door te belasten op basis van het gebruik. Bijvoorbeeld als je het gebruik 
van een bepaalde dienst wilt afremmen omdat er een nieuwe dienst voor in de 
plaats is gekomen. 
 
Een werkbare variant kan dan gevonden worden door te werken conform de 
energienota waar een vast bedrag voor netbeheer (vastrechtvergoeding) is 
opgenomen en aparte tarieven voor het gebruik van Gas en Electra. Daarmee kun 
je, indien gewenst, het gebruik van bepaalde onderdelen van de GDI middels 
doorbelasting beïnvloeden. Het vastrechtdeel is bestemd voor instandhouding van 
het bestaande, de kosten voor ordentelijk life-cycle management en de kosten voor 
de steeds toenemende securitymaatregelen. Het vastrechtdeel kan meegroeien met 
de omvang van de generieke digitale infrastructuur. 
 
Daarbij kan ook inspiratie worden geput uit de onderzoeksrapportage ‘Op waarde 
geschat’ inzake de structurele financiering van het Sociaal Cultureel Planbureau 
 19
(ABDTOPConsult 2015) . Daarin wordt het belang van een stabiel financieel 
klimaat voor het functioneren van zo’n organisatie onderstreept. Indien de 
aanbevolen financiering van de GDI met een apart begrotingsartikel bij BZK niet 
haalbaar is, is voor Logius nog een vaste financiering van het grootste deel van de 
begroting te overwegen. 
 
Een andere mogelijkheid is door te belasten naar “bereik” zoals door de RvIG is 
verkend. Daarbij betalen organisaties die in principe met alle Nederlanders te 
maken hebben meer dan organisaties die met een kleiner deel van de populatie van 
doen hebben. 
 
 
 
 
  
______ 
19
 ABDTOPConsult, Anita Wouters, ‘Op waarde geschat’ Onderzoek naar de structurele financiering van het SCP, 
December 2015 
 
 31 / 41 Vereenvoudiging doorbelasting generieke digitale infrastructuur 

 
 
Overzicht basisregistraties: 
BRP – Basisregistratie personen (bestaat uit ingezetenen en niet-ingezetenen) 
HR – Handelsregister 
BAG – Basisregistratie Adressen en Gebouwen 
BRT – Basisregistratie Topografie 
BRK – Basisregistratie Kadaster 
BRV – Basisregistratie Voertuigen (kentekenregister) 
BRI – Basisregistratie Inkomen 
WOZ – Basisregistratie Waarde Onroerende Zaken 
BGT – Basisregistratie Grootschalige Topografie (voorheen GBKN) 
BRO – Basisregistratie Ondergrond 
 
Samenhangende werking 
De 10 basisregistraties vormen samen met enkele stelseldiensten 
(stelselvoorzieningen en kennisdiensten) het Stelsel van Basisregistraties. De 
Stelselvoorzieningen vergemakkelijken de gegevensuitwisseling tussen de 
basisregistraties en zorgen voor het waarborgen van de juistheid van gegevens. Het 
toepassen van Digikoppeling maakt gegevensuitwisseling tussen 
overheidsorganisaties mogelijk en voor het melden van vermeende fouten in de 
basisregistraties wordt Digimelding ingezet. Digilevering is de beoogde voorziening 
voor het leveren van gebeurtenissen vanuit de aangesloten basisregistraties, 
bijvoorbeeld het starten van een onderneming. 
 
De structuur van het Stelsel van Basisregistraties is beschreven in de 
Stelselcatalogus. Het Stelsel van Basisregistraties, haar onderlinge verbindingen en 
de status zijn gevisualiseerd in de stelselplaat. In de jaarlijkse monitor digitale 
overheid is het gebruik van de basisregistraties en de stelseldiensten opgenomen. 
Op Noraonline staat een overzicht van de producten en diensten per 
basisregistratie. 
 
Wie gebruiken het Stelsel van Basisregistraties? 
Alle overheden moeten voor de uitvoering van hun publieke taken gebruik maken 
van gegevens uit het Stelsel van Basisregistraties. Dat betekent dat alle gemeenten, 
alle provincies, alle waterschappen, alle zelfstandige bestuursorganen en overige 
organisaties met een publieke taak gebruik maken van de basisregistraties. Met 
inachtneming van de regels voor privaat gebruik kan het Stelsel van 
Basisregistraties ook voor private organisaties veel gaan opleveren. 
 
De rollen 
Om het Stelsel van Basisregistraties in zijn samenhang te laten werken, zijn de 
volgende stelselrollen actief: Opdrachtgever, Toezichthouder, Bronhouder, 
Verstrekker en Afnemer. Daarnaast zijn ook knooppunten van belang. 
 
 33 / 41 Vereenvoudiging doorbelasting generieke digitale infrastructuur 

 
 
6.2 De onder BZK vallende leveranciers van GDI-
producten en diensten 
6.2.1 Logius 
Logius is de organisatie die zorgt voor producten en diensten voor de digitale 
overheid en biedt voorzieningen en standaarden aan, die alle overheidsorganisaties 
gebruiken in hun digitale dienstverlening. De producten en diensten van Logius 
21
laten zich onderverdelen naar drie hoofdgroepen: 
 
Toegang 
De toegangsdiensten en certificaten van Logius geven veilig online toegang tot de 
digitale overheid: 
 DigiD 
 DigiD Machtigen                       
 eHerkenning 
 eIDAS 
 Idensys                                     
 Machtigingenregister                
 MachtigingsvoorzieninG           
 MijnOverheid 
 Routeringsvoorziening            
  
Standaarden en Stelsels 
De standaarden en stelseldiensten die Logius beheert, zorgen voor één taal binnen 
de digitale overheid: 
 Digimelding 
 Digikoppeling                                                 
 Digilevering 
 Diginetwerk 
 DigiToegankelijk                       
 IPv6                                          
 Open standaarden 
 Stelselcatalogus 
 
Gegevens uitwisselen 
Overheden en organisaties kunnen veilig gegevens met elkaar uitwisselen met de 
volgende diensten van Logius: 
 BSNk PP                                   
 DigiInkoop                                
 Diginetwerk Mail                       
 Digipoort 
______ 
21
 https://logius.nl/diensten-van-logius 
 
 35 / 41 Vereenvoudiging doorbelasting generieke digitale infrastructuur 

 
 
 Persoonsinformatievoorziening Caribisch gebied/ PIVA-GBA-koppeling (PGK);  
 A-nummer applicatie (AAP) 
 Tabelapplicatie (Tapp). 
 
Lokale componenten: 
 Gemeentelijke GBA’s. 
 
De Beheervoorziening Burgerservicenummer(BVBSN) kent de volgende 
componenten: 
 Nummerregister; 
 FMP BSN. 
 
Afnemers van de Basisregistratie Personen (BRP) betalen jaarlijks voor het gebruik 
dat zij maken van de gegevens uit de BRP. Hiermee worden de centrale 
voorzieningen van de BRP in stand gehouden. 
 
Het financieringsmodel hiervoor gaat uit van een abonnementenstructuur op basis 
van een indeling in klassen. Deze klassen zijn gebaseerd op het aantal ontvangen 
en verzonden BRP-berichten. Per klasse geldt een vastgesteld tarief. 
 
De abonnementenstructuur wordt jaarlijks vastgesteld door de staatssecretaris van 
Binnenlandse Zaken en Koninkrijksrelaties. Dit gebeurt op basis van de verwachte 
kosten en het verwachte aantal berichten. 
 
Voor 2020 ziet de abonnementenstructuur BRP er als volgt uit. De bedragen 
blijven gelijk aan de bedragen die gelden voor 2019: 
 
Abonnementenstructuur BRP 2020 
Staffel Vanaf Tot Bedrag 
 
A 0 10.000 € 1.215 
B 10.000 100.000 € 2.430 
C 100.000 500.000 € 24.300 
D 500.000 2.500.000 € 121.500 
E 2.500.000 7.500.000 € 607.500 
F 7.500.000 15.000.000 € 1.822.500 
G 15.000.000  € 3.642.000 
 
 
 
 37 / 41 Vereenvoudiging doorbelasting generieke digitale infrastructuur 

 
 
Het Kadaster is van de BRK en BRT tevens de bronhouder.  
Van de BGT zijn Gemeenten, Provincies, Waterschappen, ProRail, Ministerie van 
Defensie, Ministerie EZK en Ministerie BZK bronhouder. Van de BAG en van WOZ 
zijn de gemeenten bronhouder. 
 
Daarnaast beheert het Kadaster andere voorzieningen met betrekking tot gegevens 
in het geografisch domein. Dit betreft de toegang tot gegevens die centraal door de 
overheid ter beschikking worden gesteld. Voorbeelden zijn ruimtelijke plannen, KLIC 
(waar EZ opdrachtgever voor is), WKPB en PDOK. 
 
Gemeentelijke beperkingen worden ingeschreven in de Landelijke Voorziening Wkpb 
(Wet Kenbaarheid Publiekrechtelijke Beperkingen). Het Kadaster beheert deze 
landelijke voorziening en zorgt voor de informatieverstrekking. Beperkende 
besluiten van waterschappen, provincies en ministeries (niet-gemeentelijke 
beperkingen) worden geregistreerd in de Basisregistratie Kadaster (BRK). 
 
PDOK (Publieke Dienstverlening Op de Kaart) is een centrale voorziening voor het 
ontsluiten van geo-datasets; hiermee wordt geografische informatie als open data 
aangeboden dus gratis voor de gebruiker. Met het platform stimuleert de overheid 
het gebruik van geo-data. Daarmee is dit een gemeenschappelijke voorziening (niet 
generiek) want dit is gericht op bepaalde domeinen (en niet als toegang tot alle 
open data bedoeld). 
 
Verder verzorgt het Kadaster stafkaarten specifiek voor het ministerie van Defensie. 
Als het gaat om samenhang met andere GDI-componenten, is vanuit het Kadaster 
gezien vooral de BRP en het Handelsregister interessant; verder zijn de meeste 
gerelateerde voorzieningen met betrekking tot het domein in eigen huis. Er zijn wel 
mogelijke effecten van de huidige financiering, die in de toekomst een grotere 
beïnvloeding van ontwikkelingen zouden kunnen hebben. Dat zijn met name de 
bijdrage die het Kadaster betaalt aan bevragingen van de BRP en de kosten voor het 
werken met MijnOverheid. Het Kadaster weegt af wat ze voor gebruik van GDI-
componenten moet betalen en wat kan worden doorberekend. In principe worden de 
kosten van de GDI doorberekend in de tarieven en in de budgetfinanciering.  
 
Het Kadaster heeft de voorziening Terugmelden op de kaart ontwikkeld omdat 
Digimelding (voor registratie van fouten) onvoldoende bruikbaar was. Logius 
realiseert in 2020 een koppeling tussen Digimelding en Terugmelden op de kaart. 
 
Vanuit Kadaster wordt opgemerkt dat de digitale dienstverlening van 
overheidsorganisaties beter en efficiënter kan functioneren.  De sleutel daarvoor ligt 
in het consequent toepassen van overeengekomen definities en een 
samenhangende strategie over het gebruik van (elkaars) gegevens. Er zou moeten 
worden gestreefd naar data bij de bron halen in plaats van vele kopieën van 
gegevens bij verschillende organisaties. 
 
 
 
 39 / 41 Vereenvoudiging doorbelasting generieke digitale infrastructuur 

 
 
 
 
 
 
Dit is een uitgave van: 
 
ABDTOPConsult 
Postbus 20011 
2500 EA Den Haag 
 
abdtc@rijksoverheid.nl 
 
www.abdtopconsult.nl 
 
 41 / 41 Vereenvoudiging doorbelasting generieke digitale infrastructuur 

