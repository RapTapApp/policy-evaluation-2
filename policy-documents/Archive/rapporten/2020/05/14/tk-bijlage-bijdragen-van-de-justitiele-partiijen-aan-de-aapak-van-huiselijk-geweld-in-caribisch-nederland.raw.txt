 
 
BIJDRAGEN VAN DE JUSTITIËLE PARTIJEN 
AAN DE AANPAK VAN HUISELIJK GEWELD 
IN CARIBISCH NEDERLAND 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
HET AANGIFTEPROCES OP BONAIRE, SINT 
EUSTATIUS EN SABA 
1 
 

 
Inhoudsopgave 
 
Lijst met gebruikte afkortingen ............................................................................................................... 4 
Voorwoord .............................................................................................................................................. 5 
Samenvatting en aanbevelingen ............................................................................................................. 6 
Inleiding ............................................................................................................................................... 6 
1 Inleiding ......................................................................................................................................... 10 
1.1 Aanleiding en doelstelling ..................................................................................................... 10 
1.2 Vraagstelling.......................................................................................................................... 10 
1.3 Definities ............................................................................................................................... 11 
1.4 Afbakening en reikwijdte ...................................................................................................... 12 
1.5 Aanpak onderzoek ................................................................................................................ 12 
2 Achtergrondinformatie ................................................................................................................. 13 
2.1 Huiselijk geweld in Caribisch Nederland ............................................................................... 13 
2.4 Bestuursakkoord aanpak huiselijk geweld ............................................................................ 14 
2.5 (Pilot)project ministerie van Justitie en Veiligheid ............................................................... 15 
3 Bevindingen .................................................................................................................................. 17 
3.1 Aanwijzing relationeel geweld .............................................................................................. 17 
3.2 De afspraken uit het bestuursakkoord: beeld per eiland ..................................................... 21 
3.2.1 Bonaire .......................................................................................................................... 21 
3.2.2 Sint Eustatius ................................................................................................................. 24 
3.2.3 Saba ............................................................................................................................... 28 
4 Analyse en conclusie ..................................................................................................................... 33 
4.1 Aanwijzing PG........................................................................................................................ 33 
4.2 Afspraken bestuursakkoord .................................................................................................. 34 
5 Slotbeschouwing ........................................................................................................................... 39 
Bijlage 1: bestuursakkoord ................................................................................................................... 41 
Bijlage 2: overzicht geïnterviewde functionarissen .............................................................................. 43 
 
3 
 

Voorwoord 
Als men de signalen mag geloven, vormt huiselijk geweld in de Caribische delen van het 
Koninkrijk een aanzienlijk probleem. Omdat concrete cijfers ontbreken, blijft het echter 
gissen naar de omvang van het probleem. 
In 2017 zijn er in Caribisch Nederland (CN) vanuit de overheid zichtbare initiatieven 
genomen om huiselijk geweld aan te pakken. De Procureur-Generaal van Curaçao, van Sint 
Maarten en van Bonaire, Sint Eustatius en Saba heeft in dat jaar een aanwijzing gegeven aan 
de hoofdofficieren met als doel de aanpak van huiselijk geweld door openbaar ministerie en 
politie te verbeteren. En in dezelfde periode sloot het ministerie van Volksgezondheid, 
Welzijn en Sport een bestuursakkoord met de openbare lichamen Bonaire, Sint Eustatius en 
Saba over de aanpak van huiselijk geweld. In dat akkoord is ook een rol weggelegd voor de 
justitiële partijen.  
De Raad voor de rechtshandhaving heeft onderzocht hoe het er in CN met de aanpak van 
huiselijk geweld voorstaat en welke bijdragen de justitiële partijen daaraan leveren. 
In dit rapport constateert de Raad dat er een veelbelovende start is gemaakt, maar dat er 
nog het nodige moet gebeuren. Duidelijk is dat de bestrijding van huiselijk geweld om een 
lange adem vraagt.  
De Raad interviewde voor dit onderzoek medewerkers van alle betrokken organisaties. De 
Raad dankt hen allen voor de prettige gesprekken en voor hun bijdrage aan dit onderzoek. 
 
DE RAAD VOOR DE RECHTSHANDHAVING 
Mr. Th.P.L. Bot, voorzitter 
Mr. M.R. Clarinda 
Mr. L.M. Virginia 
 
 
  
5 
 

Bestuursakkoord VWS en de drie openbare lichamen  
In juni 2017 hebben het ministerie van VWS en de drie openbare lichamen door middel van 
een bestuursakkoord afspraken gemaakt over de aanpak van huiselijk geweld in CN. Het 
akkoord heeft een looptijd van drie jaar en bevat vijf geprioriteerde onderwerpen. De Raad 
is nagegaan welke bijdragen de justitiële partijen aan elk van die onderwerpen leveren. 
Preventie; bewustwording en voorlichting 
Taken op het terrein van preventie behoren primair tot de verantwoordelijkheden van de 
openbare lichamen. Dit laat onverlet dat de justitiële partijen, met name het KPCN, 
positieve bijdragen leveren aan voorlichtings- en bewustwordingsactiviteiten in CN.  
Afgezien daarvan heeft het ministerie van JenV met zijn (pilot)project Huiselijk geweld in 
2018 gezorgd voor een belangrijke impuls voor de uitvoering van de afspraken van het 
bestuursakkoord, in het bijzonder op Bonaire. De afdeling Communicatie van de Rijksdienst 
Caribisch Nederland (RCN) heeft een voorname rol gespeeld bij de 
bewustwordingscampagne op Bonaire. 
Deskundigheidsbevordering professionals 
Pas in het kader van het genoemde (pilot)project Huiselijk geweld van het ministerie van 
JenV zijn er substantiële stappen gezet op het punt van deskundigheidsbevordering. De drie 
openbare lichamen hebben dit in eerste instantie zelf niet opgepakt. De 
verantwoordelijkheid voor deskundigheidsbevordering ligt volgens het bestuursakkoord bij 
de openbare lichamen. De Raad is niettemin van mening dat de justitiële partijen daaraan 
belangrijke bijdragen kunnen leveren. Bijvoorbeeld door de medewerkers die zijn opgeleid 
tot aandachtsfunctionaris hun kennis te laten delen met collega’s, zoals binnen het KPCN 
gebeurt. 
Versterking hulpverlening en keten 
Op alle drie de eilanden is inmiddels sprake van structureel casusoverleg. 
Vertegenwoordigers van de openbare lichamen, van de justitiële en van de zorgketen 
nemen daaraan deel. Daarnaast zijn er verschillende gremia opgezet specifiek voor huiselijk-
geweldzaken. De justitiële partijen nemen daaraan deel. De informatie-uitwisseling tussen 
de betrokken organisaties is wel een punt van aandacht. Er wordt nog weinig gebruik 
gemaakt van de juridische handreiking die het ministerie van VWS heeft laten opstellen. 
Op Bonaire vormt de inzet als casusregisseur van aandachtsfunctionarissen die bij de 
justitiële partijen in dienst zijn een knelpunt. De Raad vindt het om verschillende redenen 
ongewenst dat medewerkers van de justitiële partijen als casusregisseur worden 
aangewezen. Inhoudelijk omdat het werken met zo’n dubbele pet op veel verwarring kan 
geven, en praktisch omdat de combinatie van die twee functies tot overbelasting van de 
betrokken medewerker kan leiden. 
De realisatie van veilige opvang van slachtoffers van huiselijk geweld vormt een belangrijk 
onderdeel van de versterking van de hulpverlening. Op Bonaire is in 2019 een opvang 
geopend, maar vanwege personeelstekort is al snel na de opening een plaatsingstop 
afgekondigd. Deze opvang voorziet duidelijk in een behoefte. De openbare lichamen Sint 
Eustatius en Saba waren tijdens het onderzoek van de Raad bezig met het opzetten van een 
opvangvoorziening. De justitiële partijen zijn op geen van de drie eilanden direct betrokken 
7 
 

Aanbevelingen 
Op basis van de uitkomsten van dit onderzoek komt de Raad tot de volgende 
2
aanbevelingen: 
1 Ten aanzien van het ministerie van JenV 
a. Treed in overleg met het ministerie van VWS over de wenselijkheid van een wettelijke 
meldcode huiselijk geweld voor Caribisch Nederland. 
b. Onderzoek de wenselijkheid van een wettelijke regeling voor een tijdelijk huisverbod in 
Caribisch Nederland. 
2 Ten aanzien van het OM BES 
a. Leg werkafspraken met de ketenpartners KPCN en SRCN over de aanpak van huiselijk 
geweld schriftelijk vast, overeenkomstig de aanwijzing van de PG. 
b. Rapporteer ten minste eenmaal per jaar aan de PG over de samenwerking met het KPCN 
en de SRCN, overeenkomstig de aanwijzing van de PG. 
3 Ten aanzien van het KPCN: 
a. Neem in gevallen waarin een slachtoffer van huiselijk geweld geen aangifte wenst te doen 
altijd contact op met het OM BES, zoals voorgeschreven in de aanwijzing van de PG.  
b. Treed in gevallen waarin een strafrechtelijke aanpak vérgaande consequenties kan 
hebben voor het slachtoffer altijd in overleg met het OM BES.   
4 Ten aanzien van de justitiële partijen KPCN, Voogdijraad en SRCN: 
Verbeter de informatie-uitwisseling met de ketenpartners en maak daarbij gebruik van de 
Juridische Handreiking BES van het ministerie van VWS. 
  
                                                           
2
 Op grond van artikel 30, derde lid, van de Rijkswet Raad voor de rechtshandhaving richt de Raad zijn 
aanbevelingen aan de minister van Justitie en Veiligheid. Voor de meeste aanbevelingen in dit rapport geldt 
dat de uitvoering daarvan op het terrein van de justitiële partijen ligt. 
9 
 

1. In hoeverre geven de justitiële partijen uitvoering aan de Aanwijzing relationeel geweld 
van de PG? 
2. Welke rol vervullen de justitiële partijen bij de uitvoering van de afspraken over de vijf 
geprioriteerde onderwerpen uit het bestuursakkoord om huiselijk geweld tegen te gaan?  
Om tot beantwoording van het tweede deel van deze hoofdvraag te komen, heeft de Raad 
de volgende deelvragen geformuleerd:  
• Welke bijdrage leveren de justitiële partijen aan preventie gericht op bewustwording  
en voorlichting rondom het thema huiselijk geweld? 
• In hoeverre dragen de justitiële partijen bij aan deskundigheidsbevordering van de 
betrokken professionals op de eilanden?  
• Welke inspanningen leveren de justitiële partijen om de hulpverlening en de keten te 
versterken?  
• In hoeverre leveren de justitiële partijen een bijdrage aan de realisatie  van een 
laagdrempelige meldstructuur voor huiselijk geweld? 
• In hoeverre leveren de justitiële partijen een bijdrage aan de realisatie van een 
juridisch kader voor de bestaande wet- en regelgeving in Caribisch Nederland met 
betrekking tot de aanpak van huiselijk geweld?  
1.3 Definities 
Huiselijk geweld 
Onder huiselijk geweld verstaat de Raad lichamelijke, seksuele en psychische vormen van 
geweld, gepleegd door iemand in de huiselijke of familiekring van het slachtoffer. Huiselijk 
geweld verwijst naar de relatie tussen pleger en slachtoffer, bijvoorbeeld een (ex)partner, 
gezins- en/of familieleden en huisvrienden en niet naar de locatie waar het geweld 
5
plaatsvindt.  
Kindermishandeling 
Ook kindermishandeling valt onder huiselijk geweld voor zover dit door iemand uit de 
huiselijke kring wordt gepleegd. Kindermishandeling is elke vorm van mishandeling die voor 
een kind bedreigend of gewelddadig is, dus bijvoorbeeld emotionele mishandeling of 
verwaarlozing vallen daar ook onder. 
Justitiële partijen 
Onder justitiële partijen verstaat de Raad in dit onderzoek het openbaar ministerie BES (OM 
BES), het Korps Politie Caribisch Nederland (KPCN, waaronder het Bureau Slachtofferhulp 
(BSH)), de Voogdijraad en de Stichting Reclassering Caribisch Nederland (SRCN). 
 
                                                           
5
 Het bestuursakkoord hanteert dezelfde definitie. De term ‘relationeel geweld’ zoals gebruikt in de aanwijzing 
van de PG komt hiermee overeen. 
11 
 

2 Achtergrondinformatie 
2.1 Huiselijk geweld in Caribisch Nederland 
Over huiselijk geweld in CN zijn de afgelopen jaren verschillende rapporten verschenen. Zo 
bracht Regioplan Beleidsonderzoek in april 2014 het rapport ‘De aanpak van huiselijk 
geweld op de BES-eilanden’ uit. Over de achterliggende problematiek staat in dit rapport 
het volgende: 
‘De armoedeproblematiek is alom aanwezig op de eilanden en ook in meerdere studies 
aangetoond. Armoede is een belangrijke katalysator van huiselijk geweld. Gebrekkige 
huisvesting waarbij drie generaties in één (vaak te kleine) woning verblijven, onvoldoende 
inkomen waardoor de dagelijkse boodschappen niet betaald kunnen worden, slechte 
eetgewoonten die veroorzaken dat veel kinderen lijden aan obesitas, de noodzaak er twee, 
soms wel drie banen tegelijkertijd op na te houden (vooral vrouwen) waardoor er 
onvoldoende aandacht is voor de opvoeding van de kinderen, de vlucht van (vooral mannen) 
in drank en drugs; het zijn allemaal factoren die huiselijk geweld triggeren.’    
Unicef Nederland bracht in 2019 het rapport ‘Situatieanalyse kinderen en jongeren in 
Caribisch Nederland’ uit. In dit rapport vraagt Unicef aandacht voor onder meer een 
allesomvattend wettelijk kader voor betere regelgeving, een ruime beschikbaarheid van 
diensten en meer capaciteit voor beroepskrachten voor de bestrijding van geweld tegen 
kinderen. Het rapport behandelt in afzonderlijke hoofdstukken het recht van kinderen op 
bescherming, op een adequate levensstandaard, op onderwijs en participatie en op 
gezondheid. Ook dit rapport bevat informatie over de achtergronden van 
kindermishandeling en huiselijk geweld in CN. Armoedeproblematiek en financiële 
afhankelijkheid zijn volgens Unicef belangrijke factoren. 
      
2.2 Verdrag van Istanbul 
In 2011 is het Verdrag van Istanbul van de Raad van Europa vastgesteld. Dit verdrag heeft 
als doel geweld tegen vrouwen en huiselijk geweld te voorkomen en te bestrijden. Het 
verdrag bevat bepalingen op terreinen als bewustwording, onderwijs, trainingen voor 
beroepskrachten, preventie, opvangplaatsen voor slachtoffers, telefonische hulplijnen en 
meldmogelijkheden voor getuigen en beroepsbeoefenaars. 
Nederland heeft dit verdrag op 18 november 2015 geratificeerd. Het verdrag is op 1 maart 
2016 in werking getreden voor het Europese deel van Nederland maar (nog) niet voor CN.  
Om het verdrag ook in CN te kunnen laten gelden, zijn nadere maatregelen nodig omdat aan 
een aantal voorwaarden van het verdrag door CN nog niet werd voldaan. In het 
bestuursakkoord (zie hierna onder 2.4) zijn de maatregelen uitgewerkt in een aanpak van 
huiselijk geweld en kindermishandeling.  
 
2.3 Aanwijzing relationeel geweld 
De Procureur-Generaal (PG) van Curaçao, van Sint Maarten en van Bonaire, Sint Eustatius en 
Saba heeft in juli 2017 de ‘Aanwijzing relationeel geweld’ uitgebracht. Doel van die 
aanwijzing is ‘dat politie en OM meer uniform en effectiever en efficiënter optreden bij 
relationeel geweld.’ 
13 
 

bijbehorende maatregelen moeten leiden tot ratificatie van het Verdrag van Istanbul in CN. 
Voorts staat in deze inleiding het volgende: 
‘Bij de aanpak van huiselijk geweld en kindermishandeling gaat het om complexe 
vraagstukken die nauw samenhangen met andere problemen met betrekking tot 
bijvoorbeeld armoede, zorg, huisvesting en werkgelegenheid. Om de investering in de 
aanpak van huiselijk geweld en kindermishandeling daadwerkelijk tot een structurele 
verbetering van de situatie in Caribisch Nederland te laten leiden, moet ook op deze 
terreinen voortgang worden geboekt. Partijen zetten zich ook hiervoor in.‘ 
 
Het doel van het bestuursakkoord is ‘om te komen tot een volwaardige en duurzame aanpak 
van huiselijk geweld en kindermishandeling op Bonaire, Sint Eustatius en Saba.’ 
Het ministerie van VWS en de drie openbare lichamen hebben daartoe de volgende vijf 
onderwerpen geprioriteerd: 
1. Preventie gericht op bewustwording en voorlichting rondom het thema huiselijk 
geweld en kindermishandeling. 
2. Deskundigheidsbevordering van de betrokken professionals op de eilanden. 
3. Versterking van de hulpverlening en van de keten, waaronder het inrichten van 
veilige opvang voor slachtoffers van huiselijk geweld en kindermishandeling. Hierbij 
hoort ook het versterken van de samenwerking tussen de hulpverlening en de 
justitiële partners.  
4. Het inrichten van een laagdrempelige meldstructuur om het melden van huiselijk 
geweld en kindermishandeling mogelijk te maken. 
5. Een juridisch kader waarin bestaande wet- en regelgeving in Caribisch Nederland 
met betrekking tot de aanpak van huiselijk geweld en kindermishandeling in kaart 
9
wordt gebracht. 
In het bestuursakkoord is voor elk geprioriteerd onderwerp bepaald of de 
verantwoordelijkheid daarvoor is belegd bij de openbare lichamen of bij het ministerie van 
VWS. De tekst van het betreffende hoofdstuk uit het bestuursakkoord is opgenomen in 
bijlage 1.    
2.5 (Pilot)project ministerie van Justitie en Veiligheid 
Omdat er in het eerste half jaar na ondertekening van het genoemde bestuursakkoord 
binnen de openbare lichamen minder op gang was gekomen dan beoogd, heeft het 
ministerie van Justitie en Veiligheid (JenV) het initiatief genomen om een aantal activiteiten 
rond het thema huiselijk geweld in CN een impuls te geven. Voor de uitvoering van dit 
project is een projectleider huiselijk geweld aangesteld. Onder leiding van deze projectleider 
is vanaf februari 2018 een pilotproject uitgevoerd met activiteiten op het terrein van 
deskundigheidsbevordering, bewustwording en ketensamenwerking.  
                                                           
9
 Op grond van dit bestuursakkoord zijn de drie openbare lichamen en het ministerie van VWS 
verantwoordelijk voor het uitwerken en uitvoeren van de onderwerpen.   
15 
 

3 Bevindingen 
3.1 Aanwijzing relationeel geweld 
Uitgangspunt in de Aanwijzing relationeel geweld van de PG van juli 2017 is dat in de 
huiselijk-geweldzaken waarvan de politie kennis krijgt, aangifte wordt gedaan door het 
slachtoffer. De officier van justitie (OvJ) met wie de Raad sprak, gaf aan dat zij er in haar 
contacten met de politie op hamert dat het OM niet veel kan beginnen zonder proces-
verbaal (pv) van aangifte. Zij vindt het daarom van groot belang dat de politie slachtoffers 
stimuleert aangifte te doen. Volgens haar heeft het alleen in heel heftige gevallen zin een 
zaak ambtshalve op te pakken. In zaken waarin de feiten niet kunnen worden bewezen, is 
de zorg aan zet en niet justitie, aldus de OvJ. 
Gesprekspartners van de Raad noemen het doen van aangifte onder meer belangrijk omdat 
dat ertoe kan leiden dat de dader wordt verplicht om bijvoorbeeld de gedragstraining Kas 
Sigur van de SRCN te volgen. Zo’n training kan bijdragen aan voorkoming van herhaling van 
huiselijk geweld.  
Binnen het KPCN behandelt de afdeling Jeugd- en zedenzaken (JZZ) de huiselijk-
geweldzaken. Medewerkers van deze afdeling merken op dat huiselijk geweld wel wordt 
gemeld maar dat slachtoffers vaak geen aangifte willen doen. Afhankelijkheid van de dader 
speelt daarbij een grote rol. De afdeling JZZ pakt regelmatig een zaak ambtshalve op 
ondanks de weigering van het slachtoffer om aangifte te doen. Het komt volgens de afdeling 
JZZ ook regelmatig voor dat een slachtoffer terugkeert naar het bureau om een aangifte in 
te trekken. In zo’n geval treedt de politie in overleg met de OvJ over de vraag of de zaak 
toch moet worden doorgezet. 
De aanwijzing van de PG heeft volgens de afdeling JZZ voor het KPCN niets nieuws gebracht, 
de voorgeschreven werkwijze was al bestaande praktijk. 
Wel wordt toegewerkt naar een andere werkwijze binnen het korps, waarbij JZZ alleen nog 
de zwaardere huiselijk-geweldzaken zal behandelen en een andere recherche-afdeling de 
lichtere. Dit heeft te maken met een toename van het aantal zaken van huiselijk geweld. JZZ 
kan die hoge instroom niet aan. 
Desgevraagd verstrekte het KPCN de Raad begin 2020 het volgende overzicht van de 
aantallen huiselijk-geweldzaken over de jaren 2017-2019: 
  
17 
 

op te lossen. In de gevallen waarin een slachtoffer geen aangifte wil doen, wordt BSH 
ingeschakeld om te bemiddelen. Indien er sprake is van letsel, zoals blauwe plekken, maakt 
de politiefoto’s en wordt de zaak ambtshalve opgepakt. 
Indien de politie geen waarneembaar letsel constateert, is er een aangifte nodig om de 
verdachte buiten heterdaad te kunnen aanhouden en het onderzoek te kunnen voortzetten, 
aldus het KPCN.   
De barioregisseur op Saba geeft aan dat de politie op Saba ook vóór de aanwijzing van de PG 
zaken soms al ambtshalve opnam. Hij vindt het goed dat die praktijk nu formeel is 
vastgelegd in de aanwijzing.   
Het KPCN verstrekt de gegevens van slachtoffers van huiselijk geweld standaard aan het 
BSH. Volgens de coördinator van het BSH komt het regelmatig voor dat melders van huiselijk 
geweld geen aangifte willen doen maar wel slachtofferhulp willen ontvangen. Omgekeerd 
komt het ook voor dat slachtoffers wel aangifte doen maar geen prijs stellen op hulp door 
het BSH, bijvoorbeeld omdat zij hulp zoeken bij een van de zorgpartners.  
Volgens deze coördinator doet de politie haar best om huiselijk-geweldzaken ambtshalve op 
te pakken wanneer een slachtoffer geen aangifte wil doen.  
 
Medewerkers van andere ketenpartners (OLB, JGCN, Voogdijraad, SRCN) merken op dat de 
politie huiselijk-geweldzaken niet altijd als zodanig aanmerkt en aangiften niet altijd 
opneemt. Volgens hen stuurt de politie dikwijls aan op bemiddelen en sussen. Voor Sint 
Eustatius wordt daarbij nog opgemerkt dat een en ander ook afhangt van de persoon van de 
politiechef maar dat het beeld van de afgelopen paar jaren is dat de politie in gevallen van 
huiselijk geweld niet op een time-out aanstuurde maar overging tot het opmaken van een 
pv. Het KPCN merkt in dit verband op dat de drempel voor het doen van aangifte in het 
verleden hoog lag maar dat het doen van aangifte sinds enkele jaren wordt gestimuleerd, 
onder andere door middel van bewustwordingscampagnes. Het aantal aangiften is sindsdien 
ook toegenomen. In overleg met de OvJ is in het verleden wel eens besloten om in gevallen 
van huiselijk geweld te bemiddelen, bijvoorbeeld in situaties waarin partners elkaar hebben 
geslagen en beiden de voorkeur gaven aan bemiddeling.   
De betrokken gedeputeerde van het OLB wijst er nog op dat voor slachtoffers van huiselijk 
geweld de drempel om aangifte te doen vanwege zaken als sociale druk, afhankelijkheid van 
de dader en angst voor uithuisplaatsing van kinderen vaak zeer hoog is en dat de politie zich 
daar meer van bewust moet zijn.   
De procesmanager Veiligheidshuis Bonaire (VH) en de programmamanager Huiselijk geweld 
en kindermishandeling (HGKM) van het OLB zijn van mening dat bijscholing van 
politieambtenaren nodig is. Agenten moeten weten wat huiselijk geweld is, welke patronen 
daarin zichtbaar zijn en hoe huiselijk geweld is te voorkomen. Zij hebben bij de korpsleiding 
aangedrongen op bijscholing en er is toegezegd dat aandacht functionarissen (zie onder 
3.2.1) de politieambtenaren zullen gaan trainen in huiselijk-geweld-gerelateerde zaken.  
Voorts merken verschillende geïnterviewden op dat de aandacht vanuit het OM BES voor 
huiselijk-geweldzaken sterk afhangt van de betrokken OvJ. Zij noemen het van groot belang 
dat OM BES en KPCN uitdragen dat huiselijk geweld niet wordt geaccepteerd in CN. Het 
19 
 

3.2 De afspraken uit het bestuursakkoord: beeld per eiland 
3.2.1 Bonaire 
 
Algemeen 
Het OLB heeft het bestuursakkoord ondertekend en werkt aan de uitvoering. De 
verantwoordelijke gedeputeerde stelt dat dit bestuursakkoord ontwikkelingen in gang heeft 
gezet maar dat er méér nodig is. Er zijn veel goede bedoelingen maar er is nog geen 
duurzame oplossing voor de bestrijding van huiselijk geweld. Binnen het OLB leeft het idee 
om op Bonaire een Family Justice Center (FJC) op te zetten. Het is de bedoeling dat alle 
ketenpartners nauw en efficiënt samenwerken in het FJC en dat slachtoffers van huiselijk 
geweld slechts één keer hun verhaal hoeven te doen. 
In 2019 hebben het OLB en het ministerie van VWS de samenwerkingsovereenkomst 
‘Bonaire gezond en wel’ gesloten. Deze overeenkomst heeft onder meer betrekking op de 
aanpak van huiselijk geweld. Tot en met 2022 stelt het ministerie van VWS daarvoor geld 
beschikbaar aan het OLB. De betrokken gedeputeerde gaf aan dat het bestuurscollege de 
ambitie heeft zo snel mogelijk aan de verplichtingen van het Verdrag van Istanbul te kunnen 
voldoen, en dat de integrale benadering uit deze samenwerkingsovereenkomst daaraan zal 
bijdragen.  
De directeuren van verschillende rijksdiensten noemen het in dit verband van belang dat de 
justitiële partijen nauwer betrokken zijn bij de ontwikkeling van visies en inzichten. De 
verbinding tussen openbare lichamen en rijksdiensten moet volgens hen worden verbeterd, 
waarbij zij opmerken dat ambities realistisch moeten zijn.    
Bewustwording en voorlichting 
Op Bonaire is binnen het (pilot)project van het ministerie van JenV een 
bewustwordingscampagne huiselijk geweld gevoerd. Met medewerking van het OLB en het 
KPCN – waaronder BSH – heeft de communicatie-afdeling van de Rijksdienst Caribisch 
Nederland (RCN) deze campagne opgezet. In november 2019 is begonnen met de 
campagne. Radiospots en filmpjes op social media (facebook) vormden daarvan belangrijke 
onderdelen. De RCN heeft het voorlichtingsmateriaal op de RCN-website geplaatst, 
waardoor het ook is te raadplegen door bewoners van Sint Eustatius en Saba.  
Deskundigheidsbevordering professionals 
In het kader van het project van het ministerie van JenV zijn de trainingen Kas Sigur en Signs 
of Safety aangeboden. Aan alle organisaties die zijn aangesloten bij het ZVH is de 
mogelijkheid geboden om deel te nemen. 
Medewerkers van de SRCN geven de training Kas Sigur al in een gedwongen kader aan 
plegers van huiselijk geweld die onder reclasseringstoezicht staan. Doordat nu ook 
medewerkers van onder meer het OLB, JGCN en BSH de training hebben gevolgd, kunnen zij 
die in een vrijwillig kader aanbieden. 
Signs of Safety is een werkwijze die zich richt op de veiligheid van kinderen in een gezin. 
Medewerkers van verschillende afdelingen van het OLB en van de Voogdijraad en de SRCN 
hebben deze training op Bonaire gevolgd.   
Het OLB en de projectleider Huiselijk geweld van het JenV-project hebben gezamenlijk de 
21 
 

hebben. Zij behandelen huiselijk-geweldzaken, maar hebben daarnaast hun eigen caseload 
bij hun moederorganisatie, bijvoorbeeld BSH of JGCN. Deze functionarissen worden 
overvraagd. Het OLB zou aparte casusregisseurs moeten werven, aldus het BSH.   
Wat betreft de uitwisseling van informatie stelt een van de geïnterviewden dat er tussen de 
ketenpartners nog te pas en te onpas informatie wordt gedeeld, ook als betrokkenen daar 
geen toestemming voor hebben verleend. Een andere gesprekspartner merkt op dat men 
inmiddels voorzichtiger wordt en steeds vaker de cliënt vooraf informeert en om 
toestemming vraagt. Keerzijde daarvan is dat sommige cliënten geen toestemming geven 
voor het delen van informatie over hen binnen de keten.    
Volgens de directeuren van twee justitiële diensten zijn organisaties als het ziekenhuis en 
psychologen heel terughoudend met het delen van informatie. Zij beroepen zich op hun 
geheimhoudingsplicht of op de privacy-gevoeligheid van de informatie. Dat heeft tot gevolg 
dat een integrale aanpak van huiselijk geweld niet altijd mogelijk is.  
De stichting Krusada heeft in 2019 op Bonaire een opvang voor (met name) slachtoffers van 
huiselijk geweld opgezet. Deze opvang, Refugio Tabitha genaamd, is in september 2019 
geopend. Het complex telt tien appartementen. Direct na de opening zijn er daarvan zes in 
gebruik genomen. In zes appartementen verbleven eind oktober 2019 zes vrouwen en zeven 
kinderen. Vanwege een gebrek aan personeel is kort na de opening besloten tot een 
plaatsingstop. Het gaat volgens de directeur van Krusada om zwaar getraumatiseerde 
vrouwen en ernstig beschadigde kinderen voor wie veel begeleiding noodzakelijk is. Refugio 
Tabitha beschikt over vijf begeleiders maar heeft er drie extra nodig. Krusada heeft bij het 
OLB een verzoek ingediend om extra begeleiders te mogen aantrekken. 
Verblijf in Refugio Tabitha is in beginsel voor een periode van maximaal zes maanden. Het is 
de bedoeling dat de casusregisseur vanuit de HGKM-tafel toewerkt naar een oplossing 
buiten deze opvang. Probleem daarbij is volgens velen dat op Bonaire sprake is van een 
ernstig tekort aan betaalbare huurwoningen. Dat betekent dat het slachtoffer ofwel terug 
moet naar de oude situatie danwel, als die terugkeer niet wenselijk is, langer in de opvang 
moet blijven. Het opvangproject is opgezet als een pilot die loopt tot juli 2020. Financiering 
komt van het OLB. Plaatsing bij Refugio Tabitha gebeurt bij een crisissituatie of via de 
HGKM-tafel. Bij het ontbreken van de mogelijkheid tot plaatsing bij Refugio Tabitha is in 
noodgevallen opvang voor enkele dagen in een hotel mogelijk, op kosten van het OLB. 
 
Meldstructuur 
In het laatste kwartaal van 2019 is op Bonaire bij wijze van pilot een tijdelijk meldpunt in 
gebruik genomen. Vooralsnog kunnen alleen de ketenpartners meldingen doen.  
Naast de programmamanager HGKM – in de rol van coördinator – draaien vier aandacht 
functionarissen van verschillende ketenpartners mee in de (piket)diensten van het 
meldpunt. Het is de bedoeling het meldpunt fysiek onder te brengen bij het Centrum voor 
11
Jeugd en Gezin (CJG) of bij Bureau Integrale Wijkaanpak en het meldpunt te bemensen 
met vier vaste meldpuntfunctionarissen. Zij krijgen als taak de meldingen op te nemen, de 
                                                           
11
 Zowel het CJG als het Bureau Integrale Wijkaanpak behoort tot het OLB. 
23 
 

een visiedocument opgesteld voor Sint Eustatius, specifiek voor dat domein, met een 
looptijd tot 2040. In dat document staat preventie centraal. Het kost volgens betrokkenen 
op zijn minst een generatie om gedragsverandering te bewerkstelligen. Na afloop van het 
bestuursakkoord (2020) zijn er structureel middelen nodig om de ambities te realiseren.  
In algemene zin wordt als zorgpunt genoemd dat in Den Haag van alles voor de BES-
eilanden wordt bedacht, maar dat de bedachte aanpak lang niet altijd de beste is voor een 
kleine gemeenschap als die van Sint Eustatius. Men is zich in Den Haag vaak niet bewust van 
dit zo andere perspectief. Op het moment dat nieuw beleid wordt ontwikkeld, is het van 
groot belang ervoor te zorgen dat iemand van het OLE meedenkt en dat de situatie van Sint 
Eustatius vanaf het begin wordt meegenomen in het gehele proces. 
Bewustwording en voorlichting 
Het OLE heeft eind 2017 een eerste campagne gevoerd die was gericht op bewustwording. 
Door middel van posters op billboards werd duidelijk gemaakt dat huiselijk geweld niet 
normaal is. Begin 2019 is een tweede campagne gestart waarbij rolmodellen uit de 
samenleving van Sint Eustatius op posters zijn afgebeeld. De boodschap van deze campagne 
luidt: ‘Take a stand against domestic violence!’  
Een derde campagne is eind 2019 uitgerold met de boodschap: ‘Doing nothing isn’t an 
option’. 
Volgens de beleidscoördinator Huiselijk geweld zijn de mensen het nu over het thema gaan 
hebben. Zo werd bij een recente missverkiezing op het eiland door de kandidaten zelf 
aandacht gevraagd voor het onderwerp huiselijk geweld.  Ook bij jongeren slaat de 
campagne aan. Omdat het aantal professionals op Sint Eustatius gering is, wordt er 
nagedacht over verschillende kanalen om dit thema verder op de kaart te zetten, zoals in 
kerken en vrouwengroepen. Omdat facebook een belangrijk medium is op Sint Eustatius, zal 
dat ook worden aangegrepen.  
Het KPCN investeert in voorlichting op scholen en ondersteunt campagnes van het OLE. Ook 
verzorgt de politie tijdens het carnaval, in samenwerking met het OLE, een presentatie over 
huiselijk geweld. Samen met de GGZ geeft het KPCN seksuele voorlichting op scholen, 
waarbij het KPCN ingaat op de consequenties van relaties tussen minder- en 
meerderjarigen.  
 
Deskundigheidsbevordering professionals 
In het kader van deskundigheidsbevordering hebben medewerkers van het OLE en van de 
ketenpartners JGCN, Voogdijraad en BSH verschillende trainingen gevolgd, zoals ‘Kas Sigur’ 
en ‘train-the-trainer’. Medewerkers van het JGCN-team op Sint Eustatius hebben daarnaast 
de training ‘Signs of Safety’ gevolgd. Deze trainingen zijn aangeboden binnen het 
pilotproject Huiselijk geweld van het ministerie van JenV.  
Twee medewerkers van het OLE hebben de training aandacht functionaris gevolgd. 
Samen met het OLE werkt het JGCN-team aan een film over kindermishandeling, als 
onderdeel van huiselijk geweld. De film besteedt ook aandacht aan de manier waarop de 
keten omgaat met kindermishandeling.  
25 
 

huiselijk-geweldzaken op te pakken, maar dat het daarbij wel afhankelijk is van beschikbaar 
bewijs en omstandigheden. Wanneer het team twijfelt over de meest aangewezen aanpak, 
neemt het contact op met de collega’s op Bonaire. 
Zowel de JGCN als de SRCN laat weten dat bij huiselijk-geweldzaken de informatiedeling 
tussen de ketenpartners beter zou kunnen op Sint Eustatius. Medewerkers van de 
vestigingen op Sint Eustatius stellen dat zij vaak zelf achter informatie aan moeten gaan. Het 
actief delen en uitwisselen van informatie is volgens hen niet goed geregeld. Zij wijzen er 
nog op dat het kerkgenootschap van de Zevendedagsadventisten op Sint Eustatius veel 
aanhang heeft en dat dit genootschap bij problemen binnen een gezin probeert bij te 
dragen aan een oplossing. JGCN biedt daartoe de ruimte maar houdt de situatie rondom de 
kinderen wel altijd goed in de gaten.   
Op Sint Eustatius is (nog) geen opvang voor slachtoffers van huiselijk geweld, het OLE is daar 
wel mee bezig. In december 2019 is samen met JGCN een werkbezoek afgelegd aan 
buureiland St. Kitts om te kijken hoe daar de opvang is georganiseerd. Het OLE betreurt het 
dat Bonaire, dat sinds 2019 een opvang heeft voor slachtoffers van huiselijk geweld, het OLE 
daar onvoldoende bij heeft betrokken. Het OLB heeft weliswaar aangegeven dat slachtoffers 
van huiselijk geweld op Sint Eustatius voor noodopvang tijdelijk op Bonaire kunnen worden 
opgevangen, maar het is onduidelijk hoe dit er in de praktijk uit zal zien. In noodgevallen 
waarin een slachtoffer niet binnen het eigen netwerk kan worden opgevangen, is plaatsing 
voor enkele dagen in een hotel mogelijk. Het OLE draagt dan de kosten.  
De maatschappelijk werker van het OLE geeft aan dat zij in de maand oktober 2019 drie 
huiselijk-geweldzaken heeft gehad, waarvan één een crisiszaak was. Zij ziet een toename in 
het aantal huiselijk-geweldzaken. In deze zaken kan de maatschappelijk werker echter geen 
duurzame oplossing bieden, bijvoorbeeld vanwege het ontbreken van een opvang voor 
slachtoffers van HG. Dit betekent volgens betrokkenen ook dat het effect van haar werk in 
twijfel wordt getrokken. Slachtoffers van huiselijk geweld weten haar te vinden, maar 
vertellen aan anderen dat de maatschappelijk werker hen onvoldoende kan helpen. 
Wanneer deze opvatting breed wordt gedeeld op het eiland, melden andere slachtoffers 
zich niet meer bij de maatschappelijk werker.  
Meldstructuur 
Volgens de beleidscoördinator Huiselijk geweld is het meldpunt op papier rond maar moet 
onder meer de bemensing nog worden geregeld. De eigen organisatie van het OLE is te klein 
om het meldpunt 24/7 te bemensen dus hulp van de ketenpartners is noodzakelijk. Als de 
overheid een meldpunt start, moet die overheid de mensen wel iets kunnen bieden. 
Verschillende betrokkenen vragen zich af of het meldpunt wel van de grond zal komen. De 
behoefte aan een meldpunt wordt onderkend, maar het blijft een heikel punt hoe een 24-
uurs bezetting te realiseren.  
Juridisch kader 
Hiervoor onder 3.2.1 heeft de Raad aandacht besteed aan de ‘Juridische Handreiking BES; 
27 
 

begroting van het sociale domein van het OLS. Dus er zal na 2020 een gat in de begroting 
ontstaan. Dan rijst direct de vraag: hoe verder met de aanpak voorkomen van huiselijk 
geweld?  
Bewustwording en voorlichting 
Om de Sabanen bewust te maken en de stap naar melden te stimuleren, is de afdeling 
Sociaal domein van het OLS een awareness-campagne gestart met als doel huiselijk geweld 
meer bespreekbaar te maken. De lokale stichting Body Mind & Spirit (BMS) helpt bij de 
ontwikkeling van de campagnes door bijvoorbeeld posters te maken. De campagnes worden 
veelal via social media bekend gemaakt; facebook is een veelgebruikt medium onder de 
inwoners van Saba.  
In het kader van preventie organiseert het OLS eens per maand een womens night waar 
gesproken wordt over huiselijk geweld en over hoe te voorkomen dat je (opnieuw) 
slachtoffer wordt. Daarmee beoogt het OLS het onderwerp huiselijk geweld uit de 
taboesfeer te halen. De coördinator zoekt met ketenpartners naar mogelijkheden ook 
mannen te bereiken, maar dat is veel lastiger. Dat heeft te maken met de heersende 
machocultuur waarin mannen niet gauw over hun ervaringen en gevoelens praten. 
Eind november 2019 heeft het OLS samen met onder andere BMS een groot evenement 
georganiseerd voor zowel mannen als vrouwen waarbij het thema huiselijk geweld ook veel 
aandacht heeft gekregen.  
Volgens het KPCN gaan Sabanen wel meer praten over huiselijk geweld maar is van een 
stijging in het aantal meldingen/aangiften nog geen sprake.  
De coördinator benadrukt dat het van belang is te voorkomen dat zaken binnen een gezin 
uit de hand lopen. Daarom zou het OLS graag meer doen aan preventie. Daarvoor wordt 
nauw samengewerkt tussen de GGD, MHC, de scholen en de JGCN. Het is belangrijk maar 
lastig om de ouders erbij te betrekken. Men probeert te bereiken dat zij beter gaan 
begrijpen wat het OLS in dit verband doet. Een gezinsgerichte therapie zou dan ook gewenst 
zijn met het oog op het aanleren van opvoedvaardigheden. 
Deskundigheidsbevordering professionals 
Medewerkers van het OLS en van de ketenpartners hebben verschillende trainingen en 
cursussen  gevolgd op het terrein van huiselijk geweld. Dit is voor een deel gebeurd binnen 
het JenV-project (zie paragraaf 2.5).  
De trainingen Kas Sigur en Signs of Safety zijn niet alleen op Bonaire maar ook op Sint 
Eustatius respectievelijk Saba aangeboden.  
De coördinator Huiselijk geweld heeft deelgenomen aan de training aandacht functionaris. 
Volgens de coördinator zou het goed zijn als er op Saba meer trainingen zouden kunnen 
worden gegeven, maar is het moeilijk om aan geschikte trainers te komen. Er is wel 
afgesproken dat een vertegenwoordiger van Safe Haven (Sint Maarten) naar Saba komt om 
daar een training te verzorgen. 
29 
 

politie pas tijdens een safety meeting verneemt van een heftig geval van huiselijk geweld. 
De politie is van mening dat zij bij zulke gevallen direct een melding moet krijgen. 
Zoals eerder aangegeven, komen de ketenpartners elke vier weken bijeen in het Platform 
Domestic Violence om beleidsmatig met dit thema bezig te zijn en te werken aan 
deskundigheidsbevordering. 
Op Saba is nog geen opvangmogelijkheid voor slachtoffers van huiselijk geweld. De 
coördinator is wel bezig met het opzetten van een safety house. JGCN is er bij betrokken 
voor wat betreft de (nood)opvang van kinderen.  
Het is tot nu toe twee keer voorgekomen dat een inwoonster van Saba in verband met 
huiselijk geweld voor haar eigen veiligheid, samen met haar kinderen, van het eiland is 
gehaald. Eenmaal was opvang geregeld op Bonaire, in het andere geval in (Europees) 
Nederland. Deze interventies zijn volgens de coördinator Huiselijk geweld eigenlijk niet 
gewenst omdat je een vrouw met haar kinderen naar een ander eiland brengt. Alternatieve 
woonvoorzieningen zijn echter onvoldoende aanwezig op Saba. De huurprijzen zijn hoog, 
waardoor een slachtoffer zelden in staat is te verhuizen. Saba moet innovatief zijn voor wat 
betreft opvangvoorzieningen en wil samenwerken met Sint Maarten. Op dit eiland wordt 
ook Engels gesproken, wat een eventueel tijdelijk verblijf op Sint Maarten gemakkelijker 
maakt. 
 
Meldstructuur 
Saba beschikt nog niet over een meldpunt huiselijk geweld. Volgens de coördinator staat de 
realisatie van zo’n meldpunt hoog op de agenda. Vertegenwoordigers van het OLS en van 
JGCN zouden het meldpunt kunnen gaan bemensen. Ze hebben in juli 2019 een training 
gevolgd. Het is vooral van belang dat zij allen op één lijn zitten en dat de informatie-
uitwisseling tussen de ketenpartners goed is (zie ook onder ketensamenwerking).  
Verschillende geïnterviewden noemen het inrichten van een meldstructuur op Saba lastig. 
Vooral de kleinschaligheid speelt daarbij een rol. Een professional wil liever niet dat het 
desbetreffende huishouden ontdekt dat hij een melding heeft gedaan. Doordat iedereen 
elkaar kent, is anonimiteit eigenlijk nooit gewaarborgd. Dat werkt drempelverhogend in het 
doen van een melding huiselijk geweld. En artsen melden geen vermoedens van huiselijk 
geweld bij KPCN met een beroep op hun medisch beroepsgeheim.  
Medewerkers van verschillende organisaties merken op dat op Saba ook burgers niet gauw 
een misstand zullen melden; ze zien wel dat er iets aan de hand is maar zetten de stap naar 
het melden ervan niet. Op huiselijk geweld rust nog een groot taboe en er is sprake van 
grote schaamte wanneer het in de eigen omgeving voorkomt. Het kost tijd om dat te 
doorbreken. Het Platform Domestic Violence speelt een belangrijke rol bij het bespreekbaar 
maken van dit thema. Voorts is in dit verband opgemerkt dat lang niet iedere Sabaan een 
goede band met de politie heeft. Een gebrek aan vertrouwen van burgers in de politie zou er 
medeoorzaak van kunnen zijn dat men liever geen melding of aangifte doet bij de politie.  
31 
 

4 Analyse en conclusie 
4.1 Aanwijzing PG 
In hoeverre geven de justitiële partijen uitvoering aan de aanwijzing relationeel geweld? 
Analyse 
De Aanwijzing relationeel geweld van de PG beoogt meer uniformiteit en een effectiever en 
efficiënter optreden van politie en OM BES in reactie op relationeel geweld. 
Uit het onderzoek van de Raad komt naar voren dat de politie in CN na deze aanwijzing niet 
anders is gaan werken. Volgens de politie werkte zij ook vóór die aanwijzing al op de 
beoogde manier. Het aantal huiselijk-geweldzaken bij de politie is sinds 2017 wel 
toegenomen. Dit betreft zowel het aantal door de politie opgenomen aangiften als het 
aantal ambtshalve opgepakte zaken. Het is niet bekend in hoeverre deze toename van het 
aantal huiselijk-geweldzaken samenhangt met een toegenomen aangiftebereidheid en/of 
een toename van het aantal gevallen van huiselijk geweld.   
Vertegenwoordigers van diverse ketenpartners betwijfelen of de politie in huiselijk-
geweldzaken wel altijd voldoende doorpakt. En geluiden dat het in CN soms lastig is een 
aangifte opgenomen te krijgen, zijn niet nieuw voor de Raad. Juist in dit soort zaken, waarin 
slachtoffers vaak al veel moeten overwinnen om het besluit te nemen naar de politie te 
stappen, zou de politie geen enkele drempel mogen opwerpen. Uit de mededeling vanuit 
het OM BES dat het OM zonder pv van aangifte meestal niet veel kan beginnen, blijkt eens 
te meer hoe belangrijk het is dat slachtoffers bereid zijn tot het doen van aangifte en dat de 
politie die opneemt.  
Het is van groot belang dat alle politieambtenaren die beroepsmatig met zaken van huiselijk 
geweld te maken kunnen krijgen, goed op de hoogte zijn van de ins en outs daarvan. Het 
gaat dan in het bijzonder om intakers, medewerkers van de Basispolitiezorg en rechercheurs 
die huiselijk-geweldzaken behandelen. De toezegging van de korpsleiding dat de 
politieambtenaren zullen worden getraind in huiselijk-geweld-gerelateerde zaken geeft de 
Raad dan ook hoop. 
Op grond van de aanwijzing dient de politie in het geval een slachtoffer van huiselijk geweld 
geen aangifte wenst te doen de zaak te bespreken met de OvJ of met de contactfunctionaris 
van het parket. Uit het onderzoek is naar voren gekomen dat de politie in overleg treedt 
met de OvJ als een slachtoffer een aangifte wil intrekken. Er is niet gebleken dat de politie 
dit ook stelselmatig doet in de gevallen waarin het slachtoffer van meet af aan geen aangifte 
wenst te doen. En in sommige situaties kiest de politie er zelfs bewust voor om géén pv op 
te stellen, om het slachtoffer te behoeden voor andersoortige problemen. Met het oog op 
het belang van het slachtoffer is dit nog wel begrijpelijk, maar als signaal naar de 
samenleving moeilijk te aanvaarden. Ook in dit soort gevallen zou de politie altijd in overleg 
moeten treden met het OM BES.    
Het OM BES beschikt niet over schriftelijke werkafspraken met de ketenpartners KPCN en 
SRCN en heeft de PG ook niet afzonderlijk over die samenwerking gerapporteerd, terwijl dit 
volgens de aanwijzing van de PG wel zou moeten. 
 
33 
 

openbare lichamen, JGCN en de justitiële partijen gerichte trainingen en cursussen gevolgd, 
zoals Kas Sigur. Het pilotproject van het ministerie van JenV is van grote betekenis geweest 
voor het op gang krijgen van deskundigheidsbevordering. 
 
Na de aanstelling van een programmamanager HGKM bij het OLB heeft deze samen met de 
projectleider van het JenV-project een specifieke training ‘Aandachtsfunctionaris Huiselijk 
geweld’ georganiseerd. Medewerkers van de drie openbare lichamen en van de justitiële 
partijen KPCN, VR en SRCN hebben deze training gevolgd. De aandachtsfunctionarissen 
kunnen binnen de eigen organisaties een belangrijke rol vervullen door hun kennis te delen 
met de collega’s. 
 
Uit de gesprekken die de Raad heeft gevoerd met medewerkers van de verschillende 
betrokken organisaties komt naar voren dat er op verschillende terreinen sterke 
opleidingsbehoeften leven. Ondanks de primaire verantwoordelijkheid van de openbare 
lichamen is de Raad van mening dat de justitiële partijen belangrijke bijdragen kunnen 
leveren aan deskundigheidsbevordering. Binnen het KPCN zullen onder meer de eigen 
aandachtsfunctionarissen de collega’s gaan voorlichten over aspecten van huiselijk geweld. 
Het is volgens de Raad zaak dat alle betrokken organisaties specifieke deskundigheid meer 
gaan delen, zowel intern als extern. De programmamanager respectievelijk coördinatoren 
huiselijk geweld bij de drie openbare lichamen zouden behoeften en aanwezige expertise 
kunnen inventariseren in de reguliere overleggen met de ketenpartners. 
Conclusie 
Het JenV-(pilot)project Huiselijk geweld heeft een belangrijke rol gespeeld bij de 
deskundigheidsbevordering van professionals. Bijdragen vanuit de justitiële partijen zijn ook 
in de toekomst onmisbaar. 
4.2.3 Welke inspanningen leveren de justitiële partijen om de hulpverlening en de keten te 
versterken? 
Analyse 
Blijkens het bestuursakkoord zal de versterking van de hulpverlening en van de keten, 
waaronder het inrichten van een veilige opvang voor slachtoffers van huiselijk geweld, 
onder verantwoordelijkheid van het ministerie van VWS worden opgepakt, met volledige 
inspraak van de drie openbare lichamen. 
 
Op Bonaire bestaat al sinds 2015 een Veiligheidshuis (VH) waarin de ketenpartners 
bijeenkomen voor casusoverleg. Het VH is inmiddels omgedoopt tot Zorg- en Veiligheidshuis 
(ZVH), en ook partners uit de zorgketen nemen deel aan casusoverleggen. Specifiek voor 
huiselijk-geweldzaken is in 2019 begonnen met de HGKM-tafel. Naast vertegenwoordigers 
van het OLB en de JGCN nemen de justitiële partijen daaraan deel. 
Op Sint Eustatius is een vergelijkbaar overleg, het MDO, waarin onder voorzitterschap van 
de beleidscoördinator HG of de directeur van de GGD gecompliceerde zaken worden 
besproken door alle ketenpartners, waaronder de justitiële. 
Op Saba zijn in 2018 onder leiding van de coördinator Huiselijk geweld van het OLS een 
35 
 

Analyse 
De inrichting van een laagdrempelige meldstructuur behoort blijkens het bestuursakkoord 
tot de verantwoordelijkheden van de openbare lichamen. 
 
Uit het onderzoek is gebleken dat alle drie de openbare lichamen bezig zijn met het 
opzetten van een meldpunt. Het OLB is eind 2019 met een pilot gestart. Naast de 
programmamanager HGKM als coördinator draaien vier medewerkers (aandacht 
functionarissen) van ketenpartners als meldpuntfunctionaris mee in piketdiensten. Het is de 
bedoeling dat het meldpunt zal worden ondergebracht bij het CJG of bij het Bureau 
Integrale Wijkaanpak van het OLB.  
Het OLE en het OLS zijn beide nog bezig met het opzetten van een meldpunt. Op Sint 
Eustatius gaat het nu alleen nog om de bemensing. Omdat het OLE zelf te klein is om het 
meldpunt 24/7 te bemensen, zullen de ketenpartners moeten bijspringen. 
Op Saba hebben medewerkers van het OLS en van JGCN al een training 
meldpuntfunctionaris gevolgd maar spelen er vooral nog issues die samenhangen met de 
kleinschaligheid. De bereidheid van burgers om te melden is volgens geïnterviewden 
beperkt en ook professionals zijn terughoudend uit vrees dat betrokkenen ontdekken dat zij 
een melding hebben gedaan.  
Duidelijk is dat de functie van meldpuntfunctionaris moeilijk valt te combineren met ‘eigen’ 
werkzaamheden. Niet alleen vanwege de werkdruk maar ook vanwege de verschillende 
hoedanigheden waarin medewerkers zich dan moeten presenteren. Het werkt 
drempelverhogend als iemand op het ene moment voor een van de justitiële partijen werkt 
en op een ander moment als meldpuntfunctionaris eerste aanspreekpunt is voor huiselijk-
geweldzaken.  
Conclusie 
Op Bonaire zijn de justitiële partijen betrokken bij het tijdelijke meldpunt dat daar als pilot is 
opgezet. Die partijen leveren namelijk meldpuntfunctionarissen. Op Sint Eustatius en Saba 
zijn de openbare lichamen nog bezig met het opzetten van een meldpunt.  
4.2.5 In hoeverre leveren de justitiële partijen een bijdrage aan de realisatie van een 
juridisch kader voor de bestaande wet- en regelgeving in Caribisch Nederland met 
betrekking tot de aanpak van huiselijk geweld? 
Analyse 
In het bestuursakkoord staat dat ‘onder verantwoordelijkheid van het ministerie van VWS 
een juridische analyse zal worden uitgevoerd om te komen tot een juridisch kader voor de 
openbare lichamen waarin onder meer duidelijk wordt welk beleid en welke wetgeving 
momenteel ontbreekt en wat nodig is in de toekomst om de aanpak te kunnen versterken’. 
De juridische analyse zal tevens worden gemaakt ten behoeve van de professionals in CN. 
Voor hen is het namelijk van belang te weten welke wettelijke bevoegdheden zij hebben in 
het kader van huiselijk geweld, aldus het bestuursakkoord. 
In opdracht van het ministerie van VWS is in 2019 de Juridische handreiking BES tot stand 
gekomen. Deze bevat duidelijke informatie over de diverse aspecten van het delen en 
37 
 

5 Slotbeschouwing 
Dit onderzoek gaat over de bijdragen van de justitiële partijen aan de aanpak van huiselijk 
geweld. Deze partijen zijn met name aan zet wanneer het al fout is gegaan en repressief 
optreden aan de orde is. Om de repressieve aanpak door OM en politie te verbeteren, heeft 
de PG in 2017 een aanwijzing gegeven.  
Een adequate repressieve aanpak kan bijdragen aan preventie: de samenleving ziet dat 
grensoverschrijdend gedrag niet onbestraft blijft. De politie in CN ziet soms af van het 
opstellen van een pv om het slachtoffer niet in nog meer problemen te laten komen. De 
Raad ziet het dilemma maar stelt vast dat de politie zich op deze wijze op een hellend vlak 
begeeft.   
In het bestuursakkoord tussen het ministerie van VWS en de drie openbare lichamen ligt de 
nadruk op preventie: iedereen heeft het recht om in een veilige thuissituatie te leven en op 
te groeien. De openbare lichamen zijn primair verantwoordelijk voor preventie. Niettemin 
kunnen de justitiële partijen ook op dit vlak een belangrijke rol spelen. 
Uit dit onderzoek is gebleken dat de justitiële partijen zich inspannen de rol van 
ketenpartner goed te vervullen en dat zij in verschillende opzichten belangrijke bijdragen 
leveren. Met name op het punt van de uitwisseling van informatie is echter verbetering 
nodig. Het is van belang dat justitie- en zorgpartners elkaar vertrouwen en bereid zijn over 
de grenzen van de eigen organisatie heen te denken en te handelen. 
Het bestuursakkoord bevat afspraken tussen het ministerie van VWS en de drie openbare 
lichamen voor de periode juli 2017-juli 2020. Het (pilot)project huiselijk geweld van het 
ministerie van JenV heeft in 2018 een belangrijke impuls gegeven aan de uitvoering van de 
activiteiten in het kader van het bestuursakkoord. Het ministerie van JenV verdient 
waardering voor zijn initiatief. 
Waar het gaat om waarborgen voor hulp aan slachtoffers van huiselijk geweld stelt de Raad 
vast dat er voor minderjarige slachtoffers een keten- en systeemgerichte benadering 
bestaat. Vanuit de rijksoverheid waken de JGCN en de Voogdijraad immers over de 
veiligheid van kinderen. Voor meerderjarigen is wel hulp mogelijk, bijvoorbeeld vanuit het 
BSH, maar die is beperkt. Opvangvoorzieningen ontbreken of zitten vol, en gerichte aanpak 
en ketensamenwerking zijn (nog) niet ontwikkeld.  
 
De kleinschaligheid van de drie BES-eilanden loopt als een rode draad door de aanpak van 
huiselijk geweld. Juist vanwege die kleinschaligheid zou het volgens de Raad in de rede 
liggen dat de openbare lichamen elkaar opzoeken om samen te bezien welke aanpak de 
voorkeur verdient en om zaken eventueel gezamenlijk op te trekken. Uit het onderzoek van 
de Raad is niet gebleken dat dit stelselmatig gebeurt. De openbare lichamen lijken elk bezig 
zelf het wiel uit te vinden.     
 
 
39 
 

Bijlage 1: bestuursakkoord 
In het Bestuursakkoord Aanpak Huiselijk Geweld en Kindermishandeling Caribisch 
Nederland 2017-2019 staat onder het kopje ‘Samenwerking en 
verantwoordelijkheidsverdeling’ het volgende: 
‘Per prioriteit worden de verantwoordelijkheden verschillend belegd. Het per prioriteit 
beleggen van de verantwoordelijkheid bij VWS en/of de Openbare Lichamen laat onverlet de 
verantwoordelijkheid van de diensten die onder de verantwoordelijkheid van een van de 
partijen ressorteren. Het welslagen van dit akkoord vergt nauwe samenwerking tussen de 
partijen bij dit akkoord en de diensten die onder hun verantwoordelijkheid ressorteren. 
* Preventie en deskundigheidsbevordering zijn lokale aangelegenheden die onder 
verantwoordelijkheid van de Openbare Lichamen uitgevoerd dienen te worden. Op lokaal 
niveau dient bezien te worden op welke wijze aan deze onderdelen vorm kan worden 
gegeven en wat daarvoor nodig is. 
De Openbare Lichamen bevorderen de samenwerking tussen actoren om te komen tot een 
effectieve preventieketen. Om integrale samenwerking te stimuleren zal er aandacht zijn 
voor methodiekontwikkeling en de implementatie daarvan. 
De Openbare Lichamen stellen zich tot doel om, mits de lokale behoefte dat toelaten, samen 
te werken bij het organiseren van activiteiten en de ontwikkeling van voorlichtings- en 
trainingsmateriaal. 
De rol van VWS zal met name bestaan uit het beschikbaar stellen van middelen. VWS zal 
indien daar behoefte aan is, actief kennis beschikbaar stellen. 
In het kader van het versterken van de samenwerking binnen het Koninkrijk der Nederlanden 
op het terrein van aanpak van huiselijk geweld en kindermishandeling zal VWS in 2017 een 
werkconferentie organiseren waar het delen van kennis en informatie tussen de landen van 
het Koninkrijk der Nederlanden centraal zal staan. 
* Het versterken van de hulpverlening en van de keten, waaronder het inrichten van veilige 
opvang van slachtoffers van huiselijk geweld en kindermishandeling, zal onder 
verantwoordelijkheid van VWS, met volledige inspraak van de Openbare Lichamen, worden 
opgepakt. 
Per eiland zal bezien worden welke hulpverlening momenteel ontbreekt en op welke wijze de 
ontbrekende hulpverlening bekostigd en ingericht zou kunnen worden. Het is denkbaar dat 
een aantal voorzieningen binnen het Koninkrijk een gemeenschappelijk karakter krijgt. 
* Onder verantwoordelijkheid van de Openbare Lichamen zal in eerste instantie bezien 
worden op welke wijze een laagdrempelige meldstructuur ingericht zou kunnen worden om 
het melden van huiselijk geweld en kindermishandeling mogelijk te maken. 
Afgestemd op de lokale behoeften, zullen de Openbare Lichamen samenwerken om deze 
prioriteit te realiseren. 
41 
 

Bijlage 2: overzicht geïnterviewde functionarissen 
OM BES 
officier van justitie 
 
KPCN 
twee rechercheurs Jeugd- en Zedenzaken 
barioregisseurs Bonaire, Sint Eustatius en Saba 
coördinator Bureau Slachtofferhulp 
Voogdijraad 
directeur 
raadsonderzoekers Bonaire, Sint Eustatius en Saba 
SRCN 
directeur 
reclasseringswerkers Bonaire, Sint Eustatius en Saba 
procesmanager Zorg- en Veiligheidshuis Bonaire 
JGCN 
jeugdprofessionals Bonaire en Sint Eustatius 
Openbaar lichaam Bonaire 
gedeputeerde en portefeuilleadviseur bureau gedeputeerde 
programmanager Huiselijk geweld en kindermishandeling 
gezinswerker Centrum voor Jeugd en Gezin 
Openbaar lichaam Sint Eustatius 
beleidscoördinator Huiselijk geweld en directeur Sociaal domein 
maatschappelijk werker 
Openbaar lichaam Saba 
gezaghebber en adviseur openbare orde en veiligheid 
coördinator Huiselijk geweld 
Stichting Krusada 
directeur 
 
 
 
 
 
 
 
43 
 

