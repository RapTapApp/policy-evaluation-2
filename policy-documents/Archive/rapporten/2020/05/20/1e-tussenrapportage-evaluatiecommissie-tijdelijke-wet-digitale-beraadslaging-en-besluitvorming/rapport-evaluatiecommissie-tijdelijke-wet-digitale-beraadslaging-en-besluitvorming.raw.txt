 
 
 
 
 
 
 
 
 
 
Eerste tussenrapportage 
20 mei 2020 
 
 
Auteurs 
Prof.dr. Klaartje Peters (vz) Universiteit Maastricht Lokaal en regionaal bestuur 
Prof.mr. Geerten Boogaard Universiteit Leiden Decentrale overheden 
(Thorbecke-leerstoel) 
Prof.dr. Bibi van den Berg Universiteit Leiden Cybersecurity governance 
mr. Lianne van Kalken Erasmus Universiteit Rotterdam Staats- en bestuursrecht 
 

 
Het gelijke speelveld ........................................................................................................ 52 
De vergaderorde .............................................................................................................. 54 
Aanbevelingen vanuit juridisch perspectief ...................................................................... 57 
8. Politiek-bestuurlijke bevindingen .................................................................................. 58 
De invloed van de digitale vergaderpraktijk op agenda, debat en besluitvorming ............. 58 
De invloed van de digitale vergaderpraktijk op functioneren en rolvervulling van de 
volksvertegenwoordiging ................................................................................................. 61 
De ondersteuningsbehoefte van de volksvertegenwoordiging .......................................... 62 
Aanbevelingen vanuit politiek-bestuurlijk perspectief ....................................................... 64 
9. Conclusies en aanbevelingen ....................................................................................... 65 
Bijlage 1: Vragenlijst survey gemeentelijke griffiers ............................................................. 67 
 
  
Eerste tussenrapportage Pagina 3 van 72 woensdag 20 mei 2020 

 
Feiten en cijfers 
In deze eerste tussenrapportage is veel aandacht voor feiten en cijfers van het gebruik van 
de wet door de decentrale overheden. Die zijn voornamelijk in de periode van 1 tot 13 mei 
verkregen door surveys uit te zetten bij de griffiers in de verschillende bestuurslagen. 
In het merendeel van de gemeenten, provincies en waterschappen hebben de 
volksvertegenwoordigers inmiddels digitaal vergaderd. Door de eilandsraden in het Caribisch 
deel van het Koninkrijk is nog niet digitaal vergaderd. In tweederde van de gemeenten heeft 
een besluitvormende raadsvergadering plaatsgevonden. Voor de provincies en 
waterschappen is dat driekwart. In de meeste overheden zijn nadere, veelal informele 
afspraken gemaakt over de diverse aspecten van het digitaal vergaderen.  
Voor het stemmen in de digitale vergaderingen wordt weinig gebruik gemaakt van de 
mogelijkheid van een stemapp. Slechts in 9% van de raadsvergaderingen en in 25% van de 
statenvergaderingen is een stemapp gebruikt. Het schriftelijk stemmen (briefstemmen) komt 
nog veel minder voor: in de meeste overheden is dit nog niet voorgekomen.  
In de surveys is ook gevraagd naar de ervaringen met het digitaal vergaderen. Het merendeel 
van de griffiers is daarover positief of neutraal. ‘Het werkt, maar ideaal is het niet’, zo kan de 
houding van veel griffiers worden samengevat. Het is een goed alternatief in deze 
coronatijden, maar er zijn allerlei nadelen: men mist het daadwerkelijk contact en interactie (en 
de wandelgangen) van de fysieke vergadering, debatteren is lastiger, het digitaal vergaderen 
wordt als intensief en vermoeiend ervaren en het in goede banen leiden van de digitale 
vergaderingen valt velen zwaar, zeker als de techniek hapert. 
Technische en cybersecurity aspecten  
Voor wat betreft de technische en cybersecurity aspecten is het van belang strikt onderscheid 
te maken tussen beraadslaging en besluitvorming. Voor de beraadslaging geldt dat de meeste 
decentrale overheden gebruik maken van grote, commerciële partijen, zoals Microsoft Teams 
en Zoom. Deze software is gemakkelijk voorhanden, werd in sommige gevallen al gebruikt, of 
sluit makkelijk aan op al gebruikte andere software. Ideaal zijn deze systemen niet. Zoom is 
weliswaar gebruikersvriendelijk maar is veel in het nieuws geweest vanwege 
veiligheidsrisico’s, terwijl Microsoft Teams veilig en stabiel is, maar de beperking heeft dat 
maximaal 4 deelnemers tegelijk in beeld kunnen worden gebracht. Dat wordt niet alleen als 
onpraktisch ervaren bij het vergaderen, maar kan ook vragen oproepen wanneer men in de 
vergadering wil stemmen. Daarover hieronder meer. De commissie constateert overigens dat 
er weinig incidenten worden gemeld, en zeker geen grote.  Er is hard gewerkt om digitaal 
Eerste tussenrapportage Pagina 5 van 72 woensdag 20 mei 2020 

 
minderheid en worden in de praktijk vergaderingen geschorst en uitgesteld bij technische 
problemen. Ten aanzien van de integriteit van de besluitvorming blijkt een geruststellende 
voorzichtigheid in het gebruik van stemapps. Als ze wel worden gebruikt, vervullen ze in de 
praktijk een faciliterende rol in het inventariseren van de stemverhouding. Voor het bewaken 
van de gelijkheid van het politieke speelveld is het verbod op een hybride vergadering van 
groot belang. In de praktijk lijkt de combinatie van een besluitvormende vergadering waarin 
het quorum deels digitaal en deels fysiek wordt samengesteld niet meer voor te komen. Dat 
wil niet zeggen dat er geen andere bedreigingen voor het politieke speelveld kunnen ontstaan. 
Daarover heeft de commissie echter nog geen algemene gegevens kunnen verzamelen. Ook 
de digitale vergaderorde, ten slotte, blijkt in de praktijk goed te gaan. Althans, ter voorkoming 
van chaos blijken de voorzitters gebruik te maken van hun bevoegdheden om het woord te 
ontnemen.  
Bij het organiseren van een adequate en efficiënte vergaderorde wordt de praktijk echter 
ernstig gehinderd door de beperkte mogelijkheden van de beschikbare middelen om digitaal 
te vergaderen. Een vergadersysteem dat alle vergaderdeelnemers gelijktijdig in beeld brengt 
en/of wat sneller kan wisselen bij hoofdelijke oproeping, zou de mogelijkheden voor een 
'deugdelijke democratische besluitvorming' aanmerkelijk vergroten. Ten aanzien van het 
bewaken van enig institutioneel decorum, het derde element dat de Commissie onder het 
begrip vergaderorde schaart, blijken in de praktijk bruikbare normen tot ontwikkeling te komen. 
Al met al komt de commissie in het juridisch perspectief tot het oordeel dat er geen reden is 
om de Tijdelijke wet te wijzigen dan wel gebruik te maken van de mogelijkheid om nadere 
ministeriële regels te stellen. 
Politiek-bestuurlijke verhoudingen  
In deze eerste tussenrapportage kan slechts in beperkte mate een antwoord worden gegeven 
op de vraag hoe de digitale vergader- en besluitvormingspraktijk het functioneren beïnvloedt 
van de decentrale vertegenwoordigende organen en de politiek-bestuurlijke verhoudingen. Het 
is daarvoor nog te vroeg. Wel is duidelijk dat de digitale vergaderpraktijk in veel gemeenten, 
provincies en waterschappen zonder meer invloed heeft op de agenda van de vergaderingen. 
Agendapunten worden uitgesteld c.q. doorgeschoven, ook al is er ook een groeiend besef dat 
nu de situatie langer duurt dan gedacht, deze toch zullen moeten worden behandeld. 
Vergaderingen duren ook langer. Ook de kwaliteit van het debat wordt door de digitale 
vergaderpraktijk beïnvloed: er vindt minder interactie plaats, en minder politiek-inhoudelijk 
debat, aldus veel van de griffiers. Belangrijk is verder dat in verreweg de meeste gemeenten, 
provincies en waterschappen maatregelen zijn getroffen om inspreken in de digitale 
Eerste tussenrapportage Pagina 7 van 72 woensdag 20 mei 2020 

 
2. Inleiding 
Op 8 april 2020 werd de Tijdelijke wet digitale beraadslaging en besluitvorming provincies, 
gemeenten, waterschappen en openbare lichamen Bonaire, Sint Eustatius en Saba (verder: 
Tijdelijke wet) ondertekend. Deze wet trad een dag later in werking en maakt het sindsdien 
mogelijk dat decentrale overheden tijdens de coronacrisis op afstand vergaderen en stemmen 
via digitale middelen. 
Tegelijk met de inwerkingtreding van de wet is een evaluatiecommissie ingesteld om 
gedurende de werkingsperiode van de wet tussentijdse rapportages te verzorgen over de 
invoering, toepassing en effecten van de wet. Dit is nadrukkelijk bedoeld om al tijdens de 
looptijd te leren van de ervaringen en lessen te kunnen delen. De commissie zal uiterlijk drie 
maanden na het aflopen van de wet ook een eindrapportage opleveren. Deze 
tussenrapportage bevat de eerste bevindingen van deze evaluatie, aangevuld met eerste 
aanbevelingen.  
De evaluatiecommissie bestaat uit: 
- prof. dr. Klaartje Peters (bijzonder hoogleraar Lokaal en regionaal bestuur aan de 
Universiteit Maastricht en daarnaast zelfstandig onderzoeker), voorzitter 
- prof. dr. Bibi van den Berg (hoogleraar Cybersecurity & Governance aan de Universiteit 
Leiden) 
- prof. mr. Geerten Boogaard (bijzonder hoogleraar Decentrale overheden op de 
Thorbeckeleerstoel aan de Universiteit Leiden) 
- mr. Lianne van Kalken, docent en onderzoeker Staatsrecht aan de EUR en Thorbecke 
fellow bij de Thorbecke-leerstoel. 
  
Aan het juridisch deel heeft prof. mr. Douwe Jan Elzinga (hoogleraar organisatierecht RUG) 
bijgedragen.  
 
In deze eerste tussenrapportage gaat de commissie allereerst in op de aanpak van de 
evaluatie. Toegelicht wordt dat de commissie haar opdracht als een combinatie van monitoring 
en evaluatie beschouwt. Vervolgens worden de algemene bevindingen uit de eerste fase van 
de looptijd van de wet beschreven. In de daarna volgende hoofdstukken wordt nader ingegaan 
op de drie invalshoeken in deze evaluatie: 
 
1. Juridische en staatsrechtelijke aspecten  
2. Technische en cybersecurity aspecten  
Eerste tussenrapportage Pagina 9 van 72 woensdag 20 mei 2020 

 
3. Aanpak van de evaluatie 
Onderzoeksvragen 
De evaluatiecommissie zal een evaluatie uitvoeren die antwoord moet geven op de volgende 
hoofdvraag:  
Hoe is de invoering en het gebruik van de Tijdelijke wet digitale 
beraadslaging en besluitvorming verlopen, in het bijzonder voor wat betreft 
het feitelijk gebruik van de wet en de praktische uitvoering ervan, de 
cybersecurity aspecten van de gebruikte voorzieningen, de omgang met 
juridische kaders en vereisten, en de invloed op de politiek-bestuurlijke 
verhoudingen? 
 
Deze hoofdvraag is nader uitgewerkt in deelvragen, ondergebracht in 3 clusters: (1) technische 
en cybersecurity aspecten; (2) juridische/staatsrechtelijke aspecten; en (3) politiek-bestuurlijke 
aspecten. Hieronder worden de deelvragen per cluster besproken. 
Technische en cybersecurity aspecten 
Ten aanzien van de beschikbaarheid, integriteit en vertrouwelijkheid van de gebruikte 
voorzieningen en procedures, alsook het veilige gebruik en de adequate governance ervan 
worden de volgende aspecten meegenomen:  
1. Keuzes op het terrein van het gebruik van digitale voorzieningen. Welke voorzieningen 
worden gebruikt voor digitale beraadslaging of eventueel digitaal stemmen, en welke 
aspecten zijn meegenomen bij de keuze voor deze voorzieningen? Speelden 
afwegingen rondom cybersecurity hierin een rol? 
2. De inrichting van procedures rondom het gebruik van digitale voorzieningen. Welke 
nieuwe procedures, (technische) maatregelen en gedragsregels zijn afgesproken 
rondom de digitale beraadslaging of eventueel elektronisch stemmen? 
3. Het gebruik van digitale voorzieningen in de praktijk. Hebben er incidenten 
plaatsgevonden rondom voorzieningen voor digitale beraadslaging of elektronisch 
stemmen? Betrof dit met name incidenten op het vlak de techniek of (ook) op het terrein 
van cybersecurity? Welke maatregelen zijn er nadien getroffen? 
4. De afhandeling van klachten. Zijn er klachten gemeld of signalen ontvangen over de 
technische en/of cybersecurity aspecten van voorzieningen voor digitale beraadslaging 
Eerste tussenrapportage Pagina 11 van 72 woensdag 20 mei 2020 

 
(burgemeesters, commissarissen, dijkgraven) en griffiers het digitaal vergaderen en 
hun rol en verantwoordelijkheid in dezen? 
3. De kaderstellende en controlerende rol van de decentrale volksvertegenwoordiging. 
Zijn er veranderingen in de wijze waarop raden en provinciale staten hun 
kaderstellende en controlerende rol vervullen, en in het functioneren van de 
volksvertegenwoordiging als bestuursorgaan in bredere zin? 
4. De behoefte aan ondersteuning van de volksvertegenwoordiging. Wat hebben de 
decentrale volksvertegenwoordigingen nodig om in een digitale vergadersetting hun 
rollen goed te kunnen uitoefenen? 
 
Typering van het evaluatieonderzoek 
De opdracht om al tijdens de looptijd van de wet een evaluatie uit te voeren waarvan tijdens 
de rit kan worden geleerd, betekent dat de evaluatiecommissie ervoor kiest om twee sporen 
te bewandelen:  
1. Monitoring: het systematisch volgen van de uitvoering van de wet aan de hand van een 
aantal indicatoren. Deze indicatoren verschaffen inzicht in de feitelijke praktijk en 
ontwikkelingen tijdens de looptijd van de wet.  
2. Evaluatie: het beoordelen van de uitvoeringspraktijk van de wet én de wet zelf, tegen 
de achtergrond van een aantal beoordelingscriteria. Deze beoordeling zal zowel 
tussentijds plaatsvinden, als na afloop van de wet.  
 
De evaluatiecommissie streeft ernaar twee tussenrapportages op te leveren, medio mei en 
rond 1 juli, gevolgd door een eindrapportage na 1 september 2020. In de tussenrapportages 
zal sprake zijn van zowel rapportage over de monitoring, als over de (eerste) 
evaluatiebevindingen.   
 
Beoordelingscriteria 
Evalueren is beoordelen, het toekennen van een waarde aan de waargenomen praktijken. De 
evaluatiecommissie wil vooraf zoveel mogelijk duidelijkheid verschaffen over de 
beoordelingscriteria. Daarbij past een belangrijke kanttekening. De uitvoerders van de 
Tijdelijke wet in gemeenten, provincies, waterschappen en eilandbesturen hebben zich niet op 
de wet kunnen voorbereiden. De wetgever en de minister van BZK hebben zich er niet van 
kunnen vergewissen of de uitvoerders klaar waren voor de wet. Veel betrokkenen hadden 
Eerste tussenrapportage Pagina 13 van 72 woensdag 20 mei 2020 

 
genverenigingen in het lokaal, provinciaal en waterschapsbestuur. De evaluatiecommissie is 
enerzijds sterk afhankelijk van de door betrokken actoren verschafte informatie over de 
uitvoeringspraktijk, maar kan en wil hen anderzijds niet meer belasten dan strikt noodzakelijk. 
De actoren in het decentraal bestuur die betrokken zijn bij het mogelijk maken van digitaal 
vergaderen en besluiten, zijn immers zwaar belast en hebben in de eerste maand van de 
looptijd van de wet op allerlei manieren moeten improviseren. Tegelijkertijd hebben zij belang 
bij informatie over knelpunten en gebruikte oplossingen elders in het land, zoveel mogelijk al 
tijdens de looptijd van de wet.  
Tijdens de looptijd van de wet zullen daarom één of meer surveys en (telefonische) 
vragenrondes worden gehouden onder in ieder geval de griffiers in gemeenten en provincies 
alsook de ondersteuners van de algemeen besturen van de waterschappen, en zo mogelijk 
ook onder de volksvertegenwoordigers zelf. De verzamelde gegevens zijn enerzijds een 
belangrijke bron van informatie voor de (tussen)rapportages, maar dienen daarnaast voor de 
evaluatiecommissie als basis voor vervolgonderzoek in specifieke gemeenten en provincies 
naar bepaalde knelpunten, oplossingen en ervaringen. 
Naast de gegevens afkomstig uit de surveys zal zoveel mogelijk gebruik worden gemaakt van 
beschikbare (openbare) gegevens, gericht aangevuld met gegevens die nodig zijn om de 
belangrijkste onderzoeksvragen te beantwoorden. Die openbare bronnen zijn heel divers, van 
documenten en informatie op overheidssites en (social) media tot het observeren van (online) 
vergaderingen.  
Een derde bron van gegevens betreft de bij het ministerie van BZK, de koepelorganisaties 
(VNG, IPO, UvW) en de beroeps- en belangenverenigingen binnengekomen knelpunten, 
vragen en ervaringen, aangevuld met overige door de evaluatiecommissie verzamelde 
informatie over incidenten. 
Tot slot is de evaluatiecommissie voornemens om in een vijftal gemeenten, één provincie, één 
waterschap en op Bonaire de komende maanden wat diepgaander de ontwikkelingen te 
volgen. Deze casestudies zullen met name als achtergrondinformatie worden gebruikt.  
 
e
Surveys ten behoeve van deze 1 tussenrapportage 
Op 1 mei is in opdracht van de evaluatiecommissie en de Vereniging van Griffiers door 
onderzoeksbureau Citisens een digitale vragenlijst uitgezet onder de griffiers van alle 355 
gemeenten. De vragenlijst is afgesloten op 11 mei ‘s ochtends. Halverwege de looptijd zijn 
griffiers per mail gerappelleerd. Ook heeft de evaluatiecommissie telefonisch griffiers 
Eerste tussenrapportage Pagina 15 van 72 woensdag 20 mei 2020 

 
4. Inhoud en implementatie van de Tijdelijke wet 
 
Aanleiding voor de wet 
Wanneer in de eerste helft van de maand maart duidelijk wordt dat er vanwege de uitbraak 
van het coronavirus beperkende maatregelen moeten worden getroffen, ontstaan er al snel 
zorgen bij de decentrale overheden over de continuïteit van het vergaderen en besluiten door 
de volksvertegenwoordigingen. In diverse gemeenten moeten in de maand april besluiten 
worden genomen over bijvoorbeeld herindeling. Het ministerie van BZK ontvangt allerlei 
signalen, waarin wordt gepleit voor een (wettelijke) voorziening om digitale beraadslaging en 
vooral ook besluitvorming mogelijk te maken. De Vereniging van Griffiers stuurt, mede namens 
de Nederlandse Vereniging voor Raadsleden, Statenlid.NU en de Vereniging van Nederlandse 
1
Gemeenten, hierover een brief op 20 maart , net als het Interprovinciaal Overleg, de Unie van 
Waterschappen en het Nederlands Genootschap van Burgemeesters.   
Met spoed wordt in deze dagen op het ministerie van BZK de Tijdelijke wet digitale 
beraadslaging en besluitvorming provincies, gemeenten, waterschappen en de openbare 
lichamen Bonaire, Sint Eustatius en Saba voorbereid. Na een snelle consultatieronde eind 
maart wordt de wet op 1 april door Tweede Kamer aanvaard, en op 8 april door de Eerste 
Kamer. De Tijdelijke wet treedt in werking op donderdag 9 april.  
 
Aanleiding voor de wet: juridisch kader 
In de Grondwet is de positie van de volksvertegenwoordigers in de gemeenteraad en de 
provinciale staten geregeld. In artikel 125 lid 1 van de Grondwet staat dat de rechtstreeks 
gekozen volksvertegenwoordiging het hoogste orgaan is. En dat vergaderingen openbaar zijn, 
behoudens de bij de wet te bepalen uitzonderingen. Ook bij de eilandsraden is dat het geval 
conform artikel 132a, tweede lid, Grondwet. De waterschappen kennen grondwettelijk een 
andere positie, zij zijn geen openbare lichamen met een open huishouding, maar hun 
algemeen besturen vergaderen eveneens in beginsel openbaar. 
Vóór de totstandkoming van de Tijdelijke wet was het juridisch niet mogelijk voor de 
volksvertegenwoordigende organen om digitaal besluiten te nemen. De Tijdelijke wet digitale 
beraadslaging en besluitvorming ondervangt dit probleem. Door de wet kunnen provincies, 
 
1
 http://griffiers.nl/files/vvgtest_csshtml_nl/brief%20aan%20BZK%20over%20digitale%20besluitvorming.pdf 
Eerste tussenrapportage Pagina 17 van 72 woensdag 20 mei 2020 

 
3. Er is sprake van een live videoverbinding, alleen audio of stemmen per app is niet 
voldoende. 
4. De voorzitter moet in staat zijn de orde te handhaven, bijvoorbeeld door 
deelnemers het woord te ontnemen of door een volgorde van stemming te bepalen. 
 
Briefstemmen – per post, koerier of stembriefjes bij de griffie  
Het digitaal stemmen is geen verplichting. Het is aan de beoordeling van de voorzitter voor 
welke besluiten een stemming in een digitale omgeving wordt georganiseerd en voor welke 
voorstellen men van briefstemmen gebruik wenst te maken. Indien er een situatie zich 
voordoet waarin de techniek faalt, is het noodzakelijk dat via briefstemmen gestemd kan 
worden. De wet introduceert daarom tevens het briefstemmen – per post, per koerier of door 
inlevering van stembriefjes bij de griffie – als alternatief. De voorzitter, oftewel de 
burgemeester, de commissaris van de Koning, de voorzitter van het waterschapsbestuur of de 
gezaghebber, krijgt de bevoegdheid deze briefstemprocedure ook van toepassing te verklaren 
op andere besluiten. 
Benoeming 
De stemming over benoemingen is op grond van de wet geheim. Dat betekent normaal 
gesproken dat in de reguliere, openbare fysieke vergadering van gemeenteraad, provinciale 
staten of algemeen bestuur met stembriefjes wordt gestemd. De Tijdelijke wet maakt daarop 
een uitzondering voor het geval de beraadslaging digitaal plaatsvindt. In dat geval dienen de 
stembriefjes na afloop van de beraadslaging per post, per koerier dan wel persoonlijk bij de 
griffie te worden ingeleverd. Voor het overige gelden de huidige regels. Dat betekent dat over 
de toelating van nieuwbenoemde volksvertegenwoordigers en over benoeming en ontslag van 
bestuurders slechts in een openbare (digitale) vergadering beraadslaagd mag worden. 
De procedure voor benoeming, herbenoeming en ontslag van de burgemeester, commissaris 
en dijkgraaf kent een geheel eigen regime, dat buiten het bereik van dit wetsvoorstel valt. 
 
Gemeenschappelijke regelingen 
Ook voor gemeenschappelijke regelingen bestaat het risico dat besluitvorming stil kan vallen 
als besturen niet langer bijeen kunnen komen. Omdat verreweg de meeste 
gemeenschappelijke regelingen de figuur openbaar lichaam kennen, waarvoor grofweg de 
bepalingen uit de Gemeentewet voor raadsvergaderingen gelden ten aanzien van 
openbaarheid en stemmen, is een vergelijkbare afwijking voor deze organisaties in de wet 
opgenomen. 
Eerste tussenrapportage Pagina 19 van 72 woensdag 20 mei 2020 

 
5. Eerste bevindingen over gebruik van de Tijdelijke wet 
In deze tussenrapportage wil de evaluatiecommissie allereerst een algemeen beeld schetsen 
van het gebruik van de wet door decentrale overheden. Alle figuren en tabellen zijn gebaseerd 
op de in hoofdstuk 3 genoemde surveys onder griffiers van gemeenten, provincies, 
2
waterschappen en de Eilandraad van Bonaire. Deze gegevens zijn hier en daar aangevuld 
met gegevens uit openbare bronnen (websites, media-analyse, etc.). 
De commissie benadrukt allereerst dat de bevindingen waarover in dit hoofdstuk wordt 
gerapporteerd enkel zijn gebaseerd op de 219 gemeenten (62%) waarvoor de survey is 
ingevuld. Op slechts één onderdeel heeft de commissie deze gegevens aangevuld met 
informatie uit openbare bronnen. De commissie heeft geen analyses uitgevoerd om vast te 
stellen of er reden is om aan te nemen dat de gang van zaken en ervaringen in de resterende 
136 gemeenten systematisch afwijken van de eerdergenoemde 219. 
Waar mogelijk presenteren we de algemene bevindingen van de gemeenten, provincies en 
waterschappen op een geïntegreerde manier. Waar verschillen bestaan in vraagstelling, of 
waar er vanwege het tijdstip (te) grote verschillen zitten in de data, wordt dit expliciet benoemd. 
Het is van belang te benadrukken dat de hieronder gepresenteerde gegevens grotendeels zijn 
3
verzameld in de periode tussen 1 en 13 mei. In de tussentijd ontwikkelde de digitale 
vergaderpraktijk in het decentraal bestuur zich snel. De gegevens zijn dus nu, op het moment 
van publicatie van deze tussenrapportage, alweer ietwat verouderd. 
Tot slot merkt de commissie op dat in dit hoofdstuk steeds wordt gesproken over digitaal 
vergaderen ‘in de gemeente/provincie/waterschap/eilandbestuur’. Duidelijk moge zijn dat het 
hier om vergaderingen van de volksvertegenwoordiging gaat, en niet om ambtelijke of 
bestuurlijke overleggen. 
 
Algemeen beeld 
Digitaal of niet? 
De evaluatiecommissie heeft de griffiers gevraagd of er al digitaal is vergaderd door 
respectievelijk gemeenteraad, provinciale staten of algemeen bestuur. In 88% van de 
gemeenten, 92% van de provincies en in 65% van de waterschappen is al digitaal vergaderd. 
 
2
 Griffiers of bestuursadviseurs. 
3
 Een beperkt deel van de gegevens over de provincies is, zoals aangegeven in hoofdstuk 3, al medio april 
verzameld.  
Eerste tussenrapportage Pagina 21 van 72 woensdag 20 mei 2020 

 
 
Tabel 5-2: Waarom gemeenten niet kiezen voor digitaal vergaderen 
 
Wat voor soort vergaderingen? 
Voor welke vergaderingen zijn de ondervraagde gemeenten, provincies en waterschappen 
digitaal gegaan, vroegen we de griffiers en bestuursadviseurs. Hier zien we interessante 
verschillen. Bij de gemeenten is het vaakst vergaderd met het presidium of de 
agendacommissie (86%), gevolgd door besluitvormende vergaderingen (73%). Bij de 
provincies is het vaakst vergaderd in commissies en/of in beeld- en oordeelsvermogende 
vergaderingen (92%), gevolgd door presidium- en besluitvormende vergaderingen (beiden 
75%). Bij de waterschappen heeft het vaakst een besluitvormende vergadering 
plaatsgevonden (74%), gevolgd door vergaderingen van commissies en/of beeld- of 
oordeelsvormende vergaderingen (63%). Daar waar de gemeenten in 86% van de gevallen 
een digitale presidiumvergadering hielden, geldt dit bij de waterschappen slechts voor 21%. 
Provincies hebben van alle typen digitale vergaderingen het vaakst gebruik gemaakt.  
 
Tabel 5-3: Type en aantal digitale vergaderingen in gemeenten, provincies en waterschappen 
 
Eerste tussenrapportage Pagina 23 van 72 woensdag 20 mei 2020 

 
Digitale besluitvorming (per stemapp)? 
Griffiers van gemeenten, provincies en waterschappen werd ook gevraagd of ze gebruik 
maakten van digitale middelen om te stemmen, ofwel of er voor de besluitvorming gebruik 
werd gemaakt van een stemapp. Zij antwoordden in meerderheid ‘Nee’ op deze vraag, met 
respectievelijk 60%, 50% en 84%. Slechts in 9% van de raadsvergaderingen en in 25% van 
de statenvergaderingen is een stemapp gebruikt. De waterschappen geven aan nog helemaal 
geen gebruik gemaakt te hebben van stemapps; 16% van de waterschappen (3 van de 19 
respondenten) geven aan dit wel van plan te zijn.  
 
 
Tabel 5-4: Het gebruik van apps om te stemmen 
 
Schriftelijk stemmen (briefstemmen) 
De wet introduceert het briefstemmen – per post, per koerier of door inlevering van 
stembriefjes bij de griffie – als alternatief voor digitaal stemmen. We vroegen de griffiers van 
gemeenten, provincies en waterschappen of ze gebruik hebben gemaakt van briefstemmen. 
De overgrote meerderheid van de respondenten antwoordt met ‘Nee’ (respectievelijk 91% van 
de gemeenten, 64% van de provincies en 89% van de waterschappen). Gemeenten maakten 
er het meest gebruik van: in totaal 15 keer voor geheime stemmingen en 2 keer voor niet-
geheime stemmingen.  
 
 
Tabel 5-5: Briefstemmen 
Eerste tussenrapportage Pagina 25 van 72 woensdag 20 mei 2020 

 
 
In lijn met hun eigen ervaringen rapporteren de raadsgriffiers in de gegeven toelichtingen dat 
de meeste betrokkenen neutraal tot (licht) positief zijn. Er wordt vaak gerapporteerd dat er 
sprake is van snelle gewenning en een ontwikkelingsproces bij de deelnemers, of dat nu 
raadsleden, burgemeesters of commissievoorzitters zijn. Maar net als de griffiers zelf zijn 
weinig direct-betrokkenen echt enthousiast over digitaal vergaderen, daarvoor zijn er teveel 
nadelen (zie bij de vorige vraag en tabel 5-6).  
Ook op provinciaal niveau en bij de waterschappen heeft de commissie de griffiers naar hun 
perceptie van de ervaringen van de andere hoofdrolspelers gevraagd. In tabel 5-8 en 5-9 staan 
deze samengevat. 
 
 
Tabel 5-8: Indruk van de eerste ervaringen van deelnemers (provincies) 
 
 
Tabel 5-9: Indruk van de eerste ervaringen van deelnemers (waterschappen) 
 
Uit de toelichtingen van de statengriffiers en de waterschapsmedewerkers komt een 
vergelijkbaar beeld als op gemeentelijk niveau naar voren (zie hierboven). 
 
Aanvullende regels en afspraken 
De Tijdelijke wet creëert een grondslag om onder voorwaarden digitaal te vergaderen en op 
afstand te stemmen, maar laat de interne orde van de vergadering verder aan de autonomie 
van de decentrale lichamen. Voor deze eerste tussenrapportage is uitgevraagd op welke 
onderwerpen aanvullende regels tot stand zijn gekomen en welke juridische vorm die hebben.  
  
Eerste tussenrapportage Pagina 27 van 72 woensdag 20 mei 2020 

 
6. Bevindingen op het terrein van techniek en cybersecurity 
Naast algemene bevindingen komt de commissie tot een aantal bevindingen op het terrein van 
de techniek en cyberveiligheid, de juridische en de politiek-bestuurlijke aspecten. In dit 
hoofdstuk en de volgende twee hoofdstukken worden deze drie thema’s nader besproken.  
Voor wat betreft de technische implementatie van beraadslaging en besluitvorming met behulp 
van digitale middelen heeft de commissie allereerst getracht een overzicht te krijgen van de 
systemen die decentrale overheden gebruiken. Daarnaast is uitgevraagd met welke redenen 
gekozen is voor deze systemen. Cybersecurity-overwegingen kunnen één van de redenen zijn 
om voor of tegen bepaalde systemen te kiezen, maar er zijn ook veel andere redenen, 
bijvoorbeeld praktische of financiële. Tot slot heeft de commissie onderzoek gedaan naar 
incidenten bij het gebruik van digitale middelen voor beraadslagen en besluiten. Het betreft 
hier in sommige gevallen cybersecurity-incidenten maar het kan ook gaan om bredere 
technische incidenten, die geen veiligheidscomponent kennen. In dit hoofdstuk worden 
algemene en specifieke observaties gedeeld, wordt een wegingskader voor risico’s rondom 
het gebruik van digitale middelen gepresenteerd, en worden door de commissie enkele 
overwegingen meegegeven ten aanzien van dat gebruik. 
 
Algemene observaties ten aanzien van de inzet van digitale middelen 
In hoofdstuk 5 zagen we dat er in 88% van de gemeenten, in 92% van de provincies en in 65% 
van de waterschappen al digitaal vergaderd is, en dat nog eens respectievelijk 7, 8 en 25% 
van deze decentrale overheden voornemens is digitaal te gaan vergaderen in de nabije 
toekomst.  
 
Digitaal vergaderen 
Er wordt een variëteit aan systemen gebruikt, maar bij de gemeenten en de provincies is 
Microsoft Teams het vergadersysteem dat het vaakst wordt aangewend (60, respectievelijk 
67%). Bij de waterschappen is dit Zoom (45%). Ook bij de gemeenten kiest 22% voor Zoom. 
Bij de gemeenten wordt Starleaf het vaakst genoemd in de categorie ‘Anders’. 
 
Eerste tussenrapportage Pagina 29 van 72 woensdag 20 mei 2020 

 
 
Figuur 6-2: Afwegingen bij het kiezen van een of meerdere systemen 
 
De vraag naar de afwegingen bij het kiezen van een systeem werd eerder in de tijd, medio 
april al, ook aan de statengriffiers gesteld. Zij gaven als meest genoemde afweging een 
praktisch argument: veelal werd gekozen voor systemen die al gebruikt werden, of die 
gemakkelijk aansloten bij systemen die al gebruikt werden. Twee provincies gaven aan dat de 
keuze voor een systeem door de IT-afdeling is gemaakt. Slechts één provincie zegt gekozen 
te hebben voor een systeem op basis van afwegingen rondom veiligheid. 
 
Digitaal stemmen 
Gemeenten, provincies en waterschappen kunnen naast digitale systemen voor beraadslagen 
ook gebruikmaken van digitale systemen voor het nemen van besluiten, de zogenaamde 
‘stemapps’. De surveys voor deze decentrale overheden laten zien dat er tot op heden weinig 
gebruik is gemaakt van dergelijke stemapps. Provincies deden dit het meest (25%, 3 
provincies), gevolgd door gemeenten (9%, 19 gemeenten). Waterschappen maakten nog 
geen gebruik van stemapps.  
 
 
Figuur 6-3: Het gebruik van stemapps 
 
Eerste tussenrapportage Pagina 31 van 72 woensdag 20 mei 2020 

 
Gemeenten en waterschappen die wél gebruikmaken van een stemapp (n=83, respectievelijk 
n=13) gebruiken in overgrote meerderheid de functionaliteit van iBabs en NotuBiz (genaamd 
NotuVote). Dit zijn systemen die ook in de fysieke vergaderzaal worden gebruikt, en waarvoor 
(nu) als (extra) functionaliteit een stemmogelijkheid beschikbaar is. Bij de provincies werd 
Gemeente Oplossingen onder de optie ‘Anders, namelijk’ meermaals genoemd. Bij de 
waterschappen en de provincies vulde het overgrote deel van de respondenten onder deze 
categorie “geen stemapp” in.  
 
 
Figuur 6-5: Welke stemapps worden er gebruikt 
 
Risico’s bij het gebruik van digitale middelen voor beraadslagen en besluiten 
De commissie heeft onderzoek gedaan naar de belangrijkste risico’s van het gebruik van 
verschillende digitale systemen voor vergaderen en stemmen, met name op het terrein van 
cybersecurity. Om de duiding van die risico’s inzichtelijk te maken, is het nodig eerst nader in 
te gaan op het duidingskader dat hier gebruikt is.  
 
Gebruikte modellen voor de duiding van cybersecurity risico’s 
‘Cybersecurity’ is een term die veel gebruikt wordt, maar helaas niet eenduidig gedefinieerd 
is. Volgens sommigen is deze term equivalent aan informatiebeveiliging, d.w.z. het veilig 
maken en houden, van data, systemen en netwerken. Onder deze definitie is cybersecurity 
een technische uitdaging. Drie belangrijke aandachtspunten zijn dan: 
1. De beschikbaarheid van data, netwerken en systemen: wanneer organisaties en 
individuen in toenemende mate afhankelijk zijn van data of informatie die opgeslagen 
is of toegankelijk wordt gemaakt via digitale, genetwerkte systemen, dan moeten deze 
systemen robuust zijn en de genoemde data/informatie altijd, of althans zo vaak 
mogelijk, beschikbaar zijn. 
Eerste tussenrapportage Pagina 33 van 72 woensdag 20 mei 2020 

 
De variëteit aan risico’s op het terrein van cybersecurity is enorm, en sterk afhankelijk van het 
domein waarnaar men kijkt. Burgers die met hun smartphone via een onbeveiligd WiFi-netwerk 
hun bankzaken checken, lopen risico’s van een compleet andere orde dan statelijke actoren 
die hun leger inzetten om met offensieve capaciteit via cyberspace andere statelijke actoren 
aan te vallen. En een webwinkel die zijn klantenbestand niet goed beveiligt loopt andere 
risico’s dan een gemeentelijke organisatie die via cyberspace wil beraadslagen en besluiten. 
Omdat de evaluatie zich uitsluitend richt op de Tijdelijke wet digitale beraadslaging en 
besluitvorming is een inkadering van de potentiële risico’s op zijn plaats. Die inkadering doet 
de commissie op twee aspecten: 
 
1. Soorten risico’s:  
a. Risico’s op het gebied van integriteit en vertrouwelijkheid van data en informatie. 
Hieronder vallen zaken als datalekken of diefstal maar ook besmettingen met malware. 
Merk op: onder deze categorie worden ook alle risico’s rondom de identificeerbaarheid 
en authenticatie van gebruikers van systemen geschaard, zoals het niet onomstotelijk 
vast kunnen stellen van de identiteit en/of deelname van gebruikers aan een 
vergadering of stemming; 
b. Risico’s op het terrein van de beschikbaarheid van systemen. Hieronder vallen zaken 
als het niet kunnen inloggen voor een vergadering, of alle technische problemen die 
deelname tijdens de vergadering hinderen of onmogelijk maken (geen beeld/geluid, 
slechte verbinding etc.). 
c. Risico’s ten aanzien van adequaat gebruik van data, informatie, netwerken en 
systemen door gebruikers. Hieronder vallen bijvoorbeeld een gebrek aan kennis en 
kunde rondom het gebruik van digitale middelen voor vergaderen en stemmen bij 
eindgebruikers, maar ook het foutief gebruik van systemen waardoor bijvoorbeeld te 
veel of de verkeerde informatie publiek wordt gemaakt. 
d. Risico’s op het terrein van de governance van de inzet van digitale middelen voor 
vergaderen en stemmen. Hieronder vallen risico’s ten aanzien (de afwegingen 
aangaande) de keuze voor of tegen een bepaald systeem voor vergaderen of 
stemmen, keuzes rondom het opstellen, ten uitvoer brengen en ondersteunen van 
procedures op het terrein van digitaal vergaderen, maar ook alle keuzes die gemaakt 
worden ten aanzien van de voorkoming en afhandeling van technische en 
veiligheidsincidenten. 
 
2. Risico’s kunnen daarnaast op een tijd-as worden geclassificeerd:  
Eerste tussenrapportage Pagina 35 van 72 woensdag 20 mei 2020 

 
8
data versleutelt , en bij het feit dat te veel gegevens vanuit Zoom werden doorgegeven aan 
9
Facebook . Zoom richtte zich voor de coronacrisis met name op grote organisaties, die een 
betaalde dienst afnamen. Veel van de veiligheids- en privacy-risico’s die nu in de media zijn, 
hebben primair te maken met de gratis dienst die nu door velen wordt gebruikt. Zoom zegt 
10
hard te werken om de problemen op te lossen . Desondanks hebben veel organisaties 
wereldwijd intussen besloten het gebruik van Zoom (of in elk geval van de niet-betaalde versie) 
11
af te raden of zelfs te verbieden . Waarom kiest 22% van de gemeenten en 45% van de 
waterschappen dan toch voor Zoom? Uit de surveys blijkt dat het antwoord daarop tweeledig 
is. Gebruikersgemak staat bovenaan. De populariteit van Zoom is in belangrijke mate te 
danken aan het feit dat het één van de meest gebruiksvriendelijke apps voor videobellen is die 
er op de markt zijn. De interface is intuïtief en ook mensen zonder veel ICT-vaardigheden 
kunnen er goed mee uit de voeten. Een tweede reden die genoemd wordt in de surveys is dat 
dit één van de weinig videoconferencing apps is waarbij alle deelnemers aan een gesprek 
tegelijkertijd in beeld gebracht kunnen worden. Dit heeft als voordeel dat er veel overzicht is 
over wie er in de vergadering aanwezig is, en dat het snel zichtbaar wordt wanneer deelnemers 
bijvoorbeeld ‘uit de vergadering vallen’. Bij Microsoft Teams kunnen slechts maximaal 4 
mensen in beeld gebracht worden, en is dit overzicht dus niet zo duidelijk. Een bijkomend 
voordeel van het feit dat alle deelnemers aan een vergadering tegelijk in beeld zijn is dat 
stemmen eventueel kan plaatsvinden met handopsteking in plaats van in een aparte stemapp. 
Op dit punt zullen we hieronder nader ingaan (zie pagina 39). 
 
Incidenten rondom digitaal vergaderen 
Uit de surveys en uit berichtgeving in de media blijkt dat incidenten in het overgrote gedeelte 
van de digitale vergaderingen uitblijven. 89% van de gemeenten, 50% van de provincies en 
82% van de waterschappen zeggen dat er zich nog geen incidenten hebben voorgedaan. 
Waar er wel sprake is van incidenten zijn dit nagenoeg allemaal verhoudingsgewijs kleine 
incidenten.  
 
 
8
 https://citizenlab.ca/2020/04/move-fast-roll-your-own-crypto-a-quick-look-at-the-confidentiality-of-zoom-
meetings/  
9
 https://betanews.com/2020/03/27/zoom-sharing-data-with-facebook/  
10
 https://blog.zoom.us/wordpress/2020/04/01/a-message-to-our-users/  
11
 In Nederland betreft het onder andere het Ministerie van Defensie en alle Nederlandse universiteiten. 
Eerste tussenrapportage Pagina 37 van 72 woensdag 20 mei 2020 

 
 
Figuur 6-7: Technische problemen bij vergaderingen 
 
Bezien vanuit de tijd-as kunnen we ten aanzien van alle hierboven genoemde (soorten) 
incidenten vaststellen dat zij bijna zonder uitzondering het gevolg zijn van de radicale en 
grootschalige verschuiving van fysiek naar digitaal vergaderen, en vooral met de korte 
tijdsspanne waarin die verschuiving heeft plaatsgevonden. Systemen zijn (nog) niet voldoende 
op orde, bandbreedte en capaciteit laten soms te wensen over, en de nieuwigheid van digitaal 
vergaderen maakt dat op sociaal vlak nog nieuwe codes moeten groeien. Het schort hier aan 
tijd, middelen en mankracht voor goed risicomanagement: aan de voorbereidingen die nodig 
zijn om het gebruik van nieuwe digitale middelen goed in de organisatie te laten landen. Tijd, 
middelen en mankracht ontbraken, simpelweg door de plotselinge komst van corona. En dus 
moet dit risicomanagement nu alsnog gebeuren, terwijl men al digitaal aan het vergaderen is. 
De commissie heeft er vertrouwen in dat er in de komende weken en maanden verbetering te 
zien zal zijn op dit terrein. Het gaat immers, in de ogen van de commissie, in het overgrote 
deel van de gevallen niet om structurele problemen, maar om een soms haperende 
opstartfase. De genoemde incidenten zijn bovendien vervelend maar geen van allen (zeer) 
ernstig. 
 
Digitaal stemmen 
De Tijdelijke wet voorziet bij digitale stemmingen niet in een aparte, algemene eis van 
identificeerbaarheid van stemmers. Bij een hoofdelijke stemming, of een stemming met 
handopsteken zou een dergelijke eis ook niet zoveel toevoegen aan de wel gestelde eis van 
voortdurende identificeerbaarheid van de deelnemers aan de vergadering. Maar bij het gebruik 
van aparte stemapps kan dat anders liggen, omdat daarbij specifieke veiligheidsrisico's 
ontstaan. Van dergelijke stemapps wordt in de praktijk (nog) weinig gebruik gemaakt (zoals 
Eerste tussenrapportage Pagina 39 van 72 woensdag 20 mei 2020 

 
stemming te kunnen controleren (deels) ondergraven: individuele volksvertegenwoordigers 
kunnen niet zien of hun stem correct verwerkt is. 
Het ontbreken van een waarborg tegen de veiligheidsrisico’s die ontstaan bij het gebruik van 
de stemapps zonder identificatie, is opvallend ten opzichte van het belang dat (1) bij geheime 
stemmingen wordt gehecht aan de authenticatie van stembriefjes, en (2) in fysieke 
vergaderingen wordt gehecht aan het feit dat volksvertegenwoordigers zelf fysiek aanwezig 
zijn om in de vergaderzaal te stemmen. Deze twee punten worden hieronder nader uitgewerkt. 
De Tijdelijke wet stelt: bij de stemming via stembriefjes “vergewist de voorzitter zich van de 
authenticiteit van de uitgebrachte stem, met dien verstande dat bij een geheime stem deze 
12
stem niet herleidbaar is tot het lid dat de stem heeft uitgebracht.” Bij geheime stemmingen 
acht de wetgever het van belang dat door de juiste personen is gestemd, zonder te weten wat 
elk van die personen heeft gestemd. Dit laatste is bij openbare, digitale stemmingen uiteraard 
niet aan de orde, maar de wetgever heeft er desondanks niet voor gekozen om in algemene 
zin voor het gebruik van aparte stemapps aparte authenticatie vereisen. 
Echter, wanneer via digitale middelen gestemd wordt, is het vaststellen van de identiteit van 
de stemmer niet eenvoudig. De voorzitter kan niet onomstotelijk vaststellen of de 
volksvertegenwoordiger ook daadwerkelijk degene is die op de knop heeft gedrukt. Dit kan 
ook een ander persoon zijn geweest die zich op dezelfde locatie bevindt, of iemand die zich 
toegang heeft verschaft tot het systeem van de volksvertegenwoordiger, of in het meest 
extreme geval zelfs door malware gedaan worden. Het vaststellen van de identiteit van 
personen is binnen het domein recht & ICT al jaren een breinbreker. Voor rechtszaken, 
bijvoorbeeld op het terrein van cybercrime, is dit een grote uitdaging: hoe bewijst men voorbij 
gerede twijfel dat een dader daadwerkelijk degene was die het misdrijf heeft gepleegd? Men 
kan immers bijvoorbeeld alleen maar aantonen dat het misdrijf vanaf een bepaald IP-adres 
gepleegd is, of gebruikmakend van een bepaald netwerk. De stap naar het onomstotelijk 
vaststellen van de identiteit van een natuurlijke persoon die handelt via een digitaal medium is 
niet eenvoudig. De analogie met digitale stemmingen bij decentrale overheden is helder: ook 
daar kan de identiteit van de stemmer niet onomstotelijk worden vastgesteld. 
Een tweede punt betreft het feit dat bij fysieke stemmingen in normale omstandigheden alleen 
de in de zaal aanwezige leden hun stem uitbrengen. Het is niet toegestaan om een andere 
persoon af te vaardigen, zelfs niet met een geschreven en ondertekende volmacht. Aan dit 
 
12
 Artikel 1.4, lid 2. 
Eerste tussenrapportage Pagina 41 van 72 woensdag 20 mei 2020 

 
mee te vergaderen. Bij dit systeem kunnen maximaal 4 personen tegelijk in beeld gebracht 
worden. Dat betekent dat als men Teams wil gebruiken om te stemmen, dit alleen kan door te 
kiezen voor een hoofdelijke stemming en alle leden in de vergadering één voor één in beeld 
te brengen en hun stem uit te brengen. Dit is tijdsintensief en om die reden niet handig. Zoom, 
dat ook veel gebruikt wordt, stelt leden wél in staat allemaal tegelijk in beeld te zijn. Stemmen 
via Zoom kan dus heel eenvoudig met handopsteking, en dit systeem ondervangt daarmee de 
problemen die de commissie ziet rondom het gebruik van stemapps. Echter, we beschreven 
al dat Zoom de nodige veiligheids- en privacy-risico’s kent. De commissie stelt zich op het 
standpunt dat er voor de korte termijn geen goede oplossingen zijn om de genoemde 
uitdagingen te adresseren. Er zijn geen vergaderapps voorhanden die aan de eisen van de 
commissie voldoen op het vlak van stemmen, en het is niet realistisch dat dergelijke 
oplossingen er binnen enkele maanden wel zijn. Voor de (middel)lange termijn acht de 
commissie het echter wel wenselijk dat bestaande aanbieders van vergadersoftware (voor 
decentrale overheden of voor meer algemeen gebruik) veilige en effectieve stemfaciliteiten 
implementeren, danwel stemmen door handopsteking mogelijk maken door alle aanwezigen 
in een vergadering in één keer in beeld te brengen. Het is daarbij van belang dat deze software 
niet alleen totalen laat zien na een stemming, maar ook de precieze stemverdeling. Zeker 
wanneer digitaal vergaderen in de toekomst tot een mogelijke standaardpraktijk verwordt, is 
het cruciaal dat ook de stemvoorziening op orde komt. De commissie raadt het ministerie van 
BZK aan hierin een sturende rol te spelen. 
 
  
Eerste tussenrapportage Pagina 43 van 72 woensdag 20 mei 2020 

 
Op welke wijze is de openbaarheid van de digitale vergadering geregeld? Gemeenten %
(Meerdere antwoordopties mogelijk)
Live via de internetstream tijdens de vergadering 195 94%
Live via de lokale televisie tijdens de vergadering 45 22%
Anders, namelijk: 18 9%
Niet 1 0%
N 207
 
Figuur 7-1: Passieve openbaarheid 
 
Aangezien het overgrote deel van de gemeenten, Provincies en waterschappen al voor de 
corona-crisis systemen had waarmee vergaderingen live en met beeld konden worden 
gevolgd, verbaast het niet dat 94% van de griffiers rapporteert dat de digitale vergaderingen 
via internet openbaar zijn geweest. De twaalf raadsgriffiers die hier negatief antwoorden, 
hebben ofwel via de lokale televisie voorzien in de passieve openbaarheid ofwel onder het 
kopje overig aangegeven hoe de vergaderingen openbaar zijn. De enige ‘nee’ betreft een 
gemeente die aangeeft niet digitaal te vergaderen. Ook de statenvergaderingen en de 
vergaderingen van de algemeen besturen van de waterschappen worden via internet 
gestreamd.  
Voldoen aan het vereiste van passieve openbaarheid vereist niet alleen een goede voorziening 
maar ook de actieve aandacht van de voorzitter en/of griffier tijdens de vergadering. 
Haperingen in de uitzending zijn voorstelbaar, maar structurele uitval van de openbare live 
verbinding moet tot het onderbreken of opschorten van de vergadering leiden. Uit de formeel 
en informeel gemelde incidenten blijkt dat het uitvallen van beeld en/of geluid voor op de 
livestream inderdaad een reden vormt om de vergaderingen te schorsen.  
Naast passieve openbaarheid is ook enige actieve openbaarheid gewenst waarmee de 
burgers (kunnen) weten dat er digitaal wordt vergaderd en hoe zij de vergadering zouden 
kunnen volgen: informatie vanuit de gemeente/griffie/raad over de redenen waarom, de wijze 
waarop en de voorwaarden waaronder digitaal wordt vergaderd, op welke wijze burgers die 
vergadering kunnen volgen en welke digitale inspraakmogelijkheden er zijn.  
 
Eerste tussenrapportage Pagina 45 van 72 woensdag 20 mei 2020 

 
geen reden om niet digitaal te mogen vergaderen. Evenmin wordt de lat door de wetgever zó 
hoog gelegd, dat elk probleem met de digitale toegankelijkheid van elke individuele 
volksvertegenwoordiger onmiddellijk moet leiden tot het afgelasten of schorsen van de 
vergadering. Ook bij een fysieke vergadering kunnen er immers redenen zijn waarom 
raadsleden de vergadering missen of minder goed kunnen volgen. Gewoon doorvergaderen 
met slechts het minimale vergaderquorum is echter weer het andere uiterste. Aangenomen 
mag worden dat de lat ook weer niet zo laag ligt. De norm ten aanzien van de individuele 
digitale toegankelijkheid voor volksvertegenwoordigers bevindt zich dus ergens tussen de 
beide uitersten in: het is vanuit juridisch perspectief onwenselijk een digitale vergadering uit te 
schrijven of te laten voortduren waaraan een substantiële minderheid tegen hun wil en 
ondanks hun redelijke inspanning niet kan deelnemen.  
Nu geen precieze juridische grens is vastgelegd kan het vereiste van de individuele digitale 
toegankelijkheid in deze tussenevaluatie het beste worden uitgewerkt in twee zorgplichten: 
een plicht tot individuele ondersteuning van volksvertegenwoordigers en een 
verantwoordelijkheid voor de voorzitter van de vergadering om geen digitale vergaderingen uit 
te schrijven of te laten voortduren waarin de uitval door digitale moeilijkheden te groot is of zal 
zijn. 
Alle raadsgriffiers, statengriffiers en ondersteuners van de algemeen besturen bieden 
verschillende soorten ondersteuning aan ‘hun’ volksvertegenwoordigers. Vrijwel overal 
worden meerdere vormen van ondersteuning geboden, waarbij de individueel gerichte vormen 
van ondersteuning hoog scoren.  
Voor het beantwoorden van de vraag hoe voorzitters hun zorgplicht voor digitaal minder 
vaardige minderheden invullen, is relevant hoe het besluit om digitaal te vergaderen in 
gemeenten is genomen.  
 
Eerste tussenrapportage Pagina 47 van 72 woensdag 20 mei 2020 

 
Deze efficiënte en vaak gebruikte wijze van besluitvorming veronderstelt in een digitale setting 
eigenlijk een systeem waarbij alle volksvertegenwoordigers gelijktijdig in beeld zijn. Dan is in 
één oogopslag duidelijk wie zich nog in de vergadering bevindt en of er inderdaad wordt 
gezwegen. Wordt een dergelijk vergadersysteem niet gebruikt, dan vereist besluitvorming 
zonder stemming aanvullende waarborgen. Op het moment dat de voorzitter aan een voor 
hem onzichtbare groep vraagt óf iemand stemming verlangt, moet de voorzitter er voldoende 
zeker van zijn dat iedereen hem heeft gehoord en in staat is om te reageren.  
Naast besluitvorming zonder stemming is in een digitale vergadering besluitvorming via 
hoofdelijke stemming mogelijk. De volksvertegenwoordigers verschijnen daarbij individueel in 
beeld en brengen hoorbaar en zichtbaar persoonlijk hun stem uit (‘openbare wilsuitdrukking’). 
Wie zich tijdens het stemmen vergist kan zijn of haar stem nog corrigeren tot de volgende stem 
is uitgebracht, maar daarna rest nog slechts vermelding van een vergissing in het verslag. Het 
besluit volgt bij hoofdelijke stemming rechtstreeks uit de verhouding van de uitgebrachte 
stemmen en wordt door de voorzitter met hamerslag bekrachtigd.  
In de derde plaats is briefstemmen mogelijk. Deze stemming is verplicht in het geval van een 
geheime stemming over personen, maar het staat de voorzitter onder de Tijdelijke wet 
nadrukkelijk vrij om hiervan vaker gebruik te maken. Denkbaar is bijvoorbeeld om 
besluitvorming over een belangrijke kwestie met krappe stemverhoudingen bij niet-geheime 
briefstemming te laten verlopen. Briefstemmen kan per post, per koerier of door inlevering van 
stembriefjes bij de griffie – onder nadere regels door de voorzitter vast te stellen. Daarbij moet 
zijn gewaarborgd dat de uitgebrachte stemmen afkomstig zijn van de 
volksvertegenwoordigers, uiteraard met behoud van – indien toepasselijk – het geheime 
karakter van de briefstemming.  
In de vierde plaats is het in een digitale vergadering niet uitgesloten om bij handopsteken te 
stemmen wanneer een systeem wordt gebruikt waarbij alle deelnemers aan de vergadering 
tegelijk in beeld in zijn. In plaats van het letterlijke handopsteken, kan ook gebruik worden 
gemaakt van zogenaamde stemapps. Zolang er geen cyberveilige stemapps zijn die met 
voldoende zekerheid identificeren wie via de app een stem uitbrengt, kan een stemapp in de 
digitale besluitvorming slechts een ondersteunende rol vervullen: het inventariseren van de 
verhoudingen op het niveau van de fracties met de mogelijkheid om een individueel afwijkende 
stem. Uit de stemapp volgt het genomen besluit dus niet rechtstreeks. Pas als de voorzitter 
voldoende zeker is dat niemand bezwaar maakt tegen de uit de stemapp gebleken verhouding, 
mag hij bij hamerslag het besluit vaststellen. Dat betekent dat bij en tijdens het inventariseren 
Eerste tussenrapportage Pagina 49 van 72 woensdag 20 mei 2020 

 
Op welke wijze wordt de uitslag van de stemming per app 
Gemeenten % Provincies % Waterschappen %
vastgesteld?
(Meerdere antwoorden mogelijk)
De uitslag van de stemming wordt formeel bekrachtigd door de 
10 53% 3 30% 3 21%
voorzitter wanneer geen van de leden tegen de uitslag bezwaar maakt
Leden die niet hebben gestemd in de app, krijgen gelegenheid hun 
stem alsnog mondeling uit te brengen voordat de uitslag wordt 6 32% 3 30% 0 0%
vastgesteld
Leden die niet of verkeerd hebben gestemd in de app, kunnen slechts 
4 21% 1 10% 0 0%
vermelding daarvan in het verslag krijgen
Anders, namelijk: 3 16% 7 70% 11 79%
Leden die verkeerd hebben gestemd in de app, krijgen gelegenheid 
hun stem nog mondeling te wijzigen voordat de uitslag wordt 1 5% 2 20% 0 0%
vastgesteld
N 19 12 14
Vraag overgeslagen 2 6
 
Tabel 7-4: Inzet stemapps 
Uit de gegevens blijkt dat de stemapps over het algemeen inderdaad als ondersteuning 
worden gebruikt. Slechts in de vijf gevallen (4 gemeenten, 1 provincie) waarin wordt aangeven 
dat raads- en statenleden hun eventuele vergissing in de app nog slechts in het verslag kunnen 
laten vermelden, is twijfel mogelijk over de vraag of de stemapp daar niet een te formele speelt 
in de besluitvorming. Juridisch volgt een besluit immers niet uit de app, zoals bij hoofdelijke 
stemming, maar uit een constatering van de stemverhouding, gevolgd door de hamerslag.  
Passend bij het beperkte gebruik van briefstemmen blijkt in het merendeel van de gemeenten, 
provincies en waterschappen nog geen procedure daarvoor afgesproken. 
 
Welke procedure is afgesproken voor schriftelijk stemmen 
Gemeenten % Provincies % Waterschappen %
(briefstemmen)?
(één antwoord mogelijk)
Er is nog geen procedure afgesproken 139 67% 7 64% 13 72%
Anders, namelijk: 25 12% 1 9% 2 11%
Ingevulde stembriefjes worden door de raads-, PS-, AB-leden zelf afgeleverd bij de 
16 8% 0 0% 1 6%
griffie/bestuursadviseur
Ingevulde stembriefjes worden opgehaald bij de raads-, PS-, AB-leden 15 7% 1 9% 0 0%
Ingevulde stembriefjes worden per post verzonden 12 6% 2 18% 2 11%
N 207 100% 11 100% 18 100%
Vraag overgeslagen 1 2
 
Tabel 7-5: Procedure schriftelijk stemmen 
 
Uit de in ruim 50 gemeenten en 3 provincies wel geregelde procedure voor schriftelijke 
stemmingen volgt geen duidelijke voorkeur voor een bepaalde handelwijze. Zelf inleveren, 
laten ophalen of per post verzenden komen onder de gemeenten ongeveer gelijk voor, waarbij 
Eerste tussenrapportage Pagina 51 van 72 woensdag 20 mei 2020 

 
vereist. Een fysieke vergadering met minder deelnemers kan dan een aantrekkelijk alternatief 
gaan vormen voor een algemeen toegankelijke digitale vergadering. Daarom moet bij het 
gebruik van de Tijdelijke wet de positie van de individuele volksvertegenwoordigers 
gewaarborgd blijven, zowel ten opzichte van de eigen fractie alswel ten opzichte van de 
vergadering als geheel. De Tijdelijke wet bevat twee aanknopingspunten voor deze norm van 
een gelijk politiek speelveld: het stellig afwijzen van de optie om tijdelijk stemoverdracht aan 
fractievoorzitters mogelijk te maken en het heldere uitgangspunt dat een quorum óf fysiek óf 
digitaal wordt vastgesteld. Zogenaamde ‘hybride vergaderingen’, waarbij het vergader- of 
besluitquorum wordt samengesteld uit een combinatie van digitale en fysieke presentie, 
worden categorisch uitgesloten geacht.  
Net als bij de individuele digitale toegankelijkheid is ook hier de vraag hoe strikt het verbod op 
een hybride vergadering moet worden doorgevoerd. Het voert zonder meer te ver om de 
digitale vergadering van de gemeente Goeree-Overflakkee van 16 april jl., waarin een nieuw 
raadslid werd beëdigd, te diskwalificeren omdat de burgemeester en het nieuwe raadslid 
samen in de raadszaal aanwezig waren. De gelijkheid van het politieke speelveld van de 
beraadslaging is daarbij immers op geen enkele wijze in geding geweest. Evenmin ligt het voor 
de hand om een schending van het verbod te constateren in de raadsvergadering van 
Amsterdam, waar een raadslid aanwezig was om als vice-voorzitter de leiding over de 
vergadering over te nemen toen burgemeester Halsema zelf het woord wilde voeren over de 
onderwerpen uit haar portefeuille. Ook hier was de gelijkheid van het politieke speelveld niet 
in het geding door de fysieke aanwezigheid van een raadslid in de raadszaal. Evenmin is er 
een probleem als een individueel raadslid ergens in het gemeentehuis met ondersteuning 
vanuit de griffie deelneemt aan een digitale vergadering of wanneer insprekende burgers dat 
wel vanuit de raadszaal doen.  
De gelijkheid van het politieke speelveld komt echter duidelijk wel in geding bij constructies als 
die van de raad van Drimmelen die op 9 april jl. – tijdens het chaotische begin van de crisis – 
vergaderde in een samenstelling waarin slechts één raadslid per fractie aanwezig was en 
waarin ook nog eens gewogen werd gestemd. Evenzeer is de gelijkheid van het politieke 
speelveld in het geding als volksvertegenwoordigers wel individueel digitaal inloggen en zo 
dus formeel aan het verbod op hybride vergaderingen voldoen, maar sommige 
volksvertegenwoordigers zich in eenzelfde fysieke ruimte bij elkaar bevinden. Het meest 
extreem zou dat bijvoorbeeld zijn als de fractievoorzitters van alleen de coalitiepartijen vanaf 
dezelfde keukentafel zouden inloggen en zo dus tijdens de raadsvergadering een voortdurend 
coalitieoverleg zouden voeren.  
Eerste tussenrapportage Pagina 53 van 72 woensdag 20 mei 2020 

 
heerst. Dan moet de vergadering worden onderbroken. Dat is het negatieve begrip van 
vergaderorde: geen chaos. Daartoe beschikt de voorzitter over een aantal mogelijkheden om 
de veroorzaker(s) van de chaos het woord te ontnemen en/of verder van de vergadering uit te 
sluiten. De mogelijkheden daarvoor zijn bij een digitale vergadering makkelijker en dienen dus 
met nog meer zorgvuldigheid te worden gebruikt.  
Naast een verbod op chaos veronderstelt een goede vergaderorde ook een positieve 
verplichting: een geregelde gang van zaken ontstaan waarin een beraadslaging van enig 
niveau wordt bereikt. De toelichting bij de Tijdelijke wet spreekt hier van ‘deugdelijke 
democratische besluitvorming’ en over het principe dat ‘een goede beraadslaging essentieel 
[is] voor de functie van de volksvertegenwoordiging, argumenten moeten uitgewisseld worden 
voordat de leden tot stemming overgaan.’ Dat betekent dat een vergadering waarin feitelijk 
niet meer van enige vorm van beraadslaging kan worden gesproken, eigenlijk niet meer tot 
besluitvorming mag leiden. Hieruit volgt bijvoorbeeld een minimale mogelijkheid tot het ergens 
kunnen plaatsen van interrupties. De ruimte voor politieke dynamiek mag in een goed geleide 
digitale vergadering niet geheel ontbreken.  
In derde plaats vereist het handhaven van de vergaderorde in een digitale vergadering het 
bewaken een enig institutioneel decorum. Natuurlijk hoeft niet iedereen met een stropdas voor 
de webcam te zitten, maar een vergadering waarin men gehuld in badjas hoorbaar een blikje 
bier opentrekt, kwalificeert ook niet echt als een deugdelijke democratische besluitvorming.  
Uit de cijfers van de enquête blijkt allereerst dat het heel vaak goed gaat en dat als het kennelijk 
niet goed gaat, de voorzitter van zijn bevoegdheden gebruik maakt om bijvoorbeeld de 
microfoon uit te zetten.  
 
Eerste tussenrapportage Pagina 55 van 72 woensdag 20 mei 2020 

 
In algemene zin blijkt echter dat een goede vergaderorde het meeste is gediend met een 
systeem waarin alle deelnemers aan de vergadering gelijktijdig in beeld zijn.  
Aanbevelingen vanuit juridisch perspectief 
Vanuit juridisch perspectief is er geen reden om de Tijdelijke wet aan te passen. Evenmin is 
er aanleiding gebruik te maken van de bevoegdheid om nationale aanvullende regels te 
stellen. In de toepassingspraktijk blijkt men zich goed bewust van de relevante punten uit het 
juridisch kader.  
 
  
Eerste tussenrapportage Pagina 57 van 72 woensdag 20 mei 2020 

 
Desalniettemin ligt het voor de hand dat het digitale karakter van de vergaderingen invloed 
heeft op de agenda’s.  
We hebben de griffiers gevraagd naar de invloed van de digitale vergaderpraktijk op de agenda 
van de raad, de staten en de algemene besturen van de waterschappen.  
 
 
Tabel 8-1: Invloed op agenda van vergaderingen 
 
Vastgesteld kan allereerst worden dat de digitale vergaderpraktijk zonder meer invloed heeft 
op de agenda van de vergaderingen. Ruim een derde van de raadsgriffiers rapporteert dat er 
vanwege het digitale karakter van de besluitvorming agendapunten zijn doorgeschoven c.q. 
uitgesteld. In de provincies is dat wat minder, in de waterschappen juist meer. Ook in de groep 
(28%) die rapporteert dat de agenda op een andere manier is beïnvloed (‘Anders, namelijk’) 
rapporteren veel griffiers dat bepaalde soorten agendapunten (met name de niet-urgente of 
de geheime agendapunten) zijn uitgesteld of vooruitgeschoven. Regelmatig wordt gemeld dat 
in eerste instantie agendapunten zijn uitgesteld, die – nu het langer duurt – toch zullen moeten 
worden behandeld. Enkele griffiers melden dat tijdens de vergadering nog agendapunten zijn 
afgevoerd. Een derde van de raadsgriffiers geeft aan dat de digitale vergaderpraktijk geen 
invloed heeft op de raadsagenda. 
Uit de toelichtingen van de raadsgriffiers blijkt verder dat het regelmatig voorkomt dat er in de 
raadsvergadering minder ruimte wordt gelaten voor debat, bijvoorbeeld over moties en 
amendementen. Dat debat moet dan in de commissievergadering of oordeelsvormende 
vergadering worden gevoerd. Hier en daar worden meer agendapunten dan anders als 
‘hamerstuk’ gekwalificeerd. Een enkeling meldt dat er vaker wordt vergaderd. Tot slot wordt er 
meermalen gemeld door griffiers dat er vaker wordt geschorst tijdens de vergadering, en dat 
vergaderingen nogal eens langer duren.  
Eerste tussenrapportage Pagina 59 van 72 woensdag 20 mei 2020 

 
Vooralsnog vinden de griffiers in gemeenten en provincies niet massaal dat de behandeling 
van agendapunten lijdt onder de digitale vergaderpraktijk; in de waterschappen is men met 
47% minder positief. Er is ook een beperkt aantal respondenten dat juist verbetering ziet. Dat 
zou verband kunnen houden met de opmerkingen van enkele griffiers dat de digitale bijdragen 
korter en meer ‘to the point’ zijn dan voorheen, en dat de vergadering gestructureerder 
verloopt.  
Uit de toelichtingen, en uit de informele gesprekken die de evaluatiecommissie de afgelopen 
weken in het lokaal bestuur heeft gevoerd, blijkt verder dat er op diverse plekken ook een 
verschuiving van het debat plaatsvindt: van de raadsvergadering naar de 
commissievergadering of oordeelsvormende vergadering, of zelfs naar schriftelijke 
(beraadslagingen)rondes. Deze ontwikkeling zal onderwerp van aandacht van de commissie 
zijn in de komende tijd.  
 
De invloed van de digitale vergaderpraktijk op functioneren en rolvervulling van de 
volksvertegenwoordiging 
Over de vraag hoe volksvertegenwoordigers hun werk kunnen doen in deze tijd van digitaal 
vergaderen, en welke uitdagingen of belemmeringen ze daarbij tegenkomen, kan zo kort na 
de inwerkingtreding van de wet nog niet veel worden gezegd. De griffiers rapporteren bij de 
open vragen allerlei onwenselijke, en soms ook wenselijke effecten van het digitaal 
vergaderen. In de volgende tussenrapportage zal de commissie hier nader aandacht aan 
besteden. 
De evaluatiecommissie heeft wel aan de griffiers gevraagd hoe met insprekers in de digitale 
vergaderingen wordt omgegaan. In de vergaderingen is in normale tijden altijd de mogelijkheid 
voor burgers om aan het begin van de vergadering kort de volksvertegenwoordigers toe te 
spreken. Dit is een belangrijk onderdeel van de vergadering, ook vanwege de symbolische 
betekenis.  
 
Eerste tussenrapportage Pagina 61 van 72 woensdag 20 mei 2020 

 
 
Tabel 8-4: Technische ondersteuning aan volksvertegenwoordigers 
 
De griffier is de voor de hand liggende functionaris voor het bieden c.q. regisseren van 
ondersteuning, en – in bredere zin – ook de voor de hand liggende functionaris om met de 
uitvoering van de wet te belasten. Uit de tot nu toe verzamelde gegevens blijkt dat de griffiers 
massaal deze rol op zich hebben genomen, en er op toegewijde wijze uitvoering aan geven. 
Hoewel uit bovenstaande tabel niet blijkt dat zij al deze vormen van ondersteuning zelf hebben 
geleverd, is wel duidelijk dat de griffiers de ondersteuning regisseren, al dan niet in 
samenwerking met de IT-afdeling. Eerder in deze tussenrapportage wezen we hier al op. 
Er kleeft wel een zeker risico aan deze praktijk, waar de commissie op wil wijzen. Uit onderzoek 
is bekend dat veel griffies een uiterst beperkte bezetting kennen. Uit gegevens van enkele 
13
jaren geleden weten we dat de gemiddelde raadsgriffie een bemensing van 2,7 fte kent . 
Vandaar dat de evaluatiecommissie in het onderzoeksdeel naar de politiek-bestuurlijke 
effecten ook nadrukkelijk aandacht heeft voor de vraag naar de behoefte aan ondersteuning 
van gemeenteraden, en de vraag of die in de praktijk voldoende wordt vervuld. Die 
onderzoeksvraag is dus breder en heeft betrekking op veel meer dan alleen de technische 
ondersteuning die griffies leveren aan hun raadsleden.   
In de praktijk van het lokaal en provinciaal bestuur heeft zich sinds de dualisering in 2002 de 
situatie ontwikkeld dat griffies in veel opzichten los van de ambtelijke organisatie functioneren. 
Dat is begrijpelijk, en in diverse opzichten ook noodzakelijk, omdat de griffier en het 
griffiepersoneel een wezenlijk andere arbeidsrechtelijke positie hebben dan de reguliere 
ambtenaren. In sommige andere opzichten is dit misschien veel minder voor de hand liggend. 
 
13
 M, van Hulst, P. Kruyen, L. Schaap en J. van Ostaaijen (2016) Griffier in de Gemeente Geschetst. Het ambt 
anno 2016, Tilburg/Twente.  
 
Eerste tussenrapportage Pagina 63 van 72 woensdag 20 mei 2020 

 
 
9. Conclusies en aanbevelingen 
De Tijdelijke wet digitale beraadslaging en besluitvorming voorziet zonder twijfel in de behoefte 
om tijdens de corona crisis de politieke besluitvorming in gemeenten, provincies en 
waterschappen doorgang te laten vinden wanneer fysiek vergaderen niet kan. Dat was ook de 
bedoeling. 
In de praktijk is in de meeste decentrale overheden vrij snel en tegelijk voorzichtig begonnen 
met het digitaal vergaderen door de volksvertegenwoordiging. Politiek gezien wordt er 
hoofdzakelijk in een soort demissionaire modus gewerkt: de meest noodzakelijke en de minder 
controversiële punten komen op de agenda. In de digitale raadsvergaderingen is niet veel 
ruimte voor beraadslagingen; die vinden deels in de commissie- en oordeelsvormende 
vergaderingen plaats, of worden in schriftelijke (voor)rondes afgehandeld. De ervaringen zijn 
neutraal tot (gematigd) positief: op de meeste plekken werkt het digitaal vergaderen, maar het 
is niet ideaal. Het is nog te vroeg om conclusies te trekken over de effecten op de rol en 
functioneren van de volksvertegenwoordigers en de verhouding ten opzichte van het bestuur.  
Als we de voorzichtige praktijk afzetten tegen de beperkte bedoeling van de wet, gaat het 
goed. Op enkele zichtbare incidenten verspreid over het land na verlopen de meeste 
vergaderingen zonder grote problemen. Een enkele keer wordt een vergadering vanwege 
technische problemen – terecht – afgebroken. Maar in het algemeen worden de noodzakelijke 
besluiten op een adequate en geldige wijze genomen. Een waarschuwing betreft de komende 
periode: als de beperkende maatregelen vanwege de coronasituatie worden versoepeld, 
zullen veel raden, staten en besturen snel terug willen naar het fysiek vergaderen. Daarbij is 
het van belang om goed oog te houden voor het criterium van het gelijke speelveld: ook 
volksvertegenwoordigers die niet kunnen, durven of willen komen vergaderen moeten hun rol 
goed kunnen vervullen. 
In de praktijk is een belangrijk obstakel voor volksvertegenwoordigers en voorzitter dat er geen 
goed digitaal vergadersysteem beschikbaar is dat (1) in staat is met hogere snelheid te 
schakelen bij het opnemen van de presentie of bij een hoofdelijke stemming en (2) in staat is 
om alle volksvertegenwoordigers gelijktijdig in beeld te brengen. Omdat nog onduidelijk is of 
en hoelang het digitaal vergaderen een noodzakelijke optie zal blijven, verdient het 
aanbeveling zo snel mogelijk te investeren in een vergadersysteem dat geschikt is om betere 
democratie te faciliteren.   
Eerste tussenrapportage Pagina 65 van 72 woensdag 20 mei 2020 

 
 
Bijlage 1: Vragenlijst survey gemeentelijke griffiers 
Vragenlijst Evaluatie spoedwet griffiers  
1. Is er in uw gemeente al digitaal vergaderd?  
 Ja  
 Nee, maar er is wel een digitale vergadering gepland  
 Nee, en er zijn ook nog geen concrete plannen  
2. Zo nee, waarom niet?  
U kunt meerdere antwoorden selecteren.  
 Digitale systemen voor vergaderen zijn niet beschikbaar  
 Digitale systemen voor vergaderen werken niet/doen het niet  
 Er zijn zorgen over de veiligheidsrisico’s  
 Er zijn zorgen over juridische risico’s  
 Er zijn zorgen over bestuurlijk-politieke risico’s  
 Er zijn onvoldoende financiële middelen  
 Dit vindt de raad niet wenselijk  
 Anders, namelijk:_____  
 Weet ik niet  
3. Zo ja, wat voor soort vergaderingen, en hoe vaak?  
U kunt meerdere antwoorden selecteren. 
Wilt u in het invulveld het aantal vergaderingen (bij benadering) invullen?  
 Besluitvormende raadsvergadering_____  
 Raadscommissies/beeld- of oordeelsvormend _____  
 Presidium/Agendacommissie_____  
 Overige, namelijk: _____  
4. Formeel is het de voorzitter die beslist of de gemeenteraad digitaal vergadert. Is het Presidium 
/Agendacommissie hierbij betrokken?  
 Ja, en Presidium/Agendacommissie was in meerderheid akkoord  
 Ja, en Presidium/Agendacommissie was unaniem akkoord  
 Anders, namelijk:_____  
 Nee  
5. Welke technische ondersteuning levert de griffie aan individuele raadsleden?  
U kunt meerdere antwoorden selecteren.  
 Actief inventariseren bij alle raadsleden of ze in staat zijn om deel te nemen aan de digitale 
vergaderingen  
 Individuele instructie (op verzoek)  
 Proef- of testvergadering  
 Verstrekken van apparatuur aan raadsleden  
 Technische support tijdens de vergadering  
 Aanbieden van een fysieke vergaderplek om in te bellen  
 Anders, namelijk_____  
 Geen  
Eerste tussenrapportage Pagina 67 van 72 woensdag 20 mei 2020 

 
11. Hoe zijn de aanvullende afspraken vastgelegd?  
 Bij besluit van de raad, bijvoorbeeld door wijziging van het Reglement van Orde  
 Bij besluit van het presidium/agendacommissie  
 Informele afspraken  
 Anders, namelijk:_____  
12. Gebruikt u een digitale applicatie bij het stemmen in de digitale raadsvergadering?  
 Ja  
 Nee, maar dit is wel in voorbereiding  
 Nee  
13. Zo nee, waarom niet?  
 Digitale systemen voor stemmen zijn niet beschikbaar  
 Digitale systemen voor stemmen werken niet/doen het niet  
 Er zijn zorgen over de veiligheidsrisico’s  
 Er zijn zorgen over juridische risico’s  
 Er zijn zorgen over bestuurlijk-politieke risico’s  
 Er zijn onvoldoende financiële middelen  
 Anders, namelijk:_____  
14. Welke applicatie(s) gebruikt u?  
U kunt meerdere antwoorden selecteren.  
 Gemeenteoplossingen  
 iBabs  
 NotuVote (NotuBiz)  
 Parlaeus  
 Roxit/Green Valley  
 Anders, namelijk:_____  
15. Op welke wijze wordt de uitslag van de stemming per app vastgesteld?  
 De uitslag van de stemming wordt formeel bekrachtigd door de raadsvoorzitter wanneer geen van de 
leden tegen de uitslag bezwaar maakt  
 Raadsleden die niet hebben gestemd in de app, krijgen gelegenheid hun stem alsnog mondeling uit te 
brengen voordat de uitslag wordt vastgesteld  
 Raadsleden die verkeerd hebben gestemd in de app, krijgen gelegenheid hun stem nog mondeling te 
wijzigen voordat de uitslag wordt vastgesteld  
 Raadsleden die niet of verkeerd hebben gestemd in de app, kunnen slechts vermelding daarvan in het 
verslag krijgen  
 Anders, namelijk:_____ 
16. Is tijdens een digitale raadsvergadering met schriftelijk stemmen (briefstemmen) besloten?  
 Ja, voor een geheime stemming  
 Ja, voor een niet-geheime stemming  
 Ja, zowel voor een geheime als niet-geheime stemming  
 Nee  
  
Eerste tussenrapportage Pagina 69 van 72 woensdag 20 mei 2020 

 
22. Hebben zich in de digitale raadsvergadering één of enkele incidenten voorgedaan qua vergaderorde 
of besluitvorming?  
 Ja, de voorzitter heeft bij één of meerdere raadsleden de microfoon onvrijwillig uitgezet  
 Ja, de voorzitter heeft een digitale beraadslaging afgebroken  
 Ja, de voorzitter heeft een digitale stemming afgebroken  
 Ja, raadsleden hebben zich uit een digitale vergadering teruggetrokken  
 Ja, anders, namelijk:_____  
 Nee  
23.Zijn er tot nu toe technische incidenten geweest die de digitale raadsvergadering ernstig* hebben 
verstoord?  
* niet bedoeld worden kleine (opstart)problemen. U kunt meerdere antwoorden selecteren.  
 Ja, individuele gebruikers konden niet/met moeite deelnemen of hadden serieuze technische problemen  
 Ja, de vergadering werd gestoord/onderbroken/afgebroken door technische problemen  
 Ja, er is informatie gestolen of gelekt  
 Ja, individuele gebruikers konden niet stemmen  
 Ja, een stemming is in zijn geheel verstoord/onderbroken/afgebroken/mislukt  
 Ja, anders, namelijk:_____  
 Nee  
24. Zo ja, hoe zijn die opgelost? __________  
25. Hoe zijn tot op heden uw ervaringen met digitaal vergaderen in het algemeen?  
Kies op de schuifbalk de positie die het best bij uw mening past.  
 overwegend negatief  
 | 
  Neutraal 
 |  
 overwegend positief 
26. Wilt u dit antwoord toelichten? __________ 
Vult u liever niets in? Kies dan 'volgende'.  
27. Wat is uw indruk van de ervaringen van:  
Raadsleden | Voorzitter | Portefeuillehouders | Burgers/insprekers  
 overwegend negatief  
 | 
  Neutraal 
 |  
 overwegend positief 
28. Wilt u dit antwoord toelichten? __________ 
Vult u liever niets in? Kies dan 'volgende'.  
 
De Vereniging van Griffiers staat klaar om u support te bieden bij het digitaal vergaderen, met advies of één-op-
één contact met een ervaren collega elders in het land.  
  
Eerste tussenrapportage Pagina 71 van 72 woensdag 20 mei 2020 

