 
 
Besluit van  houdende regels voor het langs elektronische weg procederen in het civiele 
recht en in het bestuursrecht (Besluit elektronisch procederen)  
Op de voordracht van Onze Minister voor Rechtsbescherming van PM, nr. PM;  
Gelet op:  
a. de artikelen 33, tweede lid, en 125, derde lid, van het Wetboek van Burgerlijke 
Rechtsvordering; 
b. de artikelen 30c, derde lid, 30f en 30n, achtste lid, van het Wetboek van Burgerlijke 
Rechtsvordering zoals dat luidt voor de procedures en vorderingen voor de Hoge Raad waarvoor 
de Wet van 13 juli 2016 tot wijziging van het Wetboek van Burgerlijke Rechtsvordering en de 
Algemene wet bestuursrecht in verband met vereenvoudiging en digitalisering van het procesrecht 
(Stb. 2016, 288) in werking is getreden;  
c. de artikelen 8:36b, tweede lid, 8:36d, eerste lid, 8:36f, eerste lid, en 8:40a, tweede lid, van de 
Algemene wet bestuursrecht; en  
d. artikel 46, tweede lid, van de Uitvoeringswet Algemene verordening gegevensbescherming; 
De Afdeling advisering van de Raad van State gehoord (advies van PM, nr. PM);  
Gezien het nader rapport van Onze Minister voor Rechtsbescherming van PM;  
Hebben goedgevonden en verstaan: 
Artikel 1  
Dit besluit is van toepassing op het langs elektronische weg procederen in het civiele recht of in 
het bestuursrecht bij:  
a. de rechtbanken, de gerechtshoven en de Hoge Raad; 
b. de Afdeling bestuursrechtspraak van de Raad van State; 
c. de Centrale Raad van Beroep; 
d. het College van Beroep voor het bedrijfsleven. 
Artikel 2  
1. Als bij een rechterlijke instantie in een categorie van zaken een verplichting tot elektronisch 
procederen geldt, wordt daartoe in een voor die rechterlijke instantie vastgesteld procesreglement 
een digitaal systeem voor gegevensverwerking aangewezen.  
2. Voor andere gevallen kan de rechterlijke instantie in een categorie van zaken de mogelijkheid 
van elektronisch procederen geheel of gedeeltelijk openstellen door daartoe in een voor die  
rechterlijke instantie vastgesteld procesreglement een digitaal systeem voor gegevensverwerking 
aan te wijzen. 
3. Een grosse kan niet via een digitaal systeem voor gegevensverwerking worden verzonden. 
 
Artikel 3 
 
1. Een op grond van artikel 2, eerste of tweede lid, aangewezen digitaal systeem voor 
gegevensverwerking voldoet aan de volgende eisen:  
a. de gebruiker van het systeem wordt geïdentificeerd; 
b. een procespartij, procesvertegenwoordiger of een bij de procedure betrokken derde die toegang 
verkrijgt tot het systeem anders dan via een koppeling met een ander digitaal systeem voor 
gegevensverwerking, wordt geauthenticeerd; 
c. na te gaan is wie wordt beschouwd als de indiener van een bericht;  
d. na te gaan is of een bericht is gewijzigd na het moment van verzending;  
e. na te gaan is op welk tijdstip een bericht door een rechterlijke instantie elektronisch is 
ontvangen, respectievelijk door de griffie elektronisch is verzonden;  
f. de berichten in het systeem, alsmede, indien van toepassing, het digitale dossier, zijn uitsluitend 
toegankelijk voor personen die daarvoor zijn geautoriseerd; en  
g. na te gaan is wanneer zich een verstoring in het digitale systeem voordoet of heeft voorgedaan. 
1 
 

 
De volgende besluiten en regeling worden ingetrokken: 
a. het Besluit van 3 juli 2008, houdende regels aangaande de betrouwbaarheid en 
vertrouwelijkheid van het elektronisch verzenden van verzoeken en mededelingen met betrekking 
tot de rol (Stb. 2008, 275); 
b. het Besluit elektronische indiening dagvaarding; 
c. het Besluit elektronisch verkeer met de bestuursrechter; 
d. het Besluit digitalisering burgerlijk procesrecht en bestuursprocesrecht; 
e. de Regeling aanwijzing betrouwbaarheidsniveau authentificatie bij elektronisch verkeer bij de 
bestuursrechter. 
Artikel 10 
Dit besluit treedt in werking op een bij koninklijk besluit te bepalen tijdstip.  
Artikel 11  
Dit besluit wordt aangehaald als: Besluit elektronisch procederen. 
 
Lasten en bevelen dat dit besluit met de daarbij behorende nota van toelichting in het Staatsblad 
zal worden geplaatst.  
 
De Minister voor Rechtsbescherming, 
 
 
 
3 
 

 
maatregel van bestuur waardoor het ook in civiele procedures mogelijk wordt om alle stukken 
(met uitzondering van de grosse) op vrijwillige basis elektronisch uit te wisselen.  
De regels in het Bep gelden dus voor elektronisch procederen in het civiele recht én het 
bestuursrecht, ongeacht of dit op vrijwillige basis geschiedt of dat dit verplicht is. De keuze voor 
één besluit ligt voor de hand. Voor een antwoord op de vraag aan welke betrouwbaarheids- en 
zorgvuldigheidsvereisten een digitaal systeem moet voldoen, is immers niet relevant of er 
geprocedeerd wordt in een bestuursrechtelijke of een civielrechtelijke procedure. Het maakt 
evenmin verschil of de procespartijen verplicht zijn om gebruik te maken van het systeem of dat 
hiervan vrijwillig gebruikt wordt gemaakt: een digitaal systeem dat gebruikt wordt voor 
elektronisch procederen moet te allen tijde betrouwbaar zijn en waarborgen bieden voor een 
zorgvuldige procesvoering.  
Door aan te sluiten bij de regels uit het Besluit uit 2016 kunnen de al bestaande mogelijkheden 
voor elektronisch procederen (ongeacht of dit verplicht of op vrijwillige basis geschiedt) 
ongewijzigd worden gehandhaafd. Tegelijkertijd maakt dit Besluit het mogelijk om elektronisch 
procederen per zaakstroom in te voeren bij de bij het Basisplan betrokken rechterlijke instanties, 
vooralsnog op vrijwillige basis. Voor het invoeren van een verplichting om digitaal te procederen is 
steeds nadere regelgeving noodzakelijk. Voor bestuursrechtelijke zaken geschiedt toekomstige 
uitbreiding van de verplichting tot digitaal procederen bij koninklijk besluit, door artikel 8:36a Awb 
5
in werking te laten treden voor bijvoorbeeld een bepaalde categorie zaken. Voor de uitrol van het 
basisplan zal voor civiele zaken bij de rechtbanken en de hoven op grond van artikel 33 Rv bij 
algemene maatregel van bestuur moeten worden bepaald dat procederen in een bepaalde 
6
zaakstroom uitsluitend elektronisch kan. Voor de Hoge Raad geldt dat de invoering van verplicht 
elektronisch procederen indien gewenst ook kan plaatsvinden door de wetgeving uit 2016 alsnog 
voor een specifieke procedure bij koninklijk besluit in werking te laten treden.  
Grondslagen voor het Bep 
Kernbepalingen bij het op vrijwillige basis elektronisch procederen zijn de artikelen 33 en 125 Rv 
voor civiele procedures en artikel 8:40a, eerste lid, Awb in samenhang met artikel 2:15, eerste lid, 
Awb voor bestuursrechtelijke procedures. Dat laatste artikel wordt vervangen door een nieuw 
artikel 8:36ea Awb in het wetsvoorstel Wet modernisering elektronisch bestuurlijk verkeer 
(Kamerstukken 35261). Dat nieuwe artikel bepaalt dat de bestuursrechter kenbaar kan maken, 
voor zover elektronisch procederen niet verplicht is, dat de elektronische weg openstaat voor het 
instellen van beroep, het aanwenden van andere rechtsmiddelen of het indienen van een ander 
stuk in het kader van een procedure. Het Bep is onder meer gebaseerd op de artikelen 8:36f en 
8:40a, tweede lid, Awb. Na het vervallen van artikel 8:40a Awb is artikel 8:36f Awb niet alleen de 
grondslag voor het stellen van nadere regels over verplicht digitaal procederen (zoals in het Besluit 
uit 2016), maar ook voor het stellen van nadere regels over vrijwillig digitaal procederen. Voor 
verplicht digitaal procederen in civiele zaken op basis van de wetgeving uit 2016 (thans enkel in 
werking voor civiele vorderingsprocedures bij de Hoge Raad) vormt artikel 30f Rv de grondslag 
voor het opstellen van nadere regels. 
2. Regeldruk, gevolgen voor de rechtspraktijk en financiële gevolgen 
                                                           
5
 Op grond van artikel V, eerste lid, van de Wet van 13 juli 2016 tot wijziging van het Wetboek van Burgerlijke 
Rechtsvordering en de Algemene wet bestuursrecht in verband met vereenvoudiging en digitalisering van het 
procesrecht (Stb. 2016, 288).  
6
 Een voorstel om artikel 33 Rv aan te passen zodat de invoering van verplichting tot elektronisch procederen 
voor professionele partijen in de toekomst kan geschieden bij ministeriële regeling, is in voorbereiding. In dat 
geval komt artikel 7 Bep te luiden: Bij ministeriële regeling kan worden bepaald dat een partij verplicht is om 
langs elektronische weg te procederen, met uitzondering van: 
1. natuurlijke personen; 
2. verenigingen waarvan de statuten niet zijn opgenomen in een notariële akte; 
3. ondernemingen of rechtspersonen die niet op grond van artikel 5 of 6 van de Handelsregisterwet 
staan ingeschreven in het Handelsregister; 
tenzij deze partij in de procedure wordt vertegenwoordigd door een derde die in Nederland verplicht is tot 
procederen langs elektronische weg. 
5 
 

 
toelatingsbesluit van de Minister voor Rechtsbescherming voor het hanteren van de advocatenpas 
als authenticatiemiddel te schrappen. Dit betekent dat ook voor de middelen die worden afgegeven 
door de NOvA kan wordt volstaan met de eis dat er sprake moet zijn van tweefactorauthenticatie 
danwel dat het middel moet voldoen aan betrouwbaarheidsniveau substantieel én aanwijzing in 
het procesreglement.  
In antwoord op een opmerking van de KBvG wordt gemeld dat met de berichten die via het 
aangewezen systeem kunnen worden verzonden naast processtukken ook alle overige voor het 
dossier relevante communicatie, zoals rolberichten en andere correspondentie, worden 
overgebracht. De KBvG betreurt het dat de papieren grosse vooralsnog blijft bestaan. Het Bep 
concentreert zich echter vooraleerst op de elektronische procesvoering. De grosse is vooral van 
belang bij de tenuitvoerleggingsfase na afloop van de procedure. Het ligt in de rede dat op termijn 
zal worden voorzien in een digitale grosse. Ik zal in overleg treden met de rechtspraak en de KBvG 
om te bezien hoe dit kan worden gerealiseerd.  
Naar aanleiding van opmerking van de ABRvS over de te hanteren eisen voor de elektronische 
handtekening voor het ondertekenen van uitspraken is artikel 5 anders opgezet. In de nieuwe 
opzet komt beter tot uitdrukking dat – behoudens een andersluidende wettelijke bepaling - de 
regeling van de elektronische handtekening in het Bep van toepassing is op eenieder die bij de 
procedure is betrokken, dus ook op de rechter en de griffier. In beginsel kan daarbij worden 
volstaan met een ingescande natte handtekening (een gewone elektronische handtekening). Op 
het moment dat er onduidelijkheid bestaat over de rechtsgeldigheid van de handtekening kan de 
rechtspraak – evenals thans het geval is bij ondertekening van fysieke stukken - nader onderzoek 
instellen. Indien de omstandigheden dit vergen kan bij procesreglement worden voorgeschreven 
dat een elektronische handtekening met meer waarborgen is vereist (een geavanceerde dan wl 
een gekwalificeerde handtekening.  
Naar aanleiding van opmerking van de ABRvS over terminologie is het gebruik en de uitleg van de 
termen ‘verzender/indiener’ en ‘bericht/stuk’ nader bezien. De ABRvS signaleert dat de definitie 
van elektronisch procederen in de nota van toelichting mogelijk van invloed is op andere digitale 
initiatieven en ontwikkelingen, zoals het verzenden per fax en het uitwisselen van stukken via een 
berichtenbox (ook wel aangeduid als veilig mailen). Het is juist dat de digitale fax en mailverkeer 
kunnen worden gebruikt voor het langs elektronische weg uitwisselen van berichten. Om door de 
rechtspraak te kunnen worden aangewezen als systeem voor elektronisch procederen moet echter 
steeds worden voldaan aan de eisen van het Bep. Het Bep stelt niet alleen eisen aan de 
vertrouwelijkheid en betrouwbaarheid van het systeem maar ook aan het controleren van de 
identiteit van de gebruiker van het systeem. Bij veilig mailen zijn er waarborgen getroffen voor de 
vertrouwelijkheid en betrouwbaarheid van de verbinding waarlangs de elektronische communicatie 
verloopt maar is er – anders dan bij gebruik van het aangewezen systeem - geen controle op de 
identiteit van de afzender. Dit maakt dat de stukken na mailverzending alsnog fysiek moeten 
worden aangeboden. 
De Rvdr merkt terecht op dat het hanteren van tweefactorauthenticatie als eis tot gevolg heeft dat 
middelen die voldoen aan een hoger betrouwbaarheidsniveau en waarbij geen 
tweefactorauthenticatie wordt gehanteerd, niet voldoen aan artikel 4 van het Bep. Dit is uiteraard 
onwenselijk, de eis in artikel 4 is daarom aangevuld zodat ook middelen die aan 
betrouwbaarheidsniveau substantieel of hoog voldoen, kunnen worden geaccepteerd.  
4. Verwerking persoonsgegevens 
De rechterlijke instanties verwerken persoonsgegevens conform de Algemene verordening 
gegevensbescherming en de Uitvoeringswet Algemene verordening gegevensbescherming. Het 
doel van deze gegevensverwerking is een goede en zorgvuldige rechtspleging en procesvoering. 
Dit doel is niet anders bij elektronisch procederen. Slechts de wijze waarop de gegevens bij de 
rechterlijke instanties terechtkomen, wijzigt bij elektronisch procederen. Voor de verwerking van 
het burgerservicenummer (BSN) is de regeling zoals opgenomen in het Besluit uit 2016 
overgenomen in het Bep. Het BSN is vereist voor een goede werking van het digitale systeem en is 
niet zichtbaar voor de bij het geding betrokken partijen, tenzij het partijen betreft die op basis van 
de geldende wet- en regelgeving gerechtigd zijn om het BSN te verwerken. 
 
7 
 

 
Bij de inwerkingtreding van het Bep zullen de procesreglementen van de desbetreffende 
rechterlijke instanties moeten worden aangepast zodat in ieder geval de elektronische indiening 
van rolmededelingen en van dagvaardingen in geldvorderingen in kantonzaken mogelijk blijft, 
alsmede de elektronische uitwisseling van stukken in procedures bij de NCC(A). Dit zorgt ervoor 
dat de hiervoor ontwikkelde digitale systemen zonder onderbreking in gebruik kunnen blijven 
(rolmededelingen en dagvaardingen), dan wel dat zij in gebruik kunnen worden genomen (eNCC).  
Hoewel formeel gesproken elke rechterlijke instantie haar eigen procesreglement vaststelt, geldt 
voor de rechtbanken en hoven al geruime tijd dat hun procesreglementen landelijk uniform zijn. 
Het ligt in de rede dat afstemming over het aanwijzen van een digitaal systeem door een 
rechtbank of gerechtshof plaatsvindt in het kader van het overleg over een dergelijk uniform 
procesreglement. De aanwijzing van een digitaal systeem vindt bij voorkeur plaats in dit uniforme 
procesreglement. Procespartijen worden geen dienst bewezen als rechterlijke instanties ieder voor 
zich in een eigen reglement systemen aanwijzen. Dit kan leiden tot rechtsonzekerheid, 
vermijdbare fouten en vertraging in de procedure. De rechtspraak heeft dit onderkend met het 
opstellen van het basisplan. Het aanwijzen van een systeem in een landelijk uniform 
procesreglement staat niet in de weg aan het gefaseerd openstellen van de mogelijkheid van 
elektronisch procederen. In het landelijke procesreglement kan worden opgenomen dat 
elektronisch procederen vooralsnog in een of meerdere rechtbanken of hoven wordt opengesteld. 
Het is aan de Raad voor de rechtspraak om bij de uitrol van het basisplan digitalisering te zorgen 
voor coördinatie bij de invoering van elektronisch procederen bij de rechtbanken en hoven. De 
Raad voor de rechtspraak zal tezamen met de betrokken rechtbanken en hoven de 
belanghebbende partijen betrekken bij de uitrol.  
Bij de Hoge Raad, de ABRvS, de Centrale Raad van Beroep en het College van Beroep voor het 
bedrijfsleven geldt uit hun aard al dat hun procesreglementen landelijke gelding hebben. In de 
praktijk kennen de rechterlijke instanties vaak meerdere procesreglementen, afhankelijk van het 
soort zaak. De geldende procesreglementen zijn te vinden op www.rechtspraak.nl of op de website 
van de specifieke rechterlijke instantie. 
Eerste lid 
Het Besluit uit 2016 gold alleen voor zaken waarin professionele procespartijen verplicht waren tot 
elektronisch procederen. Artikel 2, eerste lid, van het Besluit uit 2016 bepaalde dat de rechterlijke 
instanties daartoe een digitaal systeem voor gegevensverwerking ter beschikking stelden. Het 
Besluit uit 2016 ging – hoewel het besluit zelf technologieneutraal was opgesteld – in de 
toelichting ervan uit dat er in beginsel één digitaal systeem per type rechterlijke instantie ter 
beschikking zou worden gesteld. Het Bep gaat ervan uit dat er meerdere digitale systemen in 
gebruik kunnen zijn. Voor de rechtzoekende moet steeds helder zijn welke systemen waarvoor 
kunnen worden gebruikt. Om die reden moet uit het procesreglement blijken welk digitaal systeem 
is aangewezen.  
Tweede lid 
Voor zover elektronisch procederen niet verplicht is, kunnen de rechterlijke instanties elektronisch 
procederen mogelijk maken door hiervoor een of meer digitale systemen voor gegevensverwerking 
aan te wijzen in hun procesreglement. Deze bepaling maakt mogelijk dat zij voor alle stukken in 
een bepaalde zaakstroom (behalve voor de grosse, zie het derde lid) bepalen dat deze elektronisch 
kunnen worden verzonden. Dit geldt dus ook voor de dagvaarding, waarvan de grondslag voor de 
elektronische indiening gelegen is in artikel 125 Rv. Het staat de rechterlijke instanties ook vrij om 
te bepalen dat alleen bepaalde stukken elektronisch kunnen worden ingediend, bijvoorbeeld het 
verzoekschrift of de dagvaarding.  
Derde lid 
De grosse (een in executoriale vorm opgesteld afschrift van een uitspraak) is uitgezonderd van 
elektronische verzending omdat het in een elektronische omgeving vooralsnog niet mogelijk is te 
garanderen dat er slechts één authentieke grosse bestaat: ieder afschrift van een elektronisch 
document is identiek. Partijen kunnen uiteraard wel langs elektronische weg kennis kunnen nemen 
van de uitspraak in niet-executoriale vorm.  
9 
 

 
Eerste lid, onderdeel d 
Het digitale systeem moet controle mogelijk maken op de integriteit van het via het systeem 
verzonden bericht (de volledigheid en het ongewijzigd zijn), en daarmee ook van de in het bericht 
vervatte stukken.  
Eerste lid, onderdeel e 
Het digitale systeem moet controle mogelijk maken van het moment van ontvangst en verzending 
van berichten door een rechterlijke instantie. Het tijdstip van ontvangst en verzending van het 
bericht door het systeem is tevens het tijdstip van ontvangst en verzending van de in het bericht 
vervatte stukken. In het Besluit uit 2016 werd gesproken van terbeschikkingstelling in het systeem 
omdat in het voor de wetgeving van 2016 ontwikkelde systeem berichten werden opgeslagen in 
het systeem (en daarmee als digitaal dossier beschikbaar werden gesteld aan de bij de procedure 
betrokken partijen). Elektronische dossieropslag is weliswaar mogelijk onder dit besluit maar is 
niet steeds gegeven. De term verzending laat in het midden of er ook opslag plaatsvindt. Om die 
reden is ervoor gekozen om te spreken van verzending en niet langer van terbeschikkingstelling.  
Eerste lid, onderdeel f  
Alleen degene die daartoe gerechtigd is, mag toegang krijgen tot de berichten in het systeem en 
daarmee tot de inhoud van het bericht. De controle op de autorisatie vormt na identificatie en 
authenticatie het sluitstuk van het proces van toegangsverlening tot het digitale systeem. Als het 
digitale systeem ook voorziet in de toegang tot uitgewisselde berichten en hun inhoud (een digitaal 
dossier), geldt de eis om de berichten uitsluitend toegankelijk te maken voor geautoriseerde 
gebruikers ook voor de toegang tot dit digitale dossier. Personen die via eHerkenning met 
betrouwbaarheidsniveau “substantieel” inloggen, krijgen toegang tot alle berichten en stukken van 
die rechtspersoon. Het is aan de rechtspersoon om te bepalen wie mag inloggen en daarmee 
geautoriseerd zijn om hier kennis van te nemen. Zie ook de toelichting bij artikel 4 onder a waar 
nader wordt ingegaan op eHerkenning. 
Eerste lid, onderdeel g 
Voor controle op de verschoonbaarheid van een termijnoverschrijding (artikel 8 Bep) is het van 
belang dat is na te gaan wanneer een verstoring heeft plaatsgevonden. Onder verstoring wordt 
zowel gepland onderhoud als een technisch mankement verstaan. Zie verder de toelichting bij 
artikel 8. 
Tweede lid 
Dit lid is nieuw ten opzichte van het Besluit uit 2016. Via een systeemkoppeling kunnen digitale 
systemen van bepaalde organisaties, zoals de IND en de KBvG, worden gekoppeld aan het digitale 
systeem van de rechterlijke instanties. Er wordt pas overgegaan tot het koppelen van systemen 
als er voldoende waarborgen zijn dat het te koppelen systeem ten minste even betrouwbaar is als 
het aangewezen systeem van de rechterlijke instanties. Om dit te borgen zullen er eisen worden 
gehanteerd waaraan een te koppelen systeem dient te voldoen. Deze aansluitvoorwaarden worden 
door de rechtspraak nader uitgewerkt in een technisch reglement. Onder de wetgeving uit 2016 is 
voor het procederen in asiel- en bewaringszaken overgegaan tot het koppelen van de systemen 
van de IND en de rechtbanken. Bij deze systeemkoppeling in het overheidsdomein is gewerkt met 
PKI-overheidscertificaten. PKI staat voor Public Key Infrastructure. Een PKI-overheidscertificaat is 
een samenstel van architectuur, techniek, organisatie, procedures en regels, gebaseerd op public-
key-cryptografie. Het doel is het hiermee mogelijk maken van betrouwbare elektronische 
communicatie en betrouwbare elektronische dienstverlening. Ook bij de koppelingen met systemen 
buiten het overheidsdomein die onder de wetgeving uit 2016 hebben plaatsgevonden, bijvoorbeeld 
met een beperkt aantal advocatenkantoren, is tot op heden gebruikgemaakt van certificaten die 
voldoen aan een hoger betrouwbaarheidsniveau dan wanneer louter de tweefactorauthenticatie-eis 
van artikel 4, onder b zou worden gehanteerd. Na koppeling van het systeem ziet de authenticatie 
door het systeem van de rechtspraak strikt genomen louter op de vaststelling of het inderdaad om 
het systeem gaat dat gekoppeld mag worden (authenticatie van het systeem). Omdat gebruikers 
binnen het te koppelen systeem toegang verkrijgen op basis van persoonsgebonden 
authenticatiemiddelen is ook in het systeem van de rechtspraak zichtbaar welke personen zich in 
11 
 

 
identificatiemiddelen voor ondernemers worden aangeduid als eHerkenning. Thans zijn er zes 
commerciële leveranciers van eHerkenning op het betrouwbaarheidsniveau substantieel die onder 
11
het vorenbedoelde toezicht vallen. eHerkenning hanteert vijf betrouwbaarheidsniveaus waarbij 
EHerkenning 4 gelijk staat aan het betrouwbaarheidsniveau substantieel en eHerkenning 5 aan 
betrouwbaarheidsnivau hoog. De advocatenpas van de NOvA is in dit artikel apart genoemd omdat 
in de rechtspraktijk veelvuldig gebruik wordt gemaakt van authenticatiemiddelen die door de NOvA 
ten behoeve van de advocatuur zijn ontwikkeld: de advocatenpas en de 
advocatengemachtigdenpas. De NOvA valt echter niet onder het vorenbedoelde toezicht van de 
Minister van BZK op organisaties die identificatiemiddelen verstrekken.Door de eis dat het middel 
moet uitgaan van tweefactorauthenticatie of moet voldoen aan het betrouwbaarheidsniveau 
substantieel of hoger wordt voor alle middelen de ondergrens bepaald. 
Ad b. Als type middel is tweefactorauthenticatie of een middel dat voldoet aan het 
betrouwbaarheidsniveau substantieel of hoog vereist. Tweefactorauthenticatie houdt in dat er twee 
verschillende authenticatiemethoden worden gebruikt, bijvoorbeeld iets wat de gebruiker weet 
(een wachtwoord of code) en iets wat de gebruiker heeft (een pasje of token). Er moet een 
controle plaatsvinden om te waarborgen dat degene die gebruik maakt van het middel ook degene 
is aan wie het middel is uitgegeven zodat de gebruiker beschermd is tegen misbruik van zijn 
gegevens. Het middel moet zo ontworpen zijn dat het alleen onder controle van de gebruiker 
gebruikt kan worden. Het mag niet mogelijk zijn dat het per ongeluk of ongemerkt door een ander 
kan worden gebruikt. Bij het betrouwbaarheidsniveau substantieel geldt daarnaast dat sprake 
moet zijn van dynamische authenticatie. De (cryptografische) gegevens voor de authenticatie 
veranderen bij ieder gebruik. Dit biedt extra bescherming tegen fraudeurs die gegevens willen 
stelen en hergebruiken. Een voorbeeld van dynamische authenticatie zijn tokens die 
wachtwoorden voor eenmalige gebruik aanmaken (one-time password tokens).  
De rechterlijke instanties hoeven alleen identificatiemiddelen te accepteren die door hen zijn 
aangewezen in het procesreglement. Het kan voorkomen dat voor partijen een middel beschikbaar 
is dat wel aan het vereiste betrouwbaarheidsniveau voldoet maar waarvan het technisch dusdanig 
complex is voor de rechtspraak dat aansluiting een te grote belasting zou vormen. Ook kan het zo 
zijn dat er middelen voor bedrijven op de markt zijn die niet persoonsgebonden zijn en waarvan 
het om die reden niet wenselijk is dat ze worden gebruikt.  
Momenteel ligt in de Tweede Kamer het wetsvoorstel digitale overheid voor (Kamerstukken 34972, 
hierna ook WDO). Dit wetsvoorstel bepaalt in artikel 7, tweede lid, dat rechterlijke instanties bij 
hun elektronische dienstverlening aan natuurlijke personen waarvoor authenticatie op 
betrouwbaarheidsniveau substantieel of hoog vereist is, alle door de Minister van BZK op grond 
van dat wetsvoorstel toegelaten publieke en private identificatiemiddelen voor burgers accepteren, 
alsmede alle elektronische verklaringen waaruit blijkt dat een natuurlijke persoon of rechtspersoon 
is gemachtigd namens een natuurlijke persoon op te treden bij de toegang tot de elektronische 
dienstverlening. Ten aanzien van onder de eIDAS-verordening bij de Europese Commissie 
aangemelde en goedgekeurde identificatiemiddelen van andere lidstaten geldt, onverminderd 
artikel 6 van de eIDAS-verordening, de acceptatieplicht voor de rechterlijke instanties enkel als 
deze middelen zijn opgenomen in een besluit van de Minister van BZK en de Minister voor 
Rechtsbescherming (zijnde Onze Minister die het mede aangaat als bedoeld in artikel 7, tweede 
lid, onder c, WDO). Daarnaast gaat de WDO in artikel 11 uit van de erkenning van 
identificatiemiddelen voor bedrijven en organisaties. Ook hiervoor geldt een acceptatieplicht voor 
erkende middelen (artikel 15 in samenhang met artikel 2, derde lid, WDO) in het geval de 
elektronische dienstverlening authenticatie vereist op het betrouwbaarheidsniveau substantieel of 
hoog. Op grond van artikel 29 WDO gelden deze acceptatieplichten niet meteen bij de 
inwerkingtreding van de WDO maar, kort gezegd, pas als de rechterlijke instanties er klaar voor 
zijn. Is dat het geval dan zal artikel 4 worden aangepast. De tekst kan dan komen te luiden: De 
authenticatie, bedoeld in artikel 3, eerste lid, onder b, vindt plaats met een middel dat bij of 
krachtens de Wet digitale overheid is toegelaten. De WDO zal alleen middelen toelaten op 
betrouwbaarheidsniveau substantieel of hoog.  
                                                                                                                                                                                     
Commissie van Deskundigen ingesteld door de ministerraad (Besluit van de Minister van Economische Zaken 
van 14 april 2016, nr. WJZ/16008896, tot instelling van de Commissie van Deskundigen voor het toezicht op 
het ETD-stelsel). 
11
 Zie https://www.eherkenning.nl/leveranciersoverzicht. 
13 
 

 
Dit lid bepaalt voorts dat de indienen=ondertekenen-regel niet van toepassing is op de 
ondertekening van akten als bedoeld in artikel 156 Rv (authentieke en onderhandse akten), noch 
op de ondertekening van documenten in een arbitrageprocedure, voor zover dat niet reeds volgt 
uit de wet. De formulering “voor zover dit niet reeds volgt uit de wet” verwijst naar artikel 30c, 
derde lid, Rv. Daarin is de uitzondering voor deze akten en arbitragedocumenten al opgenomen en 
deze geldt dus al in procedures waarvoor artikel 30c Rv in werking is getreden. Om een 
eensluidend kader te bereiken is de uitzondering voor alle overige gevallen hier overgenomen.  
Artikel 6 
Dit artikel geeft voor het BSN toepassing aan artikel 46, tweede lid, van de Uitvoeringswet 
Algemene verordening gegevensbescherming, dat de mogelijkheid biedt om bij algemene 
maatregel van bestuur gevallen aan te wijzen waarin een dergelijk persoonlijk identificatienummer 
kan worden gebruikt. De bepaling stemt inhoudelijk overeen met artikel 6 van het Besluit uit 
2016: de terminologie van het tweede lid is aangepast aan de bredere reikwijdte van het Bep (ook 
vrijwillig digitaal procederen, met de daarbij in civiele zaken horende termen dagvaarding en 
gedaagde). Voor een nadere toelichting wordt verwezen naar de toelichting bij dit artikel in het 
Besluit uit 2016. 
Artikel 7 
Alleen professionele procespartijen zijn op grond van de wetgeving uit 2016 verplicht tot 
elektronisch procederen. Voor natuurlijke personen en verenigingen waarvan de statuten niet zijn 
opgenomen in een notariële akte, is de verplichting alleen ingevoerd voor zover zij in de procedure 
worden vertegenwoordigd door een derde die beroepsmatig rechtsbijstand verleent (een 
professionele procespartij). Artikel 7 geeft mede toepassing aan artikel 30c, vierde lid, Rv en 
artikel 8:36b, tweede lid, Awb. Die bepalingen bieden de mogelijkheid om bij algemene maatregel 
van bestuur andere uitzonderingen te maken op de verplichting tot elektronisch procederen. 
Artikel 7 is anders opgeschreven maar inhoudelijk gelijk aan artikel 7 van het Besluit uit 2016. Het 
gaat hierbij om buitenlandse ondernemingen of rechtspersonen die niet kunnen worden 
ingeschreven in het Nederlandse handelsregister. Onder buitenlandse rechtspersonen vallen in dit 
verband ook rechtspersonen of ondernemingen die uitsluitend zijn gevestigd in het Caribisch deel 
van het Koninkrijk. Dergelijke partijen kunnen op dit moment niet over een authenticatiemiddel 
beschikken om toegang te krijgen tot het digitale systeem. Om een eHerkenningsmiddel aan te 
kunnen schaffen, moet een rechtspersoon of onderneming namelijk ingeschreven staan in het 
handelsregister.  
Overigens is het voor partijen die niet kunnen beschikken over een middel als bedoeld in artikel 4 
evenmin mogelijk om op vrijwillige basis zelfstandig elektronisch te procederen. Het gaat dan niet 
alleen om buitenlandse rechtspersonen of ondernemingen maar ook om natuurlijke personen die 
niet beschikken over een BSN. Voor deze partijen is elektronisch procederen (ook in zaken 
waarvoor geen verplichte procesvertegenwoordiging geldt) alleen mogelijk als zij 
vertegenwoordigd worden door een partij die over een middel beschikt dat aan artikel 4 voldoet.  
Artikel 8 
Dit artikel regelt hoe omgegaan moet worden met een verstoring in het voor het desbetreffende 
bericht of stuk in het procesreglement aangewezen digitale systeem. Inhoudelijk stemt het artikel 
overeen met artikel 8 van het Besluit uit 2016. De wenselijkheid van het treffen van een concrete 
regeling voor juridische procedures is onveranderd: een bepaling die regelt waar een partij beroep 
op kan doen indien een verstoring van de toegang tot of een verstoring in het digitale systeem van 
de rechterlijke instanties optreedt en welke termijn zij vervolgens heeft, geeft rechtszekerheid aan 
partijen. In de kern komt de bepaling erop neer dat een partij die elektronisch procedeert, 
ongeacht of dit op grond van een verplichting of op vrijwillige basis geschiedt, erop moet kunnen 
vertrouwen dat zij gebruik kan maken van het digitale systeem. Het blijft daarbij de 
verantwoordelijkheid van partijen om berichten tijdig in te dienen. Het artikel ziet uitsluitend op 
een verstoring op de laatste dag van een termijn. De bepaling is daardoor concreter geformuleerd 
dan de algemene regeling in de Algemene wet bestuursrecht over termijnoverschrijding, die 
uitsluitend in het bestuursrecht van toepassing is, terwijl het onderhavige artikel eveneens geldt 
voor civielrechtelijke procedures. Voorts geldt de regeling enkel als de verstoring niet aan de 
indiener is toe te rekenen. Dat is in beginsel het geval als de verstoring plaatsvindt door een 
15 
 

