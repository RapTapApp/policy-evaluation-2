Nota van Antwoord 
Betreffende zienswijzen op de NRD Luchtvaartnota 2020-2050
 

Nota van Antwoord 
Betreffende zienswijzen op de NRD Luchtvaartnota 2020-2050
 
Nota van Antwoord Betreffende zienswijzen op de NRD Luchtvaartnota 2020-2050 | 3

7 Natuur en Landschap 29
7.1 Inleiding 29
7.2 Luchtvaart en natuurwaarden 29
7.3 Luchtvaart en recreatieve waarden 30
8 Ruimte 31
8.1 Inleiding 31
8.2 Lokale en regionale ruimtelijke ontwikkelingen rond Schiphol 31
8.3 Druk op de ruimte 31
9 Klimaat  33
9.1 Inleiding 33
9.2 Het thema ‘klimaat’ in het plan-MER  33
9.3 Suggesties voor de Luchtvaartnota 33
9.4 Begrippen en relatie met andere beleidstrajecten 33
9.5 Klimaatdoelen en introductie CO -plafond  34
2
9.6 Alternatieve brandstoffen en aandrijvingen 35
9.7 Uitfasering van vervuilende toestellen 35
10 Economie 36
10.1 Inleiding 36
10.2 Negatieve effecten meenemen in analyse 36
10.3 Belasting op vliegtickets 36
10.4 Groeiende vraag als uitgangspunt 37
10.5 Hubfunctie 38
10.6 Netwerk 38
10.7 Economisch voordeel 38
10.8 Regiofuncties 39
10.9 Verplaatsing Schiphol 39
10.10 Bescherming KLM 40
10.11 Groei in relatie met vlootvernieuwing 40
10.12 Werkgelegenheid 40
10.13 Investeringen luchtvaart 40
11 Mobiliteit 41
11.1 Inleiding 41
11.2 Bereikbaarheid van Nederland 41
11.3 Europese samenwerking 41
11.4 Alternatieve modaliteiten 42
11.5 Landzijdige ontsluiting 42
11.6 Personenvervoer 42
11.7 Vrachtvervoer 42
Nota van Antwoord Betreffende zienswijzen op de NRD Luchtvaartnota 2020-2050 | 3

1  Inleiding 
Het ministerie van Infrastructuur en Waterstaat (IenW) stelt voor de periode 2020-2050 een toekomstvisie  
op voor de luchtvaart in Nederland: de Luchtvaartnota 2020-2050. Voor de Luchtvaartnota doorloopt 
IenW de procedure voor een milieueffectrapportage: de plan-MER.
De eerste stap in deze procedure is het opstellen van een Notitie Reikwijdte en Detailniveau (NRD). 
Daarin staat welke onderwerpen (reikwijdte) IenW in het plan-MER onderzoekt en met welke diepgang 
(detailniveau). IenW legde de NRD van 20 maart tot en met 16 april 2019 in Nederland ter inzage.  
Ook is in de ons omringende landen (Duitsland, België, Frankrijk, Engeland) en de Nederlandse  
gemeenten in het Caribisch deel van het Koninkrijk (Bonaire, Sint Eustatius en Saba) kennis gegeven  
van het plan-MER procedure. Iedereen kon toen met een zienswijze hierover zijn mening geven.  
Ook vroeg het ministerie de Commissie voor de milieueffectrapportage (CIE MER) om advies. 
Er werden 180 zienswijzen ingediend. In deze Nota van Antwoord betreffende zienswijzen op de NRD 
reageert het ministerie op de zienswijzen. In de Luchtvaartnota is een verantwoordingshoofdstuk 
opgenomen waarin wordt verwezen naar de Nota van Antwoord op de NRD en waarin ook ingegaan 
wordt op de adviezen van de CIE MER.
1.1  Start nieuwe Luchtvaartnota 2020-2050
Het kabinet gaf in oktober 2017 met het regeerakkoord het startsein voor een nieuwe Luchtvaartnota  
voor de periode 2020-2040. Op verzoek van de Tweede Kamer is die verlengd naar 2050, zodat  
de periode overeenkomt met die van de klimaatdoelstellingen. 
Eind 2018 sloot de verkenningsfase van de Luchtvaartnota. Het doel van die fase was om te luisteren 
naar wat Nederlanders vinden van de luchtvaart en om maatschappelijke zorgen en wensen in kaart  
te brengen. Dit gebeurde met focusgroepen, achtergrondgesprekken, een publieksonderzoek, negen 
regionale luchtvaartgesprekken en een nationale Luchtvaartdag. Het Planbureau voor de Leefomgeving 
(PBL) en het Nederlands Lucht- en Ruimtevaartcentrum (NLR) maakten een kennisscan en het 
Kennisinstituut voor Mobiliteitsbeleid (KIM) maakte een factsheet met een overzicht van de actuele 
kennis over de luchtvaart. 
Het resultaat van de verkenningsfase staat in de Bloemlezing en de hiervoor genoemde kennisbasis.  
Het kabinet stuurde de documenten in december 2018 aan de Tweede Kamer en publiceerde ze op  
de website www.luchtvaartindetoekomst.nl. In de bloemlezing staan de belangrijkste beleidsvragen die  
de verkenningsfase opleverde. Elke beleidsvraag is beknopt onderbouwd met trends en ontwikkelingen  
en geïllustreerd met (soms tegengestelde) uitspraken die de reikwijdte van de standpunten laten zien.  
De kennisbasis bestaat uit de hiervoor genoemde kennisscans. 
De bloemlezing bevat nog geen antwoorden of beleidskeuzes. Die komen in de verdiepingsfase aan bod.  
Uit de bloemlezing blijkt dat de toekomst van de luchtvaart een ingewikkeld vraagstuk is. Er is sprake  
van schaarste en uiteenlopende publieke belangen zoals veiligheid, klimaat, economie en gezondheid.  
Er moet een nieuwe balans komen tussen de publieke belangen waarbij de lusten en lasten in evenwicht 
zijn. De keuzes daarvoor wil het kabinet zorgvuldig maken, in gesprek met alle belanghebbenden. 
De beleidsvragen voor de Luchtvaartnota die in de verkenningsfase zijn geïdentificeerd, zijn in  
de verdiepingsfase in 2019 verder uitgewerkt tot bouwstenen voor bel eid. Daarbij zijn de inzichten  
en suggesties uit de ingediende zienswijzen op de NRD en de adviezen van de Commissie m.e.r.  
waar mogelijk benut. 
Nota van Antwoord Betreffende zienswijzen op de NRD Luchtvaartnota 2020-2050 | 5

1.5  Leeswijzer
Opbouw Nota van Antwoord:
hoofdstuk 2:  Proces en betrokkenheid
hoofdstuk 3:  Beleidsstrategieën 
hoofdstuk 4:  Toetsingskader
hoofdstuk 5:  Bestuur
hoofdstuk 6:  Gezondheid
hoofdstuk 7:  Natuur en landschap
hoofdstuk 8:  Ruimte
hoofdstuk 9:  Klimaat
hoofdstuk 10:  Economie
hoofdstuk 11:  Mobiliteit
hoofdstuk 12:  Veiligheid
hoofdstuk 13:  Luchtvaartprojecten
Nota van Antwoord Betreffende zienswijzen op de NRD Luchtvaartnota 2020-2050 | 7

De Omgevingswet gaat ervan uit dat in beginsel altijd een van de instrumenten van de Omgevingswet 
wordt gebruikt om beleid voor de leefomgeving vorm te geven en uit te werken. In de systematiek  
van de Omgevingswet vindt beleidsuitwerking van (onderdelen) van de NOVI plaats in (onverplichte) 
programma’s. Op grond van overgangsrecht wordt een (onverplicht) programma dat is vastgesteld 
vooruitlopend op de inwerkingtreding van de Omgevingswet, bij inwerkingtreding van die wet met  
een programma als bedoeld in die wet gelijkgesteld.
Voor het plan-MER en de Luchtvaartnota zijn ook veel andere onderzoeken en studies benut, maar  
er is niet gewacht op lopend onderzoek. Een voorbeeld daarvan is het rapport van het College van 
Rijksadviseurs (CRA) over ‘Verdozing van het Nederlandse landschap’, zoals één van de indieners  
zich afvraagt.
Indieners vragen om een onafhankelijke beoordeling MER en de Zienswijze NRD en benoemen  
een mogelijk risico van belangenverstrengeling. 
Binnen het ministerie van Infrastructuur en Waterstaat (IenW) is geen ambtelijke functiescheiding 
aangebracht tussen de rol van initiatiefnemer en bevoegd gezag. De wet stelt dat bij een plan-MER ook  
niet verplicht. Bij het opstellen van beleidsvisies op strategisch niveau is het ook niet gebruikelijk dat die 
rollen worden gescheiden. Bij de Nationale Omgevingsvisie bijvoorbeeld, zijn die rollen niet gescheiden.
Wel heeft het ministerie gekozen voor een onafhankelijke toetsing van beleidsstrategieën (hoekpunten 
uit het plan-MER, beleidsopties, voorkeursstrategie). Deze zijn getoetst door een consortium dat bestond 
uit Royal HaskoningDHV, Nederlands Lucht- en Ruimtevaartcentrum (NLR) en Buck Consultants 
International.
De Luchtvaartnota is door het kabinet als ‘ontwerp’ vastgesteld. Vervolgstap is dat iedere Nederlander  
en de buurlanden hun zienswijze kunnen indienen op de ontwerp-Luchtvaartnota. Daarnaast komen  
er adviezen van de CIE MER, een commissie Economie en een commissie Governance. Via een Nota van 
Antwoord zal reactie worden gegeven op de binnengekomen zienswijzen en hoe deze hebben geleid tot 
een de definitieve Luchtvaartnota. De definitieve Luchtvaartnota zal naar verwachting eind 2020 door  
het kabinet worden vastgesteld.
Indieners vragen zich af of het proces van het plan-MER voldoende flexibel is en of er mogelijkheden 
zijn om de onderzoeksopzet aan te passen voor het geval dat nodig zou zijn. 
Een zorgvuldige aanpak van het plan-MER staat voorop. Inzichten hebben ertoe geleid dat de planning  
van het plan-MER en Luchtvaartnota gaandeweg is bijgesteld. Er is bijvoorbeeld besloten om een 
‘passende beoordeling’ uit te voeren, dat is een wettelijke plantoets die hoort bij kaderstellende plannen 
waarvan een significant negatief effect op voorhand niet uitgesloten kan worden. Ook is besloten meer  
tijd te nemen voor afronding van de milieueffectrapportage.
Indieners vragen zich af hoe uitvoering van de Luchtvaartnota wordt geborgd.
LVNL (Luchtverkeersleiding Nederland) zal toetsen of de beleidsvoornemens uit de Luchtvaartnota 
uitvoerbaar zijn. 
Indieners vragen naar de status van de Luchtvaartnota. Zij stellen dat de huidige politieke visie niet 
bindend zou mogen zijn voor beleid tot 2050.
De Luchtvaartnota bevat de strategisch visie van het kabinet op de Nederlandse luchtvaart, inclusief  
de Nederlandse gemeenten in het Caribisch deel van het Koninkrijk (Bonaire, Sint Eustatius en Saba).  
In de Luchtvaartnota staat het luchtvaartbeleid van het kabinet weergegeven vanaf 2020, met een 
planhorizon tot 2050 en voor klimaat een doorkijk naar 2070. De Luchtvaartnota biedt kaders voor 
toekomstige plannen en projecten. De Luchtvaartnota geeft helderheid over de rol die de Rijksoverheid 
voor zichzelf ziet en is bindend voor de Rijksoverheid en richting gevend voor andere betrokkenen  
bij het luchtvaartbeleid. 
Nota van Antwoord Betreffende zienswijzen op de NRD Luchtvaartnota 2020-2050 | 9

Nu de ontwerpLuchtvaartnota gereed is, heeft ieder de gelegenheid om een zienswijze indienen op  
het ontwerp. Zie voor betrokkenheid gemeenten paragraaf 2.2.
Indieners vragen zich af hoe de Klankbordgroep Luchtvaartnota functioneert. 
Voor maatschappelijke participatie bij de Luchtvaartnota is een Klankbordgroep ingericht waarin 
bewoners, maatschappelijke partijen, de luchtvaartsector en andere belanghebbenden evenwichtig zijn 
vertegen woordigd. Met deze Klankbordgroep laat de minister zich adviseren door een dwarsdoorsnede 
van alle belanghebbende partijen bij de totstandkoming van de Luchtvaartnota. Als onderdeel van  
het proces zijn ook ‘brede’ Klankbordgroepen georganiseerd, waarin meer belanghebbenden hebben 
kunnen participeren. 
Indieners vragen om informatie- en consultatierondes te organiseren, zodat burgers geïnformeerd 
een keuze kunnen maken. 
Nu de ontwerp-Luchtvaartnota gereed is, zal er gekoppeld aan de zienswijzenprocedure, gekeken 
worden naar passende informatievoorziening binnen de huidige mogelijkheden.
Indiener merkt op dat in de Notitie, bij de beschrijving van relaties met andere plannen in paragraaf 
1.4, het Luchthavenbesluit van Rotterdam The Hague airport ontbreekt. 
Het ministerie neemt hier kennis van. In de Notitie Reikwijdte en Detailniveau (NRD) zijn de belangrijkste 
relaties weergeven met andere plannen. Deze lijst is niet uitputtend.
Indieners vragen of de GGD’en en GHOR-bureaus betrokken worden bij de totstandkoming van  
de Luchtvaartnota, met het oog op het inzicht dat zij kunnen bieden op gezondheidsrisico’s.
Het RIVM is betrokken bij de kennisbasis voor de Luchtvaartnota en neemt deel aan de begeleidingsgroep 
plan-MER. Het RIVM adviseert daarnaast onder meer over de gezondheidseffecten van ultrafijnstof, 
niet-akoestische factoren van geluidhinder, het WHO-rapport en de programmatische aanpak meten 
vliegtuiggeluid. Verder is het RIVM in samenwerking met de GGD/GHOR betrokken bij het meten van 
geluidhinder door belevingsonderzoek.
Indieners vragen of de informatie vanuit de overheid begrijpelijker en leesbaarder wordt. 
Overheidsinformatie moet voor iedereen begrijpelijk zijn. Taalniveau B1 is daarom het uitgangspunt voor 
communicatie; Nederlands dat de overgrote meerderheid van de bevolking goed begrijpt. De Notitie 
Reikwijdte en Detailniveau voor de Luchtvaartnota voldoet niet aan dit criterium. Daarom is er op de 
website luchtvaartindetoekomst.nl een leeswijzer geplaatst. In de Luchtvaartnota 2020-2050 is extra 
aandacht besteed aan de toegankelijkheid en begrijpelijkheid van het taalgebruik. 
2.4  Overige onderwerpen (plan-MER)
Indieners vinden het ernstig dat de Europese Commissie heeft geconstateerd dat in Nederland 
bepaalde vereisten voor kwaliteitsborging ontbreken en dat in de wetgeving alleen naar projecten 
met significante negatieve effecten wordt gekeken, terwijl alle significante effecten moeten  
worden meegenomen. Indieners vragen de overheid om deze redenen de huidige NRD aan te passen  
en een gewijzigde NRD of een addendum te publiceren, waarin de noodzakelijke kwaliteitsborging 
wordt gegarandeerd.
De Luchtvaartnota is een visie op de luchtvaart van 2020 tot 2050 en geen concreet project, zoals 
aan gegeven in de zienswijze. Toch is er bij de Luchtvaartnota uit zorgvuldigheid voor gekozen om  
een milieu effectrapportage uit te voeren. Hierdoor heeft het ministerie zichzelf gecommitteerd aan 
alle wettelijke vereisten. De NRD zal hier niet op worden aangepast.
Indieners vragen of een plan-MER-rapport altijd voorstellen voor verbetering moet bevatten.  
Is het opstellen van voorstellen voor verbetering ook beoogd in dit plan-MER-rapport? 
In het plan-MER wordt indien nodig aandacht besteed aan mitigerende maatregelen. In de vervolg-
besluiten wordt per project bekeken wat de negatieve effecten zijn en op welke wijze deze kunnen 
worden teruggebracht.
Nota van Antwoord Betreffende zienswijzen op de NRD Luchtvaartnota 2020-2050 | 11

3.3 Groei of krimp: Schiphol in vergelijking   
met regionale luchthavens
Indieners veronderstellen dat in het plan-MER van de Luchtvaartnota alleen gekeken wordt naar 
groei van het aantal vluchten. Indieners maken bezwaar tegen die beperkte blik en stellen een 
groeistop of krimp voor. Indieners spreken hun zorg uit over het feit dat alleen naar Schiphol 
gekeken wordt en niet naar andere luchthavens. Ook wordt die zorg omgekeerd geuit: wel aandacht 
voor andere luchthavens en niet genoeg aandacht voor Schiphol. Indieners vragen zich af of er oog  
is voor de behoeftes in de regio.
Wellicht hebben enkele passages in de Notitie Reikwijdte en Detailniveau, onder meer over groeiende 
internationale vraag naar luchtvaart, de indieners in verwarring gebracht. Het ministerie heeft zich  
bij de uitwerking van de Luchtvaartnota van het begin af aan niet laten leiden door het aantal vluchten.  
Groei of krimp is geen doel op zich. Het ministerie is op zoek naar een goede balans tussen veiligheid, 
economie, klimaat en leefomgeving. Uit die afweging volgt het aantal vluchten; niet andersom.  
In het plan-MER heeft het ministerie beleidsvoorstellen ontwikkeld op basis van deze uitgangspunten.  
Deze beleidsvoorstellen variëren van groei tot krimp in de luchtvaart en van spreiding van vluchten  
over de verschillende regio’s tot vliegverkeer geconcentreerd op Schiphol. De Commissie m.e.r. (CIE MER) 
heeft deze lijn in haar advies ook benadrukt. Verder zijn connectiviteit en netwerkkwaliteit inderdaad  
een onderscheidend publiek belang. In de Luchtvaartnota wordt dit belang belicht. Daarbij wordt  
ook ingegaan op passagiersvluchten, vrachtvluchten en de verschillende luchthavens, en de betekenis 
van die luchthavens voor het netwerk. Zie ook paragraaf 10.4 over de kernvraag Groeiende vraag als 
uitgangspunt.
3.4 Beleidsopties
Indieners geven gewenste beleidsopties aan en stellen maatregelen voor om in de Luchtvaartnota 
zelf op te nemen: treinen inzetten, bepaalde type toestellen uitfaseren, prijsprikkels, heffingen  
en dergelijke.
Het ministerie neemt kennis van deze suggesties. In de Luchtvaartnota is aangegeven hoe gestuurd  
gaat worden op slimme en duurzame luchtvaart en vlootvernieuwing. Het effect van specifiek uitfaseren 
van toestellen uit categorie B en C is in het plan-MER niet bekeken. In het plan-MER is gekeken naar  
de effecten in 2030 en 2050. 
3.5 Detailniveau en MKBA
Indieners vragen naar het detailniveau van de beleidsstrategieën van het plan-MER en vragen zich af 
hoe adaptiviteit of flexibiliteit wordt vormgegeven. Indieners geven aan dat zij de denkrichtingen 
nogal globaal vinden. Indieners vragen het ministerie om een maatschappelijke kosten-batenanalyse 
(MKBA) uit te voeren. Indieners vragen ook naar de reikwijdte van de 50/50-regel en het Aldersakkoord.
De Luchtvaartnota bevat richtinggevende strategische keuzes en een publieke belangenafweging, 
waaraan een duidelijke normstelling wordt gekoppeld. De beleidsdoelen tot en met 2030 zijn concreter 
uitgewerkt dan de beleidsdoelen tot en met 2050. Op die manier is de strategie op de lange termijn  
aan te passen aan onvoorziene en onzekere ontwikkelingen. De voorkeursrichting is dus adaptief.  
De Luchtvaartnota gaat ook in op innovaties in de verre toekomst.
De beleidskeuzes in de Luchtvaartnota zijn strategisch van aard. De keuzes hebben gevolgen voor de 
luchtruimherziening en voor individuele luchthavenbesluiten. In dergelijke besluiten wordt ingezoomd 
op lokale specifieke effecten. 
Over de MKBA. In de verdiepingsfase wordt een strategische plan-MER-procedure doorlopen, net als bij 
de Nationale Omgevingsvisie. Dat heeft het ministerie aan het einde van de verkenningsfase aangegeven. 
De Tweede Kamer heeft overigens ook om die strategische plan-MER-procedure gevraagd. 
Nota van Antwoord Betreffende zienswijzen op de NRD Luchtvaartnota 2020-2050 | 13

4 Toetsingskader
4.1 Inleiding
Het toetsingskader is afgeleid van het ‘Rad van de Leefomgeving’ dat ook voor het plan-MER van  
de Nationale Omgevingsvisie (NOVI) is gebruikt. Het Rad van de Leefomgeving is een instrument  
om de staat van de leefomgeving, de referentiesituatie en de effecten te beschrijven en dient als basis 
voor de beoordelingsmethodiek. Het rad geeft de reikwijdte van het milieueffectonderzoek weer  
en maakt duidelijk naar welke effecten wordt gekeken. De aspecten van het rad zijn onderverdeeld  
in indicatoren. Sommige indicatoren, zoals bijvoorbeeld geluid, bevatten zo veel elementen dat ze zijn 
onderverdeeld in subindicatoren (o.a.: geluidbelast oppervlak, geluidgehinderden, slaapverstoorden,  
hinderbeleving).
Het ministerie heeft ervoor gekozen het toetsingskader breder op te zetten dan bij een plan-MER 
gebruikelijk is. Hierdoor zijn niet alleen de milieueffecten, maar ook de effecten op economie,  
mobiliteit en bereikbaarheid, welzijn en ruimte zijn in beeld gebracht.
Om de effecten in beeld te brengen zijn de vier hoekpunten van de beleidsstrategieën in het plan-MER  
per indicator (en indien van toepassing per subindicator) getoetst. De beleidsstrategieën bevatten 
bouwstenen voor beleid (een set van soortgelijke maatregelen). De toetsresultaten geven het Ministerie 
voldoende inzicht om vanuit de bouwstenen van de beleidsstrategieën een voorkeursstrategie samen  
te stellen. De voorkeurstrategie is vastgelegd in de Luchtvaartnota (de visie van de Luchtvaart 
2020-2050).
4.2 Referentiesituatie 
Indieners vragen zich af of het jaar 2019 als referentiesituatie in de NRD wel juist is gekozen.
Een aantal zienswijzen gaat over welke referentiesituatie gehanteerd zou moeten worden in het 
plan-MER. Het ministerie heeft besloten om de referentiesituatie te wijzigen, op basis van de ingediende 
zienswijzen, het advies van de Commissie m.e.r. en opmerkingen van de begeleidingsgroep. In het 
plan-MER-rapportage is eerst de situatie 2018 (inclusief kentallen) omschreven. Vervolgens is als 
werkhypothese de autonome ontwikkeling tot 2030/2050 geschetst in combinatie met huidig beleid  
(zie hoekpunt Voortbouwen). De schets gaat uit van een bescheiden wereldontwikkeling (WLO Laag)  
en geeft de referentiesituatie voor 2030 en 2050. Vervolgens zijn de effecten van de andere drie 
beleidsstrategieën (de hoekpunten: Normeren, Concentreren, Verdelen) en de afzonderlijke  
bouwstenen bepaald.
Het plan-MER bevat een tabel met beredeneerde effecten van de referentiesituatie vergeleken met  
de situatie in 2018, zodat voor eenieder inzichtelijk is hoe de leefomgeving in het zichtjaar (2030/2050) 
verandert ten opzichte van het hier en nu. Het plan-MER bevat tot slot ook een ‘robuustheidstoets’  
naar WLO Hoog. Dat wil zeggen dat ook is getoetst wat de effecten zouden zijn, wanneer de verwachtte 
wereldontwikkelingen zich snel zouden voordoen.
Verder zijn alle geldende wetten en regels, waaronder alle Luchthavenbesluiten meegenomen  
in de referentiesituatie.
Nota van Antwoord Betreffende zienswijzen op de NRD Luchtvaartnota 2020-2050 | 15

Figuur 1. Toetsingskader 
Aspect Indicator Specificatie
Veilige, gezonde fysieke leefomgeving
Verandering van de geluidbelasting door vliegtuiggeluid in dB. (lokaal).
Aantallen ernstig gehinderden (op basis van Lden) en slaapverstoorden (op basis van Lnight) (nationaal).
Geluidshinder
Gezondheid Hinderbeleving.
De wijziging in de omvang van stille perioden.
Luchtkwaliteit Verandering van de emissies (NO en (ultra)fijnstof) rondom de luchthavens door de vliegtuigen. (lokaal).
x
Omgevingsveiligheid Verandering in de risicocontouren van de luchthavens van het Groepsrisico (GR) en het Plaatsgebonden risico (PR).
Veiligheid Veiligheid vliegen Verandering van het ongevalsrisico.
Beveiliging Bedreigingen voor de vertrouwelijk, beschikbaarheid en integriteit van assets (gebouwen, personen, systemen e.d.).
CO emissie van uit Nederland vertrekkende luchtvaart. 
2
Klimaateffecten 
Klimaat
Nederlandse luchtvaart
 NO en waterdamp emissies van uit Nederland vertrekkende luchtvaart.
x
Goede Omgevingskwaliteit
Stilte en duisternis Verandering in het areaal stille, rustige en donkere gebieden.
Kwetsbare natuur Verandering in de kwaliteit van Natura 2000-, Natuurnetwerk Nederland-gebieden (in zoverre dat geen  
gebieden en soorten Natura 2000-gebied is) en verandering van de biodiversiteit buiten Natura 2000- en NNN-gebieden  
Natuur
(kwaliteit) (incl. Wet Natuurbescherming soorten).
‘Verbondenheid/ Verandering in de verbondenheid van natuurgebieden en de robuustheid van ecologische verbindingen 
versnippering’ rondom de luchthavens.
Waardevolle  
Landschap Verandering in het areaal, de beleving en de kwaliteit van waardevolle landschappen rondom de luchthavens.
landschappen
Economische omgeving
Verandering van het aantal banen, direct (luchthavens en luchtvaartmaatschappijen), indirect achterwaarts 
Werkgelegenheid
(toeleveranciers) en indirect voorwaarts (effect op overige economische sectoren). 
Economie
Verandering van de toegevoegde waarde, direct (luchthavens en luchtvaartmaatschappijen), indirect 
Verdienvermogen
achterwaarts (toeleveranciers), indirect voorwaarts (effect op overige economische sectoren).  
Verandering van het aantal reizigers die per vliegtuig reizen verdeeld naar bestemmingen.
Verandering van het volume van het vrachtvervoer per vliegtuig, verdeeld naar bestemmingen.
Modaliteiten
Verandering van de ontwikkeling van auto- en treinvervoer aan de landzijde van de luchthavens.
Verandering in het vliegvervoer door de modal shift van vliegvervoer naar treinvervoer.
‘Mobiliteit/ 
Verwachting van de verandering van het aantal gevlogen bestemmingen en de frequentie van die  
Bereikbaar-
‘Bereikbaarheid/ bestemmingen voor passagiers vanaf de verschillende luchthavens.
heid’
Connectiviteit/  
Verandering van het aantal gevlogen bestemmingen en de frequentie van die bestemmingen voor vracht, 
Netwerkkwaliteit’
vanaf de verschillende luchthavens.
Vestigingslocaties Verwachte verandering in de vestiging van nieuwe bedrijven (globale ontwikkeling in Nederland en indicatie 
bedrijven geografische spreiding).
Woonomgeving
Verandering in financiële toegankelijkheid publiek tot de luchtvaart.
Welzijn Sociaal
Verandering in het gevoel van rechtvaardigheid door een eerlijke verdeling van de lusten en de lasten.
‘Ontwikkelmogelijk-
Verandering in geschiktheid van de ruimte voor de ontwikkel mogelijkheden van de toekomstige functies: 
heden voor toekomstige 
geluidsgevoelige objecten, (bepertk) kwetsbare objecten en hoogbouw.
Ruimte
functies’
Ruimtebeslag Verandering van benodigde ruimte voor lucht- en landzijdige voorzieningen bij luchthavens.
Nota van Antwoord Betreffende zienswijzen op de NRD Luchtvaartnota 2020-2050 | 17

4.6 Methode
Indieners vragen uitleg over de methodes die zijn gekozen om de milieueffecten te onderzoeken. 
Andere indieners geven aan het niet eens te zijn met de gekozen onderzoeksmethode voor  
het geluidsonderzoek. Ook verzoeken indieners om WHO-en/of GGD-normen te hanteren voor 
lucht kwaliteit en geluidhinder.
Bij de milieuonderzoeken wordt – als dat van toepassing is – ten minste getoetst aan de maximaal 
toelaatbare milieuwaarden, zoals opgenomen in de Omgevingswet. In het plan-MER worden  
onder zoeken op twee verschillende manieren uitgevoerd: kwantitatief en kwalitatief. 
• Bij kwantitatief onderzoek wordt er gerekend of gemeten met cijfers als resultaat. Dit is exact  
en maakt een vergelijking tussen hoekpunten transparant. Maar dit type onderzoek is lang niet voor  
alle thema’s in het plan-MER mogelijk of zinvol.
• Bij kwalitatief onderzoek wordt de plansituatie woordelijk beschreven. Op basis van expert- 
judgement worden de effecten beoordeeld. Kwalitatief onderzoek wordt uitgevoerd wanneer geen 
cijfers beschikbaar zijn. Deze onderzoeksmethode is minder diepgaand dan kwantitatief onderzoek. 
Waar het mogelijk en zinvol is wordt er kwantitatief onderzoek uitgevoerd. Is kwantitatief onderzoek niet 
mogelijk of niet zinvol, dan wordt kwalitatief onderzoek verricht. In het plan-MER wordt de indicator 
geluidhinder berekend (kwantitatief onderzocht). Gezien het hoge abstractieniveau en de tijdshorizon 
van 2050 is het niet zinvol om voor de andere indicatoren een kwantitatief onderzoek uit te voeren.  
De resultaten van de berekeningen zouden dan zo’n grote marge hebben dat het niet zinvol is deze 
kwantitatief te onderzoeken.
De geluidbelasting voor luchthaven Schiphol wordt uitgedrukt in de Europees afgesproken geluids-
indicatoren Lden en Lnight. Dit zijn jaargemiddelde geluidniveaus op een bepaalde plek, waarbij rekening 
wordt gehouden met de hinderlijkheid voor de dag- (day), avond- (evening), en nachtperiode (night). 
Hierdoor telt een vliegtuig dat vliegt tussen 19:00 en 23:00 (avond) voor iets meer dan 3 keer mee, en 
een vliegtuig dat vliegt tussen 23:00 en 07:00 (nacht) voor 10 keer mee in de berekening. Voor de overige 
burgerluchthavens is de verplichting, om de geluidbelasting in Lden uit te drukken, wettelijk geregeld.  
De bestaande geluidbelastingen uitgedrukt in zogenoemde Ke-contouren rondom burgerluchthavens 
worden in luchthavenbesluiten uitgedrukt in geluidcontouren op basis van de geluidbelasting uitgedrukt 
in Lden. De Luchtvaartnota gaat niet over militaire vliegbases die, totdat het Ministerie van Defensie 
anders besluit, de geluidbelasting blijven uitdrukken in Ke-contouren. De geluidsindicator Lden en Lnight 
worden internationaal gezien als goede beoordelingsmaten van geluid in relatie tot hinder. De Europese 
Commissie heeft dan ook voorgeschreven dat iedere lidstaat elke 5 jaar geluidskaarten moet maken  
op basis van deze geluidsindicatoren. Hiermee wordt een onderling goed te vergelijken beeld verkregen 
van de geluidsituatie rondom een luchthaven
Effecten van geluid op gezondheid hebben ook de aandacht van wereld gezondheids- organisatie (WHO). 
In 2018 heeft de WHO op dit gebied richtlijnen gepubliceerd waarin ingegaan wordt op negatieve effecten die 
geluid van weg, spoor, luchtvaart en windturbines kan hebben op de gezondheid van omwonenden. Hierbij 
gaat het bijvoorbeeld over hartaandoeningen, een verhoogde bloeddruk, maar ook over de invloed op de 
leesvaardigheid van kinderen. De WHO beveelt aan om de geluidsbelasting van vliegverkeer te reduceren tot 
onder de 45 dB(A) Lden en 40 dB(A)Lnight om ernstige hinder en slaapverstoring van omwonenden te 
voorkomen. Ter uitvoering van een motie van de Tweede Kamer heeft de Minister RIVM gevraagd een 
onderzoek te doen waarin het Nederlandse beleid wordt vergeleken met de WHO richtlijnen en waarin 
wordt gekeken naar mogelijkheden om met dit WHO-advies het geluidbeleid te versterken. Dit onderzoek 
zal waarschijnlijk medio 2020 worden gepubliceerd. Om niet op de conclusies uit dit onderzoek vooruit te 
lopen zijn WHO-advieswaarden voor geluid niet in het plan-MER gebruikt. Ten behoeve van de 
Luchtvaartnota worden er voor luchtkwaliteit geen berekeningen uitgevoerd. Het hoge abstractieniveau  
van deze nota en de daar bijbehorende plan-MER leiden ertoe dat alleen de verbetering dan wel  
verslechtering ten opzichte van de huidige en referentiesituatie in beeld wordt gebracht.
Nota van Antwoord Betreffende zienswijzen op de NRD Luchtvaartnota 2020-2050 | 19

5 Bestuur
5.1 Inleiding
Het hoofdstuk Bestuur in de Luchtvaartnota gaat over de verdeling van verantwoordelijkheid tussen 
verschillende partijen en over de betrokkenheid van partijen bij de besluitvorming. De antwoorden  
op de zienswijzen zijn ingedeeld in drie categorieën: de plek die het hoofdstuk Bestuur inneemt  
in de Luchtvaartnota, de rol van de overheid, en de participatie van partijen. Het thema van bestuur  
is geen onderdeel van het plan-MER, maar vormt een eigen parallel traject. De commissie Cohen van  
het Overleg Fysieke Leefomgeving (OFL) zal een advies uitbrengen ten behoeve van de implementatie 
van het thema bestuur uit de Luchtvaartnota. 
5.2 Governance
Governance in de Luchtvaartnota 
Indieners geven aan dat de governance meegenomen moet worden in het plan-MER of het ‘Rad  
van de Leefomgeving’. Eén indiener geeft aan dat governance een belangrijk thema is dat specifiek 
aandacht verdient in de Luchtvaartnota. 
De wijze van besturen (‘governance’) van de luchtvaartsector is niet opgenomen in het plan-MER  
omdat het plan-MER met name gaat over effecten op leefomgeving en economie. In de Luchtvaartnota  
is een apart hoofdstuk opgenomen over de governance. De ingediende zienswijzen over de governance 
gaan vooral over de rol van de overheid, het belang van toezicht en handhaving, Europese regelgeving  
en de betrokkenheid van partijen. Al deze onderwerpen worden toegelicht in de Luchtvaartnota.
Rol van de overheid
Een indiener vraagt wat en wie precies wordt verstaan onder ‘overheid’. Indieners vragen zich af hoe 
het nationale instrumentarium, of de ontwikkeling daarvan, zich verhoudt tot Europese regelgeving. 
Indieners suggereren om in de Luchtvaartnota op de volgende punten in te gaan: hoe wenselijk is het 
om exploitatieverliezen van luchthavens af te dekken met overheidsgeld? In hoeverre past afdekken 
van exploitatieverliezen in Europees beleid? Wat is de verantwoordelijkheid van het ministerie bij het 
toezicht op de naleving van de Europese regelgeving? Indieners vragen zich af hoe de Luchtvaartnota 
zich verhoudt tot de Omgevingswet en een indiener stelt specifiek d at de informatievoorziening voor 
de Omgevingswet niet toereikend is voor de Luchtvaartnota. Insprekers geven aan dat de functie-
scheiding tussen de rol van initiatiefnemer en bevoegd gezag van een plan-MER of MER onduidelijk is. 
Meerdere insprekers geven het belang van (transparante) handhaving aan en dat deze op dit moment 
tekortschiet en het belangrijk is om het vertrouwen in de overheid terug te winnen. Meerdere 
insprekers geven aan dat er een gebrek is aan betrouwbare data en dat dit een risico is voor de politieke 
besluitvorming. Meerdere insprekers adviseren de adviezen uit de Proefcasus Eindhoven Airport  
te betrekken bij de totstandkoming van de Luchtvaartnota. 
Het thema ‘governance’ is belangrijk in de Luchtvaartnota en gaat onder andere over de verdeling van 
verantwoordelijkheid tussen betrokken partijen. De Rijksoverheid is verantwoordelijk voor Luchtvaartbeleid, 
waarbij de decentrale overheden verantwoordelijk zijn voor terreinen die raken aan het luchtvaartbeleid. 
Daarnaast moet in het nationale beleid rekening worden gehouden met Europese regels. Europese 
regelgeving wordt vertaald naar nationale regelgeving, waarbij nationale inspectiediensten toezicht 
houden op naleving van die regels. De scheiding van functies bij project-MER zijn wettelijk verplicht,  
bij een plan-MER ligt de keuze bij het bestuursorgaan. Zie een uitleg voor de keuze bij deze plan-MER 
paragraaf 2.2. De provincies worden op een passende manier betrokken bij besluitvorming over 
luchtvaart om te garanderen dat verantwoordelijkheden goed worden afgestemd en om te zorgen  
Nota van Antwoord Betreffende zienswijzen op de NRD Luchtvaartnota 2020-2050 | 21

Dhr. Van Geel is per 1 juli 2019 aangesteld als interim-voorzitter van de Omgevingsraad Schiphol (ORS).  
Hij geeft leiding aan de evaluatie van ORS, waarbij over de toekomstgerichte organisatie van de ORS  
wordt besloten in samenhang met de kaders uit de Luchtvaartnota. 
Nota van Antwoord Betreffende zienswijzen op de NRD Luchtvaartnota 2020-2050 | 23

Specifiek vragen indieners om het effect van het uitfaseren van verschillende categorieën geluidklassen 
van toestellen in beeld te brengen. 
In voorbereiding op de Luchtvaartnota is met veel belanghebbenden, (ervarings)deskundigen en kennis-
instellingen overlegd. In de mogelijke alternatieven die worden getoetst in het proces van het plan-MER 
komen diverse voorgestelde maatregelen aan de orde, zoals verschillende nachtregimes. Aangedragen 
alternatieven voor het gebruik van het luchtruim kunnen aan de orde komen in het programma 
Luchtruimherziening. Ook voor de Luchtruimherziening wordt een plan-MER opgesteld. De meer 
operationele maatregelen die in zienswijzen zijn aangedragen worden afgewogen in de besluitvorming  
over de Luchthavenbesluiten. Het in beeld brengen van effecten van uit faseren van verschillenden 
categorieën is te specifiek voor het abstractieniveau van een plan-MER De mogelijkheid van een 
luchthaven in zee valt buiten de reikwijdte van deze plan-MER. 
6.3 Grenzen stellen
Indieners stellen dat duidelijk wordt waar overlast en milieubelasting te verwachten is door baan-
gebruik en vlieghoogten te reguleren. Indieners stellen dat in deze gebieden beperkingen moeten 
worden gesteld aan de woningbouw om op die manier duidelijke grenzen te stellen. Dit vereiste 
geldt volgens indieners voor alle luchthavens. Volgens indieners gaat het erom dat wordt voorkomen 
dat de omgevingskwaliteit wordt aangetast door negatieve effecten van de luchtvaart. Op de regionale 
vliegvelden blijven de vliegtuigen lang laag vliegen en waaieren de vliegpaden ver uiteen. Indieners 
wijzen erop dat overschrijdingen van het toegestane geluid plaatsvinden. Zij stellen dat innovaties 
ten goede moeten komen aan verbetering van de leefbaarheid en niet aan meer vluchten.
In de zienswijzen wordt zowel aandacht gevraagd voor de luchtzijdige kant als de landzijdige kant van  
de luchtvaart. Gewezen wordt op de landzijdige effecten van baangebruik en vlieghoogte. Deze zijn 
bepalend voor waar en hoe de emissies neerslaan op de grond. De effecten op de grond worden vertaald 
naar gebruiksmogelijkheden en gebruiksbeperkingen van de gronden. Hier moeten de provincies  
en gemeenten rekening mee houden bij de ruimtelijke ontwikkelingen. Bij toekomstige wijzigingen aan  
de luchtzijdige kant wordt bezien of dit tot wijzigingen moet leiden van de ruimtelijke beperkingen.
Het programma Luchtruimherziening is gericht op een efficiënte inricht ing van het luchtruim, mede  
om de hinder terug te dringen die bewoners ervaren. Voor bepaalde luchthavens gelden daarom 
specifieke regels/afspraken die zijn vastgesteld in Luchthavenbesluiten. De normen en afspraken  
uit de Luchthavenbesluiten moeten te toetsen en te handhaven zijn. De Luchtvaartnota gaat in op 
verbetering van toetsing en handhaving.
Innovaties kunnen de landzijdige effecten van de luchtvaart beïnvloeden.
6.4 ‘Betere’ normen
Wetenschappelijke inzichten gebruiken
Indieners geven aan dat de geldende normen voor luchtvaart niet voldoen en verwijzen daarbij naar 
uitgebrachte en lopende onderzoeken. Zij noemen het WHO-advies over de gezondheidseffecten  
van geluid en het nog lopende onderzoeksprogramma van het RIVM naar de gezondheidseffecten van 
ultrafijnstof uit vliegtuigmotoren. Volgens indieners staan de gezondheidseffecten niet in verhouding 
tot gehanteerde normen en moeten gezondheidseffecten gevolgen hebben voor het toekomstig  
aantal toegestane vliegbewegingen. Zij stellen dat binnenlandse en buitenlandse onderzoeken moeten 
worden gebruikt bij het onderzoek naar effecten op de gezondheid. De onderzoeken zouden de fysieke 
metingen op de plek waar mensen wonen moeten gebruiken.
In het plan-MER wordt gerapporteerd over de getoetste effecten van de beleidsstrategieën. Deze  
rapportage geeft inzichten die worden gebruikt om keuzes te maken in de Luchtvaartnota. Bij deze toetsing 
wordt gebruik gemaakt van bestaande actuele kennis. Het WHO-advies wordt bestudeerd bij het uitwerken 
van het beleid van de Luchtvaartnota. 
Nota van Antwoord Betreffende zienswijzen op de NRD Luchtvaartnota 2020-2050 | 25

De maatregelen die indieners opperen, worden in de Luchtvaartnota afgewogen. Deels worden  
deze maatregelen expliciet getoetst in het plan-MER. Het gaat zowel om maatregelen aan de kant  
van de bron (de luchtvaart), als aan de kant van de ontvanger (de bewoner), waaronder mitigerende  
en compenserende maatregelen. 
Monitoring, toetsing en handhaving
Indieners stellen dat monitoring, toetsing en handhaving van belang zijn bij het toepassen van 
normen. Zij stellen ook dat metingen en onderzoek door GGD’s de hoeveelheid kennis over  
daad werkelijke gezondheidseffecten en hinder kunnen vergroten. Indieners vinden dat tijdig 
bijgestuurd moet worden als maatregelen in de praktijk anders uitpakken dan voorzien.
Toetsing, handhaving en monitoring komen aan de orde in de Luchtvaartnota. Er is een landelijke aanpak 
gericht op meten, rekenen en beleven van vliegtuiggeluid gestart. Het onderzoeksrapport van het RIVM,  
NLR en KNMI is eind 2019 gepubliceerd en de Minister gaat de aanbevelingen uit dat rapport opvolgen.  
De aanpak richt zich op versterking van de relatie tussen meten en berekenen van geluidbelasting. Ook 
worden mogelijkheden verkend om in beleid beter aan te sluiten bij hoe mensen geluidhinder ervaren.
6.6 Gezondheidseffecten van stofemissies door luchtvaart
Indieners stellen dat de gezondheidseffecten van ultrafijnstof uit vli egtuigen worden gebaga tel-
liseerd. Indieners zijn van mening dat de uitstoot van fijnstof en ultrafi jnstof alarmerend  
hoog is en stellen dat deze uitstoot zich voordoet in een gebied ruim om de luchthavens heen. 
Indieners vragen zich af wie bereid is om de gezondheidseffecten van luchtvervuiling te accepteren, 
zoals de verhoogde kans op dementie, Parkinson en multiple sclerose. Zij vragen zich ook af wat  
de gezondheidseffecten van ultrafijnstof voor de luchthavens zelf betek enen. Indieners wijzen  
ook op de gezondheidseffecten van stikstofoxiden.
Er is nog onvoldoende bekend over de gezondheidseffecten van ultrafijnstof door luchtvaart op  
de gezondheid. Daarom wordt een onderzoeksprogramma uitgevoerd door het RIVM. De bedoeling  
is dat dit programma in 2021 wordt afgerond. Voor zover mogelijk worden tussentijdse inzichten 
gebruikt voor het plan-MER en de Luchtvaartnota.
6.7 Geluid
Rekenmodellen volstaan niet
Indieners stellen dat het vliegtuiglawaai door taxiën en bij de start wordt onderschat, omdat  
het ministerie vliegtuiglawaai pas mee laat tellen voor de norm vanaf het moment dat de vliegtuig-
wielen los zijn van de baan. Indieners verzoeken dat grondgeluid wordt meegewogen, omdat  
de geluids belasting rond de banen anders enorm wordt onderschat. Zij stellen dat de normering  
en de toepassing van geluidsbelasting is gebaseerd op modelberekeningen en invoersets die niet 
voldoen, waardoor de berekende geluidsbelasting niet overeenkomt met de daadwerkelijke 
geluidsbelasting en de hinderbeleving. Indieners geven aan dat het hierbij gaat om piekwaarden  
en spreiding van het geluid en noemen specifiek de AWACS. Indieners geven aan dat het aantal 
klachten over geluidhinder toeneemt. Zij verzoeken dat de werkelijke geluidbeleving en metingen 
belangrijker worden in beleid. Indieners verwijzen hierbij naar onderzoek van GGD’s naar 
hinderbeleving.
Eind 2018 is een landelijke aanpak gericht op meten, rekenen en beleven van vliegtuiggeluid gestart.  
Het onderzoeksrapport van het RIVM, NLR en KNMI is eind 2019 gepubliceerd en de Minister gaat  
de aanbevelingen uit dat rapport opvolgen. Dat betekent dat ingezet wordt op het verbeteren van 
metingen en berekeningen en het versterken van de samenhang daar tussen. Daarnaast wordt de GGD 
gezondheidsmonitor gebruikt om geluidhinder door vliegverkeer te monitoren en nader onderzoek  
naar geluidhinder te doen. 
Nota van Antwoord Betreffende zienswijzen op de NRD Luchtvaartnota 2020-2050 | 27

7 Natuur en Landschap
7.1 Inleiding
Diverse zienswijzen gaan in op negatieve effecten van de luchtvaart op natuur, landschap en recreatie. 
Indieners maken zich zorgen over de aantasting van de natuurwaarden (flora en fauna), de aantasting 
van landschapswaarden en de recreatieve waarden (rust) in het algemeen en over specifieke gebieden.  
Indieners stellen dat er gebrek is aan groen, stille en schone gebieden, met name in de metropoolregio’s. 
Indieners vinden het volstrekt ongewenst om luchtvaart van Schiphol te spreiden naar regionale 
luchthavens, vanwege onevenredige aantasting van de laatste stilte- en  recreatiegebieden.
Het plan-MER kijkt naar de effecten van de luchtvaart op de natuur. In aanvulling op het plan-MER  
wordt een passende beoordeling uitgevoerd. Hierin wordt specifiek er ingegaan op mogelijke effecten 
van het luchtvaartbeleid op de natuur. 
7.2 Luchtvaart en natuurwaarden
Indieners stellen dat Natura 2000-gebieden, Nationale Parken en andere natuurgebieden zwaar 
worden belast door luchtvaart. Daarbij gaat het om de geluidsbelasting én de emissies/deposities. 
Indieners noemen specifieke gebieden, zoals rondom het vliegveld in Maastricht en Eindhoven.  
Zij stellen dat verder onderzoek nodig is naar het vliegverkeer en de vliegroutes en de effecten 
daarvan op Natura 2000-gebieden en de Nieuwkoopse Plassen in het bijzonder. Indieners verzoeken 
een passende beoordeling. Indieners stellen dat artikel 1.11 van de Wet Natuurbescherming met  
zich meebrengt dat handelingen die mogelijk schadelijk zijn voor de natuur primair achterwege 
worden gelaten.
Indieners wijzen specifiek op de stikstofdepositie door vliegverk eer en de gevolgen daarvan voor  
de natuur. Indieners vragen om in beeld te brengen met welke concrete maatregelen het ministerie 
ervoor gaat zorgen dat de stikstofbelasting rondom luchthavens en op Natura 2000-gebieden de 
komende jaren gaat afnemen. Gevraagd wordt naar de ruimte voor luchtvaart binnen de  programma-
tische aanpak van stikstof (PAS). Indieners stellen dat hierbij rekening moet worden gehouden met 
de uitspraak van de Raad van State over de houdbaarheid van de passende beoordeling die aan het 
PAS ten grondslag ligt. Indieners vragen specifiek naar de invloed van de luchtvaart ontwikkelingen 
op de luchthaven in Eindhoven in relatie tot ruimte binnen de PAS  
voor andere stikstofbelastende ontwikkelingen.
Indieners verzoeken ook dat de volgende effecten in de passende beoordeling worden betrokken:  
de effecten van vogelbeperkingengebieden, van beheer van vogels ten behoeve van de vlieg-
veiligheid, van verstoring en van sterfte van individuen van kwalificerende soorten door aanvaringen. 
Indieners geven aan dat het ministerie actief organisaties bij dient te betrekken, ook organisaties  
die niet eerder actief zijn benaderd en veel weten over deze gebieden.
Voor de luchtvaartnota is ook een Passende beoordeling opgesteld. De passende beoordeling is de 
wettelijke plantoets die hoort bij kaderstellende plannen waarvan een significant negatief effect op 
voorhand niet uitgesloten kan worden. Het doel van de passende beoordeling is:
• Het in beeld brengen van de risico’s op significant negatieve ef fecten op de natuurlijke kenmerken  
van het Natura 2000-netwerk als gevolg van het nieuwe beleid uit de Luchtvaartnota;
• Beschrijven van mitigerende maatregelen en/of beleidsaanpassingen die nodig zijn om significante 
effecten te voorkomen. 
Nota van Antwoord Betreffende zienswijzen op de NRD Luchtvaartnota 2020-2050 | 29

8 Ruimte
8.1 Inleiding
Het ruimtegebruik rond luchthavens wordt beïnvloed door vliegverkeer. Er spelen hier ook andere 
ruimtelijke opgaven vanuit woningbouw en economie die afgewogen moeten worden binnen het 
integrale ruimtelijke ordeningsproces.
8.2 Lokale en regionale ruimtelijke ontwikkelingen rond Schiphol
Indieners stellen dat het essentieel is dat er een compleet beeld wordt gegeven van de beperkingen 
die verdere groei van de luchtvaart oplegt aan woningbouw (mogelijke woningbouwlocaties)  
in de omgeving van luchthavens en de mogelijkheden voor het opwekken van windenergie (op zee). 
Indieners zijn van mening dat Schiphol enorm veel ruimte in beslag neemt; niet alleen de luchthaven 
zelf, maar ook de geluidscontouren. Indieners stellen dat ook door de planologische reservering  
voor de tweede, parallelle Kaagbaan, de ruimtelijke ontwikkelingen in de omgeving op slot worden 
gezet. Indieners benadrukken dat de luchtvaart – en de wensen om de luchtvaart te laten  
groeien – op gespannen voet staan met de belangen van de bewoners en gebruikers voor de gebieden 
rond de luchthavens. Door belastende emissies staat de kwaliteit van de leefomgeving onder druk en 
worden ontwikkelingsmogelijkheden verkleind. Dit bemoeilijkt andere opgaven in de 
Metropoolregio Amsterdam, zoals de woningbouw-, klimaat- en energieopgaven en mobiliteits-
vraagstukken. Indieners vragen specifiek om in het plan-MER te onderzoeken ten eerste wat de 
gevolgen zijn van de ruimtereservering van de parallelle Kaagbaan op de gebiedsopgaven en ten 
tweede of de ruimtelijke reservering moet worden aangehouden. Ook vragen indieners om een 
definitie van hoogbouw.
De balans tussen ruimte voor vliegen en wonen is belangrijk en vraagt om een zorgvuldige afweging, 
waarop in de Luchtvaartnota wordt ingegaan. De Metropoolregio kent een grote woningbouwopgave, 
terwijl hier ook beperkingen gelden vanwege de luchtvaart van en naar Schiphol. Hierbij gaat het zowel 
om het geluid als om veiligheid. Hoogbouw kan nadelig zijn voor de vliegveiligheid. Windturbines zijn 
specifiek verstorend voor radarapparatuur. Vanuit de beperkingen door de luchtvaart op de omgeving 
wordt er beslag gelegd op de ruimte. In het plan-MER wordt ingegaan op de effecten van de mogelijke 
inzet van een tweede, parallelle Kaagbaan. In de Luchtvaartnota wordt ingegaan op de vraag of de 
planologische reservering voor de tweede, parallelle Kaagbaan moet worden gehandhaafd. In de  
Luchtvaartnota wordt geen definitie van hoogbouw gegeven. 
8.3 Druk op de ruimte
De luchtvaart leidt tot inkomend toerisme. Indieners stellen dat de goedkope tickets en de groei  
van de luchtvaart leiden tot ‘overtoerisme’, waardoor vooral Amsterdam en bijvoorbeeld ook 
Giethoorn de enorme toeristenstroom niet aankunnen. Indieners wijzen op onleefbaarheid van  
de ruimte, omdat toerisme woningen onttrekt aan de oververhitte Amsterdamse woningmarkt. 
Indieners stellen dat het ministerie deze kosten moet meewegen bij de economische rekensom  
van het belang van de luchtvaart. Indieners pleiten voor een onafhankelijk onderzoek naar de prijzen 
van het gebruik van de luchtvaart en Schiphol. Daarbij willen zij onderzocht hebben hoe deze prijzen 
de werkelijke kosten dekken, waaronder zij ook verstaan: schade aan milieu en woningbouw. 
Indieners stellen dat de leefbaarheid van gebieden onder druk staat – sommigen noemen specifieke 
gebieden –, omdat mensen niet willen wonen in een gebied met overlast en er krimp optreedt. 
Nota van Antwoord Betreffende zienswijzen op de NRD Luchtvaartnota 2020-2050 | 31

9 Klimaat 
9.1 Inleiding
De impact van de luchtvaart op het klimaat is een belangrijk aandachtspunt in het luchtvaartbeleid.  
De ingediende zienswijzen binnen dit thema gaan onder andere in op de klimaatdoelen en voorstellen 
hoe de impact op het klimaat vermindert kan worden.
9.2 Het thema ‘klimaat’ in het plan-MER 
Diverse indieners stellen vragen of hebben opmerkingen over de reikwijdte in het plan-MER  
van het thema ‘klimaat’: wat wordt er onder klimaat wel en niet meegenomen in het plan-MER? 
Binnen de klimaatsystematiek van Parijs wordt CO -uitstoot van de internationale luchtvaart niet  
2
aan landen toegerekend. Aan de reductie van CO -uitstoot wordt voornamelijk gewerkt binnen  
2
de VN-organisatie voor de internationale burgerluchtvaart (ICAO). Om in het plan-MER toch inzicht  
te krijgen in het effect van maatregelen op de CO -uitstoot door de internationale luchtvaart is gekeken 
2
naar de CO -uitstoot (CO -voetafdruk) van de binnenlandse luchtvaart en de vanuit Nederland  
2 2
vertrekkende internationale luchtvaart voor de gehele vlucht (op basis van de in Nederland getankte 
kerosine). De emissies van de aankomende vluchten – en dus uit een ander land zijn vertrokken – worden 
niet meegeteld. De achterliggende gedachte daarvan is dat de CO -uitstoot van een retourvlucht 
2
verdeeld dient te worden over beide landen (o.a. om dubbeltelling te voorkomen). In het plan-MER  
is rekening gehouden met ontwikkelingen en effecten van vlootvernieuwing en zijn aannames gedaan 
over innovaties bij elektrisch vliegen en duurzame brandstoffen. Naast de CO -uitstoot is in het plan-MER 
2
ook gekeken naar niet-CO -emissies als NO en waterdamp, omdat die ook verband houden met klimaat. 
2 x
Over de bijdrage aan klimaatverandering van de niet-CO -emissies op grote vlieghoogte is nog veel 
2
onzeker ondanks langdurig wetenschappelijk onderzoek.
9.3 Suggesties voor de Luchtvaartnota
Indieners gaan in op beleidsopties die hun voorkeur hebben en stellen voor bepaalde maatregelen 
op te nemen in de Luchtvaartnota zelf. Bijvoorbeeld: Nederland een koploperrol laten vervullen  
bij het behalen van de klimaatdoelstellingen voor de internationale luchtvaart; het belang van 
mondiaal en Europees klimaatbeleid voor de luchtvaart en afspraken met buurlanden; schonere, 
energiezuiniger en stillere toestellen inzetten; bomen planten (of andere maatregelen) om de 
uitstoot van CO te compenseren; het aantal vluchten van en naar alle afzonderlijke Nederlandse 
2
luchthavens verminderen. 
Het ministerie neemt met aandacht kennis van deze punten. In het plan-MER zijn onder andere  
de effecten beoordeeld van een CO -plafond voor de internationale luchtvaart vertrekkend uit Nederland  
2
in combinatie met 95% CO -reductie ten opzichte van 1990 als doel voor 2050. De Luchtvaartnota  
2
is opgesteld op basis van position papers, zienswijzen, gevoerde gesprekken en de beslisinformatie  
uit het plan-MER. 
Nota van Antwoord Betreffende zienswijzen op de NRD Luchtvaartnota 2020-2050 | 33

Mede naar aanleiding van deze zienswijzen is in het plan-MER gekeken naar de effecten van de introductie  
van een CO -plafond in combinatie met een doel van 95% CO -reductie voor de internationale luchtvaart  
2 2
in 2050 ten opzichte van 1990. Dit is gedaan naar analogie van de vertaling door Nederland van het 
graden-Celsiusdoel van het Klimaatakkoord van Parijs naar de reductie van 95% van de binnenlandse 
emissies. In de Luchtvaartnota staat aangegeven welke klimaatdoelen Nederland nastreeft voor luchtvaart 
voor 2030 en 2050 en op welke manier deze doelen gehaald moeten worden. 
9.6 Alternatieve brandstoffen en aandrijvingen
Indieners wijzen op het belang van stimulering van innovatie in duurzame technologieën  
en alternatieve brandstoffen. Hiervoor is stimulering nodig met middelen vanuit de overheid en  
de luchtvaartsector. Indieners wijzen op de belangrijke rol die Nederland vervult in de distributie  
van kerosine in Noordwest-Europa. Om deze positie te behouden en om aan luchtvaartbrandstoffen  
te blijven verdienen, zou Nederland moeten inzetten op het leveren van duurzame brandstoffen, 
zoals bio kerosine en synthetische kerosine op basis van duurzame energie. Indieners wijzen  
op twee knel punten: voor biokerosine de beschikbaarheid en voor synthetische kerosine voldoende 
beschikbare duurzame energie. Aan de producenten van synthetische kerosine zou een jaarlijkse 
hoeveelheid duurzame energie toegewezen moeten worden die past binnen de duurzame energie-
ambities van Nederland als geheel. Indieners geven aan dat de producenten van biokerosine zich 
moeten houden aan de Europese RED II-richtlijn en aan de afspraken die binnen de Sustainable 
Aviation Fuel Users Group) (SAFUG) zijn overeengekomen. Andere indieners vinden dat geen gebruik 
gemaakt moet worden van biobrandstoffen om redenen van natuur en milieu, en landgebruik.  
Een indiener pleit ervoor dat elektrische vliegen hun batterijen onderweg mogen lozen net als 
reguliere vliegtuigen kerosine mogen lozen omdat dat de spelregels eerlijker zou maken. 
Het ministerie neemt kennis van deze suggesties. In de Luchtvaartnota is aangegeven in welke mate 
innovatie en gebruik van duurzame brandstoffen en aandrijvingen bij kunnen dragen aan het beheersen  
van de klimaatopgave. In het plan-MER zijn onder andere de effecten beoordeeld van de inzet van 
duurzame brandstoffen en elektrische vliegtuigen. Om te garanderen dat de biobrandstoffen die  
worden ingezet duurzaam zijn, zijn de Europese duurzaamheidseisen van de nieuwe Europese Richtlijn 
hernieuwbare energie (RED II) voor Nederland leidend. In ICAO-verband (VN-organisatie voor  
internationale burger luchtvaart) zet Nederland zich samen met EU-landen ervoor in om Europese 
duurzaamheids criteria te hanteren voor de biobrandstoffen die worden ingezet onder het  
compensatie- en reductie systeem CORSIA.
9.7 Uitfasering van vervuilende toestellen
Indieners vragen welke mogelijkheden er zijn om te sturen op een slimme en duurzame luchtvaart 
met zo min mogelijk hinder. Indiener stelt voor een strategie over te nemen die bij de industrie wordt 
gebruikt, waarbij de best beschikbare technieken als norm worden genomen. Daarmee bepalen 
koplopers het tempo van verduurzaming en worden achterblijvers gedwongen om dat tempo over  
te nemen in plaats van andersom. Diverse indieners vragen in beeld te brengen wat het effect is van 
uit faseren van toestellen in categorie C- en B. Zij vragen hoe snel die effecten te realiseren zijn  
en via welke instrumentarium effectief gestuurd en gestimuleerd kan worden dat oude toestellen  
(categorie C en B) sneller worden vervangen.
Het ministerie neemt kennis van deze suggesties. In de Luchtvaartnota is aangegeven hoe gestuurd  
gaat worden op slimme en duurzame luchtvaart en vlootvernieuwing. Het effect van specifiek uitfaseren 
van toestellen in categorie B- en C is in het plan-MER niet bekeken. In het plan-MER is gekeken naar  
de effecten in 2030 en 2050. 
Nota van Antwoord Betreffende zienswijzen op de NRD Luchtvaartnota 2020-2050 | 35

Het plan-MER heeft deze studies geïntegreerd en beoordeelt de effecten van een vliegbelasting van  
nog verder uiteenlopende opbrengsten, zonder dat daarbij is gekeken naar de precieze vorm van  
de belastingvarianten. Ook is in het plan-MER bekeken wat het effect is indien de opbrengst van een 
vliegbelasting geheel of gedeeltelijk wordt gebruikt voor het stimuleren van verduurzaming van de 
luchtvaart. In de Luchtvaartnota is aangegeven hoe innovaties voor duurzame luchtvaart gefinancierd 
zullen worden. 
Het kabinet vindt dat externe effecten in de prijs van vliegtickets tot uitdrukking gebracht moeten 
worden en geeft in de Luchtvaartnota aan hoe dit ingevuld wordt. Negatieve externe effecten van 
luchtvaart zijn bijvoorbeeld geluidshinder en uitstoot van fijnstof en C O . Het kabinet hecht om  
2
die reden sterk aan systemen als EU ETS en CORSIA (met ingang van januari 2021), waarmee luchtvaart-
maatschappijen respectievelijk in Europees verband en mondiaal voor hun CO -uitstoot (gaan) betalen.  
2
De luchtvaartsector bekostigt daarnaast haar eigen infrastructuur, terwijl dat voor andere modaliteiten 
meestal niet geldt. Om ervoor te zorgen dat de externe effecten nog beter in de prijs tot uitdrukking 
komen, heeft het kabinet in het regeerakkoord aangegeven zich in te zetten voor Europese afspraken 
over belastingen op luchtvaart. Daarnaast wordt bezien of een heffing op lawaaiige en vervuilende 
vliegtuigen mogelijk is. Indien beide routes onvoldoende opleveren, zou per 2021 een vlieg(ticket)
belasting kunnen worden ingevoerd. Daartoe is een wetsvoorstel ingediend.
10.4 Groeiende vraag als uitgangspunt
Indieners trekken de verwachte groei van de luchtvaart in twijfel. Ook menen zij dat de NRD  
uitstraalt dat groei van de luchtvaart in Nederland als uitgangspunt wordt genomen.
Voor de beantwoording is het van belang om onderscheid te maken tussen de verwachte (mondiale) 
vraag naar luchtvaart en het toestaan/beschikbaar stellen van luchthavencapaciteit, oftewel het aanbod. 
Ten eerste bestaat de verwachting, op basis van modelcalculaties, dat de mondiale vraag naar luchtvaart 
de komende jaren sterk blijft toenemen. IATA, de internationale brancheorganisatie voor luchtvaart-
1
maatschappijen, schat dat de passagiersaantallen in 2037 verdubbeld zijn ten opzichte van 2018. 
2
Vliegtuigbouwer Boeing heeft vergelijkbare prognoses. De groei vindt volgens Boeing en IATA met name 
plaats in Azië en is een gevolg van de toename in welvaart en bevolkingsomvang. Uit de geactualiseerde 
luchtvaartprognoses waarover de Kamer begin 2019 is geïnformeerd, blijkt dat ook de vraag in Nederland 
3
sterk blijft toenemen. 
Ten tweede gaat het om de vraag of Nederland bereid is om die verwachte groei van de vraag naar 
luchtvaart te faciliteren. Uit de zienswijzen valt op te maken dat indieners zich hierover zorgen maken  
en in sommige gevallen aannemen dat de capaciteitsgrenzen op de Nederlandse luchthavens zomaar 
worden opgerekt. Dit is echter niet het uitgangspunt in het plan-MER, en ook niet in de Luchtvaartnota.  
In de Luchtvaartnota wordt een afweging gemaakt tussen de voor- en nadelen van groei van  
de luchtvaart in Nederland en op basis daarvan een besluit genomen. Om hiervoor een inschatting  
te maken, is in sommige beleids strategieën in het plan-MER uitgegaan van luchtvaartgroei. Zie voor  
een uitgebreidere motivering het hoofdstuk over beleidsstrategieën. 
1 
Zie https://www.iata.org/pressroom/pr/Pages/2018-10-24-02.aspx. 
2 
Zie https://www.boeing.com/resources/boeingdotcom/commercial/market/commercial-market-outlook/assets/downloads/
cmo-2019-report-final.pdf . 
3 
Zie https://www.rijksoverheid.nl/documenten/rapporten/2019/03/05/geactualiseerd-luchtvaartprognosemodel-aeolus. 
Nota van Antwoord Betreffende zienswijzen op de NRD Luchtvaartnota 2020-2050 | 37

Daar staat tegenover dat indieners juist het positieve effect van luchtvaart naar voren brengen  
in hun zienswijze en daarbij zowel luchtvracht als vakantieverkeer noemen.
De economische voordelen van luchtvaart zijn onder meer de directe baten die samenhangen met 
bereikbaarheid. Meer reisopties, een korte reistijd en een hogere betrouwbaarheid van de reis dragen  
bij aan de welvaart van Nederlanders. Dit geldt voor zowel vakantiegangers als zakelijke reizigers. 
Daarnaast bestaan er indirecte effecten op bijvoorbeeld het vestigingsklimaat. Een goede bereikbaarheid 
maakt een potentiële vestigingsplaats aantrekkelijker. De clustering van bedrijven kan ook tot 
agglomeratievoordelen leiden en daarmee een stijging van de arbeidsp roductiviteit betekenen.  
Dit is bijvoorbeeld het geval in de luchtvrachtsector, waarbij een sterke concentratie van bedrijvigheid  
de efficiëntie van het vervoer bevordert. 
Bij de relatie tussen luchtvaart en de arbeidsmarkt suggereren indieners onder meer dat luchtvaart  
ten koste gaat van de inzet van arbeidskrachten in milieuvriendelijker sectoren. Er kunnen inderdaad 
substitutie-effecten optreden tussen arbeidsmarkten, maar het is niet bekend welke dat zijn. Het is niet  
na te gaan in welke sector iemand gewerkt zou hebben wanneer er geen baan in de luchtvaartsector 
beschikbaar was geweest.
Voor een overzicht van de relatie tussen luchtvaart en economie kan ten slotte de Kennisscan voor  
6
de Luchtvaartnota geraadpleegd worden. SEO heeft voor de Luchtvaartnota aanvullend onderzoek 
uitgevoerd naar het belang van netwerkkwaliteit en Decisio naar de economische bijdrage van Schiphol.
10.8 Regiofuncties
Indieners geven aan dat het belang van de regionale luchthavens voor de regionale economie  
wordt overschat en wijzen daarbij op de proefcasus Eindhoven. Ook wijzen indieners op negatieve 
econo mische effecten van luchtvaart in andere sectoren. Zij stellen dat de leefomgeving verslechtert 
en daardoor ook het lokale vestigingsklimaat. Indieners stellen dat de toeristische sector volgens  
hen lijdt onder de aanwezigheid van de regionale luchthavens.
Een visie op de rol van de regionale luchthavens is onderdeel van de Luchtvaartnota. Regionale lucht-
havens dragen bij aan de Nederlandse welvaart, doordat zij voorzien in een regionale vraag. De reistijd 
naar een regionale luchthaven is vanuit grote delen van het land korter dan de reistijd naar Schiphol.  
Ook zijn de luchthavenprocessen (incl. looptijd) vaak gunstig. Passagiers geven om die redenen vaak  
7
de voorkeur aan een regionale luchthaven. Regionale luchthavens zijn niet zo groot. Daarom ligt het 
voor de hand dat de indirecte baten ook niet zo groot zijn. 
De afweging tussen economie enerzijds en de (negatieve) effecten op milieu, klimaat en leefomgeving 
anderzijds komt uitgebreid aan de orde in het plan-MER en in de Luchtvaartnota. Dit blijkt bijvoorbeeld 
uit het toetsingskader, waarin indicatoren over die aspecten zijn opgenomen. Mocht uit bestaand 
onderzoek blijken dat luchtvaart regionale gevolgen heeft in andere economische sectoren, dan wordt 
dat meegenomen in de beoordeling in het plan-MER (zie toetsingskader: economische omgeving).
10.9 Verplaatsing Schiphol
Indieners geven aan dat de mogelijkheid van het verplaatsen van Schiphol naar zee nader bestudeerd 
moet worden, omwille van de leefomgeving rondom luchthavens.
De mogelijkheid van het verplaatsen van Schiphol naar zee is onderzocht. Met publicatie van de quick-
scan (februari 2019) is uitvoering gegeven aan de motie Paternotte/Van Brenk. De Tweede Kamer heeft 
op 9 oktober 2019 een plenair debat over de quickscan luchthaven in zee gevoerd. In de luchtvaartnota 
wordt inhoudelijk op de quickscan gereageerd. 
6 
Zie https://www.pbl.nl/sites/default/files/cms/publicaties/pbl-2018-kennisscan-luchtvaartnota-3424.pdf . 
7 
Zie https://www.kimnet.nl/publicaties/rapporten/2018/03/22/de-vliegende-hollander . 
Nota van Antwoord Betreffende zienswijzen op de NRD Luchtvaartnota 2020-2050 | 39

11 Mobiliteit
11.1 Inleiding
De ingekomen zienswijzen over het thema mobiliteit zijn onderscheiden naar vier hoofdonderwerpen: 
internationale bereikbaarheid van Nederland; netwerk/connectiviteit; personenvervoer en vrachtvervoer; 
verschillen of overeenkomsten tussen de trein en het vliegtuig. Over het laatste onderwerp kwamen  
de meeste zienswijzen binnen. 
11.2 Bereikbaarheid van Nederland
Veel indieners benadrukken het belang van (internationale) bereikbaarheid in Nederland, vanuit 
verschillende oogpunten. Allereerst stellen indieners dat de internationale bereikbaarheid van 
Nederland erg belangrijk is, maar dat deze niet enkel bereikt kan worden door groei van de luchtvaart. 
Zij wijzen aansluitend vaak naar andere vervoersmiddelen, zoals de trein of de bus merken op dat 
verschillende modaliteiten gelijkwaardig behandeld moeten worden, op nationaal of Europees 
niveau en vragen wat daarvoor nodig is. Indieners stellen dat de verschillende modaliteiten  
hetzelfde belastingniveau moeten hebben en stellen voor dat de luchtvaart eenzelfde belasting-
systeem gaat hanteren als andere vervoersmiddelen. Een indiener pleit voor een herconfiguratie  
van de baanconfiguratie van Schiphol. 
Het ministerie onderschrijft het belang van een nota waarin Luchtvaart en andere modaliteiten gelijke 
kansen worden geboden. In de Luchtvaartnota wordt de internationale reisbehoefte in samenhang 
bezien. Luchtvaart is, net als andere modaliteiten, een middel waarmee mensen zich verplaatsen.  
Daarbij moet de luchtvaart, net als andere sectoren, haar externe effecten compenseren. In het plan-MER 
zijn daarom verschillende maatregelen getoetst om de effecten te meten. Bij de verschillende beleids-
strategieën in het plan-MER wordt gekeken aan welke vereisten het internationaal mobiliteitssysteem 
moet voldoen.
In de hoekpunten wordt gekeken wat een andere baanconfiguratie van Schiphol, met een tweede 
Kaagbaan, voor effect zou hebben. De andere baanconfiguratie is op die manier – in beleidsterminologie 
– een bouwsteen voor beleid en valt binnen de reikwijdte van het plan-MER. Herconfiguratie van het 
banenstelsel is een toets die voor het plan-MER te gedetailleerd is en past niet bij het strategische niveau 
van de Luchtvaartnota. 
11.3 Europese samenwerking
Indieners geven aan dat gekeken moet worden naar luchthavencapaciteit op Europees niveau. 
Daarnaast stellen indieners dat bij deze Europese luchthavencapaciteit gekeken dient te worden naar 
ligging en bereikbaarheid. Als wordt gekeken naar de internationale bereikbaarheid van Nederland  
is groei van regionale luchthavens geen noodzaak volgens indieners, omdat buurlanden nabijgelegen 
vliegvelden hebben die bijdragen aan de Nederlandse internationale bereikbaarheid. Daarnaast 
wijzen indieners op het belang van Europese samenwerking op het spoor om goede internationale 
treinverbindingen te kunnen realiseren.
Een bredere beschouwing van het internationale mobiliteitssysteem is onderdeel van de Luchtvaartnota. 
Zowel in de nota zelf als in het plan-MER waarin grensoverschrijdende effecten zijn weergegeven.  
In de Luchtvaartnota wordt ook een visie geformuleerd over wat de Europese inzet is op het gebied  
van mobiliteit.
Nota van Antwoord Betreffende zienswijzen op de NRD Luchtvaartnota 2020-2050 | 41

11.7 Vrachtvervoer
Indieners vragen zich af in hoeverre vrachtvervoer aan bod komt in de Luchtvaartnota en hoe  
beleid daarover zich verhoudt met personenvervoer. Indieners stellen dat in de NRD onvoldoende  
is aangegeven hoe andere modaliteiten bijdragen aan het verduurzamen van vrachtvervoer. 
Indieners stellen ook dat in de Luchtvaartnota nagedacht moet worden over de mogelijkheden  
om vrachtvervoer van Schiphol naar alternatieve locaties te verplaatsen,  zoals de Maasvlakte.
Luchtvrachtvervoer maakt onderdeel uit van de Luchtvaartnota. Op Schiphol bestond in 2018  
3,2% van de vluchten uit vrachtverkeer (full freight). Onderzoek van Decisio (2019) laat zien dat  
ongeveer 25% van de toegevoegde waarde die Schiphol direct of indirect levert, is toe te schrijven aan 
vracht (full freight, plus belly freight). Ook op Maastricht Aachen Airport wordt vracht afgehandeld.
Luchtvracht levert een belangrijke bijdrage aan de netwerkkwaliteit op Schiphol en aan het rendabel 
maken van bepaalde verbindingen (via belly freight). Het vrachtsegment is daarom niet los te zien van 
het passagierssegment. Verplaatsing van luchtvrachtvervoer naar alternatieve locaties op grote schaal, 
zoals naar de Maasvlakte, is daarom vanuit operationeel oogpunt niet wenselijk. Voor sommige ladingen 
vracht is uitwijken naar Maastricht wel een optie. Maar voor een beperkt aantal vluchten, mede vanwege 
de (capaciteits)restricties die gelden op de luchthaven van Maastricht. Om het goederenvervoer over  
de weg en het water duurzamer te maken, zijn bij het Klimaatakkoord afspraken gemaakt. Bijvoorbeeld 
over het instellen van zero-emissiezones in steden in 2025, 30% reductie van de CO -uitstoot door 
2
achterland- en continentaal vervoer in 2030 en de inzet van biobrandstoffen in de binnenvaart. 
Nota van Antwoord Betreffende zienswijzen op de NRD Luchtvaartnota 2020-2050 | 43

het plan-MER wordt op de veiligheid een plus gezet door middel van een aantal maatregelen gericht  
op de werkwijze (meer integrale veiligheid), de mens (verbeteren veiligheidscultuur) en de infrastructuur 
(vereenvoudigen infrastructuur en gebruik ervan, automatiseren van processen etc.).
Luchtruim 
Indieners vragen zich af of veiligheid ook een integraal onderdeel zal zijn bij het proces van herindeling 
van het luchtruim.
Ja, in het proces van herindeling van het luchtruim worden maatregelen onderzocht die de veiligheid 
kunnen verbeteren. Voorbeelden daarvan zijn aanpassing van vliegroutes (vermijden bebouwing)  
en andere klim- en daalprofielen voor moderne vliegtuigen. 
Minder complexiteit
Indieners vragen zich af of luchtvaartprocessen veiliger worden als de processen minder complex zijn.
Luchtvaartprocessen minder complex maken, kan op verschillende manieren, onder andere door: 
vereenvoudigen van het luchtruim; automatiseren van complexe processen binnen luchtverkeersleiding; 
vereenvoudigen van luchthaveninfrastructuur (specifiek Schiphol) etc. He t ministerie onderzoekt,  
samen met sectorpartijen, verschillende mogelijkheden om de complexiteit te verminderen. Een minder 
complexe omgeving draagt zeker bij aan vermindering van de werkdruk van verkeersleiders. Binnen  
de kaders van het plan-MER worden bij een aantal scenario’s de veiligheidseffecten op hoofdlijnen 
onderzocht. Het gaat dan om scenario’s die bijdragen aan de vermindering van complexiteit.
Luchtvaartsystemen
Indieners vragen zich af of de continuïteit van vitale luchtvaartsystemen voldoende is geborgd  
en of er voldoende uitwisseling van kennis plaatsvindt over verbeteren van veiligheid.
Het ministerie heeft veel internationale contacten en bevordert sterk de uitwisseling van kennis.  
Verder beschikt het ministerie over enkele onafhankelijke kennisinstellingen die informatie kunnen 
verifiëren op juistheid en compleetheid. Het ministerie onderhoudt in Nederland door middel van  
participatieprocessen voor het State Safety Programma en het State Safety Actieplan contacten  
met alle sectorpartijen en bevorderd daarmee uitwisseling van kennis om de veiligheid voortdurend  
te kunnen verbeteren. Binnen de kaders van het plan-MER zijn de effecten van dit proces minimaal,  
maar worden zij wel beschouwd als onderdeel van een integrale beschouwing van de ontwikkelingen 
binnen veiligheid. 
12.5 Veiligheid andere luchtvaart
Indieners vragen zich af of de ontwikkelingen binnen de militaire luchtvaart ook in het plan-MER  
op effecten worden beoordeeld. Indieners vragen ook of de gevolgen voor militaire en kleine  
luchtvaart (incl. maatschappelijke vluchten) worden onderzocht.
De Luchtvaartnota 2020-2050 en het plan-MER richten zich op de ontwikkeling van de burgerluchtvaart.  
Als beleidsuitspraken ook over de militaire luchtvaart gaan, dan wordt dit expliciet vermeld. De inzet  
van de militaire luchtvaart wordt ingegeven door de grondwettelijke taak voor het waarborgen van  
de nationale veiligheid, de bewaking van het Nederlandse luchtruim, de inzet in conflictsituaties  
en de bestrijding van terrorisme en andere dreigingen. Het ministerie van Defensie is regelgever, 
beheerder en gebruiker van de militaire luchtvaart.
In het proces van de luchtruimherindeling worden de In het Plan-MER van de Luchtruimherziening zal 
worden onderzocht welke effecten de verschillende bouwstenen van de luchtruimherziening hebben, 
bijvoorbeeld de herinrichting van het noorden van het Nederlands luchtruim (het noordelijk oefengebied  
is sprake van het inrichten van nieuwe militaire oefengebieden en mogelijk grensoverschrijdende 
gebieden samen met andere EU-lidstaten. Het ministerie gaat ook een plan-MER voor het luchtruim-
herindelings proces uitvoeren.
Nota van Antwoord Betreffende zienswijzen op de NRD Luchtvaartnota 2020-2050 | 45

routes van en naar Schiphol, maar ook met het vrijhouden van een deel van het luchtruim dat nodig  
is voor militaire oefeningen. Deze aansluitroutes zijn zo ontworpen dat ze onder alle omstandigheden  
te vliegen zijn. De aangegeven hoogtes zijn minimale hoogtes. In de dagelijkse praktijk zullen vliegtuigen 
vaak eerder naar grotere hoogte mogen stijgen of later hun daling in mogen zetten. De veiligheid in het 
luchtruim staat daarbij altijd voorop.
In de eerste jaren na de opening van Lelystad Airport is er ruimte voor maximaal 10.000 vliegtuigbewegingen 
per jaar van en naar Lelystad Airport. Voorwaarden voor doorgroeien zijn (1) op de aansluitroutes belemme-
ringen wegnemen om zoveel mogelijk ongehinderd door te klimmen, die in de winter van 2021/2022 
worden gerealiseerd en (2) het verruimen van de luchtruimcapaciteit naar 45.000 vliegtuigbewegingen  
in de integrale luchtruimherziening. De huidige routes zijn bij de luchtruimherziening geen uitgangspunt.
13.3 Luchtruim
Evenwichtige verdeling
Indieners vragen zich af hoe het besluit tot spreiding dan wel concentratie in het luchtruim tot stand 
komt. Indieners verzoeken om bij het ontwerp van het luchtruim het vliegverkeer evenwichtiger  
te verdelen. 
Een van de doelen van het programma Luchtruimherziening is om het luchtruimgebruik efficiënt in te 
richten. Het ministerie ontwikkelt varianten van opties onder andere op basis van participatiegesprekken, 
gebruikersbehoeften, operationele mogelijkheden, wetten en regels en ambities. Uit die varianten  
wordt een specifieke keuze gemaakt. 
Geluidproductie van vliegtuigen op woonomgeving
Indiener maakt zich zorgen over geluidproductie van vliegtuigen op de woonomgeving. 
Het programma Luchtruimherziening onderzoekt kansen om de hinder voor omwonenden rond 
luchthavens te verminderen door later te dalen en sneller te stijgen. 
Prioritering vliegverkeer
Indieners vragen hoe de prioritering zal plaatsvinden van civiele, militaire en maatschappelijke 
vliegverkeersstromen.
In de Luchtvaartnota is aangegeven hoe het ministerie aankijkt tegen deze prioritering en welke kaders 
voor de luchtruimherziening worden meegegeven. In het programma Luchtruimherziening maakt het 
ministerie onder andere op basis van gebruikersbehoeften (zogenaamde ‘user requirements’) afwegingen 
hoe en op welke wijze verkeersstromen worden geaccommodeerd. 
Innovatie
Indieners noemen een scala aan innovatiemogelijkheden die van belang kunnen zijn bij de herziening 
van het luchtruim. 
Het programma Luchtruimherziening onderkent dat de komende decennia nieuwe technologie  
en technologische concepten beschikbaar komen die mogelijk relevant zijn voor de inrichting van  
het luchtruim. Het programma Luchtruimherziening houdt waar mogelijk rekening met die nieuwe 
technologie en stimuleert de ontwikk eling daarvan. Om die reden worden nieuwe concepten,  
technologieën en procedures waar mogelijk verkend en verzameld en beoordeeld of deze van belang 
kunnen zijn voor de herziening van het luchtruim.
Drones 
Indieners noemen vaak de invoering en het gebruik van drones. De vragen richten zich met name  
op het gebruik en veiligheid.
De integratie van drones in het Nederlandse luchtruim is een nieuw en breed onderwerp. Op nationaal  
en Europees niveau wordt gewerkt aan regels voor veilig gebruik van drones in het luchtruim.  
Het ontwerp van het luchtruim zal rekening moeten houden met drones.
Nota van Antwoord Betreffende zienswijzen op de NRD Luchtvaartnota 2020-2050 | 47

reservering gecontinueerd wordt. Voor een onderbouwd besluit is in de varianten die worden getoetst  
via het plan-MER, ook een variant opgenomen met aanleg van de TPK. Bovendien is specifiek aanvullend 
onderzocht wat de effecten zijn van de TPK op de veiligheid van de luchtvaart, de hinder in de omgeving 
van de luchthaven en de capaciteit van de luchthaven Schiphol.
Mensen in de omgeving betrekken
Indieners merken op dat er een groep mensen in de wijdere omgeving van Schiphol die hinder 
ondervinden, onvoldoende worden betrokken bij de plannen voor de ontwikkeling van Schiphol.
Bij het opstellen van de Luchtvaartnota bekijkt het ministerie hoe bewoners uit de wijdere omgeving  
van Schiphol kunnen worden betrokken. Het ministerie bekijkt daarvoor ook de evaluatie van de 
Omgevings raad Schiphol (ORS). In de ORS worden de bewoners uit de omgeving van Schiphol vertegen-
woordigd door tien clustervertegenwoordigers uit het 48-Lden-gebied. De Luchtvaartnota geeft kaders 
voor structurelere afspraken over rollen en verantwoordelijkheden van betrokkenen bij de luchtvaart. 
Effecten ontwikkeling
Indieners merken op dat niet enkel economische effecten, maar ook de schadelijke effecten  
op mens en milieu in de regio rond Schiphol in kaart moeten worden gebracht. Zij verzoeken dat die 
schadelijke effecten ook worden meegewogen in beslissingen over de ontwikkeling van Schiphol. 
Het plan-MER brengt de effecten in beeld van verschillende hoekpunten voor de luchtvaart in Nederland 
tot 2050. In de Luchtvaartnota wordt vervolgens het beleid voor de luchtvaart tot 2050 vastgesteld.  
De balans tussen economie en milieu, klimaat en leefomgeving speelt is hierin leidend. Voor Schiphol 
worden de milieueffecten in kaart gebracht in een MER specifiek voor Sch iphol, die wordt betrokken  
bij de Schiphol -besluitvorming.
Belangenafweging
Indieners geven hun zienswijze op het besluitvormingsproces rondom de ontwikkeling van Schiphol. 
Indieners geven aan dat (een versnelling van) groei op Schiphol onwenselijk is. Indieners verzoeken 
om de effecten van een Luchthavenverkeersbesluit voor Schiphol voor de periode na 2020 mee  
te nemen in de NRD. 
Bij de ontwikkeling van Schiphol worden alle belangen zorgvuldig afgewogen. Het ministerie spreekt 
daarom steeds met alle belanghebbenden. Ook hecht het ministerie belang aan het verslag van voor-
zitter Alders van de Omgevingsraad Schiphol van 30 januari 2019. Gezien de huidige situatie rondom  
de impact van het COVID-19 virus worden de consequenties van deze crisis op de voorgenomen 
besluiten voor de kortere termijn bestudeerd. Daarbij geldt dat het Nieuwe Normen en Handhavingsstelsel 
Schiphol (NNHS) zo snel als verantwoord juridisch wordt verankerd door een wijziging van het zogeheten 
Luchthavenverkeersbesluit. Het NNHS heeft tot doel het verkeer op Schiphol zo af te handelen dat  
dit de minste hinder voor de omgeving oplevert. Zo wordt een einde gemaakt aan de huidige praktijk  
van anticiperend handhaven door de Inspectie voor de Leefomgeving en Transport (ILT). Ook wordt  
de aangescherpte vierde baanregel, zoals geformuleerd in het verslag van de voorzitter van de 
Omgevingsraad Schiphol (ORS), de heer Alders, vastgelegd. Op termijn kan de sector groei verdienen 
langs de uitgangspunten en voorwaarden uit de Luchtvaartnota. Hier wordt de komende periode naar 
gekeken in het kader van de huidige ontwikkelingen rondom de impact van het COVID-19 virus.
Veiligheid en toename vluchten
Indieners vragen zich af of veiligheid voldoende gegarandeerd is bij het huidige aantal vlieg-
bewegingen op Schiphol. Is die veiligheid ook gegarandeerd indien het aantal vliegbewegingen  
op Schiphol toeneemt?
In het luchtvaartbeleid staat veiligheid op één. Schiphol kan zich alleen ontwikkelen als dit aantoonbaar 
veilig kan. De veiligheid op en rondom Schiphol wordt continu gemonitord. Daarnaast worden dit jaar 
aanvullende onderzoeken uitgevoerd. Zo onderzoekt het Koninklijk Nederlands Lucht- en Ruimtevaart-
centrum (NLR) in opdracht van het ministerie van IenW of groei op Schiphol veilig kan plaatsvinden.  
Ook bekijkt een onafhankelijk bureau in opdracht van het ministerie of de aanbevelingen uit het rapport 
‘Veiligheid vliegverkeer Schiphol’ van de Onderzoeksraad voor Veiligheid (OVV) goed zijn geïmplementeerd. 
Nota van Antwoord Betreffende zienswijzen op de NRD Luchtvaartnota 2020-2050 | 49

General Aviation bestaat onder meer uit:
• Zaken- en charterverkeer (Business Aviation)
• Vliegopleidingen voor verwerven en bijhouden van beroeps- en privébrevet
• Vliegtuigonderhoud (MRO = Maintenance Repair & Overhaul)
• Maatschappelijke vluchten (door/voor de overheid en voor veiligheid & milieu)
• Luchtfotografie en luchtkartering
• Reclameslepen, rondvluchten, recreatief verkeer
• Luchtvaartvertoningen (Air shows), kunstvliegen (aerobatics)
• Parachutespringen, zweefvliegen
• Deltavliegen, parapenten 
• Drones, PAL-V
Ontwikkeling en ruimte voor kleine luchtvaart
Indieners vragen zich af of er naast de groei van grote luchtvaart, voldoende aandacht is voor  
alle vormen van en ontwikkelingen in de kleine luchtvaart (General Aviation).
In de Luchtvaartnota wordt het belang van de activiteiten van de General Aviation onderkend  
en meegenomen. In het plan-MER worden de effecten van de diverse sce nario’s ook voor General 
Aviation onderzocht.
Wettelijke basis voldoende
Indieners vragen zich af of de huidige wettelijke basis voor veiligheid nog voldoende is voor  
General Aviation bij het hedendaagse gebruik van luchtruim en luchthavens.
In het plan-MER worden de effecten van de diverse scenario’s voor General Aviation onderzocht.  
Alle vormen van General Aviation worden beschouwd in het plan-MER, ook nieuwe vormen.  
Nieuwe vormen van luchtverkeer (zoals drones) brengen nieuwe risico’s mee, ook voor General Aviation.
13.6 Regionale Luchthavens
Breder kijken dan Luchthavenbesluit
Indieners geven aan dat voor Eindhoven Airport meer beperkende documenten gelden dan alleen  
het (voor onbepaalde tijd geldige) Luchthavenbesluit (2014), vanwege de medegebruikssituatie.  
Bij het Luchthavenbesluit is een Gebruiksvergunning voor de civiele luchtvaart van kracht, waarin, 
bovenop de beperkingen die het Luchthavenbesluit oplegt, nadere beperkingen staan. Indieners 
geven aan dat het geheel aan regelgeving rond Eindhoven Airport als referentiesituatie gezien zou 
moeten worden, en niet alleen het Luchthavenbesluit. 
In het plan-MER wordt als referentiesituatie voor Eindhoven uitgegaan van het Luchthavenbesluit 2014  
en van de geldende medegebruiksvergunning voor de civiele luchtvaart. Er geldt een maximum van 
43.000 civiele vliegtuigbewegingen en er gelden (beperkende) voorschriften over openingstijden  
en vluchten na 23 uur. 
Geluidsbelasting niet altijd herkenbaar
Indieners geven aan dat geluid het grootste deel van de geluidshinder veroorzaakt en dat veel 
mensen last hebben van een niet direct herkenbaar milieueffect (niet alleen door vliegtuigen). 
Indieners stellen dat de omgeving daardoor beperkt wordt in ontwikkelingen bij wonen met 
beperkingen voor de betrokken gemeenten en provincies tot gevolg. Indieners vragen zich daarom  
af hoeveel luchthavens er nodig zijn. Zij stellen dat met de grootste luchthavens Groningen airport 
Eelde (EHGG), Maastricht Aachen airport (EHBK), Rotterdam The Hague airport (EHRD) en Eindhoven 
airport (EHEH) al ruimschoots aan de vraag is voldaan. Indieners stellen dat er geen noodzaak 
bestaat voor Lelystad airport (EHLE), behalve dat het technisch geschikt moet zijn om een veilig 
alternatief te bieden voor kleine luchtvaart. Indieners dringen erop aan om vlieghoogtes en aan- en 
uitvliegroutes verder te beperken, zodat alle inwoners van Nederland weten waar de geluidshinder 
en milieubelasting optreedt. Zij stellen dat de LVNL die beperkingen momenteel uit economisch 
oogpunt – onder het mom van veiligheid – te ruim hanteert. Indieners geven aan dat een strakkere 
Nota van Antwoord Betreffende zienswijzen op de NRD Luchtvaartnota 2020-2050 | 51

genomen om de geluidshinder te verminderen, hebben onvoldoende resultaat gehad. Daarom heeft  
het ministerie een detailanalyse uit laten voeren naar de afhandeling van het vliegverkeer in de omgeving 
Maastricht-Luik door een onafhankelijk onderzoeksbureau. De detailanalyse is op 3 juli 2019 aan  
de Tweede Kamer aangeboden. Naar aanleiding van de resultaten van de analyse voert het ministerie 
overleg met de Belgische autoriteiten, waarbij Nederland zich inzet voor verdere maatregelen om  
de geluidshinder te beperken. Doel van die maatregelen moet zijn dat de situatie voor wat betreft  
het luchtverkeer van en naar de luchthaven Luik-Bierset boven Eijsden, teruggaat naar een situatie 
vergelijkbaar met vóór de luchtruimwijziging van 2013. Nederland blijft speciaal aandacht geven aan  
het tijdvak tussen 23.00 en 06.00 uur, wanneer het luchtverkeer van en naar Luik-Bierset de meeste 
geluidshinder geeft. Nederland en België hebben afgesproken een expertgroep in te stellen die  
de mogelijkheden voor vermindering van de geluidshinder gaat uitzoeken.
Nachtvluchten
Indiener geeft aan dat op een regionale luchthaven nachtvluchten voorkomen naar bijvoorbeeld 
Newark, Astana, Dubai, Anchorage.
De zienswijze heeft zeer waarschijnlijk betrekking op de regionale luchthaven Rotterdam The Hague 
Airport (RTHA). Het staat luchthavens en maatschappijen vrij om de bestemmingen van hun voorkeur 
aan te bieden, als ze binnen de vergunde ruimte blijven en zich houden aan de geldende luchtvaart-
verdragen. Op de bestemmingen waarnaar de indiener van de zienswijze verwijst, vinden vanaf RTHA 
geen passagiersvluchten plaats. Als deze bestemmingen zijn aangevlogen, dan gaat het vermoedelijk  
om klein zakelijk verkeer. Overigens valt deze vraag verder buiten de scope van het plan-MER traject.
13.7 Lelystad Airport
Klimaatakkoord Parijs
Indieners geven aan dat voor Lelystad Airport de CO -uitstoot zou moeten afnemen. Indieners geven 
2
ook aan dat het vanwege de klimaatafspraken van Parijs, niet langer verdedigbaar is dat de lucht-
vaartsector zich niet aan dezelfde eisen voor uitstootreductie hoeft te houden als andere sectoren. 
In het regeerakkoord ‘Vertrouwen in de toekomst, 2017-2021’ is over reductie van emissies gesteld  
dat de regering probeert meer te doen dan de toezegging die de EU gedaan heeft. Het kabinet neemt  
zich voor nationale emissiemaatregelen te nemen die bijdragen aan een reductie van de binnenlandse 
CO -uitstoot van 49 procent in 2030. Een nationaal klimaat- en energieakkoord dat nog moet worden 
2
gesloten, geeft dan voor verschillende sectoren aan welke doelstellingen zij moeten behalen. Specifiek 
voor de luchtvaart is gekozen voor een bredere aanpak, juist ook vanwege het feit dat de CO -uitstoot 
2
van de internationale luchtvaart veel groter is dan de uitstoot die onderdeel uitmaakt van de nationale 
emissies. Op mondiaal niveau worden voor de internationale luchtvaart afspraken gemaakt binnen  
ICAO, de VN-organisatie voor internationale burgerluchtvaart. De huidige afspraak is dat vanaf 2020, 
ongeacht de groei van de luchtvaart, de uitstoot van CO niet verder mag toenemen en dat bij toename 
2
van CO -emissies deze toename moet worden gecompenseerd door het kopen van emissierechten.  
2
Deze emissierechten vertegenwoordigen een hoeveelheid reductie die door andere bedrijven (in andere 
sectoren) is gerealiseerd. In 2050 moet de CO -uitstoot door internationale luchtvaart met 50 procent 
2
zijn teruggedrongen ten opzichte van 2005. Een belangrijk deel van deze reductie moet voortkomen  
uit het gebruik van duurzame brandstoffen, maar ook andere maatregelen moeten hieraan bijdragen, 
zoals technologische vernieuwing en infrastructurele en operationele maatregelen. Lelystad Airport  
en het verkeer dat daarop vliegt, is net als dat voor andere luchthavens geldt, onderdeel van het 
hierboven geschetste CO -beleid.
2
Ontwikkeling alternatief vervoer
Indieners geven aan dat door Lelystad Airport te openen de stimulans zal verflauwen om op zeer 
korte termijn alternatieve vervoersmogelijkheden te ontwikkelen. 
In de beleidsstrategieën van het plan-MER wordt ook gekeken naar de mogelijkheden van alternatieve 
vervoersmiddelen, zoals genoemd in een aantal zienswijzen. In de Luchtvaartnota wordt uiteindelijk  
een voorkeurspakket aan gecombineerde maatregelen opgenomen. 
Nota van Antwoord Betreffende zienswijzen op de NRD Luchtvaartnota 2020-2050 | 53

Het onderzoek naar het risico spitste zich toe op de luchtlaag tussen 0 en 300 meter, omdat de kans op 
een aanvaring met een vogel daar het grootst is. Uit dit onderzoek is naar voren gekomen dat het risico 
op aanvaringen met vogels in de omgeving van Lelystad Airport beheersbaar is, mits de vogelbewegingen  
goed worden gemonitord.
Na het onderzoek voor het MER uit 2014 zijn in twee aanvullende studies de effecten van vogel-
bewegingen op de vliegveiligheid onderzocht in verschillende hoogtebanden (0-1.800 meter en 
1.800-3.200 meter). 
1. Onderzoek 1.800-3.200 meter voor het geactualiseerde MER
Om de invloed van de spreiding van trekvogels (breedfrontvogeltrek) vast te stellen in relatie tot  
de ligging van de aansluitroutes (de band tussen 1.800 en 3.200 meter) zijn meerjarige data van  
de Koninklijke Luchtmacht (KLu) gebruikt. Deze data zijn verzameld met de KNMI-radar in De Bilt  
in de periode van 2012 tot en met 2017. Het radaronderzoek geeft op systematische wijze inzicht  
in de aanwezigheid van vogels op verschillende hoogtes. Gegevens over de dichtheid van vliegende 
vogels worden onttrokken aan de bundel van een weerradar (zoals de KNMI-radar). De methode  
die daarvoor wordt gebruikt, is gevalideerd met tellingen. De gegevens zijn onttrokken aan de radar  
die het dichtst bij Lelystad Airport ligt. Deze radar is representatief voor de breedfrontvogeltrek boven 
Lelystad Airport en de tijdelijke aansluitroutes. De Koninklijke Luchtmacht (KLu) en het onderzoeksbureau  
hebben nauwe afstemming gehad: de ervaringen van de KLu bij vogeltrekradar en het uitgeven  
van vogeltrekwaarschuwingen zijn gebruikt; de KLu heeft het onderzoeksbureau geïnstrueerd over   
de manier waarop data van de KLu verwerkt en geïnterpreteerd moeten worden; de KLu heeft de analyse 
van de data in de conceptrapportage van het onderzoeksbureau beoordeeld. Deze data geven een 
representatief beeld van de breedfrontvogeltrek over het gebied dat relevant is voor de nadering- en 
vertrekroutes van Lelystad Airport. De conclusie is dat er op de aansluitroutes, in de hoogteband van  
1.800 en 3.200 meter, geen sprake is van een duidelijk verhoogd risico van vogels voor het luchtverkeer. 
2. Onderzoek 0-1800 meter voor het geactualiseerde MER
Dit onderzoek dat na de actualisatie van het MER is uitgevoerd, richtte zich op het risico van aanvaringen 
met vogels in de hoogteband tussen 0 en 1.800 meter. Uit het rapport van mei 2018 komt naar voren  
dat er geen extra aandacht nodig is voor de vliegbewegingen van trekkende vogels in de luchtlagen 
boven 600 meter.
Nulmeting
Van september 2017 tot september 2018 heeft de provincie Flevoland samen met de exploitant van 
Lelystad Airport een nulmeting uitgevoerd op en in de directe nabijheid van de luchthaven. Het resultaat 
van de nulmeting heeft geen bijzonderheden opgeleverd en bevestigt het beeld dat in het MER is bepaald, 
namelijk dat het risico op aanvaringen met foeragerende vogels in de omgeving van Lelystad Airport 
beheersbaar is, zo lang dit goed gemonitord wordt. Op basis van de resultaten van dit onderzoek  
en de nulmeting wordt monitoring ingericht. 
Verstoring
Naast deze onderzoeken over aanvaringen met vogels is bij het ontwerp van de vliegroute  
rekening gehouden met Natura 2000-gebieden. Zoals ook voorgesteld in het Aldersadvies uit 2014,  
is de vlieghoogte boven Natura 2000-gebieden minimaal 3000 voet. Op deze wijze wordt voorkomen  
dat er verstoring van beschermde vogels plaatsvindt door groot luchtverkeer aan de randen van  
de Flevopolder en in de aangrenzende Natura 2000-gebieden. Bovendien zijn de routes zo gekozen  
dat niet over de Oostvaardersplassen wordt gevlogen.
Het MER brengt ook de mogelijke effecten op de natuur in beeld, net zoals dat voor de andere milieu-
aspecten is gebeurd. Er is zowel naar Natura 2000-gebieden als naar de Ecologische Hoofdstructuur  
en stiltegebieden gekeken. De algemene conclusie is dat er geen vernietiging van natuur- of leefgebied 
plaatsvindt als gevolg van ruimtebeslag, dat er geen verdroging of vernatting plaatsvindt en dat  
de uit breiding geen barrière-werking veroorzaakt. 
Nota van Antwoord Betreffende zienswijzen op de NRD Luchtvaartnota 2020-2050 | 55

er met EU-lidstaten worden samengewerkt met soortgelijke uitdagingen. Naast de herziening van  
de Europese slotverordening zullen lagere tarieven dan Schiphol, nieuwe sturingsinstrumenten  
en/of een nieuwe VVR er aan bijdragen dat Lelystad Airport ook voor de resterende 20.000 vliegtuig-
bewegingen – na 25.000 vliegtuigbewegingen – de rol van overloopluchthaven kan blijven vervullen  
ten behoeve van de versterking van de netwerkfunctie van Schiphol. 
Artikel 21 Grondwet
Indieners stellen dat de overheid bij Lelystad Airport haar plichten uit artikel 21 Grondwet verzaakt, 
namelijk de zorg voor het milieu (art. 21 Gw: ‘De zorg van de overheid is gericht op de bewoon-
baarheid van het land en de bescherming en verbetering van het leefmilieu’). 
De Commissie m.e.r. heeft tot taak onafhankelijk advies te geven over het opgestelde MER voor de 
voorgenomen activiteit. In dit advies oordeelt de Commissie als volgt: ‘De actualisatie van het MER’14  
is naar het oordeel van de Commissie gestructureerd aangepakt door eerst de effecten van de invoerfouten 
te onderzoeken en vervolgens van ieder nieuw inzicht en uitgangspunt de gevolgen voor de geluids-
belasting in beeld te brengen. Ook de uitgevoerde kwaliteitscontroles zijn grondig gedocumenteerd en 
alle gebruikte invoergegevens zijn toegevoegd. Dat alles maakt het MER’18 in grote mate verifieerbaar.’  
‘De Commissie is van oordeel dat het MER’18 alle aspecten beschouwt die moesten worden geactuali-
seerd. De overige gegevens uit het MER’14, zoals bijvoorbeeld de gegevens over effecten op de natuur, 
zijn nog voldoende actueel. De Commissie concludeert dat het MER’18 alle essentiële informatie over  
de geactualiseerde milieueffecten van het voorgenomen gebruik van Lelystad Airport bevat, zodat  
de minister van Infrastructuur en Waterstaat het milieubelang volwaardig kan meewegen in haar besluit 
over dat gebruik.’ Daarmee is het MER volledig en afgerond. 
Luchthavenbesluit Lelystad Airport
Indieners stellen dat het ontwerp-Luchthavenbesluit Lelystad van 14 december 2018 feitelijk geen 
onherroepelijke status kent en daarmee een onzekere factor is. 
Het Luchthavenbesluit Lelystad Airport is reeds in 2015 vastgesteld. Het betreft hier een wijziging op dit 
luchthavenbesluit dat een gevolg is van de actualisatie van het MER. Van 11 januari t/m 21 februari heeft 
het ontwerpbesluit tot wijziging van het Luchthavenbesluit Lelystad ter visie gelegen. Na afronding van 
de voorhang en het advies van de Raad van State wordt het definitieve Wijzigingsbesluit vastgesteld.
Opening Lelystad Airport
Indieners verzoeken gehoor te geven aan de massale oproep van burgers, gemeenten, provincies, 
bedrijven en maatschappelijke organisaties om Lelystad Airport voorlopig niet te openen voor 
groothandelsverkeer, maar eerst het luchtruim helemaal opnieuw in te delen (schone lei), zodanig 
dat vliegtuigen van en naar Lelystad Airport te allen tijde kunnen vliegen volgens stijg- en daal-
patronen die aansluiten bij de internationale principes van CCO en CDO (Continuous Climb and 
Descent Operations). 
Ondanks dat het luchtruim nog niet is herzien, voldoen de tijdelijke aansluitroutes met maximaal 10.000 
vliegtuigbewegingen handelsverkeer per jaar aan alle wettelijke normen. De milieu-, veiligheids- en 
gezondheidseffecten zijn uitgebreid onderzocht in de verschillende MER-onderzoeken. Voor de tijdelijke 
situatie met maximaal 10.000 vliegtuigbewegingen handelsverkeer per jaar is onderzocht of de milieu-
effecten binnen grenzen blijven, zoals berekend voor de eindsituatie met 45.000 vliegtuigbewegingen 
handelsverkeer per jaar. 
Verder zijn de routes naar aanleiding van uitgebreide inspraakprocedure op veel plaatsen verbeterd; 
onderdeel daarvan zijn de inboundroutes uit het noorden en het oosten die te typeren zijn als een 
glijvlucht. Voorts is het mogelijk gebleken om vooruitlopend op de luchtruimherziening maatregelen  
te treffen om ongehinderd doorklimmen mogelijk te maken. Er bestaat geen definitie van ‘laagvliegen’.  
Bij Lelystad Airport wordt het begrip ‘laagvliegen’ ook wel gebruikt om aan te geven dat op bepaalde 
stukken van de routes het Lelystad verkeer onder het Schiphol verkeer moet blijven, en daardoor  
niet altijd ongehinderd kan doorklimmen. In de startbeslissing luchtruimherziening (april 2019) zijn 
maat regelen aangekondigd die deze belemmeringen tot ongehinderd doorklimmen zullen wegnemen.  
Dit is uiterlijk winter 2021/2022 gerealiseerd. Hiermee zijn er de facto geen ‘laagvliegroutes’ meer. 
Nota van Antwoord Betreffende zienswijzen op de NRD Luchtvaartnota 2020-2050 | 57

 Bijlage  1 
Internationale reactie op zienswijze
Indieners van internationale zienswijzen stellen de volgende punten aan de orde:
Indieners hebben vragen over de mogelijke grensoverschrijdende impact op het Belgische luchtruim 
en het grondgebied. Indieners verzoeken deze impact te onderzoeken. Indieners verzoeken ook  
de mogelijke grensoverschrijdende impact expliciet te benoemen in de Luchtvaartnota en in een 
apart onderdeel op te nemen.
In het plan-MER van de Luchtvaartnota is een aparte paragraaf over grensoverschrijdende milieueffecten 
opgenomen. Afhankelijk van de situatie zullen de grensoverschrijdende milieueffecten tot in relevant 
detailniveau worden onderzocht.
Indieners verzoeken rekening te houden met het overleg dat plaatsheeft tussen het Belgische 
ministerie van Defensie, het Nederlandse ministerie van Defensie en het Rijksvastgoedbedrijf  
over een wettelijke bescherming van het luchtruim van de militaire vliegvelden boven het 
Nederlandse grondgebied. 
De afstemming over het gebruik van dit deel van het luchtruim is geen onderdeel van de Luchtvaartnota. 
Wel zijn reeds gesprekken gaande of worden afspraken gemaakt over het obstakelbeheer over  
de grenzen heen. Dit vraagt momenteel geen expliciete extra aandacht van de luchtvaartnota. 
Indieners wensen betrokken te blijven bij het verdere proces en op de hoogte gehouden te worden 
van participatiemogelijkheden. 
Na Publicatie van de ontwerp-Luchtvaartnota zal deze samen met het Plan-MER in Nederland  
en in de buurlanden ter inzagen worden gelegd. Hiervoor zal een samenvatting van de Luchtvaartnota  
en het Plan-MER worden vertaald in het Frans, Duits en Engels. 
Nota van Antwoord Betreffende zienswijzen op de NRD Luchtvaartnota 2020-2050 | 59

