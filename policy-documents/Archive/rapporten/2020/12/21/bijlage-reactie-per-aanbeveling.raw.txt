Bijlage – Reactie per aanbeveling  
 
Thema Caribisch deel van het Koninkrijk  
Aanbeveling:  Aruba, Curaçao en Sint Maarten  
Nummer  6 
Gebaseerd op artikel Verdrag van Istanbul 2 
Gebaseerd op artikel Statuut voor het Koninkrijk der Nederlanden     38 
Verantwoordelijk departement VWS 
JenV 
OCW 
 
Omschrijving 
GREVIO dringt er bij het Koninkrijk der Nederlanden op aan een uitvoeringsplan op te stellen en alle 
mogelijke maatregelen te nemen, waaronder financiële, om Aruba, Curaçao en Sint Maarten aan te 
moedigen de bepalingen van het Verdrag van Istanbul te ratificeren en uit te voeren. 
  
Reactie aanbeveling  
De Caribische landen (Aruba, Curaçao en Sint Maarten) zijn autonoom binnen het Koninkrijk en 
daarmee zelf verantwoordelijk voor de uitvoeringswetgeving en het beleid dat nodig is voor de 
ratificatie van het Verdrag van Istanbul. Er is geen onderlinge regeling op grond van het Statuut voor 
het Koninkrijk der Nederlanden dat de samenwerking tussen Nederland en de Caribische landen op 
het onderwerp huiselijk geweld en kindermishandeling regelt. Wel werken sinds 2014 de vier landen 
(Nederland, Aruba, Curaçao en Sint Maarten) en de drie openbare lichamen van Caribisch Nederland 
(Bonaire, Sint Eustatius en Saba) samen in de ambtelijke Interlandelijke Taskforce Kinderrechten, dat 
onder andere het onderwerp huiselijk geweld en kindermishandeling beslaat. Visieontwikkeling, 
samenwerking, kennisdeling, uitwisselen van best practices, en monitoren zijn belangrijke taken van 
de Taskforce. Verder organiseert het ministerie van VWS sinds 2017 de tweejaarlijkse werkconferentie 
No Mas No More waar de aanpak van huiselijk geweld in het Koninkrijk der Nederlanden wordt 
besproken. Een concrete uitkomst van deze werkconferentie is het project inter(ei)landelijke opvang 
dat afgelopen zomer is gestart. Het doel van dit project is het mogelijk maken om gestructureerd 
(vrouwelijke) slachtoffers van huiselijk geweld die in een onveilige situatie zitten, op te vangen op een 
ander (ei)land dan het (ei)land waar het slachtoffer woont. De volgende werkconferentie No mas No 
More staat gepland voor volgend jaar.  
Sinds publicatie van het rapport zijn er weer stappen gezet. Op recente uitvraag daartoe, geeft Sint-
Maarten aan dat er wordt gewerkt aan de realisatie van de uitvoeringswetgeving. Curaçao geeft aan 
dat het land al voldoende uitvoeringswetgeving aanwezig heeft. Aruba heeft in de Memorie van 
Toelichting bij de goedkeuringswet aangegeven ratificatie van het Verdrag wenselijk te achten en acht 
het noodzakelijk om de benodigde uitvoeringwetgeving gereed te hebben. Op Aruba is de 
interdepartementale Commissie Mensenrechten enige tijd geleden begonnen met het opstellen van 
een implementatieplan met betrekking tot de uitvoeringswetgeving. Hierbij wordt in kaart gebracht 
wat er nodig is aan wetgeving en beleid om te kunnen voldoen aan de verdragsverplichtingen. Dit 
onderzoek is momenteel nog in ontwikkeling. In de rapportage over de aanbevelingen zal nader in 
worden gegaan op de voortgang van de stappen naar ratificatie van de Caribische landen. 
 
 
1 
 

Thema Gendersensitiviteit  
 
Huiselijk geweld raakt vrouwen disproportioneel en daarmee is gender één van de oorzaken van 
geweld tegen vrouwen. In het Nederlandse beleid ligt de focus niet zozeer op gender als oorzaak  van 
het geweld. Het is van belang is hier aandacht voor te hebben. Daar waar stappen zijn of worden 
genomen náást de opdracht die momenteel wordt uitgevoerd, worden ze hier genoemd.  
 
Aanbeveling:  Weerspiegelen begrip   
Nummer  15 
Gebaseerd op artikel van Verdrag van Istanbul 2 en 3 
Verantwoordelijk departement VWS 
JenV 
OCW 
 
Omschrijving 
GREVIO moedigt de Nederlandse autoriteiten sterk aan erop toe te zien dat alle beleids- en 
wetgevende maatregelen die worden genomen bij de uitvoering van het Verdrag van Istanbul 
duidelijker het begrip weerspiegelen dat geweld tegen vrouwen – in en buiten afhankelijkheidsrelaties 
– gendergerelateerd geweld is dat tegen vrouwen gericht is, omdat ze vrouw zijn of dat hen 
buitenproportioneel treft. 
 
Aanbeveling:  Herzien aanpak   
Nummer  33 
Gebaseerd op artikel van Verdrag van Istanbul 6 
Verantwoordelijk departement VWS 
JenV 
OCW 
 
Omschrijving 
GREVIO dringt er bij de Nederlandse autoriteiten op aan de genderneutrale aanpak te herzien en de 
genderanalyse van wetgeving en beleid te implementeren en erop toe te zien dat al het beleid inzake 
de bestrijding van geweld tegen vrouwen en huiselijk geweld gendersensitief is, gebaseerd op een 
gendergerelateerd inzicht in geweld tegen vrouwen en huiselijk geweld, en een effectief beleid ten 
behoeve van de gelijkheid van vrouwen en mannen te implementeren evenals de eigen kracht van 
vrouwen te bevorderen. 
Aanbeveling:  Gecoördineerd nationaal beleid  
Nummer  44 
Gebaseerd op artikel verdrag van Istanbul 7 
Verantwoordelijk departement VWS 
JenV 
OCW 
 
 
 
3 
 

Reactie aanbeveling  
In artikel 10 van het Verdrag staat: “de partijen wijzen een of meer officiële organen aan of stellen die 
in, die verantwoordelijk zijn voor de coördinatie, implementatie, toezicht op en toetsing van beleid en 
maatregelen ter voorkoming en bestrijding van alle vormen van geweld waarop dit Verdrag van 
toepassing is.”  
Nederland spant zich samen met maatschappelijke partijen in voor het bestrijden van geweld tegen 
vrouwen, ook wel bekend als gendergerelateerd geweld. De verschillende departementen dragen elk 
vanuit de eigen verantwoordelijkheid bij aan de aanpak van gendergerelateerd geweld. Zo ligt de focus 
bij het ministerie van VWS primair op zorg en hulp aan slachtoffers, richt het ministerie van JenV zich 
op de civielrechtelijke, bestuursrechtelijke en de strafrechtelijke aanpak en wordt vanuit het ministerie 
van OCW vooral gewerkt aan preventie en op de onderliggende oorzaken van gendergerelateerd 
geweld, zoals ongelijkheid tussen mannen en vrouwen en stereotype opvattingen over mannelijkheid 
en vrouwelijkheid.  
De minister van VWS is coördinerend bewindspersoon voor de aanpak van huiselijk geweld en 
kindermishandeling. In het landelijk actieprogramma Geweld hoort nergens Thuis is een landelijk 
programmateam gevormd dat de regionale aanpak ondersteunt en samen met de landelijke 
stuurgroep de voortgang van de acties uit het programma van alle partijen volgt en realiseert.  
Een extra coördinerend orgaan die als kerntaak de ministeries aan elkaar zou moeten verbinden, zou 
niet ten goede komen aan coherent beleid, het zou namelijk een extra ‘laag’ afstemming vergen. We 
zetten erop in de samenhang tussen de ministeries waar mogelijk te versterken.  
Wij zijn op basis van bovenstaande informatie van mening dat de coördinatie tussen de ministeries 
hiermee voldoende vorm krijgt, hetgeen in lijn is met artikel 10 van het Verdrag.  
 
Aanbeveling:  Verzamelen data   
Nummer  72 
Gebaseerd op artikel verdrag van Istanbul 11 
Verantwoordelijk departement VWS 
JenV 
OCW 
 
Omschrijving 
Teneinde de aard van de relatie van de pleger met het slachtoffer en de gendergerelateerde aard van 
het geweld efficiënter te documenteren, moedigt GREVIO de Nederlandse autoriteiten sterk aan om 
gestandaardiseerde gegevenscategorieën te ontwikkelen – met verplichte toepassing door 
rechtshandhavende instanties, de rechterlijke macht en alle overige relevante partijen – inzake sekse 
en leeftijd van het slachtoffer en de pleger, hun relatie, het soort geweld en de geografische locatie. 
GREVIO moedigt ook de Nederlandse immigratiedienst aan een systeem voor het verzamelen van 
gegevens in te voeren waarmee de asielverzoeken worden vastgelegd op basis van gendergerelateerde 
vervolging. 
 
Reactie aanbeveling  
Naar aanleiding van deze aanbeveling hebben de ministeries van VWS en JenV een gesprek gevoerd 
met Veilig Thuis. Tijdens dit gesprek bleek dat meer nodig om de mogelijkheden te verkennen. Deze 
vraag wordt om die reden meegenomen in de opdracht die in het kader van gendersensitiviteit is 
uitgezet.  Gegevens met betrekking tot het geslacht en de relatie van slachtoffers en daders worden 
5 
 

 Thema Opvang 
 
Aanbeveling: Opvangvoorzieningen   
Nummer  165 
Gebaseerd op artikel verdrag van Istanbul 23 
Verantwoordelijk departement VWS 
 
Omschrijving 
GREVIO moedigt de Nederlandse autoriteiten aan erop toe te zien dat hun inspanningen 
opvangplaatsen te verspreiden over het hele land niet leidt tot een blijvend verlies aan 
opvangvoorzieningen. Bovendien moedigt GREVIO de Nederlandse autoriteiten sterk aan de 
opvangvoorzieningen uit te breiden om zo te voldoen aan de minimumnorm van één gezinsplaats per 
10.000 hoofden van de bevolking. 
 
Reactie aanbeveling  
Nederland had in 2016 500 opvangplekken voor vrouwelijke slachtoffers van geweld. Volgens de norm 
van GREVIO zouden dit 1700 plekken moeten zijn. De norm die GREVIO hanteert, dateert uit de periode 
2006 – 2008. In die periode is, voorafgaande aan het Verdrag van Istanbul, een “Taskforce to prevent 
and combat violence against women and domestic violence” ingesteld. In het eindrapport van deze 
taskforce is de standaard opgenomen van 1 opvangplaats per 10.000 inwoners. Deze standaard is 
vervolgens meegenomen in het ontwikkelproces en uiteindelijk vastgelegd in de tekst van de 
conventie en de toelichting (paragraaf 135). 
Het ministerie van VWS heeft, naar aanleiding van signalen over een tekort aan opvangplekken acute 
crisissituaties in de vrouwenopvang, samen met de VNG en in samenwerking met Valente (de 
brancheorganisatie van instellingen die opvang aan vrouwelijke slachtoffers van geweld bieden) in 
2019 een onderzoek laten uitvoeren naar de beschikbaarheid van opvangplaatsen in deze situaties. 
Uit het onderzoek bleek dat in 2019 146 keer alternatieve opvang geboden is omdat binnen de 
daarvoor bedoelde opvang geen plek beschikbaar was. Gemeenten werken momenteel met de 
instellingen aan het verbeteren van de in-, door- en uitstroom. Het ministerie van VWS heeft hiervoor 
én voor het organiseren van voldoende opvangplaatsen vanaf 2020 jaarlijks structureel 14 miljoen 
beschikbaar gesteld aan gemeenten. 
Op het moment dat de in- door- en uitstroom optimaal verloopt, wordt duidelijk wat de werkelijke 
behoefte is aan opvangplaatsen. Ten aanzien van de uitstroom spelen diverse factoren een rol, zoals 
de beschikbaarheid van betaalbare woningen. Gezien de schaarste van het aantal betaalbare 
woningen zal naar verwachting voorlopig een grotere behoefte blijven bestaan aan opvangplaatsen.  
De insteek van zowel het ministerie van VWS, de Nederlandse gemeenten als van de 
opvanginstellingen, is niet dat het bieden van opvang altijd de enige en juiste manier is van 
hulpverlening in geval van huiselijk geweld. Wanneer melding wordt gedaan van huiselijk geweld bij 
Veilig Thuis of een instelling voor vrouwenopvang wordt een risico-inventarisatie gedaan. Opvang in 
een residentiële setting wordt gezien als een noodgreep in plaats van dé oplossing. Vormen van 
hulpverlening waarbij de vrouw haar omgeving niet hoeft te verlaten heeft de voorkeur, mits de 
veiligheidssituatie dat toelaat. Voorbeelden hiervan zijn ambulante hulpverlening, het gebruik van 
Aware (een draagbaar alarm voor het slachtoffer) en time-out plekken voor de pleger.  
Het ministerie van VWS heeft gesprekken gevoerd met de VNG en Valente over de minimumnorm 
opvangvoorzieningen en het huidige aantal opvangplaatsen. De conclusie is dat geen van beide 
organisaties de norm leidend wil laten zijn in de beschikbaarheid van het aantal opvangplaatsen.  
7 
 

(voormalig) slachtoffer of vluchteling en heeft het vertrouwen binnen de eigen gemeenschap. Zij gaan 
met de doelgroep in gesprek over de gezondheidsrisico’s en strafbaarheid van vrouwelijke genitale 
verminking.  
Migranten zonder verblijfsstatus 
Uit onderzoek in 2017 bleek dat gemeenten verschillend omgingen met het beschikbaar stellen van 
opvangplekken aan slachtoffers huiselijk en eergerelateerd geweld wanneer deze slachtoffers in het 
proces van aanvraag zaten voor een verblijfsvergunning. Voor vrouwelijke slachtoffers van geweld 
zonder verblijfsstatus is daarom de AMvB Opvang van slachtoffers van huiselijk geweld en 
eergerelateerd geweld zonder verblijfsvergunning aangenomen. Deze AMvB schrijft voor dat 
slachtoffers van huiselijk geweld en eergerelateerd geweld die (nog) niet over een verblijfsvergunning 
beschikken onder de Wmo 2015 vallen en recht hebben op opvang. De ministeries van JenV en VWS 
stellen aan gemeenten hiervoor vanaf 2018 structureel jaarlijks 2,5 miljoen beschikbaar. 
 
Aanbeveling:  Sleutelrol voor non-gouvernementele vrouwenorganisaties  
Nummer  53 
Gebaseerd op artikel verdrag van Istanbul 9 
Verantwoordelijk departement VWS 
OCW 
 
Omschrijving 
GREVIO moedigt de Nederlandse autoriteiten sterk aan de sleutelrol van non-gouvernementele 
vrouwenorganisaties, waaronder in het bijzonder organisaties voor zwarte vrouwen en vrouwelijke 
migranten en vluchtelingen, bij de ontwikkeling en uitvoering van beleid te erkennen en erop toe te 
zien dat er stappen worden gezet om hun werk te stimuleren en te ondersteunen en hun blijvende 
deelname aan beleidsvorming op lokaal en landelijk niveau te handhaven en te beschermen. Om dit 
te bereiken, moedigt GREVIO de Nederlandse autoriteiten sterk aan erop toe te zien dat toereikende 
financiële ondersteuning wordt verstrekt op een manier die voorziet in blijvende en duurzame 
deelname van ngo's die zich inzetten voor de bestrijding van geweld tegen vrouwen, waaronder 
organisaties voor zwarte vrouwen en vrouwelijke migranten en vluchtelingen. 
 
Reactie aanbeveling  
In de totstandkoming van het Nederlandse beleid is het gebruikelijk om niet alleen stakeholders, maar 
ook het maatschappelijk middenveld te raadplegen. Nederland erkent de onmisbare rol die het 
maatschappelijk middenveld heeft, en waardeert ook wanneer deze partners tegenspraak geven op 
het beleid. Hun kritische blik en connecties met de doelgroep zijn een belangrijk onderdeel van de 
uitvoering van het Nederlandse beleid. Zeker op onderwerpen die te maken hebben met gelijke 
rechten, anti-discriminatie en de bestrijding van geweld tegen vrouwen wordt het belang van het 
betrekken van NGO’s gezien, meer specifiek, die van organisaties voor zwarte vrouwen, (vrouwelijke) 
migranten en vluchtelingen of lhbt-ers met een biculturele achtergrond.  
Wij herkennen het beeld dat in het evaluatierapport wordt geschetst dan ook niet. Deze organisaties 
worden ook nu al goed betrokken, hun belang wordt gezien erkend, niet alleen op papier, maar ook in 
de praktijk. Dit zal ook in de toekomst zo blijven. 
Op dit moment ontvangt de Alliantie Verandering van Binnenuit van Movisie en Consortium 
Zelfbeschikking een 5-jarige instellingssubsidie van het Ministerie van OCW. In de alliantie werken 
migranten- en vluchtelingenorganisaties samen met Movisie aan het bevorderen van gendergelijkheid 
en lhbt-acceptatie en het terugdringen van gendergerelateerd geweld binnen de eigen 
gemeenschappen.  
9 
 

Thema Straf- en civiel recht 
 
Aanbeveling: Vastleggen verplichtingen rechters  
Nummer  205 
Gebaseerd op artikel verdrag van Istanbul 31 
Verantwoordelijk departement JenV 
 
Omschrijving 
GREVIO dringt er bij Nederland op aan de noodzakelijke maatregelen te nemen, met inbegrip van 
benodigde wetswijzigingen om te waarborgen dat rechters verplicht zijn: 
 
i) bij het vaststellen van de voogdij en de omgangsregeling rekening te houden met alle 
aspecten van geweld tegen vrouwen en huiselijk geweld; 
ii) erop toe te zien dat het risico van een kind om in de toekomst getuige te zijn van geweld 
tegen een naaste wordt erkend als dat de pleger het belang van het kind in gevaar brengt. 
iii) gendersensitieve richtlijnen aan te nemen om erop toe te zien dat de gendergerelateerde 
aard van het geweld en de invloed van een eventueel machtsverschil in de relatie op het 
kunnen voeren van onderhandelingen op een eerlijke manier worden erkend en dat er in 
procedures met betrekking tot kinderen de nodige ondersteuningsvereisten voor 
vrouwelijke slachtoffers van geweld zijn en 
iv) de voogdij en omgangsregeling te beperken wanneer dit gerechtvaardigd is om de 
veiligheid en het belang van het kind te garanderen. 
 
Reactie aanbeveling  
Bij het opleggen van kinderbeschermingsmaatregelen en bij zaken rondom gezag en omgang wordt op 
verschillende momenten rekening gehouden met geweld tegen vrouwen, huiselijk geweld en de 
consequenties hiervan voor het kind. De Raad voor de Kinderbescherming (RvdK) heeft de wettelijke 
taak advies uit te brengen aan de rechter over de situatie van het kind, waaronder over zijn of haar 
veiligheid. Kennis over alle aspecten van huiselijk geweld en kindermishandeling is onderdeel van de 
opleiding die de medewerkers van de RvdK hebben genoten.  
Het is aan de rechter zich ter zitting een oordeel over de zaak te vormen. De rechter kan, als sprake is 
van geweld van een ouder jegens een kind, kinderbeschermingsmaatregelen treffen door het kind 
onder toezicht te stellen of uit huis te plaatsen. Ook kan, indien het belang van het kind onmiddellijke 
maatregelen vergt, het ouderlijk gezag worden geschorst en zo nodig kan in de voorlopige voogdij 
worden voorzien. Het gezag van een ouder kan, tot slot, in geval van geweld tegen een kind beëindigd 
worden. Bij gezag- en omgangszaken wordt rekening gehouden met de situatie van het kind en zijn 
gezinssituatie. Als sprake is van huiselijk geweld kan dat een reden zijn voor (tijdelijk) geen, of begeleid 
contact. Ook als sprake was van huiselijk geweld voordat het kind is geboren, wordt dit eveneens 
gewogen als risicofactor bij de betreffende ouder. 
De rechter weegt alle aspecten mee die in een zaak aan hem worden voorgelegd. Eén van de relevante 
aspecten kan partnergeweld zijn. De rechter komt tot een beslissing binnen de wettelijke context, dat 
wil zeggen als de wet bepaalt dat het doel van een maatregel het waarborgen van het belang van het 
kind is, zal hij dit voorop moeten stellen.  
Hiermee is wettelijk verankerd dat rekening wordt gehouden met de aspecten van geweld die gevolgen 
hebben voor de veiligheid van kinderen. Er zijn wat het ministerie van JenV betreft geen nieuwe en 
zwaarwegende ontwikkelingen, die een wetswijziging vereisen. Of aanvullende gendersensitieve 
11 
 

Thema Financiën  
 
Aanbeveling: Sleutelrol voor non-gouvernementele vrouwenorganisaties  
Nummer  50 
Gebaseerd op artikel verdrag van Istanbul 8 
Verantwoordelijk departement VWS 
 
Omschrijving 
GREVIO moedigt de Nederlandse autoriteiten sterk aan om ten aanzien van al het beleid en alle 
maatregelen die onderdeel uitmaken van de vereiste alomvattende en gecoördineerde aanpak om 
geweld tegen vrouwen en huiselijk geweld te bestrijden, toe te zien op stabiele en duurzame 
financiering op basis van een afzonderlijk budget en afzonderlijke financieringsstromen. GREVIO 
moedigt de Nederlandse autoriteiten bovendien sterk aan onderzoek te doen naar de mate waarin de 
beschikbaar gestelde financiering voor diensten en maatregelen om geweld tegen vrouwen te 
voorkomen en te bestrijden op lokaal niveau verschilt en de redenen daarvoor. 
 
Reactie aanbeveling  
Binnen de Nederlandse overheid heeft per 1 januari 2015 een decentralisatie plaatsgevonden. 
Gemeenten zijn daarmee op basis van de Jeugdwet en de Wmo 2015 verantwoordelijk geworden voor 
de aanpak van huiselijk geweld en geweld tegen vrouwen. Voor de bekostiging van deze aanpak stelt 
de Rijksoverheid jaarlijks middelen beschikbaar via een decentralisatie uitkering en een algemene 
uitkering. Hierdoor zijn gemeenten vrij in de wijze waarop zijn hun vormgeven aan hun verplichtingen. 
Deze vrijheid maakt het mogelijk dat een aanpak ontwikkeld kan worden die aansluit om de behoeften 
en mogelijkheden die lokaal en/of regionaal bestaan. Dit is een van de uitgangspunten die de basis 
vormt van het gedecentraliseerde stelsel in Nederland.  
Op het moment dat blijkt dat gemeenten aangeven dat de middelen die vanuit het Rijksoverheid aan 
hen beschikbaar worden gesteld, onvoldoende zijn om de aanpak van huiselijk geweld en geweld tegen 
vrouwen vorm te geven, dan vindt daar een gesprek over plaats. De afgelopen jaren heeft dit tot 
verschillende onderzoeken geleid en uiteindelijk tot een meermaals structurele verhoging van de 
decentralisatie uitkering, zoals bijvoorbeeld vanaf 2019 jaarlijks € 38,6 miljoen voor de Veilig Thuis 
organisaties vanwege een hogere stijging van meldingen en adviezen dan verwacht door de 
vernieuwde wettelijke meldcode. Onderdeel van de onderzoeken was iedere keer of de daarvoor 
beschikbaar gestelde middelen zijn benut. De wijze waarop de aanpak vanuit het Rijk wordt 
gefinancierd, wordt gezien als voldoende stabiel en duurzaam.  
  
13 
 

