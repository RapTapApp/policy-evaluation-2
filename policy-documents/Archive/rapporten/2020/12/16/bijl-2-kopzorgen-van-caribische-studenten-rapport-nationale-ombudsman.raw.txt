Kopzorgen van 
Caribische studenten
Een onderzoek naar knelpunten die 
studenten uit het Caribisch deel 
van het Koninkrijk ervaren als zij 
in Nederland (gaan) studeren of in 
Nederland hebben gestudeerd
Rapportnummer: 2020/042  |  Datum: 16 december 2020

 K opzorgen van Caribische studenten
Het verhaal van Milena (24):
“In 2018 kwam ik in Nederland om te studeren. Ik koos voor Nederland omdat je op Bonaire 
altijd hoort dat Nederland goed is, dat je er meer kansen krijgt en dat je taal er verbetert. Ruim 
twee jaar woon ik hier nu. Ik raak steeds meer gewend en ingeburgerd, maar sommige dingen 
zullen nooit wennen. Het is hoe dan ook echt zwaar geweest. Eén van de dingen die mij enorm 
is tegengevallen, is de taal. Er wordt van je verwacht dat je de Nederlandse taal op een bepaald 
niveau beheerst, maar dat is helemaal niet het geval. Op Bonaire is Nederlands niet de voertaal, 
ook onderling spreekt niemand het, waardoor de taal absoluut niet op het niveau is van de 
studenten die hier geboren en getogen zijn. Op school is een spreekuur waar je Nederlands 
bijgespijkerd kan worden, maar dat moet je aanvragen. En omdat je wordt beschouwd als een 
Nederlandse student, heb je geen recht op voorrang. Nog afgezien van het feit dat zoiets geld 
kost, wat je helemaal niet hebt.”
Het eerste jaar
“Ik startte de hbo-studie maatschappelijke dienstverlening. En omdat ik, anders dan andere 
studenten uit de Antillen, letterlijk niemand hier had, was ik best wel angstig. Om mensen te 
leren kennen, ging ik naar het introkamp. Dat was op zich prima, maar het was óók moeilijk. 
Ik kan niet anders zeggen dan dat het een cultuurshock was voor me. Mensen zijn anders, de 
manier van eten is anders, hoe mensen met elkaar omgaan is anders – het is bijna alsof je op 
een andere planeet terechtkomt. Het was en voelde heel erg ongemakkelijk. Ik heb heel erg mijn 
best gedaan aansluiting te vinden met Nederlandse studenten, maar er was totaal geen klik. Op 
de eerste schooldag werd dat pijnlijk duidelijk. Ik was als eerste in het lokaal, langzamerhand 
kwamen er steeds meer mensen binnen druppelen. Alle blondharige, blauwogige studenten 
gingen ver van mij vandaan zitten, uiteindelijk kwamen alleen de studenten van Marokkaanse, 
Turkse en Surinaamse origine bij mij in de buurt zitten. Het mixte totaal niet en dat is tot op 
de dag van vandaag zo gebleven. Ook al moet je bij deze opleiding veel in groepjes werken en 
samen opdrachten doen, de scheiding van die eerste dag is er nog steeds. Gelukkig had ik wel 
een klik met de andere groep, dus kon ik met hen mijn opdrachten maken. Dat was fijn. Ook 
omdat zij mijn teksten extra controleerden vanwege mijn taalachterstand. 
In het eerste blok heb ik geen enkel tentamen gehaald. Ik moest alleen thuis studeren en 
had geen idee hoe ik het leren aan moest pakken. Waar je op de havo en het mbo een paar 
hoofdstukken leert voor een tentamen, moest ik nu voor elk vak de inhoud van een boek 
beheersen. Ik was helemaal in paniek. Gelukkig heeft één van mijn docenten me toen geholpen 
een planning te maken. Zij vertelde dat er nog een groep studenten was die niets had gehaald 
en raadde me aan met hen te gaan studeren en om in blok twee de tentamens uit blok één te 
herkansen. Ik heb het advies opgevolgd en uiteindelijk heb ik in dat semester alles van het eerste 
blok gehaald. Het is zelfs gelukt om alles in te halen. Ook het tweede jaar heb ik alles, op één vak 
na, gehaald.”
Nederlandse regels en gewoontes 
“Studenten die in Nederland zijn opgegroeid kennen de regels en gebruiken. Ik kreeg boetes 
zonder dat ik wist wat ik verkeerd had gedaan. Bijvoorbeeld toen ik mijn legitimatie een keer 
niet bij me had. Ook kreeg ik een boete toen ik grofvuil, net als op Bonaire, op een willekeurig 
moment buiten zette: ik wist helemaal niet dat daar in Nederland een vaste datum voor is. Dus 
kreeg ik wéér een boete. En dan de belastingen... Ik wist niet dat ik kwijtschelding aan kon 
vragen op de gemeentelijke heffing. Dus kreeg ik een belastingaanslag. Ik schrok me helemaal 
kapot. ‘Hoe betalen jullie dit?’, vroeg ik aan mijn vrienden. Ik was immens blij te horen dat ik daar 
kwijtschelding voor aan kon vragen. Nog iets volkomen nieuws: het OV. Voor studenten van de 
eilanden is dat echt onbegrijpelijk, je hebt geen idee. Hoe moet je van a naar b komen, hoe laat 
moet je opstaan? En zo zijn er nog veel meer hindernissen.” 
Kopzorgen van Caribische studenten 3

• Nauwelijks studiekeuzebegeleiding
Problemen beginnen al bij het maken van de studiekeuze. Veel aankomende studenten, 
ook de (Europees-) Nederlandse, vinden het lastig om de juiste studiekeuze te maken. De 
meeste studenten worden hierbij echter door hun school en ouders voldoende voorbereid 
en begeleid door middel van interesse- en beroepskeuzetesten, ‘snuffel’-stages en 
meeloopdagen. Zij hebben een mentor op school die adviseert, begeleidt en motiveert 
en er zijn gesprekken met de leerling en ouders. Voor veel Caribische studenten is zo’n 
voorbereiding minder vanzelfsprekend. Deze studenten kiezen een studie voornamelijk op 
basis van informatie van websites, folders of gesprekken met familie en vrienden. Excursies, 
meeloopdagen of ‘proefcolleges’ bij onderwijsinstellingen in Nederland zijn door de hoge 
(reis)kosten meestal geen optie. Studenten kunnen zich daardoor minder goed een beeld 
vormen van wat de studie precies inhoudt en wat van hen wordt verwacht. Voor aankomende 
Caribische studenten is het dan ook lastig om (op afstand) te bepalen welke studie passend 
is. Dit heeft tot gevolg dat een relatief groot aantal eerstejaars Caribische studenten al in het 
eerste half jaar in Nederland van studie switcht, omdat hun oorspronkelijke keuze niet in lijn is 
met hun verwachtingen. 
• Geen Burgerservicenummer (BSN) 
Inwoners van het Caribisch deel van het Koninkrijk beschikken niet over een BSN. Mede 
daarom lopen Caribische studenten op een aantal momenten tegen bureaucratische 
4
rompslomp aan. Zij hebben een BSN nodig voor de inschrijving bij een mbo-opleiding of 
het openen van een bankrekening. Een BSN krijgen de studenten pas nadat zij zich hebben 
ingeschreven in de Basisregistratie Personen (BRP). Hiervoor moeten zij een woonadres 
hebben. Idealiter regelen studenten voor vertrek naar Nederland een kamer, maar dat is 
makkelijker gezegd dan gedaan. Vanwege de krappe woningmarkt in Nederland hebben 
de Caribische studenten 'concurrentie' van (Europees-) Nederlandse en internationale 
medestudenten. Het vinden van woonruimte in Nederland wordt door veel Caribische 
studenten als bijzonder stressvol ervaren. Wat hierbij een rol speelt is dat het verkrijgen van 
het BSN gekoppeld is aan een inschrijving in de BRP, waardoor het lang kan duren voordat 
studenten praktische zaken kunnen regelen.
• Geen Nederlandse zorgverzekering en onbekend met belastingen en toeslagen
Caribische studenten zijn uitgezonderd van de Nederlandse zorgverzekering. Daarom moeten 
5
zij een internationale zorgverzekering afsluiten. Omdat deze studenten geen Nederlandse 
zorgverzekering hebben, komen zij niet in aanmerking voor zorgtoeslag. Toch vragen veel 
studenten in Nederland, meestal op aanraden van familie of vrienden, een Nederlandse 
zorgverzekering en bijbehorende zorgtoeslag aan. Als dan later blijkt dat zij hier geen recht 
op hebben, moeten zij vaak flinke bedragen terugbetalen. Doordat Caribische studenten 
niet bekend zijn met de Nederlandse wet- en regelgeving rond toeslagen en (gemeente)
belastingen lopen zij een groot risico op financiële problemen.
• Wennen aan de Nederlandse samenleving
Aan de Nederlandse samenleving kunnen Caribische studenten maar moeilijk wennen. 
De overgang is groot. Niet alleen vanwege de taalachterstand, maar vooral ook door het 
cultuurverschil. Onbekendheid met hun rechten en plichten versterkt daarbij hun gevoel van 
vervreemding en onmacht en daarbovenop hebben zij soms te maken met discriminatie 
en uitsluiting. Ruim de helft van de 624 studenten die onze vragenlijst heeft ingevuld gaf 
aan studievertraging te hebben opgelopen, waarbij de voornaamste redenen psychisch van 
aard zijn. Een netwerk dat hen kan opvangen is er vaak niet en zelf om hulp vragen doen 
4 De inschrijving op het hoger onderwijs geschiedt via Studielink. Daar is geen BSN voor nodig.
5  Dat geldt alleen voor de studenten die van Aruba, Curaçao en St. Maarten afkomstig zijn. Degenen die uit Caribisch 
Nederland komen, blijven verzekerd bij Zorgverzekering BES.
Kopzorgen van Caribische studenten 5

studie in Nederland, wat er op hen afkomt, bij wie zij moeten aankloppen voor hulp en welke 
acties ondernomen moeten worden om ervoor te zorgen dat alles goed geregeld is, zodat zij 
zich zonder allerlei beslommeringen kunnen richten op hun studie. Vanuit overheidsinstanties 
en onderwijsinstellingen wordt er te gemakkelijk van uitgegaan dat de Caribische studenten 
voldoende zelfredzaam zijn, weten wat er van hen wordt verwacht, en op de hoogte zijn van 
hun rechten en plichten. Dat bleek bijvoorbeeld uit het persoonlijke verhaal van Milena, waar de 
ambtenaar van de gemeente had verwezen naar de website van de Belastingdienst en zonder 
meer had verondersteld dat zij over een DigiD beschikte. De ambtenaar had zich onvoldoende 
gerealiseerd dat Milena hier niet bekend mee was en waarschijnlijk geen netwerk had tot wie zij 
zich met vragen kon wenden. Feit is nu eenmaal dat de Nederlandse samenleving zeer complex 
is en daarom is volledige zelfredzaamheid van burgers een illusie. Een extra steuntje in de rug 
kan dan nét het verschil maken en studenten als Milena op weg helpen de studie succesvol te 
beginnen en af te ronden. 
Ik zie dat (overheids-)instanties (te) weinig oog hebben voor de (specifieke) behoeften van 
de groep Caribische studenten. De administratieve werkelijkheid van deze instanties sluit niet 
aan op de leefsituatie van deze studenten: jonge mensen die van ver komen en soms onder 
bijzonder moeilijke omstandigheden in Nederland verblijven. De instanties voeren regelingen uit 
en handelen ieder vanuit hun eigen perspectief. Op zich niet onbegrijpelijk, maar wel ingewikkeld 
voor de mensen die het betreft. Het feit dat Caribische studenten niet als zodanig worden 
geregistreerd maakt het extra lastig om hen te bereiken. Doordat een totaalbeeld ontbreekt van 
de situatie waarin de groep Caribische studenten zich bevindt, lijkt er een gevoel van urgentie 
te missen om de knelpunten waarover in dit rapport wordt gesproken, integraal aan te pakken 
en op te lossen. Want wie is verantwoordelijk? Mede door dit soort situaties voelen Caribische 
studenten zich ‘tweederangsburgers’ en vinden zij dat zij worden achtergesteld ten opzichte 
van hun (Europees-) Nederlandse medestudenten. Ik realiseer mij dat het een uitdaging is en 
blijft voor overheden om verschillende groepen burgers te bedienen en, waar nodig, maatwerk 
te leveren. Tegelijkertijd vind ik dat de overheid een zorgplicht heeft voor al haar burgers en 
daarmee de verantwoordelijkheid om ervoor te zorgen dat groepen burgers niet buiten de 
boot vallen. Dat betekent dat de overheid haar rol moet waarmaken als overheid voor álle 
Nederlanders, vanzelfsprekend óók voor de Nederlanders die wonen in of afkomstig zijn uit het 
Caribisch deel van het Koninkrijk. Dit vraagt om een overheid die hier oog voor heeft en alles 
doet wat binnen haar macht ligt om de fase voorafgaand, tijdens en na de studie in Nederland 
voor Caribische studenten zo eenvoudig mogelijk te maken en blokkades op te heffen. Een 
overheid die toegankelijk en inclusief is.
Aanbevelingen
Caribische studenten mogen verwachten dat de landen in het Koninkrijk zorgen voor een 
soepele overgang van het voorbereidend onderwijs op de eilanden naar het vervolgonderwijs 
in Nederland. Een overgang zonder belemmeringen. Ik vind dat de landen en betrokken 
instanties wat dat betreft aan beide kanten van de oceaan meer en beter kunnen samenwerken. 
Daarom dring ik erop aan dat de landen hier gezamenlijk concrete afspraken over maken 
teneinde fundamentele verbeteringen in de keten te bewerkstelligen. Met instemming heb 
ik kennisgenomen van het feit dat de onderwijsminister(s) de problemen herkennen en 
onderkennen. Ik waardeer dat er wordt gewerkt aan maatregelen ter verbetering, maar ik vind 
het wel lang duren. Daarom beveel ik de minister van OCW aan om de belemmeringen weg 
te nemen, door op onderstaande aandachtspunten zo snel mogelijk actie te ondernemen. 
Aangezien deze aandachtspunten onder verantwoordelijkheid van verschillende ministeries 
vallen, beveel ik de minister tevens aan hierbij de staatssecretaris van Binnenlandse Zaken en 
Koninkrijksrelaties te betrekken.
Kopzorgen van Caribische studenten 7

niet redelijk, te meer omdat bij een te late indiening een aflossingsbedrag wordt vastgesteld 
zonder de draagkracht te betrekken. Vervolgens kan dit niet meer worden teruggedraaid. 
Voor deze groep studenten zou daarom ook automatisch een aflossingsbedrag op basis van 
de draagkracht moeten worden berekend. 
Laten we er met elkaar voor zorgen dat jonge talenten uit het Caribisch deel van het Koninkrijk 
zonder extra kopzorgen succesvol in Nederland kunnen (gaan) studeren!
Den Haag, 16 december 2020
De Nationale ombudsman,
Reinier van Zutphen
Kopzorgen van Caribische studenten 9

Deon (31), kwam in 2010 van Aruba naar Nederland. In 2018 studeerde hij af aan de United 
POP in Amsterdam. 
“Aruba is een plek waar alles heel langzaam gaat. Afspraken die gemaakt worden, worden vaker 
niet dan wel nagekomen, het tempo ligt laag. Je weet niet beter dan dat het leven zo is. Geen 
wonder dat het een cultuurshock is als je in Nederland komt.”
Geen steun 
“De eerste twee jaar in Nederland waren traumatisch. Omdat ik een mbo-studie ging doen, 
had ik geen recht op begeleiding. Alleen hbo-studenten of studenten die aan de universiteit 
studeren, hebben recht op hulp van het Arubahuis of een Arubalening. Ik kwam aan in Nederland 
met €800 op zak. Vooraf had ik contact gehad met een dame die alles voor me zou regelen, 
maar zij kwam niet opdagen. Gelukkig kwam een vriendin me verwelkomen op Schiphol en 
mocht ik, omdat ik nergens naartoe kon, twee nachten bij haar overnachten. Daarna moest 
ik echt weg. In de tussentijd bleef ik bellen met de dame die me zou opvangen in Nederland. 
Eindelijk kreeg ik haar te pakken en kreeg ik een plek om te slapen. Maar ineens werd de 
toegang tot het huis me ontzegd, ik moest ergens anders gaan slapen. Al mijn documenten 
lagen nog binnen, maar ik mocht ze niet pakken. Ik kreeg mijn paspoort en papieren niet meer 
terug. Ik wist me geen raad. Ik was bang, ik voelde me alleen en ik schaamde me zó. Als je je 
zo voelt, belemmert je dat in je beslissingskracht en doortastendheid. Alles ís al zo moeilijk, het 
enige wat je wilt, is stabiliteit. Gelukkig kreeg ik hulp van Nederlandse kennissen en uiteindelijk 
lukte het me mijn documenten terug te krijgen. Ik bemachtigde een kamertje waar ik voor €400 
per maand kon verblijven. 
Het was vreselijk daar. Er werd cocaïne gedeald, maar ik was in elk geval vrij. En omdat ik mijn 
papieren terug had, kon ik aan de slag. Naast mijn studie in de beveiliging had ik een baantje 
bij TNT Post. Via mensen die daar werkten, hoorde ik dat ik naar de gemeente kon gaan voor 
een DUO-lening. Toen begon het allemaal een beetje te lopen. Maar die eerste twee jaar... Als ik 
daaraan terugdenk, ga ik maar lachen zodat ik niet hoef te huilen.” 
Het koude Nederland 
“Studenten die van de eilanden komen, moeten heel snel omschakelen. Van behoorlijk 
afhankelijk moet je in één klap onafhankelijk worden. Het leven in Nederland, alles wat er 
gebeurt, is énorm wennen: het niveau van het studeren, de snelheid van de maatschappij, de 
Nederlandse maatschappij zelf die enorm gestructureerd is. En omdat je hier alleen bent, kun je 
niet even leunen. Bij je familie aangeven dat je het moeilijk hebt, doe je ook niet zo snel. Doe je 
dat, dan faal je als persoon, als mens. Dat gevoel is er constant. Veel studenten die nu komen, 
hebben ouders die nooit in Nederland zijn geweest. Die families hebben geen idéé hoe het hier 
is. Die jongeren zijn de trots van de familie. Hoe kunnen ze toegeven dat ze het zwaar hebben? 
Al die angsten, daar moet je allemaal maar mee om zien te gaan. Angsten waar Nederlandse 
medestudenten geen idee van hebben. En neem de winter: echt een moeilijke periode. Je komt 
aan in augustus, maar in oktober begint het al donker te worden. Het regent elke dag, je wordt 
al licht depressief en dan moet de winter nog komen. In de herfst voelde ik mijn schouders 
al zakken. Het is donker, koud, je hebt geen zin, geen energie. Doe ik het wel goed? Gaat het 
lukken? Heb ik deze maand wel genoeg geld om rond te komen? Ben je op Aruba en heb je 
zorgen, dan loop je naar het strand en gaat ook de zon in je hoofd weer schijnen. De meeste 
Arubanen zijn heel sociale wezens, maar zijn ze hier, dan zie ik dat ook zij in de herfst en winter 
niet meer sociaal zijn. Ze voelen zich somber, iedereen sluit zich op. Inmiddels woon ik hier tien 
jaar. Ik heb leren omgaan met de cultuur, met het weer. Maar eraan gewend raken? Nee. Dat kan 
ik niet zeggen.”
Kopzorgen van Caribische studenten 11

1 Waarom dit onderzoek?
1.1 Aanleiding en achtergrond
Aanleiding voor dit onderzoek waren signalen die de Nationale ombudsman via verschillende 
11
kanalen ontving van - en over - studenten uit het Caribisch deel van het Koninkrijk die 
12
problemen ervaren als zij in Europees Nederland (gaan) studeren of in Nederland hebben 
gestudeerd. De studenten zouden onvoldoende zijn voorbereid op het studeren in Nederland. 
Zo zou een aantal van hen door verschillende oorzaken zoals aanpassingsproblemen, heimwee, 
taalachterstand en culturele verschillen voortijdig afhaken. Daarnaast zouden (oud-) studenten 
in financiële problemen komen door moeizame communicatie met (overheids)instanties. Omdat 
deze signalen de Nationale ombudsman zorgen baarden, besloot hij een onderzoek uit eigen 
beweging in te stellen.
Caribische jongeren die de middelbare school hebben afgerond en verder willen leren 
zullen de eilanden moeten verlaten. Vanwege de kleinschaligheid van de eilanden is 
het aanbod voor vervolgonderwijs beperkt. Ieder jaar vertrekken zo’n 1.000 Caribische 
jongeren om in Nederland hoger onderwijs te gaan volgen. Het aantal dat zich jaarlijks in 
Nederland aanmeldt voor het middelbaar beroepsonderwijs wordt op 600 geschat. 
Het ministerie van Onderwijs, Cultuur en Wetenschap (OCW) stelde in februari 2020, in overleg 
met de onderwijsministers van de drie zelfstandige landen in het Koninkrijk, een soortgelijk 
onderzoek in. Dit naar aanleiding van de op 31 augustus 2019 naar de Tweede Kamer gestuurde 
Monitor Beleidsmaatregelen hoger onderwijs 2018-2019, waaruit onder meer bleek dat het 
rendement van Caribische studenten die in Nederland studeren laag is en eerder genomen 
maatregelen niet hebben geleid tot een duidelijke verbetering. In januari 2021 bespreken de 
vier onderwijsministers de resultaten van dat onderzoek tijdens het zogenaamde Ministerieel 
Vierlandenoverleg. Met dit rapport wil de ombudsman aandacht vragen voor de knelpunten 
waar Caribische studenten tegenaan lopen, zodat álle studenten binnen het Koninkrijk gelijke 
kansen hebben.
1.2 Doel- en vraagstelling
Dit onderzoek richt zich op de vraag welke knelpunten studenten uit het Caribisch deel van het 
Koninkrijk ervaren als zij in Nederland (gaan) studeren of in Nederland gestudeerd hebben. De 
ombudsman wil weten waar deze (oud)studenten in de praktijk tegenaan lopen, waar dilemma’s 
zitten en wat mogelijke oplossingsrichtingen zijn. Welke oplossingsrichtingen en ondersteuning 
verwachten Caribische studenten zelf van de overheid en onderwijsinstellingen, en wat mógen 
zij in dat opzicht in redelijkheid verwachten? Het onderzoek heeft tot doel om tot aanbevelingen 
te komen die zien op het voorkomen van het (voortijdig) uitvallen van Caribische studenten 
tijdens hun studie en het in financiële problemen raken na hun studie. In het onderzoek staan de 
ervaringen en de verhalen van deze studenten centraal. 
11  Het Koninkrijk der Nederlanden bestaat sinds 2010 uit vier zelfstandige landen: Nederland, Curaçao, St. Maarten en 
Aruba, dat vanaf 1986 een Status Aparte had. De eilanden Bonaire, St. Eustatius en Saba zijn openbare lichamen 
binnen Nederland en worden ook wel aangeduid als Caribisch Nederland. Voor de leesbaarheid wordt in dit rapport 
geschreven over de Caribische eilanden of het Caribisch deel van het Koninkrijk in het geval dat Aruba, Curaçao, St. 
Maarten, Bonaire, St. Eustatius en Saba worden bedoeld.
12 Voor de leesbaarheid van het rapport wordt hierna gesproken over Nederland.
Kopzorgen van Caribische studenten 13

1.5 Leeswijzer
In dit rapport wordt in hoofdstuk 2 eerst ingegaan op de belangrijkste knelpunten die Caribische 
studenten ervaren voordat zij naar Nederland komen om te studeren. Hoofdstuk 3 beschrijft 
een aantal knelpunten en problemen waar Caribische studenten met name tijdens hun studie 
in Nederland tegenaanlopen. In hoofdstuk 4 wordt ingegaan op de fase na het studeren. In de 
bijlagen is achtergrondinformatie opgenomen. De verslagen van de twee rondetafelgesprekken 
van 10 november 2020 zijn in de eerste bijlage opgenomen. De tweede bijlage bevat een 
methodologische verantwoording en in bijlage 3 staat de vragenlijst. In elk hoofdstuk staan 
citaten van studenten en organisaties uit gesprekken en uit de (open antwoordopties uit) de 
vragenlijst. De citaten of stukjes tekst in dit rapport, die soms uit het Engels of Papiaments 
zijn vertaald, zijn bedoeld om verschillende zienswijzen en perspectieven van studenten te 
illustreren. Dit is hun verhaal en het zijn hun ervaringen.
Kopzorgen van Caribische studenten 15

studenten. Dat heeft me enorm geholpen. Ik werd mentor voor eerstejaarsstudenten. Dat ik nu 
andere eerstejaars studenten kan helpen, is helend voor mij.”
Botheid en discriminatie
“Dat ik moest wennen aan de botheid van de Nederlanders, noemde ik al. Inmiddels ben ik 
erachter dat ik gewoon net zo bot moet zijn, anders lopen mensen over je heen. Desondanks 
kreeg ik een tijdje terug, voor corona, een opmerking waar ik steil van achterover sloeg. Ik had 
in de RAI een baantje in de bediening. Een collega zei recht in mijn gezicht: ‘O, dit doe je vaker, 
witte mensen bedienen, dit is voor jou bestemd.’ Ik was helemaal van mijn sokken geblazen. Wist 
niet wat te zeggen. Ongelofelijk en bizar zoiets.” 
Nooit opgeven
“Het is echt zwaar geweest maar opgeven: nee, nooit. Dat heb ik ook van huis uit meegekregen: 
dóórgaan. Net als mijn moeder deed. Zij is mijn grootste voorbeeld en dat papiertje ga ik hoe 
dan ook halen, ook voor haar. Ik kwam hiernaartoe om te studeren, ik kwam hier voor mijn 
toekomst, ik wil mijn doel bereiken. Makkelijk is het niet geweest en is het vaak nog steeds niet. 
Je hebt het absoluut zwaarder dan de medestudenten van wie de wieg in Nederland stond. Je 
wordt dan wel als Nederlander gezien, maar je staat wél op achterstand. En dat is niet eerlijk. 
Ik hoop dat er in de toekomst wel dingen gaan veranderen voor studenten die van de 
eilanden komen. Hoewel ik Aruba mis, zal ik er voorlopig niet naar terugkeren. Ik ben nu 
gewend hier. En eigenlijk zouden dingen moeten veranderen op Aruba, qua innovatie en qua 
sollicitatieprocedures. Als je op Aruba geen sterke achterban hebt, ben je nergens. Misschien ga 
ik wel terug als dat verandert. Desondanks mis ik het eiland. Mijn vrienden, mijn opa en oma. Ik 
heb hen al twee jaar niet meer gezien en ze missen me vreselijk en ik hen.”
Kopzorgen van Caribische studenten 17

Elk jaar zijn er studenten die besluiten eerder naar Nederland te komen om de open dagen te 
bezoeken. Helaas is deze mogelijkheid niet voor iedereen weggelegd. Gelukkig bieden sommige 
hogescholen en universiteiten sinds enkele jaren de mogelijkheid van online proefstuderen. Een 
initiatief dat door aankomende studenten erg wordt gewaardeerd omdat het hen in staat stelt 
zich beter te oriënteren op een studiekeuze. Wél werd aangegeven dat deze virtuele open dagen 
veelal in de ochtenden worden georganiseerd. Vanwege het tijdsverschil van vijf uur worden de 
Caribische studenten min of meer gedwongen deze bijeenkomsten ‘s nachts bij te wonen. Het 
zou helpen als deze open dagen naar de middagen worden verplaatst. 
90%
80%
70%
60%
50%
40%
30%
20%
10%
0%
Figuur 2.1: Oriëntatie op studiekeuze (n = 624)
Excursies en meeloopdagen
Uit de vragenlijst kwam verder naar voren dat er relatief weinig wordt deelgenomen aan 
meeloopdagen en excursies naar Nederland, terwijl uit de (focusgroep)gesprekken met 
studenten bleek dat hier wel animo voor is. De studenten die deelnamen aan een excursie waren 
er achteraf tevreden over.
“Ook zijn wij vanuit St. Maarten voor anderhalve week op excursie naar Nederland gegaan 
om scholen te bezoeken. Of dit gebeurt hangt ervan af of de school daarvoor genoeg geld 
heeft. Net voordat we naar Nederland kwamen, moesten we twee weken lang elke dag naar 
het overheidsgebouw. Daar zijn dan mensen die in Nederland hebben gestudeerd of nog 
bezig zijn met studeren. Zij komen dan om te praten over hun ervaringen, wat we wel en 
wat niet moeten verwachten.”
Niet iedere Caribische student kan deelnemen aan een excursie naar Nederland. Deze 
mogelijkheid is afhankelijk van de school en het eiland waarop een jongere woont. Naast een 
oriëntatie op de studiekeuze hebben excursies ten doel de studenten kennis te laten maken met 
de Nederlandse samenleving. 
Dat dit geen overbodige luxe is, bleek uit het groot aantal ingevulde open antwoorden in de 
vragenlijst waarin studenten aangaven dat zij zich onvoldoende hadden gerealiseerd hoe het is 
om in Nederland te studeren. Ook gaven zij aan een onvolledig beeld te hebben van de wijze 
waarop de Nederlandse samenleving verschilt van de samenleving die zij kennen. Het gemis aan 
kennis over de Nederlandse samenleving ervaren ook organisaties die studenten begeleiden. 
Zij zien dat (potentiële) studenten hier nauwelijks iets over meekrijgen. Eén organisatie lichtte 
Kopzorgen van Caribische studenten 19
Websites bekeken
Informele gesprekken met…
Folders bekeken
Open dagen bezocht
Meeloopdagen
Excursie langs scholen
Taallessen gevolgd
Anders, namelijk:

een persoonlijk intakegesprek in het voorjaar voorafgaand aan het studiejaar. Dat is vanwege de 
grote afstand feitelijk gewoonweg niet mogelijk. Begeleidende organisaties proberen dan met 
de onderwijsinstelling in gesprek te gaan en vaak lukt het dan wel om de aanmelding te regelen. 
Helaas doet hetzelfde probleem zich het jaar erna weer opnieuw voor als een nieuwe mbo-
student zich meldt. Wat dat betreft zouden scholen zich flexibeler mogen opstellen, aldus één 
van de begeleidende organisaties. 
Een soortgelijk probleem kan zich voordoen bij de decentrale selectie van geneeskunde-
studenten. Ook van aankomende geneeskundestudenten wordt verwacht dat zij zich vooraf-
gaand aan het studiejaar melden voor een aantal gesprekken en testen. Dat zou eigenlijk geen 
probleem moeten opleveren omdat de wetgever onderwijsinstellingen heeft verplicht om bij 
29
hun selectieprocedure rekening te houden met Caribische studenten. Het is immers voor deze 
30
groep praktisch gezien ondoenlijk mee te doen aan bepaalde selectieactiviteiten in Nederland. 
De praktijk leert echter dat er nog wel gedoe over kan ontstaan, zo werd in diverse gesprekken 
naar voren gebracht. Daarom start elk jaar een aantal van deze studenten eerst met een andere 
studie, bijvoorbeeld biomedische wetenschappen of biologie, om zich gedurende dat studiejaar 
aan te melden voor geneeskunde. Alleen op deze manier kunnen zij voldoen aan de gestelde 
31
vereisten.
2.4 Het regelen van een aantal praktische zaken voorafgaand aan de studie levert 
vaker problemen op
De studenten uit het Caribisch deel van het Koninkrijk moeten veel dingen regelen, voordat 
zij aan hun studie in Nederland kunnen beginnen. Denk bijvoorbeeld aan het regelen van 
studiefinanciering, het zorgen voor huisvesting in Nederland of het aanvragen van een 
zorgverzekering. Deze zaken moeten voorafgaand aan het vertrek geregeld zijn, anders ontstaan 
er na aankomst in Nederland direct al een hoop problemen. Caribische studenten lopen er op 
verschillende momenten tegenaan dat een BSN niet al op de eilanden kan worden verstrekt. Een 
BSN is nodig om een bankrekening te kunnen openen of om een verzekering af te sluiten. Een 
student schreef:
“[…] Er wordt veel informatie gegeven, maar er wordt niet echt geluisterd. Het zou handig 
zijn om hier een DUO-kantoor te hebben om het proces hier af te ronden en het zou ook 
nuttig zijn als het proces van het aanvragen van het BSN zou kunnen plaatsvinden vanuit 
het Caribisch gebied. Niets kan zonder dat nummer worden gedaan.”
Het vinden van woonruimte bleek overigens veruit het grootste obstakel te zijn geweest van 
32
alle praktische zaken die voorafgaand aan de studie geregeld moeten worden. Vooral het 
op afstand regelen van woonruimte is lastig. Zo benoemde een student dat het hem moeite 
had gekost aan instanties uit te leggen dat hij niet in persoon kon langskomen en dat hier 
geen enkel begrip voor was. Ook lopen studenten er tegenaan dat zij op voorhand worden 
geweigerd voor kamers die ‘only for Dutch’ zijn en onbekend zijn met de ‘Nederlandse markt’ 
voor studentenkamers. In deze paragraaf wordt nader ingegaan op de praktische zaken die 
aankomende studenten (vooraf) moeten regelen.
29 Artik el 7.53 lid 3 Wet op het hoger onderwijs en wetenschappelijk onderzoek (WHW). Zie ook het opiniestuk van 
medische hoogleraren op de eilanden: https://www.medischcontact.nl/nieuws/laatste-nieuws/artikel/laat-meer-
studenten-van-caribische-eilanden-toe.htm
30 Memorie van Toelichting Wet Kwaliteit in verscheidenheid hoger onderwijs, pagina 14.
31 Hier door moeten zij een jaar langer gebruik maken van studiefinanciering.
32  Uit de vragenlijst bleek dat van 608 studenten die op zoek waren gegaan naar woonruimte meer dan de helft (62%) 
het moeilijk of zeer moeilijk had gevonden om dit te regelen.
Kopzorgen van Caribische studenten 21

studieleningen dienen als aanvulling op de maandelijkse studiefinanciering van DUO. Per eiland 
gelden er verschillende voorwaarden om in aanmerking te komen voor een lokale studielening.
Voorwaarden en hoogten van termijnbedragen van lokale studieleningen 
Aruba
De lokale studielening in Aruba heet de ‘Arubalening’. Studenten kunnen deze lening 
aanvragen bij de Directie Onderwijs Aruba. Arubanen die jonger zijn dan 30 jaar en naar 
34
Nederland verhuizen voor hun wo- of hbo-opleiding komen in aanmerking voor de 
Arubalening. In het eerste half jaar hebben zij recht op een startpakket van €7600. De 
student kan daarna gedurende maximaal vijfenhalf jaar een optionele termijnuitbetaling 
van €1614 per half jaar aanvragen. 
Curaçao
Ook in Curaçao kunnen studenten een lokale ‘studiefinanciering’ afsluiten. De organisatie 
waar de lening moet worden aangevraagd heet de Stichting Studiefinanciering Curaçao 
(SSC). Curaçaose studenten tot 30 jaar komen in aanmerking voor de lokale studie-
financiering als zij een mbo 4-, hbo- of wo-opleiding in Nederland gaan volgen. De basis-
lening bedraagt €720 per jaar. Van dit bedrag wordt 30% omgezet in een gift wanneer de 
student binnen tien jaar een diploma behaalt. Studenten komen in aanmerking voor een 
aanvullende lening van maximaal €1700 per jaar als zij aannemelijk kunnen maken dat 
de basislening onvoldoende toereikend is voor het bekostigen van de studie. Daarnaast 
kunnen studenten een huisvestingsfinanciering van €1700 bij SSC aanvragen. Als voor-
waarde voor de huisvestingsfinanciering geldt dat de student een huurovereenkomst moet 
hebben afgesloten met SSC, dan wel met een door SSC goedgekeurde instelling voor 
studentenhuis  vesting. 
St. Maarten
In St. Maarten wordt aan studenten tussen de 18 en 26 die naar Nederland verhuizen ‘Study 
Financing’ verstrekt door de Division Study Financing. Als de ouders samen meer dan 
€95.000 verdienen, vervalt het recht op deze studielening. Eerstejaarsstudenten komen 
in aanmerking voor jaarlijks €3000 en ouderejaarsstudenten voor €600 per jaar. Er wordt 
alléén studiefinanciering verstrekt aan studenten die een studie hebben gekozen die valt 
binnen de sector die volgens de overheid van St. Maarten prioriteit heeft. Daarnaast komen 
de studenten met de beste studieresultaten als eerste in aanmerking voor de studielening. 
35
BES-eilanden
Studenten jonger dan 30 jaar die vanuit Caribisch Nederland naar (Europees) Nederland 
komen om te studeren, kunnen een opstarttoelage aanvragen bij de Rijksdienst 
Caribisch Nederland. De opstarttoelage betreft een eenmalige uitkering van €2.327 aan 
prestatiebeurs en €4.653 aan lening. De prestatiebeurs wordt omgezet in een gift als de 
student zijn diploma binnen tien jaar behaalt. 
34 Mbo-studenten hebben geen recht op de Arubalening.
35  Hiermee worden Bonaire, St, Eustatius en Saba bedoeld. Deze eilanden maken als bijzondere gemeenten deel uit van 
Nederland en worden meestal aangeduid als Caribisch Nederland.
Kopzorgen van Caribische studenten 23

40
Nederland kent een wettelijke verzekeringsplicht voor de basiszorg. Dat is de zorg die 
bijvoorbeeld de huisarts, de apotheek of het ziekenhuis levert. Deze verplichting geldt voor 
iedereen die in Nederland woont en/of werkt. Wie geen zorgverzekering afsluit en een 
verzekeringsplicht heeft op grond van de Wet langdurige zorg (Wlz), kan een (bestuurlijke) 
boete verwachten. Studenten uit het Caribisch deel van het Koninkrijk zijn uitgezonderd 
41
van de wettelijke zorgverzekeringsplicht. Dat betekent dat deze studenten zich op een 
andere wijze moeten verzekeren. Studenten uit Aruba, Curaçao en St. Maarten moeten een 
internationale zorgverzekering afsluiten. Alleen dan zijn zij tijdens hun studie in Nederland 
verzekerd voor (basis)zorgkosten. Studenten uit Bonaire, St. Eustatius en Saba hoeven dat 
niet te doen. Ze zijn via de lokale Zorgverzekering BES verzekerd voor (basis)zorgkosten 
42
op het moment dat zij in Nederland studeren.
In gesprekken werd echter duidelijk dat een aantal studenten uit het Caribisch deel van het 
Koninkrijk naar Nederland komt zonder een internationale zorgverzekering. Deze studenten 
moeten voor het eerst zelfstandig leven en met weinig geld in Nederland zien rond te komen. Ze 
zijn jong, gezond en optimistisch en denken niet aan ziek worden. In die situatie is het verleidelijk 
om bij aankomst in Nederland de zorgverzekering die ze hebben, op te zeggen of om helemaal 
geen internationale zorgverzekering af te sluiten. Die keuze kan echter voor veel narigheid 
zorgen. Om een verkeerde start te voorkomen, vragen begeleidende organisaties Caribische 
studenten vaak vóór vertrek naar Nederland een bewijs dat zij voor zorgkosten in Nederland 
internationaal verzekerd zijn. Aruba, St. Maarten en Curaçao bieden de ‘eigen’ studenten de 
mogelijkheid om op gunstige voorwaarden een internationale verzekering af te sluiten bij 
Insure-to-study respectievelijk NNAM student care. Studenten die naar Nederland komen 
zonder begeleiding, de zogenaamde ‘free movers’, kunnen zich ook laten verzekeren bij deze 
verzekeraars. 
2.5 Goede begeleiding voorkomt problemen
Al met al moeten Caribische studenten bij de voorbereiding op hun studie in Nederland 
een hoop praktische zaken regelen. Hiervoor kunnen zij de hulp inroepen van instanties die 
Caribische studenten begeleiden, zoals SSC, TuranGoeloe, USC en het Arubahuis. De begeleiding 
die de studenten ontvangen, is voor een deel op de eilanden en voor een deel in Nederland 
43
en is niet gratis. Om deze begeleiding te kunnen bekostigen wordt in de meeste gevallen de 
lokale studiefinanciering ingezet. Aangezien mbo-studenten uit Aruba geen recht hebben op 
de Arubalening komen zij niet in aanmerking voor begeleiding van een mentor gedurende het 
40 Ieder een die verzekerd is voor de volksverzekering Wet langdurige zorg (Wlz) is verplicht verzekerd voor de 
Zorgverzekeringswet (Zvw) en dient een Nederlandse basisverzekering af te sluiten. Studenten die afkomstig zijn 
uit het buitenland en hier niet werken vormen een uitzondering. De SVB liet weten dat dit internationale studenten 
kunnen zijn maar dat dit in principe ook geldt voor studenten met de Nederlandse nationaliteit die elders zijn 
opgegroeid. Zij blijven verzekerd in hun land van herkomst en anders kunnen zij een internationale zorgverzekering 
afsluiten met dekking in Nederland.
41 Artik el 20 lid 1 sub b BUB (Besluit uitbreiding en beperking kring verzekerden volksverzekeringen 1999); toelichting: 
" Aangezien voor studenten die vóór de aanvang van de studie in Nederland woonachtig waren in Aruba, Curaçao, 
St. Maarten, Bonaire, St. Eustatius of Saba geen verblijfsvergunning is vereist, is in artikel 20, eerste lid, onderdeel 
b, expliciet bepaald dat deze studenten niet zijn verzekerd voor de volksverzekeringen. Naar analogie van de 
verzekeringssituatie van de ambtenaar uit deze gebieden die in Nederland wordt gedetacheerd, blijven deze 
studenten verzekerd op grond van de regelingen die in deze verschillende gebieden gelden."
42 S tudenten van Bonaire, St. Eustatius en Saba die voor hun studie naar Nederland komen zijn verzekerd via de 
Zorgverzekering BES (Artikel 4 lis 1 sub e Besluit Zorgverzekering BES). Om daarvan gebruik te kunnen maken, 
moeten de studenten vóór vertrek naar Nederland bij het Zorgverzekeringskantoor op hun eiland een 'bewijs van 
verzekering' aanvragen.
43  Het Arubahuis liet weten dat de begeleiding weliswaar gekoppeld is aan de studiefinanciering, maar dat er 
geen kosten voor begeleiding in rekening worden gebracht aan studenten met een Arubalening. De kosten voor 
begeleiding komen voor rekening van de overheid. Dus in principe is de begeleiding wel gratis voor studenten met 
een Arubalening.
Kopzorgen van Caribische studenten 25

Studenten beoordeelden de hulp die ze krijgen van de tussenorganisatie bij financiële zaken 
(zoals het aanvragen van een bankrekening), overige administratieve zaken (zoals het inschrijven 
bij de gemeente) en bij praktische zaken (zoals het gebruik van het openbaar vervoer) als (zeer) 
goed:
“Het regelen van praktische zaken was zeer makkelijk, omdat de stichting ons geholpen 
heeft om die zaken voor elkaar te krijgen. Zij gingen mee om het te regelen.”
Zo vertelde een student dat zij het zonder haar mentor niet zou hebben gered in Nederland. 
Zij had niet beseft dat er zoveel praktische zaken geregeld moesten worden en dat daar zoveel 
verschillende instanties bij zijn betrokken. Zelfstandig was het haar naar eigen zeggen niet 
gelukt om haar weg te vinden met alle regels in Nederland – en de uitzonderingen daarop. Een 
andere student liet weten het dan ook erg fijn te vinden om hiervoor terecht te kunnen bij één 
persoon. Ook de inzet van mentoren en vrijwilligers wordt over het algemeen zeer gewaardeerd: 
“Zowel vooraf als bij aankomst in Nederland was het goed geregeld. Dit is te danken aan 
een uitgebreid mentorensysteem en de inzet van vrijwilligers. Ik denk dat veel studenten er 
baat bij hebben als hier nog meer in wordt geïnvesteerd, bijvoorbeeld door de mogelijkheid 
te bieden om vanaf de eilanden webinars van universiteiten en hogescholen te volgen ter 
voorbereiding op de studie in Nederland.”
Over de hulp bij het vinden van woonruimte (zoals het registreren bij een wooncorporatie) en 
bij studie-gerelateerde zaken (zoals het inschrijven bij een onderwijsinstelling) zijn studenten 
eveneens redelijk tevreden. Het minst tevreden zijn studenten over de hulp bij sociale en/of 
culturele zaken (zoals discriminatie of onduidelijkheid over omgangsvormen). Studenten hadden 
wat dat betreft beter voorbereid willen zijn op wat zij in Nederland hadden kunnen verwachten. 
Een student schreef hierover het volgende:
“De nodige informatie werd verstrekt. Zoals hoe het openbaar vervoer werkt en dat een 
fiets aanschaffen noodzakelijk is. Voorbereidingen op het studentenleven zelf werden niet 
echt verschaft. Zoals hoe je met jouw financiën moet omgaan en dat je andere mensen 
van andere culturen gaat ontmoeten. Ook wordt er helemaal niet gesproken over dat 
je eventueel kan worden gediscrimineerd vanwege jouw afkomst. Het zou fijn zijn als er 
een cursus wordt gegeven aan studenten over hoe ze moeten omgaan met autochtone 
medestudenten die racistische dingen zeggen of doen.”
Soms verwachten studenten ten onrechte dat alles voor hen wordt geregeld, vertelde een 
begeleidende organisatie. De organisaties helpen de studenten door zich zoveel mogelijk op de 
zelfredzaamheid van de studenten te richten en door hen te leren dat zij zelf verantwoordelijk 
zijn. De begeleiding bestaat er onder meer uit dat studenten zelf hun verhaal moeten doen 
en dat de organisatie op de achtergrond adviseert. Een aantal studenten vindt deze vorm van 
begeleiding echter veel te summier:
“Je komt aan, ze lopen een lijst met je af van dingen die je moet regelen en je wordt aan je 
lot overgelaten.”
Kopzorgen van Caribische studenten 27

 “Als ik een video kreeg van hoe het leven is in Nederland, waar je tegenaan kan lopen 
en hoe je daar mee om kan gaan, dan had dat erg geholpen. Het zou tenminste ervoor 
zorgen dat je minder stress hebt. Want zeker de voorbereidingsperiode, de periode waarin 
je allemaal dingen moet uitzoeken, was erg stressvol. De overheid, zowel hier als in St.-
Eustatius, zou studenten moeten contacteren die momenteel studeren in Nederland of daar 
hebben gestudeerd. Om hen te vragen hun verhaal te doen, te vertellen waar ze doorheen 
gingen. Je kan niet verwachten van een school dat zij eerlijk zijn over hoe het is om te 
studeren daar. Dus het zou heel erg helpen als de overheid een platform creëert waarin 
deze verhalen worden gedeeld.”
Over het algemeen voelden de studenten die hulp hebben gehad van een organisatie zich beter 
voorbereid dan de ‘free movers’ die zonder hulp naar Nederland kwamen (zie figuur 2.4). Van 
de studenten ‘met hulp’ voelde 35% zich (zeer) goed voorbereid tegenover 24% van de ‘free 
movers’.
50%
45%
40%
35%
30%
25%
20%
15%
10%
5%
0%
Zeer slecht Slecht Voldoende Goed Zeer goed Weet ik
voorbereid voorbereid voorbereid voorbereid voorbereid niet
Figuur 2.4: Verschil in voorbereiding met/zonder hulp (n = 624)
Ja, ik heb hulp van een organisatie gehad Nee, ik heb geen hulp van een organisatie gehad
2.7 Uit de rondetafelgesprekken
De studiekeuze is volgens de deelnemers aan de rondetafels een proces wat studenten moeten 
doorlopen om uit te vinden wat ze kunnen en willen doen in de rest van hun leven, niet een 
plotselinge beslissing. Aankomende studenten slaan echter veel stappen over, maar zien dit 
niet als probleem. Ze onderschatten de voorbereiding die nodig is. Studenten beseffen niet wat 
het betekent om in Nederland te gaan wonen en studeren en het ontbreekt vaak aan een goed 
beeld van de toekomstige studie. Volgens de deelnemers moet er een fundamentele verandering 
komen in het onderwijs, waardoor leerlingen voorbereid worden op hun studie en eerder gaan 
nadenken over zichzelf en hun toekomst. Scholen dienen daarvoor al in een vroeg stadium met 
de leerlingen aan de slag te gaan met iets als loopbaanoriëntatie- en begeleiding in Nederland. 
Op dit moment worden de decanen en de mentoren niet voldoende gefaciliteerd om zich bezig 
te kunnen houden met de voorbereiding van leerlingen op hun toekomstige studie. 
Het zou goed zijn wanneer aankomende studenten zelf kunnen ervaren hoe het is om in 
Nederland te wonen en studeren, aldus de deelnemers. Informatie krijgen is immers iets anders 
dan het echt meemaken. Dit kan door studenten op afstand te laten proefstuderen, zoals men 
dat ook in Nederland kan. Ze krijgen dan een realistisch beeld van wat de opleiding inhoudt. 
Dit alles vergt uiteraard een nauwe samenwerking tussen universiteiten, hogescholen en de 
Kopzorgen van Caribische studenten 29

46
Shaedra (25) kwam in juli 2017 van Curaçao naar Nederland. Ze startte met de 
studie Sociaal Pedagogische Hulpverlening maar stapte over op de studie Culturele 
Maatschappelijke Vorming. 
“Het eerste jaar is heel heftig geweest. Je komt helemaal alleen aan in Nederland. Een koud land, 
letterlijk en figuurlijk. Je stapt uit het vliegtuig en je moet het allemaal alleen doen. Je moet alles 
uitvinden en ondertussen is er continu de heimwee en het gemis van je familie. 
Toen ik hiernaartoe kwam, was ik vol goede moed om mijn opleiding en doelen te halen. Maar 
ondertussen bleef het malen in mijn hoofd: had ik er wel goed aan gedaan hier te komen? Had 
ik wel de juiste studie gekozen? Zou ik teruggaan, of niet? Maar ja, dan faal je. Dat kun je dan 
niet maken tegenover je familie. Veel mensen van de eilanden die hier komen om te studeren, 
blijven uiteindelijk hier – zou dat bij mij ook gebeuren? Ik heb me nog nooit zo eenzaam gevoeld 
als dat eerste jaar. Op Curaçao helpen mensen elkaar, ben je er voor elkaar. In Nederland leeft 
iedereen voor zichzelf. Gelukkig had ik vanuit Curaçao een begeleider die me begreep. Zij vroeg 
hoe het met me ging. Zo fijn, dat er íemand was die daarnaar informeerde. Dat heeft me enorm 
geholpen. Ook dat er een stichting was die een kamer voor me regelde, me uitlegde hoe het ov 
werkt, me hielp het openen van een bankrekening, met het inschrijven bij de gemeente.”
Geen klik met de medestudenten
“In de klas was ik het enige Caribische meisje. Er was geen klik met de Nederlandse studenten. 
Je wilt ‘connecten’ met je medestudenten. Wil dat er mensen zijn die jou begrijpen en die jij 
begrijpt, met wie je je kunt associëren. Dat lukte totaal niet. Ik voelde me niet lekker in mijn eigen 
klas. Er werden groepjes gevormd, maar ik was en bleef alleen. Ik heb echt geprobeerd, om 
contact te maken. Er waren kleine gesprekjes. Dan werd gevraagd waar ik vandaan kwam. Ik zei: 
‘Uit Curaçao.’ ‘O, daar zijn alleen houten huisjes toch?’ Het voelde ongemakkelijk. De aansluiting 
is nooit gekomen. Ik denk dat dat ook één van de redenen is geweest waarom ik dat eerste jaar 
niet heb gehaald. Ik moest overstappen op een andere studie. Gelukkig vond ik daar wél een 
groepje mensen met wie ik aansluiting vond en verbinding voelde.”
Als enige uit de klas gezet
“Ik weet nog heel goed die keer dat ik een toets moest maken. Ik was op tijd en had mijn 
legitimatie en school-ID bij me. Dus toen de docent op me af stapte en mij sommeerde het 
lokaal te verlaten, was ik verbijsterd. Als ik te laat was geweest of als mijn documenten niet in 
orde waren, had ik het begrepen maar wat was dit?! Buiten het lokaal belde ik mijn begeleider. 
Zij zei: ‘Ik ga het voor je regelen.’ Toen alle studenten klaar waren met het tentamen, kwam 
de docent die me eerder uit het lokaal had gezet naar me toe en zei dat ik nu de toets mocht 
maken. Er waren geen excuses, niets. Ik voelde me zó gekleineerd. De glans was van de dag. 
Ik heb hier aangifte van gedaan, maar heb er niets meer over gehoord. Geen gesprek, niets. 
Natuurlijk vroeg ik nog waarom ik nu wél het tentamen mocht maken, maar daar werd gewoon 
geen antwoord op gegeven.
Ik merk dat er hier in Nederland anders naar me wordt gekeken dan op Curaçao. Niet in 
Amsterdam, maar wel als ik naar een andere stad ga, zoals Haarlem of Eindhoven. Ook heb ik 
het idee dat ik minder makkelijk baantjes krijg. Nog iets wat me onaangenaam getroffen heeft, 
is de zwartepietendiscussie. Mijn school viert 5 december niet, maar vorig jaar renden ineens 
witte studenten, aangekleed en geschminkt als Zwarte Piet, door de school. Ik wist niet wat ik 
meemaakte. Ik probeerde met hen in gesprek te gaan, maar werd gewoon uitgelachen. Het was 
zo kwetsend. Als iemand jouw pijn niet begrijpt, je keihard uitlacht... ik moest ervan huilen. De 
teneur van de gesprekken was: ik leef mijn leven, mijn leven is goed, het maakt me niet uit wat jij 
denkt of hoe jij je voelt. Dat was de eerste en meteen de laatste keer dat ik dat gesprek aanging. 
Helaas hebben mijn Caribische medestudenten dit al heel vaak meegemaakt.” 
46  Gefingeerde naam.
Kopzorgen van Caribische studenten 31

3 Knelpunten tijdens de studie in Nederland
3.1 Inleiding
Eenmaal in Nederland, moeten Caribische studenten ook een aantal praktische zaken regelen 
voordat zij daadwerkelijk met hun studie kunnen beginnen. Maar dat blijkt in de praktijk nog 
niet mee te vallen. Zo kan de inschrijving in de BRP van een gemeente de nodige problemen 
opleveren en langer duren dan eerder was voorzien. En dat heeft tot gevolg dat andere zaken 
óók moeten wachten. Het vinden van huisvesting blijkt lastiger dan gedacht en tot overmaat van 
ramp krijgen de studenten te maken met voor hen onbekende wet- en regelgeving. Tijdens hun 
studie komen sommigen tot de ontdekking dat de gekozen studie eigenlijk niet is wat zij ervan 
hadden verwacht; anderen hebben heimwee of kunnen niet wennen aan de Nederlandse cultuur. 
Mede door deze problemen loopt een aantal Caribische studenten vast. Niet zelden krijgen zij te 
maken met financiële problemen. In dit hoofdstuk worden knelpunten beschreven die Caribische 
studenten ervaren tijdens hun verblijf en studie in Nederland.  
3.2 Bureaucratische rompslomp en onduidelijkheden bij het regelen praktische zaken
Voor het eerst zelfstandig wonen is voor iedere student een uitdaging: verantwoordelijk zijn 
voor inkomen, wonen en studeren. Hierin onderscheiden de Caribische studenten zich niet van 
andere internationale of Nederlandse studenten. Wel is het zo dat Nederlandse studenten meer 
bekend zijn met de Nederlandse regels en dat zij bij bepaalde vragen of het regelen van zaken 
makkelijker kunnen terugvallen op hun ouders in Nederland. Caribische studenten lopen bij het 
regelen van een aantal praktische zaken direct al tegen een hoop bureaucratische rompslomp 
aan, die zij van huis uit niet gewend zijn. Een student verwoordde het als volgt:
“Ik was me bewust van de algemene verwachtingen en had ongeveer een idee wat ik zou 
tegenkomen. Maar niemand vertelde me over de bureaucratie en hoe moeilijk het zou zijn 
om met alle onuitgesproken regels om te gaan. Er zijn veel dingen die iedereen weet, maar 
die niemand je vertelt.”
Na hun aankomst in Nederland voelen studenten zich ‘overvallen’ door alles wat zij moeten 
regelen. Het is niet altijd duidelijk wat er precies moet worden aangevraagd en bij welke 
instantie. Een student vertelde dat zij op Curaçao altijd had gehoord dat alles in Nederland veel 
beter geregeld is, maar dat zij zich nooit had gerealiseerd dat er in Nederland zoveel regels zijn 
en dat er zoveel betaald moet worden. Ze zei: ‘het lijkt wel alsof er voor alles een belasting en 
een verzekering is.’ Het opvolgen van een verkeerd advies of het verkrijgen van onjuiste 
informatie kan al snel leiden tot onvoorziene financiële problemen: 
“Mij werd verteld dat ik kwijtschelding kan krijgen voor gemeentebelasting en 
waterschapsbelasting. Bij het regelen van de kwijtschelding werd door de gemeente 
Den Haag aan mij verteld dat ik zorgtoeslag moet aanvragen, omdat ik anders niet 
in aanmerking kwam voor kwijtschelding. Ik had nog nooit van zorgtoeslag gehoord. 
Maar goed, ik heb het aangevraagd zodat ik kwijtschelding kon krijgen voor de 
gemeentebelasting. Ik kreeg rond de 55 - 60 euro per maand extra aan zorgtoeslag. Als 
student vond ik dat heel fijn omdat ik ‘extra’ geld kreeg. Na ongeveer twee jaar kreeg ik een 
brief van de Belastingdienst dat ik de zorgtoeslag moest terugbetalen, omdat ik daar geen 
recht op had. Dus ik heb met de Belastingdienst en met de gemeente gebeld. Ik kwam 
erachter dat ik niet als ingezetene was ingeschreven, maar als student. Daarom had ik geen 
recht op zorgtoeslag en moest ik alles terugbetalen. Als student met weinig geld is mij dat 
zwaar gevallen. Ik was door de gemeente op het verkeerde been gezet. Vervolgens moest 
ik een aantal jaren zorgtoeslag terugbetalen.”
Kopzorgen van Caribische studenten 33

geduurd. Al die tijd had hij geen BSN en kon hij geen Nederlandse bankrekening openen. Omdat 
het inschrijven op het woonadres van familie (financiële) gevolgen kan hebben vanwege de 
50
zogenaamde kostendelersnorm kunnen Caribische studenten ook niet altijd daar terecht. Een 
student:
“Het BSN was moeilijk aan te vragen, omdat ik bij familie terecht ben gekomen en mij niet 
op dat adres kon inschrijven. Omdat ik geen BSN kon aanvragen kon ik ook geen andere 
dingen regelen zoals een DigiD of een bankrekening.”
Organisaties die studenten begeleiden erkennen dat de studenten na aankomst in Nederland 
soms worstelen met de inschrijving in de BRP van gemeenten. Zij zien bij gemeenten grote 
verschillen in de doorlooptijd van de inschrijving in de BRP - en daarmee het verkrijgen van 
een BSN. Zo zijn er gemeenten die de inschrijving en het BSN binnen één dag regelen. Andere 
gemeenten hebben minstens drie weken of langer nodig. Daarnaast is er een grote diversiteit 
in de beoordeling van de inschrijvingen. Sommige gemeenten zijn strikt. Als de student geen 
51
woonadres heeft, dan kennen zij minder snel een briefadres toe waarop de student zich 
kan inschrijven. Andere gemeenten gaan daar soepeler mee om. Om problemen met andere 
instanties te voorkomen is het voor Caribische studenten beter om geen (tijdelijk) briefadres 
nodig te hebben. Een briefadres geeft namelijk aan dat de student geen woonadres heeft.
Gelukkig beseffen steeds meer gemeenten dat er wat moet gebeuren om te voorkomen dat 
Caribische studenten problemen ervaren met de inschrijving in de BRP. Te meer omdat dit 
vervelende gevolgen voor hen kan hebben. Daarom organiseert een aantal gemeenten vaste 
dagen waarop de studenten langs kunnen komen voor een inschrijving of zij maken aparte 
afspraken met de studenten. Ook onderwijsinstellingen zijn er steeds meer van doordrongen 
en regelen speciale ‘inschrijfdagen’ waarbij ambtenaren van de gemeente aanwezig zijn om de 
BRP-inschrijving in orde te maken.
• Onduidelijkheid over de zorgverzekering
Nederland heeft studenten uit het Caribisch deel van het Koninkrijk uitgezonderd van de 
52
wettelijke zorgverzekeringsplicht. Daarom komen zij niet in aanmerking voor de Nederlandse 
53
basiszorgverzekering. Bij veel Caribische studenten leidt dit tot verwarring. Een student:
“Ze zeiden dat we geen recht hadden op een Nederlandse basisverzekering, omdat we 
studenten ‘van buiten’ zijn. Maar toen dacht ik: we hebben toch gewoon een Nederlands 
paspoort? We schrijven altijd op dat we Nederlands zijn als we onze nationaliteit moeten 
invullen? Dat is erg onduidelijk.”
Het wordt nóg onduidelijker als een Caribische student (achteraf ten onrechte) een Nederlandse 
zorgverzekering heeft aangevraagd. Dit kan makkelijk gebeuren omdat de zorgverzekeraar niet 
50  De k ostendelersnorm gaat ervan uit dat volwassen mensen die samenwonen, hun kosten voor levensonderhoud 
kunnen delen. Dat betekent dat eventuele bijstand of aanvullende toeslag van deze mensen wordt gekort.
51   Dit is een adres waar de overheid iemand zonder woonadres kan bereiken. Hiervoor is een student wel afhankelijk van 
de medewerking van een vriend, familielid of kennis. De briefadresgever moet namelijk toestemming geven.
52  Zie artikel 20 van het Besluit uitbreiding en beperking kring verzekerden volksverzekeringen 1999.
53  Zoals eerder vermeld dienen studenten uit Aruba, Curaçao en St. Maarten een internationale zorgverzekering af te 
sluiten en zijn studenten uit Bonaire, St. Eustatius en Saba via de lokale Zorgverzekering BES verzekerd voor (basis)
zorgkosten op het moment dat zij in Nederland studeren. SVB liet hierop weten dat de studenten zijn uitgesloten van 
de gehele sociale verzekeringsplicht, dus ook voor de volksverzekeringen en de Zvw en dat wel verzekerd inhoudt dat 
er dan ook premies afgedragen moeten worden.
Kopzorgen van Caribische studenten 35

Inschrijving vanaf 8 oktober 2018
De inschrijving vanaf 8 oktober 2018 bij X is volgens de regels van de Nederlandse 
Zorgverzekeringswet gebeurd. U heeft zich op deze datum in Nederland ingeschreven 
bij de Gemeentelijke Basisadministratie. Vanaf die datum bent u volgens de wet 
verzekeringsplichtig voor de zorgverzekering in Nederland.
De wet
Uw verzekering bij Insure to Study wordt niet als een wettelijke verzekering gezien. Wij 
kunnen de datum van uw verzekering bij X dus niet naar 1 januari 2019 verplaatsen, omdat 
wij volgens de wet verplicht zijn u in te schrijven per 8 oktober 2018. Bij afwijking hiervan 
voldoen wij dus niet aan de wettelijk gestelde regels. U kunt de polis administratie bij Insure 
to Study vragen uw polis met ingang van 8 oktober 2018 stop te zetten.
Sociale Verzekeringsbank
Als u denkt dat uw verzekeringsplicht pas op 1 januari 2019 moet ingaan, dan kunt u bij de 
Sociale Verzekeringsbank (SVB) een verklaring WLZ aanvragen. De SVB kan bepalen of er 
eerder of later (of op 8-10-2018) ingeschreven moet worden. De uitkomst van de verklaring 
is bindend.
Incassodossier
Wij zullen het incassodossier bij X uit coulance sluiten. U heeft immers op tijd aangegeven 
het niet eens te zijn met de gestelde datum. Als de ingangsdatum duidelijk is, krijgt u van 
ons een nieuwe aanmaning met het juiste te betalen bedrag. Vanaf 1 januari 2021 kunt u ook 
weer een aanvullende verzekering toevoegen.
De zorgverzekeraar had de zorgverzekering met terugwerkende kracht laten ingaan per 
inschrijfdatum bij de gemeente. Maar omdat de studente uit het Caribisch deel van het 
Koninkrijk kwam en dus uitgezonderd was van de Nederlandse zorgverzekeringsplicht 
- kon zij zich helemaal niet verzekeren bij de Nederlandse zorgverzekeraar. Dat was de 
Nederlandse zorgverzekeraar niet bekend. De verzekeraar baseert zich namelijk slechts 
op hetgeen in de BRP staat vermeld. Geen verzekeringsplicht betekent geen mogelijkheid 
tot het afsluiten van een basiszorgverzekering. In deze casus zal de zorgverzekeraar aan 
de hand van de uitslag van het Wlz-onderzoek door de SVB naar alle waarschijnlijkheid de 
gehele polis beëindigen. Hoewel zij de betaalde premie terugontvangt zal zij de zorgkosten 
58
over de periode dat zij niet was verzekerd (vanaf 1 januari 2019), zelf moeten betalen. Ook 
dient zij zich te herverzekeren bij een internationale verzekeraar.
Onlangs zijn de SVB en zorgverzekeraars in opdracht van het ministerie van VWS gestart met 
59
het project TOVER om het aantal onterecht verzekerden terug te dringen. Daarin is expliciet 
afgesproken dat deze studenten niet met terugwerkende kracht worden uitgeschreven.
Zorgtoeslag
Een ander probleem waar Caribische studenten tegen aanlopen met betrekking tot de 
60
zorgverzekering, heeft te maken met de zorgtoeslag. Caribische studenten die (achteraf ten 
onrechte) een Nederlandse zorgverzekering hebben aangevraagd zijn dus onverzekerd. Zij zijn - 
58 De zorgtoeslag die zij in die periode had ontvangen moest zij overigens ook terugbetalen.
59   Tover staat voor ‘Ten onrechte verzekerd’. Dit betreft de groep mensen die niet verzekerd is voor de Wlz en daarmee 
ook niet in Nederland Zvw-verzekeringsplichtig kan zijn.
60  De Z orgtoeslag is een inkomensafhankelijke financiële tegemoetkoming in de kosten voor de verplichte Nederlandse 
zorgverzekering. De Belastingdienst/Toeslagen berekent de hoogte van de toeslag en betaalt die uit.
Kopzorgen van Caribische studenten 37

mogelijk aanmelden bij een internationale zorgverzekeraar of bij hun voormalige zorgverzekeraar 
66
op de eilanden. Daarbij moeten de studenten niet vergeten de zorgtoeslag stop te zetten. 
Onterecht beboet
Tot slot kunnen Caribische studenten te maken krijgen met een boete van het Centraal 
Administratie Kantoor (CAK).
Iedereen die in Nederland woont en/of werkt en een verzekeringsplicht heeft, moet een 
Nederlandse zorgverzekering afsluiten. Het CAK ziet hierop toe. Wie in Nederland werkt 
en geen Nederlandse zorgverzekering heeft, ontvangt van het CAK een brief waarin wordt 
aangegeven dat zo snel mogelijk een zorgverzekering moet worden afgesloten. Als iemand 
niet reageert, volgt na drie maanden een boete, drie maanden daarna een tweede boete 
en ná nog eens drie maanden sluit het CAK voor betrokkene een zorgverzekering af. Het 
67
gevolg is dat de premie dan twaalf maanden lang wordt ingehouden op het loon. Deze 
(bestuursrechtelijke) zorgpremie is een stuk hoger dan gebruikelijk: €136,83 per persoon 
68
per maand. Een Caribische student die niet werkt, maar wel een brief van het CAK heeft 
ontvangen om zich te laten verzekeren, moet aantonen dat hij geen verzekeringsplicht 
69
heeft. Daartoe moet hij naar de SVB voor een Wlz-onderzoek. De SVB bekijkt dan of de 
student al dan niet verzekeringsplichtig is. De SVB informeert hier vervolgens de student 
70
en het CAK over.
Het komt voor dat Caribische studenten ten onrechte een boete van het CAK ontvangen, omdat 
zij ‘onverzekerd’ zouden zijn. Het CAK is dan niet op de hoogte van het feit dat het gaat om 
personen die vanuit het Caribisch deel van het Koninkrijk naar Nederland zijn gekomen om te 
71 72
studeren en niet om te werken. De boete is in die gevallen niet correct. De SVB stelt hierop 
een Wlz-onderzoek in. In de tussentijd wordt het proces bij het CAK tijdelijk stilgelegd, tot er 
73
een uitslag van het Wlz-onderzoek bekend is.
66   Dat is niet het geval als de student binnen 10 weken een nieuwe baan vindt. In dat geval mag de student de 
Nederlandse zorgverzekering behouden en behoudt hij recht op zorgtoeslag.
67 https://www.hetcak.nl/regelingen/regeling-onverzekerden/vragen/brief-geen-zorgverzekering
68 Da tzelfde gebeurt als iemand meer dan zes maanden zijn premie niet betaald voor de Nederlandse verzekering. Wie 
dan niet reageert op betalingsherinneringen van de zorgverzekeraar wordt aangemeld als wanbetaler bij het CAK. 
Iemand blijft dan voor basiszorg verzekerd bij zijn huidige zorgverzekeraar en betaalt een hogere bestuursrechtelijke 
zorgpremie aan het CAK. Daarnaast moet de wanbetaler met de zorgverzekeraar een regeling treffen om de oude 
schuld af te lossen.
69 Inf ormatieblad Regeling Onverzekerden, https://www.hetcak.nl/HETCAK/media/HetCAK/formulieren/klant/
onverzekerden/Onverzekerden-Informatieblad-Uninsured-Letter-and-Information.pdf
70  De SVB en het CAK lieten weten dat er steeds contact is tussen de SVB en het CAK om te voorkomen dat boetes 
oplopen. Doordat er proactief contact is kunnen dossiers in veel gevallen proactief worden gesloten.
71  Da t komt omdat de gemeente bij de inschrijving in de BRP niet noteert met welk doel iemand naar Nederland komt 
(werk of studie). Hierdoor ontvangt iedereen die wel in de BRP van een gemeente staat ingeschreven, maar niet bij 
een Nederlandse zorgverzekeraar op een gegeven moment een brief van het CAK. 
72  De S VB liet weten dat het voldoende is om een aanvraag Wlz in te dienen. Bezwaar maken is principe niet nodig. Als 
blijkt dat de student niet Wlz verzekerd is, wordt de boete automatisch ingetrokken.
73  Indien dit uit het WLZ onder zoekt blijkt, wordt er met volledige terugwerkende kracht gecorrigeerd. De SVB liet 
weten dat de brieven met informatie over het proces worden aangepast. Daarin worden studenten apart benoemd als 
uitzonderingsgroep. Zij worden opgeroepen een aanvraag WLZ aan te vragen en kunnen daarmee een boete voorkomen. 
Zij hoeven dan geen bezwaar aan te tekenen en de boete wordt automatisch kwijtgescholden, mits zij niet werken. 
Kopzorgen van Caribische studenten 39

haakt een deel van de Caribische studenten, vooral diegenen die de taal (nog) niet zo goed 
spreken, snel af. 
Hoe ervaren de studenten het contact met de overheid?
Figuur 3.1 laat zien dat studenten de dienstverlening door de overheidsinstanties waar zij mee 
te maken hebben verschillend beoordelen. Het minst tevreden zijn studenten over de SVB, op 
de voet gevolgd door de Belastingdienst. Hierbij moet wel worden opgemerkt dat slechts de 
helft van het totaal aan studenten dat de vragenlijst heeft ingevuld contact heeft gehad met 
de SVB (300). Bij de Belastingdienst ligt dit aantal een stuk hoger (555). Over de gemeente, 
onderwijsinstellingen en DUO zijn studenten meer tevreden. Van de ondervraagde studenten 
gaf ruim de helft (53%) aan dat het contact met DUO goed tot zeer goed verliep, terwijl 12% 
van de studenten liet weten (zeer) slecht contact te hebben gehad met DUO. Veelgenoemde 
pijnpunten waren onder meer: de slechte communicatie tussen DUO en de overheidsinstanties 
op de Caribische eilanden; de traagheid waarmee studenten worden geholpen en onduidelijke 
informatievoorziening voor studenten die moeite hebben met de Nederlandse taal.
“Ik vind dat DUO heel slecht omgaat met studenten die uit het buitenland komen. Ik kom 
heel lastig in aanmerking voor studiefinanciering, omdat de communicatie tussen Bonaire 
en Nederland daarin slecht verloopt.”
Gemeente (n=567)
Onderwijsinstelling (n=616)
DUO (n=606)
Belastingdienst (n=555)
  Zeer slecht
  Slecht
  Voldoende
SVB (n=300)
  Goed
  Zeer goed 0% 10% 20% 30% 40% 50% 60% 70% 80% 90% 100%
Figuur 3.1: Contact met overheidsinstellingen (n = 300 – 616 per categorie)
Caribische studenten klagen erover dat overheden niet altijd voldoende begrijpelijke informatie 
verstrekken waardoor zij niet weten waar zij aan toe zijn. Het is voor hen niet altijd duidelijk wat 
overheidsinstanties precies verlangen. Berichten of beslissingen worden in de beleving van de 
studenten te veel geschreven vanuit het (juridische) perspectief van de overheidsorganisatie 
en zijn vaak zo opgebouwd dat deze in de (geautomatiseerde) logica van die organisatie 
passen. Maar de studenten willen graag kunnen begrijpen waarom bepaalde besluiten worden 
genomen. Daarom is het belangrijk dat overheidsinstanties zich ervan vergewissen dat de 
informatie die zij hebben verzonden ook echt is begrepen. Het alleen maar versturen van een 
beschikking of een bericht is dus onvoldoende. Tijdens de studie ervaren Caribische studenten 
Kopzorgen van Caribische studenten 41

3.5 Wennen aan de Nederlandse samenleving
Vooral sociale en culturele verschillen tussen Nederland en de eilanden ervaren studenten als 
obstakel om te ‘aarden’ in Nederland, zo bleek tijdens de focusgroepgesprekken met Caribische 
studenten. Een groot aantal van hen voelt zich ontheemd in een land waar zij nauwelijks iemand 
kennen en dat zo totaal anders is dan waar zij vandaan komen. Het duurt dan ook meestal even 
voordat Caribische studenten op gang komen. Zij moeten erg wennen aan de Nederlandse 
75
samenleving, het klimaat, sociale omgangsvormen en het openbaar vervoer. Ook ervaren 
zij het niveau van de studie als hoog en hebben zij het gevoel dat er strengere eisen aan hen 
worden gesteld dan zij op de eilanden gewend waren. De overgang naar Nederland was voor de 
meeste Caribische studenten dan ook een behoorlijke stap, voor sommigen zelfs een schok. Wat 
tegenvalt is dat Nederlandse medestudenten maar zeer weinig weten over het Caribisch deel 
van het Koninkrijk en soms vooroordelen hebben. Zo vertelden meerdere Caribische studenten 
dat Nederlanders aan hen hadden gevraagd of zij op de Cariben ‘in een hutje’ hadden gewoond. 
Of dat docenten hadden gezegd dat zij het niet zouden gaan redden op school, dit enkel en 
alleen vanwege het feit dat zij uit het Caribisch gebied afkomstig waren. Caribische studenten 
schrikken af en toe van de directheid van Nederlanders en van de ‘kille’ Nederlandse cultuur. Dit 
maakt het lastig om aansluiting te vinden. Een groot aantal Caribische studenten voelt zich dan 
ook buitengesloten. Een student verwoordde het als volgt:
“Wij in Aruba zijn veel socialer. Sommige mensen hier zijn echt bot. Daar moest ik wel mee 
leren omgaan. Het eerste jaar hier voelde ik mij sowieso alleen, maar de mensen hier waren 
ook niet echt leuk tegen Caribische mensen. Ze hebben een favoritisme voor Nederlandse 
mensen. Bijvoorbeeld bij projectgroepjes. Je wordt altijd buitengesloten. En als ik moet 
samenwerken – tenminste in mijn ervaring – dan wordt datgene wat ik zeg vaak aan de 
kant geschoven.”
Psychische problemen zijn ook een belangrijke oorzaak waardoor Caribische studenten 
studievertraging oplopen of met hun studie stoppen: een derde van de studenten geeft dit als 
één van de redenen. Een groot aantal studenten heeft last van stress, depressie, heimwee of een 
burn-out. Met name de winter blijkt een lastige periode te zijn:
“In het Caribisch gebied zijn mensen heel erg sociaal. Het leggen van contact is voor ons 
heel belangrijk. Als dat al misgaat, en het dus in de basis al verkeerd gaat, dan creëert 
dat zo’n domino-effect. Dan kom je in een diep gat te zitten. Je hebt een klein budget, 
en hierdoor kun je weinig doen met klasgenoten en door het rooster van je school kan je 
geen bijbaan vinden om je budget aan te vullen. Dan blijf je in zo’n vicieuze cirkel. Als je 
geen vrienden of familieleden hier hebt, dan kan het heel snel misgaan. Dat is ook de reden 
waarom heel veel studenten voor het einde van het eerste jaar weer terugkeren naar het 
Caribisch gebied.”
75  Het openbaar vervoer op de eilanden is zeer beperkt en is in Caribisch Nederland afwezig.
Kopzorgen van Caribische studenten 43

Karman (24) kwam in 2015 van Bonaire naar Nederland. Hij startte met de studie 
technische bedrijfskunde maar stapte over op bedrijfseconomie. 
“Een van de grootste knelpunten waar ik die eerste jaren tegenaan liep bij het studeren in 
Nederland, was de taal. Op de havo werd er een beetje door de vingers gekeken bij taalfouten, 
hier wordt veel strenger gecontroleerd, vooral schriftelijk. Je taalniveau moet op C1-niveau zijn. 
Omdat Nederlands je moedertaal niet is, is dat niet het geval. Opdrachten moeten gemaakt 
worden in keurig Nederlands – dat kon ik helemaal niet. Zo moest ik ook eens een betoog 
schrijven over waarom je voor of tegen een bepaald belastingpatroon bent. Dat heb ik drie keer 
moeten doen. Gelukkig krijg je als Antilliaans student wel extra tentamentijd – en die heb je ook 
echt nodig om de tekst te begrijpen. Maar die extra tijd is er alleen bij schriftelijke tentamens. 
Bij mondelinge tentamens, opdrachten, een advies of een rapport of projecten, moet je op 
dezelfde wijze leveren als Nederlandse studenten. Dat je recht hebt op tentamentijdverlenging, 
moet je aanvragen – iets wat de meeste Caribische studenten niet eens weten. Het zou een 
stuk eenvoudiger en billijker zijn als dat automatisch werd verleend aan studenten die niet in 
Nederland opgegroeid zijn.”
Vooroordelen  
“Tijdens je studie moet je voor opdrachten vaak groepjes vormen met andere studenten. Ik 
ben regelmatig uitgesloten van projectgroepen omdat medestudenten zich afvroegen of 
ik wel hetzelfde niveau had, waardoor ik niet welkom was in hun groepje. Je wordt letterlijk 
in een hoek gedrukt: je hoort er niet bij. Medestudenten weten vaak niet eens dat Aruba en 
Bonaire verschillende eilanden zijn. In hun beleving komt iedereen uit Curaçao en dus ben je lui, 
crimineel, je komt niet op tijd en je komt je afspraken niet na. Het zijn etiketten die je direct op 
krijgt geplakt, waardoor je altijd op achterstand staat. Je moet continu laten zien dat je het wél 
kunt, dat die vooroordelen niet op jou van toepassing zijn. Je wordt hoe dan ook niet gezien 
als gelijkwaardig. Dat geeft heel veel druk. Dat je elke dag moet presteren, je van je beste kant 
moet laten zien. Je moet op alles letten, zorgen dat je alles op de juiste wijze uitvoert. Want als 
je iets verkeerd doet, dan ben je meteen weer terug bij af. Ik heb zelfs meegemaakt dat mijn 
begeleider zei: ‘Wat een pluspunt is voor anderen, is een minpunt voor jou. Zoek zelf maar uit 
hoe je daaruit komt.’ Dat was hard. Voor je gevoel kun je geen kant meer op, alle poorten gaan 
dicht voor jou. Dat was het moment dat ik besloot een andere opleiding te gaan doen. Ik was 
moe van het vechten, kon er niet meer tegenop. Ik ben nu jaren verder, maar loop desondanks 
nog steeds tegen dezelfde dingen op. Dat je soms wordt gezien als student, soms als inwoner 
van Nederland, dan weer als een buitenlandse student. Ik heb ervaren dat je anders wordt 
beoordeeld dan de gemiddelde Nederlander. Je moet dubbel zo hard werken, laten zien dat je 
iets beheerst.”
Welk netwerk? 
“Nog een struikelblok: dat je geen netwerk hebt in Nederland. Dan krijg je bijvoorbeeld een 
opdracht waarbij je iemand uit de raad van een bestuur moet interviewen. Er wordt luchtig 
gezegd: ‘Je hebt vast wel iemand in de familie die zo’n functie bekleedt.’ Nou, niet dus. Gelukkig 
zijn er wel docenten die je begrijpen en openstaan voor jouw situatie, maar anderen zijn 
volkomen onverschillig. Houden geen rekening met je, weten je naam niet eens. Dat ik, anders 
dan in Nederland getogen studenten, hier geen netwerk heb, daar heb ik regelmatig last van 
gehad.” 
Survival of the fittest 
“Kom je als student van de eilanden in Nederland aan, dan is dat een aardverschuiving in je 
leven. De Nederlandse cultuur is volkomen anders dan die van de Antillen. In Nederland moet 
je echt voor jezelf opkomen en je moet alles zelf regelen. Begin je met de opleiding, dan 
moet je bijna ondernemer zijn om alles in orde te krijgen. Daarnaast heb je te kampen met 
de eenzaamheid. Ook al ben je samen met kennissen of vrienden, die eenzaamheid blijft. De 
Kopzorgen van Caribische studenten 45

4  Knelpunten die studenten ervaren na hun 
studie
4.1 Inleiding
Het einde van de studie voelt meestal als een overwinning. Eindelijk het diploma behaald en 
klaar voor de volgende stap. Maar soms voelt ‘het einde’ voor sommige studenten meer als een 
‘open einde’ omdat zij hun studie niet succesvol hebben afgerond. Of omdat de studie weliswaar 
is afgerond, maar er nog een grote studieschuld openstaat, of omdat het zoeken naar een baan 
niet naar wens verloopt. In dit hoofdstuk wordt eerst beschreven wat (mogelijke) oorzaken zijn 
voor het voortijdig stoppen met de studie. Daarna wordt aangegeven tegen welke knelpunten 
studenten aanlopen als zij – al dan niet succesvol – hun studie hebben beëindigd. 
4.2 Een relatief groot aantal studenten rondt de studie niet af of loopt vertraging op
80
Onderzoek toont aan dat een relatief groot aantal Caribische studenten (meermalen) van 
studie switcht of de studie niet of niet tijdig afrondt. Een gegeven dat ook in dit onderzoek 
naar voren kwam: van de 624 studenten die de vragenlijst hadden ingevuld gaf 37% aan ooit 
81
vroegtijdig te zijn gestopt met een studie in Nederland en meer dan de helft van de studenten 
(54%) had studievertraging opgelopen. Van deze laatste groep betrof de vertraging bij 58% 
maximaal één jaar, bij 21% tussen één en twee jaar en bij 21% meer dan twee jaar. Opvallend is 
dat er geen verschil is tussen de ‘free movers’ en de studenten die met hulp naar Nederland 
zijn gekomen wanneer gekeken wordt naar het percentage studenten dat vroegtijdig is gestopt 
met een studie: zowel bij de studenten die hulp kreeg als bij de ‘free movers’ is 37% vroegtijdig 
gestopt. Wat nog opmerkelijker is, is dat ‘free movers’ minder vaak studievertraging oplopen 
dan studenten die hulp hadden gekregen van een organisatie. In totaal meldde 51% van de ‘free 
movers’ dat zij geen studievertraging hadden opgelopen tegenover 39% van de studenten die 
wel hulp had gehad. Mogelijk hebben ‘free movers’ een meer intrinsieke motivatie hun studie 
succesvol af te ronden met minder studievertraging. Een andere verklaring kan zijn dat deze 
groep veelal gedurende de hele studie wordt ondersteund door familie. Een student verwoordde 
het als volgt:
“Studeren in het buitenland als je mentaal niet goed voorbereid bent en zeker zonder 
familie maakt de kans op succes kleiner.”
Zowel uit gesprekken met begeleidende organisaties als met Caribische studenten kwam naar 
voren dat het studeren in Nederland soms wordt onderschat. Er zijn studenten die met volle 
teugen genieten van hun vrijheden in Nederland waardoor de studie minder succesvol verloopt. 
Bij de meeste studenten die aangaven studievertraging te hebben opgelopen, of hun studie te 
hebben beëindigd, had dit echter een andere reden: zij hadden moeite met de overgang van de 
Cariben naar Nederland en de Nederlandse cultuur en/of heimwee. Een combinatie van heimwee 
en een klas vol studenten die in cultureel opzicht volledig anders zijn, kan ervoor zorgen dat 
studenten zich niet thuis voelen en (voortijdig) afhaken. Ook (een gevoel van) discriminatie, op 
school of bij het vinden van een stageplek, kan hierbij een rol spelen. 
80   Broek, A. van den, Cuppen, J., Warps, J., Termorshuizen, T., Lodewick, J., Brukx, D., Korte, K. de, Ramakers, C. & Mulder, 
J. (2019). Monitor Beleidsmaatregelen Hoger Onderwijs 2018-2019. Studenten in het hoger onderwijs: stand van 
zaken studiejaar 2018-2019: doorstroom, instroom, studiekeuze, studievoortgang, studieuitval en studiefinanciering. 
Nijmegen: ResearchNed.
81   Een deel van de studenten die heeft aangegeven vroegtijdig te zijn gestopt is vervolgens van opleiding veranderd of 
heeft inmiddels een andere opleiding afgerond. 
Kopzorgen van Caribische studenten 47

60%
50%
40%
30%
20%
10%
0%
Percentage van gestopte respondenten (n=232)
Percentage van studenten met een studievertraging (n=339)
Figuur 4.1 Redenen vroegtijdig stoppen met studie of studievertraging (meerdere antwoorden mogelijk) (n = 232/339)
Als studenten vroegtijdig stoppen met hun opleiding, heeft dit gevolgen voor de 
studiefinanciering: zij moeten zich uitschrijven bij hun school of universiteit en de uitschrijfdatum 
moet een student doorgeven aan DUO. Alleen als een student in het eerste jaar van de studie 
83
stopt en vóór 1 februari de studiefinanciering stopzet, wordt een gedeelte (prestatiebeurs) 
84
omgezet in een gift. De lening moet uiteraard wel worden terugbetaald. Daarnaast dient een 
student het zogenoemde studentenreisproduct stop te zetten bij een ophaalautomaat vóór 
of op de vijfde werkdag van de eerste maand waarin hij er geen recht meer op heeft. Als het 
studentenreisproduct onterecht wordt gebruikt, geeft DUO een OV-boete. Studenten die een 
maand nadat het recht is verlopen nog gebruik maken van het studentenreisproduct, krijgen een 
85
boete van € 150,- per halve maand. 
4.3 Aflossen studieschuld(en) gaat soms moeizaam
Een groot aantal Caribische studenten heeft zowel bij DUO als bij lokale instanties geld geleend 
voor de studie. Van de 624 studenten die hebben deelgenomen aan de vragenlijst van de 
ombudsman liet 91% weten geld te hebben geleend van DUO. Als studenten daarnaast geld 
hadden geleend bij een andere organisatie (21%), dan betrof dat voornamelijk een Arubalening 
of een lening bij SSC. Van de studenten die een studieschuld hebben, lost 29% deze schuld 
momenteel af bij DUO en/of 4% bij een andere organisatie. Het grootste deel van de Caribische 
studenten (66%) moet de studieschuld nog gaan terugbetalen. Een deel heeft de terugbetaling 
83  Zie v oor meer informatie over de prestatiebeurs: https://duo.nl/particulier/studiefinanciering/gift-of-terugbetalen.
jsp
84  Hetzelfde geldt voor lokale studieleningen. 
85  Hierbij moet w orden opgemerkt dat het alleen geld kost als de student hierna nog gebruik maakt van het 
studentenreisproduct. Als de student kan aantonen dat hij de OV-kaart niet meer heeft gebruikt na het stoppen met 
de studie, dan kan bezwaar worden gemaakt tegen de OV-boete. Zie https://www.studentenreisproduct.nl/detail/
studentenreisproduct-stopzetten/.
Kopzorgen van Caribische studenten 49
De studie was niet wat ik   
ervan had verwacht
Ik had sociaal-culturele problemen (zoals    
geen aansluiting vinden bij medestudenten)
Ik had psychische problemen    
(zoals stress of depressie)
Ik had moeite met de Nederlandse taal
De lesstof was anders dan ik verwacht had
De studie was moeilijker dan ik dacht
Privéomstandigheden
Ik kreeg een negatief bindend studieadvies
De lesstof vond ik onvoldoende interessant
Ik had geldproblemen
De studie sloot niet goed aan    
op mijn vooropleiding
De studie kostte meer tijd dan ik dacht
Ik had het druk met andere zaken
Ik had het druk met werken naast mijn studie
Eigen keuze, ik wil de tijd    
voor mijn studie nemen
Door de coronacrisis heb ik    
studievertraging opgelopen
Anders, namelijk:

Terugbetalingsregels lokale leningen 
Studenten uit Aruba, Curaçao, St. Maarten en Caribisch Nederland kunnen in hun eigen 
land een lening afsluiten waarvoor lokale terugbetalingsregels gelden. Bij de Arubalening 
moeten studenten binnen twintig jaar terugbetalen. De aflossingsperiode start één jaar 
88
na het beëindigen van de studie. Over de lening hoeft geen rente te worden betaald. 
Een lening bij SSC dient een student, inclusief rente, in maandelijkse termijnen af te lossen 
gedurende een aflosfase van vijf, tien of vijftien jaar. De aflosfase begint zes maanden 
na het afstuderen of meteen na het staken van de studie. Een gedeelte van de lening zet 
SSC om in een gift wanneer het diploma binnen tien jaar wordt behaald. SSC verstrekt 
89
de lening tegen 4% rente (op dit moment). Op St. Maarten kunnen studenten tegen 5% 
rente geld lenen bij de Division Studyfinancing. De terugbetalingsregels hangen af van het 
inkomen van de ouders en het wel of niet terugkeren naar St. Maarten na afloop van de 
studie. Studenten afkomstig van de BES-eilanden kunnen een renteloze lening aanvragen 
bij de Rijksdienst Caribisch Nederland, de opstarttoelage. Een deel van deze lening 
wordt omgezet in een gift als het diploma binnen de diplomatermijn (van tien jaar) wordt 
behaald. Het geleende bedrag moeten studenten binnen vijftien jaar terugbetalen. Hierbij 
90
wordt geen rekening gehouden van het inkomen van de partner.
Door de verschillende instanties wordt geen rekening gehouden met het feit dat er mogelijk nog 
91
een andere studieschuld openstaat. Bij (oud-)studenten leidt dit tot verwarring en frustratie:
92
“Bij de draagkrachtmeting wordt door zowel SSC als DUO geen rekening gehouden met 
het feit dat je ook aan de andere instantie moet terugbetalen. Bij elkaar moet ik een lokaal 
maandloon terugbetalen.”
Uit dit onderzoek blijkt verder dat het aflossen van hun studieschuld relatief veel oud-studenten 
moeilijk afgaat. Bijna de helft (49%) van de Caribische (oud-)studenten die momenteel hun 
studieschuld aflossen of dit al hebben gedaan heeft (grote) moeite met het aflossen van de 
studieschuld, zie figuur 4.2. Een student vertelde:
“DUO is onrealistisch. Ze wilden dat ik €500 per maand ging terugbetalen. Ben je gek, dat 
red ik nooit! Toen ben ik het gaan aanvechten en dat duurde lang. Al die tijd dat ik wachtte 
op antwoord betaalde ik wel die €500 per maand. En dat was anderhalf jaar.”
88  Zie voor wettelijke basis van de terugbetalingsregels artikel 28 t/m 30 van het Landsbesluit dd. 12 mei 2017 no. DWJZ 
637/17.
89 Zie v oor de terugbetalingsregels van een lening bij SSC: http://www.ssc.cw/wp-content/uploads/2020/07/sscalge
menevoorwaardenstudiefinanciering-NL-en-PL-2020.pdf
90 In de Wet studiefinanciering BES worden de terugbetalingsregels in artikelen 4.2 t/m 4.13 bepaald.
91   DUO liet weten dat een student afkomstig uit Caribisch Nederland en die in Nederland gaat studeren een 
opstarttoelage (gedeelte prestatiebeurs en gedeelte lening) kan aanvragen op grond van de Wsf BES. Op het 
moment dat hij in Nederland gaat studeren ontvangt hij studiefinanciering op grond van de Wsf 2000. Bij de 
terugbetaling van de lening opstarttoelage kan rekening worden gehouden met de lening die op grond van de Wsf 
2000 terugbetaald moet worden. Wel moet worden opgemerkt dat beide wetten worden uitgevoerd namens het 
ministerie van OCW.
92 SSC liet hierop weten dat bij de draagkrachtmeting rekening wordt gehouden met de studielening van DUO.
Kopzorgen van Caribische studenten 51

Woont in Nederland
(n=108)
Woont niet meer in Nederland
(n=94)
0% 10% 20% 30% 40% 50% 60% 70% 80% 90% 100%
Zeer moeilijk Moeilijk Neutraal Makkelijk Zeer makkelijk
Figuur 4.3 Aflossen studieschuld (n = 108/94)
(Oud-)studenten die terugkeerden vinden over het algemeen dat zij bij het aflossen van hun 
studieschuld te weinig geld overhouden om van te kunnen leven. Wat hier nog meespeelt is dat 
(oud-)studenten die terugkeren naar de eilanden geen gebruik maken van de toeslagen zoals 
zorgtoeslag en huurtoeslag waar zij in Nederland in sommige gevallen wel recht op hadden, of 
recht op gehad zouden hebben. Als (oud-)studenten na hun terugkeer kinderen en/of ouders 
moeten onderhouden, wordt het terugbetalen van de studieschuld soms nog moeilijker. Een 
student verwoordde het als volgt:
“De overheid en DUO houden bij het aflossen geen rekening met de student. Het 
aflossingsbedrag is te hoog gezien de lokale omstandigheden. Men verdient niet voldoende 
om 600 à 650 Antilliaanse gulden per maand af te lossen. Moet kind verzorgen. Hypotheek 
betalen. Kom echt niet rond.”
In gesprekken kwam verder naar voren dat (oud-)studenten die zonder diploma terugkeerden 
naar één van de eilanden extra problemen hebben met het aflossen van hun studieschuld. Dit 
zou te maken hebben met het feit dat de aanvullende - en prestatiebeurs zonder het behalen 
van een diploma niet worden omgezet in een gift, maar een schuld blijven. Zonder diploma zijn 
de kansen op de arbeidsmarkt meer beperkt, waardoor het lastig is om voldoende inkomen te 
genereren. En vanwege de coronacrisis is dit mogelijk nóg moeilijker geworden. Een student 
verwoordde het als volgt:
“Na tien jaar leningen heb ik een verlammende schuld en het coronavirus maakt het er niet 
gemakkelijker op.”
Kopzorgen van Caribische studenten 53

Draagkrachtmeting
Aan de hand van het inkomen van de oud-student berekent DUO ieder kalenderjaar welk 
bedrag maandelijks moet worden terugbetaald ter aflossing van de studieschuld. Dit noemt 
DUO ook wel de 'draagkracht'. In de terugbetalingsregels van DUO is opgenomen dat 
oud-studenten nooit méér hoeven af te lossen dan hun draagkracht. Voor de berekening 
van de draagkracht is het inkomen van twee jaar geleden (het peiljaar) van belang. Op 
basis van dit inkomen wordt de draagkracht voor het lopende kalenderjaar door DUO 
berekend. Oudstudenten hebben de mogelijkheid om het peiljaar te verleggen wanneer 
hun inkomen van twee jaar geleden is gedaald. Zij kunnen in dat geval DUO vragen om 
een recenter inkomensjaar als uitgangspunt te nemen. De draagkracht van een oud-
student wordt vastgesteld op 4% van zijn inkomen boven de draagkrachtvrije voet. De 
draagkrachtvrije voet van alleenstaande oud-studenten zonder kinderen bedraagt 100% 
van het minimumloon. In alle andere gevallen is de draagkrachtvrije voet 143% van het 
minimumloon. Het gaat hierbij om het Nederlandse minimumloon. Ook voor oud-studenten 
die na hun studie uit Nederland vertrekken geldt dat het Nederlandse minimumloon wordt 
gebruikt om de draagkracht te berekenen. In principe stelt DUO de draagkracht van 
oudstudenten automatisch vast op basis van de inkomensgegevens die de Belastingdienst 
aan DUO verstrekt.
Van (oud)-studenten die na hun studie terugkeren naar de eilanden en in Nederland niet langer 
belastingplichtig zijn kan DUO niet automatisch de draagkracht bepalen. Zij moeten dan 
uit zichzelf een draagkrachtmeting bij DUO aanvragen. Doen zij dat niet dan berekent DUO 
ambtshalve het maandbedrag op basis van de totale schuld en de aflosfase. Een mogelijk gevolg 
is dat de vastgestelde draagkracht hoger is dan de werkelijke draagkracht en dat de (oud-)
studenten meer moeten aflossen dan zij – gezien hun inkomen – op dat moment kunnen dragen. 
Met terugwerkende kracht een draagkrachtmeting aanvragen is echter niet mogelijk. Daarom 
is het belangrijk dat de oud-student DUO tijdig informeert over het inkomen, tot frustratie van 
sommige (oud-)studenten:
“Om ze jaarlijks te moeten informeren dat het bedrag dat ze willen dat ik betaal te hoog is, 
is erg belastend.”
De minister van Onderwijs, Wetenschap, Cultuur en Sport van Curaçao wierp eind 2019 de vraag 
op of de lokale belastingdiensten van Curaçao, Aruba en St. Maarten niet beter aan DUO gelinkt 
zouden kunnen worden. Op die manier komen gegevens van (oud-)studenten mogelijk eerder bij 
DUO terecht en ontstaan er hopelijk minder snel betalingsproblemen. 
Kopzorgen van Caribische studenten 55

regels veel strenger en ongunstiger dan wanneer volgens de wettelijke termijnen aan DUO wordt 
terugbetaald.
4.6 Uitschrijven uit de BRP wordt wel eens vergeten
Naast het bewust van de radar verdwijnen, zoals hierboven beschreven, komt het voor dat 
Caribische studenten naar de eilanden terugkeren, maar zich vergeten uit te schrijven bij hun 
Nederlandse gemeente. Formeel wonen de studenten dan nog in Nederland.
Iedereen die naar verwachting langer dan acht maanden per jaar buiten Nederland verblijft, 
moet dit aangeven bij zijn gemeente. Dat moet gebeuren in de periode van vijf dagen voor 
96
vertrek tot op het moment van vertrek. De uitschrijving moet in persoon gebeuren. Wie 
97
naar de eilanden verhuist, ontvangt het bewijs van verhuizing kosteloos.
Dat zorgt voor problemen op de eilanden. Zonder een verhuisbewijs kunnen de studenten 
zich niet inschrijven. De afdelingen burgerzaken van de eilanden en die van de Nederlandse 
gemeente zullen dat met elkaar moeten zien op te lossen. Dat kost tijd. In die tijd is een 
student van Bonaire, Saba of St. Eustatius niet voor ziektekosten verzekerd. Immers, de 
algemene zorgverzekering op deze eilanden is gekoppeld aan de (juiste) inschrijving in het 
bevolkingsregister op de eilanden. Inschrijven in Caribisch Nederland lukt niet, zolang het 
uitschrijven in Nederland niet is geregeld. Ook in Nederland ontstaan problemen op het oude 
woonadres. Nu voor de nieuwe bewoners. Zij worden geconfronteerd met een medebewoner 
die daar feitelijk niet meer woont. Dat kan problemen geven met regelingen die naar het aantal 
mensen kijken dat op een adres woont (toeslagen of gemeentelijke belastingen).
4.7 Werk vinden op de eilanden is niet altijd eenvoudig
Tot slot heeft een derde (31%) van de ondervraagde 624 studenten de vraag of zij na hun 
studie in Nederland willen blijven bevestigend beantwoord. Bijna een kwart (23%) van de groep 
studenten bleek al niet meer in Nederland te wonen. Een derde wist het nog niet (33%) en 
iets meer dan een tiende (13%) van de studenten geeft aan niet in Nederland te willen blijven 
wonen. Redenen die (oud)-studenten aangeven om in Nederland te willen blijven, hebben 
voornamelijk te maken met de werkervaring die ze in Nederland op kunnen doen of met het 
salaris dat zij denken te gaan verdienen. Hier schuilt de aanname achter dat het moeilijker is om 
werk te vinden op de eilanden, of dat dit vaak een minder goede baan is dan in Nederland. Ook 
betere gezondheidszorg, doorstuderen of meer ruimte voor persoonlijke ontwikkeling zijn veel 
gehoorde redenen om in Nederland te willen blijven.
“Vooralsnog blijf ik hier omdat ik hier iets meer uit het leven kan halen. De kwaliteit van 
leven is hier gewoon beter dan op de eilanden (voor mij dan). Mocht ik wel een leuke 
baanmogelijkheid krijgen aldaar - met gunstige en aantrekkelijke arbeidsvoorwaarden -, 
dan wil ik wel terug.”
96 Artikel 2.43 lid 3 Wet basisregistratie personen.
97 Artikel 2.21 lid 5 Wet basisregistratie personen.
Kopzorgen van Caribische studenten 57

Siddarth (24) kwam van St. Maarten naar Nederland. Hij studeert Political Science. 
“Op St. Maarten wordt al jaar en dag geroepen dat je als student de beste vooruitzichten 
hebt op een goede baan als je een universitaire studie volgt. Ik woon nu ruim drie jaar in 
Nederland en ben erachter dat dit idee echt achterhaald is: ook met een hbo-studie zijn de 
vooruitzichten uitstekend. Een praktisch gerichte hbo-studie had mij beter gepast dan een 
universitaire studie waarbij de nadruk meer ligt op onderzoek en het schrijven van papers. Als 
ik niet geïndoctrineerd was geweest met ‘de universiteit is beter’, had ik zeker voor een hbo-
studie gekozen. Daarnaast heeft dit studievertraging van een jaar opgeleverd. Om toegelaten te 
worden tot de UvA moest ik na mijn middelbare school eerst mijn International Baccalaureate 
Diploma halen, wat twee jaar kostte. Vervolgens moet ik nog drie jaar naar de universiteit 
om mijn bachelor te halen en een jaar voor mijn master. Een hbo-studie had ik direct na mijn 
middelbare school kunnen doen, deze ‘universitaire’ omweg kost me een extra studiejaar en 
daardoor een hogere studieschuld.” 
Selectieve promotie
“Kun je in Nederland kiezen uit honderden studies, op de promotielijst op St. Maarten vind 
je maar een heel beperkt aantal studies waarbij je in aanmerking komt voor een studielening 
van de Division Study Financing (DSF). Het uiteindelijke doel hiervan is dat studenten na 
een succesvolle afronding van hun studie terugkeren naar het eiland om bij te dragen aan de 
welvaart. Wil je in aanmerking komen voor deze studielening, dan moet je bijna wel kiezen voor 
Geneeskunde of Verpleegkunde, IC, Rechten of International Business. Omdat mijn studiekeuze 
dicht tegen de gewilde studie Public Aairs aan lag, krff eeg ik die gewenste lening uiteindelijk 
toch.”
Welkomstcomité
“Op 1 augustus 2017 arriveerde ik in Nederland. Ik kwam aan in de aankomsthal en daar stond 
een delegatie van wel vijftig mensen op ons te wachten. Met dank aan de USC Foundation, 
een organisatie die gekoppeld was aan de DSF en die studenten helpt om goed te settelen in 
Nederland. Dankzij de USC had ik op St. Maarten al workshops gevolgd waarin de Nederlandse 
manier van leven werd belicht, het gebruik van ‘tikkies’, de directheid van de Nederlanders 
werd besproken, en hoe belangrijk de agenda is in Nederland. Ook kreeg ik uitleg over hoe de 
supermarkten, restaurants, filmzalen en theaters werken. En nu stond hier op Schiphol een hele 
support staff die ons komende week wegwijs gingen maken in Nederland. 
Een fantastisch welkom, alsof ik in een warm bad stapte. Het was enorm fijn om direct 
een netwerk te hebben van mensen die mij de komende tijd bij zouden staan. We werden 
meegenomen naar de OV-zuilen waar ik een één-op-één uitleg kreeg over hoe het OV werkt. 
Ook kreeg ik folders met informatie over huisvesting en in de week die volgde werd ik geholpen 
met mijn verzekeringen, mijn DUO-lening, kreeg ik hulp bij het openen van een bankrekening en 
kon ik snel terecht voor een afspraak bij de gemeente. Een schrille tegenstelling tot hoe het gaat 
met de zogenaamde ‘free movers’: studenten die alleen aankomen op Schiphol, waar niemand 
op hen wacht.”
Zachte landing
“Ik ben heel blij dat ik in aanmerking kwam voor de St. Maarten-lening en de hulp van de USC 
Foundation. Door alles wat georganiseerd was, verliep mijn transitie heel soepel en had ik weinig 
moeite om hier te aarden. In tegenstelling tot mensen om me heen die dit ‘voordeelpakket’ niet 
hadden. Ik heb bij mijn eigen broer en vrienden gezien hoe stressvol en tijdrovend het is als je 
alles zelf moet uitzoeken. Hoeveel moeite het kost om een BSN of een bankrekening te krijgen. 
Waar ik binnen tien dagen een afspraak had met een ambtenaar van de gemeente, kostte het 
een vriend van mij maar liefst zeven weken, en in totaal negen weken voor hij een BSN had. De 
stress die dat geeft en de tijd die dat kost, gaat allemaal af van je studietijd. 
Kopzorgen van Caribische studenten 59

Viviana (29) kwam in 2010 van Aruba naar Nederland. In 2018 behaalde zij haar master in 
Imagineering (Business Innovation from the Experience Perspective). 
“Toen ik in 2010 arriveerde in Nederland om hier te studeren, had ik een zachte landing. Mijn 
ouders kwamen met me mee, bleven hier een aantal dagen en hielpen me met het inrichten 
van mijn kamer. Ik had recht op een Aruba-lening en het Arubahuis hielp me met zaken als het 
vinden van een kamer en met het openen van een bankrekening. Wat voor mij achteraf gezien 
het ergste was, was dat ik een foute studie had gekozen.”
Verkeerde studiekeuze
“Omdat ik voor geneeskunde was uitgeloot, besloot ik biomedische wetenschappen aan de VU 
te gaan studeren. Zes maanden na de start moesten we met een groepje naar de ok waar een 
lijk lag. Niets voor mij, dus dat was het einde van die studie. Februari erop begon ik de studie 
International Business. Dat de voertaal Engels was, was zeker een pré. En ook dat deze studie als 
één van de weinige in februari startte, zodat ik niet tot september hoefde te wachten voor ik met 
een andere studie zou kunnen beginnen. 
 
Niet alleen de taal is een groot verschil met de Nederlandse studenten, ook qua studiekeuze 
hebben studenten van de eilanden een achterstand. Nederlandse studenten kunnen naar 
de open dagen van de universiteiten en hogescholen; die mogelijkheid hebben Caribische 
studenten natuurlijk helemaal niet. Je kunt niet zeggen: ik ga wel een paar dagen naar 
Nederland. Op de eilanden krijg je veel minder studiekeuzes voorgeschoteld. 
En daardoor is de kans dat je verkeerd kiest een stuk groter. Op de eilanden krijg je informatie 
van decanen die zo’n dertig, veertig jaar niet meer in Nederland zijn geweest en volgens hen 
kun je zo’n beetje kiezen uit geneeskunde, accountancy en rechten. That’s it. Pas als je al in 
Nederland bent en begonnen bent aan een bepaalde studie, dán kun je meedraaien met de 
open dagen. En kom je er vaak achter dat je de totaal verkeerde studiekeuze hebt gemaakt. 
Geen wonder dus dat zo veel studenten switchen. Iets wat extra tijd én extra geld kost. Wat dat 
betreft zou ik willen pleiten voor een algemeen vormingsjaar. Dat zou een stuk eerlijker zijn. Of 
dat je een transitieperiode hebt van bijvoorbeeld zes maanden.”
Het eerste jaar
“Dat eerste jaar was hoe dan ook zwaar. Ik moest zó veel dingen uitzoeken: hoe het ov werkt, 
is al een studie op zich. Het eerste jaar moet je zó wennen aan alles. Aan het niveau, de manier 
waarop je les krijgt. Al voor je begint, sta je op achterstand. Altijd. Dag-in-dag-uit zit je naast 
mensen die je niet kent en die je vervolgens nooit meer ziet. Vier, vijf weken na de start heb je al 
je eerste tentamen maar daarnaast moet je zelf koken, je huis schoonhouden, studeren, je kleren 
wassen. Nederlandse studenten gaan in de weekenden vaak even naar hun ouders. Worden 
lekker vertroeteld, hun was wordt gedaan – een luxe die studenten van de eilanden niet hebben. 
Nog afgezien van het feit dat Nederlandse studenten precies weten hoe de hazen lopen. En vaak 
zelfstandiger zijn dan studenten van de eilanden. Op Aruba werd alles door mijn ouders gedaan 
en geregeld. 
Toen ik in Nederland kwam, had ik geen idee dat ik me in moest schrijven bij de tandarts of 
huisarts. Seizoen groenten? Ik had er nog nooit van gehoord, die heb je helemaal niet op de 
eilanden. Loop je naar buiten, dan zie je een Nederlander fietsen met een kind voor en een 
kind achter op de fiets, telefoon in de hand en ondertussen wordt er ook nog een paraplu 
vastgehouden tegen de regen. Op de eilanden wordt nauwelijks gefietst, en al helemaal niet 
op drukke wegen naast auto’s. Weer iets waar je aan moet wennen. En zo zijn er nog honderd 
dingen. Kleine dingen misschien, maar ze verstoren je mentale rust. Die je juist zo hard nodig 
hebt om je op je studie te focussen.” 
Kopzorgen van Caribische studenten 61

Bijlage 1:   Verslagen van de rondetafel-
gesprekken
Dinsdag 10 november 2020, eerste sessie
Aanwezig:
Genodigden:  D. Bisslik (Stichting Kompas for Students), 
    L. Goeloe (TuranGoeloe), 
    N. Leona (Vereniging Levende Talen Papiaments), 
    J. van der Linde (Arubahuis), 
    V. Lopez Paz (Stichting Kompas for Students), 
    N. Spellen (HvAnti), 
    K. Tempels (Zorgverzekeringslijn), 
    P. Tholenaars (Kences), 
    H. Turan (TuranGoeloe)
Afwezig met bericht: T. Fraai (WeConnect)
N.B. Vanwege miscommunicatie heeft J. Chirino Mendez van SSC niet aan het rondetafelgesprek 
deelgenomen. Op 12 november 2020 is alsnog met haar gesproken. De punten die zij namens 
SSC tijdens het gesprek naar voren had willen brengen, zijn aan het einde van dit verslag 
opgenomen.
1 Opening en voorstelronde
De gespreksleider opent het rondetafelgesprek en heet de deelnemers welkom. Hij licht toe dat 
de Nationale ombudsman (hierna: de ombudsman) dit rondetafelgesprek heeft georganiseerd 
in het kader van zijn onderzoek naar de knelpunten die Caribische studenten ervaren als zij 
naar Nederland komen om te studeren. Een onderzoek dat in maart 2020 werd ingesteld. 
Voorafgaand aan het gesprek zijn de voorlopige bevindingen van het onderzoek naar de 
deelnemers gestuurd. De ombudsman wil hierover graag met de deelnemers van gedachten 
wisselen. Van dit rondetafelgesprek wordt een verslag gemaakt. Dit zal aan de deelnemers 
worden toegezonden met het verzoek te kijken of er geen onjuistheden in staan. Het verslag zal 
deel uitmaken van het rapport, dat de ombudsman op 16 december 2020 zal publiceren. 
De aanwezigen stellen zich aan elkaar voor. 
2 Het rondetafelgesprek
De ombudsman merkt op dat hij met dit gesprek op het spoor hoopt te komen van 
oplossingsrichtingen voor een aantal knelpunten dat naar voren kwam tijdens het onderzoek. 
Dit onderzoek is belangrijk omdat het gaat over gelijke kansen. Mensen met een goede 
vooropleiding willen met hun ambitie naar mbo, hbo of universiteit, maar dan blijken er 
hindernissen te zijn die het lastig maken om dat te realiseren. De ombudsman onderscheidt in 
zijn voorlopige bevindingen drie fases: de voorbereiding van mensen uit het Caribisch gebied 
voor zij naar Nederland komen om te studeren met de hindernissen die zich daarbij voordoen, 
de problemen die studenten ondervinden als ze in Nederland zijn, en de fase na de studie. Hij 
hoopt dat zijn rapport ertoe zal bijdragen dat studenten echt geholpen kunnen worden. Om een 
goede opleiding te krijgen, maar ook om geslaagd terug te keren naar de eilanden, voor zover 
ze dat willen. De ombudsman denkt dat velen na hun studie het liefst terug zouden willen gaan, 
maar door allerlei praktische redenen worden weerhouden om dat te doen. 
Kopzorgen van Caribische studenten 63

Stichting Kompas for Students (hierna: Kompas) is het met de voorgaande sprekers eens dat 
aankomende studenten moeten ervaren hoe het is om in Nederland te wonen en studeren. 
Zestien- of zeventienjarigen houden zich lang niet altijd bezig met de toekomst, met wat ze gaan 
studeren. Een paar jaar geleden was er een studiekeuzetest op Colegio Arubano op Aruba van 
Hogeschool Rotterdam, waaraan echter maar 25 leerlingen meededen van de honderden die er 
naar school gaan. Hoe kun je die niet-proactieve studenten stimuleren om na te denken over hun 
toekomst?
‘Ervaren’ vindt HvAnti heel belangrijk, om de beeldvorming te verbreden. Het blijkt dat de 
studenten het niet als een probleem ervaren. Ze beseffen niet wat het betekent om in Nederland 
te gaan wonen en studeren. Ze halen een zeven voor hun eindexamen Nederlands en denken 
daarmee het Nederlands voldoende te beheersen. Dat kan tegenvallen als ze in Nederland 
arriveren. Van de eilanden moeten studenten opnieuw wortelen in Nederland, maar zijzelf 
denken dat het iets als copy paste is. De begeleidende organisaties proberen de studenten dus 
beter voor te bereiden. Afgelopen voorjaar kon de HvA door corona geen fysieke open dagen 
organiseren, dus werden dat online open dagen. HvAnti heeft al haar contacten op de Caribisch 
Nederlandse eilanden er toen op gewezen dat ze van dit moment gebruik moesten maken, want 
nu stonden de Caribisch Nederlandse studenten eindelijk op gelijke voet met de Nederlandse 
studenten. Ze konden meedoen met alle open dagen, proefstuderen, in gesprek gaan met 
studenten. Helaas hebben aan die digitale open dagen maar drie Caribisch Nederlandse 
studenten meegedaan. Het was een gemiste kans. Waarom landt het besef niet dat ze een stapje 
extra moeten zetten?
Ook het Arubahuis ziet een sterke onderschatting van de noodzakelijke voorbereiding op een 
studie in Nederland. De aankomende studenten zien het niet als een probleem. Vorig jaar werd 
een scala aan workshops aangeboden aan de eindexamenkandidaten, maar voor een workshop 
‘studiekeuze’ was geen animo. Ze slaan veel stappen over, beginnen niet bij zichzelf om uit te 
vinden wie ze zijn, of wat ze kunnen. Het is een proces wat ze moeten doorlopen om uit te 
vinden wat ze kunnen en willen doen in de rest van hun leven. Wat in de voorlopige bevindingen 
van de ombudsman staat geschreven over de voorbereidende fase is heel herkenbaar. Nu is 
die voorbereiding sterk gericht op de praktische zaken en de kennis. De focus zou meer op 
vaardigheden, houding en sociaal-cultureel gelegd moeten worden. Studenten geven zelf 
aan dat ze dat als gemis ervaren. Verder moet er een positieve motivatie zijn voor studeren in 
Nederland. Nederland moet geen tweede of derde keus zijn van studenten die eigenlijk liever 
naar de VS of Canada gaan. De Arubaanse overheid moet de alternatieve opties toegankelijker 
maken voor de studenten.
De ombudsman merkt hierover op dat de eerste vraag aan een aankomend student zou moeten 
zijn wat je van jezelf moet weten om een goede keuze te maken en dat dan pas de vraag zou 
moeten opkomen wáár je gaat studeren. Hij vraagt zich af hoe het dan staat met het maken van 
die keuze als de studie ook kan worden gevolgd op één van de eilanden.
Vereniging Levende Talen Papiaments antwoordt dat het heel belangrijk is dat de decaan van 
de middelbare school de leerlingen goed kent. De decaan moet ervoor zorgen dat leerlingen 
de juiste keuze maken, op basis van alle beschikbare informatie. Toen zij zelf voor de keuze 
stond wilde zij eigenlijk op Curaçao blijven, maar de decaan vond dat ze naar Nederland moest. 
Die dacht dat zij op Curaçao wilde blijven omdat haar moeder dat wilde. Een decaan moet 
herkennen of je keuze gebaseerd is op je eigen capaciteiten en wil, of op de wensen van je 
familie en vrienden. Er is misschien training van de decanen en mentoren nodig. Ze moeten 
meer handvatten krijgen bij het doorgronden van de werkelijke motivatie van de aankomende 
studenten.
Kopzorgen van Caribische studenten 65

moeten worden. Als internationale, of als Nederlandse studenten? Ze verschillen van andere 
internationale studenten omdat bijvoorbeeld via TuranGoeloe of SSC bemiddeld wordt bij het 
verkrijgen van huisvesting. Hierover zou meer helderheid moeten worden geschapen. Er zou 
eenduidig over gecommuniceerd moeten worden richting onderwijs, studenten-huisvesters en 
andere instanties.
Het Arubahuis bevestigt het beeld dat het om een eigen groep gaat. De studenten uit het 
Caribisch gebied zijn Nederlanders die van ver komen. Dit alles kan heel frustrerend op 
de betrokkenen werken. Er zijn instellingen die conform hun beleid hun studentenkamers 
openstellen voor studenten uit Caribische gebieden, maar er zijn andere die aangeven dat de 
kamers expliciet voor internationale studenten zijn die ‘not Dutch’ zijn. Daarom is het Arubahuis 
de laatste jaren flink bij de onderwijsinstellingen aan het lobbyen om hun beleid enigszins aan 
te passen, zodat ook studenten uit het Caribisch gebied ervoor in aanmerking kunnen komen. 
Overigens regelt het Arubahuis de laatste jaren geen studentenkamers meer voor studenten, 
vanwege de hoge risico’s voor het land Aruba. Dat werd verantwoordelijk gesteld voor leegstand 
en wanbetaling. De verantwoordelijkheid wordt nu bij de studenten en de ouders gelegd. 
Het Arubahuis doet aan proactieve voorlichting om ervoor te zorgen dat de studenten tijdig 
inschrijven, om daarna via de scholen toegang te krijgen tot de short-stay-kamers. 
Kences vestigt de aandacht op de bijzondere positie van mbo-studenten, met name voor 
mensen uit het Caribisch gebied. In het mbo kent men eigenlijk geen internationale studenten. 
Er zijn daar nog minder handvatten om het goed te regelen. Er moet helderheid komen over de 
indeling van de groep Caribische studenten. Tussen wal en schip vallen kan voordelen hebben, 
want je bent dan nergens aan gebonden en vrij om bijzondere afspraken te maken. Maar die 
bijzondere afspraken kunnen onvoldoende zijn. Kences pleit er dan ook voor om de studenten 
uit het Caribisch gebied aan te merken als ‘internationale studenten’. De onderwijsinstellingen 
kunnen dan over de huisvesting afspraken maken met huisvesters.
Caribische studenten worden uitgezonderd van de Nederlandse basiszorgverzekering
De ombudsman constateert dat de Caribische studenten worden uitgezonderd van de 
Nederlandse basiszorgverzekering en dat hier in de praktijk veel onduidelijkheid over is. Landen 
als Aruba zeggen dat studenten die naar Nederland gaan een internationale zorgverzekering 
moeten afsluiten. Men checkt of dat ook werkelijk gebeurt. Maar het komt voor dat studenten, 
in Nederland aangekomen, een Nederlandse basiszorgverzekering aanvragen, en daarna 
bijvoorbeeld ook zorgtoeslag. Dat blijkt dan niet te kunnen, waarna de betrokkenen in financiële 
problemen raken. Wat voor oplossing is denkbaar? Er wordt al voorlichting gegeven, maar 
toch gaat het steeds mis. Het zou raar zijn als iemand voor zijn woning beschouwd wordt 
als internationale student, maar niet voor zijn verzekering. Het is ook moeilijk te begrijpen 
dat sommige studenten met een Nederlands paspoort niet in aanmerking komen voor de 
basisverzekering. Hoe vertel je het goede verhaal aan de toekomstige studenten? Mag 
onderscheid gemaakt worden tussen studenten met een Nederlands paspoort, en op welke 
terreinen dan? Wat moet de eindconclusie zijn? 
Zorgverzekeringslijn legt uit dat voor de zorgverzekering geldt dat de mensen in kwestie gezien 
worden als Nederlanders, maar voor de Zorgverzekeringswet als internationale studenten. 
Ze missen echter wel het hele pakket dat internationale studenten krijgen als ze in Nederland 
komen. Ze krijgen géén introductie in de Zorgverzekeringswet. De Nederlandse wet zegt dat 
iedereen die woont en werkt in Nederland een zorgverzekering moet hebben, maar dat hoeft 
geen basiszorgverzekering te zijn. Het kan ook een internationale zorgverzekering zijn. Maar de 
vrienden en familie vertellen allemaal dat zij wel een basiszorgverzekering hebben, en dat ze 
daarvoor zorgtoeslag ontvangen. Bij de trainingen die Zorgverzekeringslijn geeft, merkt zij dat 
internationale studenten heel veel tot hun beschikking hebben, terwijl de Caribisch Nederlandse 
groep eigenlijk altijd vergeten wordt. Dat is zonde. Er is voorlichting nodig, maar ook moet het 
Kopzorgen van Caribische studenten 67

dan de verzekering van de student. Wel dient men zich te realiseren dat wanneer de student 
begint te werken en belastingbetaler wordt in Nederland, de rechten op die verzekering komen 
99
te vervallen. In feite heb je dus ook nog een verschil tussen de studenten van de BES-eilanden 
en de studenten van de andere landen.
Heimwee, taalachterstand of het zich niet thuis voelen in Nederland
De ombudsman constateert dat Caribische studenten bij de redenen waarom zij studievertraging 
hebben opgelopen of de studie voortijdig hebben gestaakt aangeven dat er sprake was van 
heimwee, taalachterstand en het niet wennen aan de Nederlandse cultuur. Er zijn al tal van 
initiatieven op dat terrein, antwoordt HvAnti. Naast HvAnti zijn er organisaties als Kompas, 
WeConnect, TuranGoeloe en de Vereniging Levende Talen Papiaments. Het zou wel goed 
zijn als die organisaties, als ondersteuning vanuit Nederland, beter gaan samenwerken. Dat 
is ook in eerdere onderzoeken geconstateerd. Er kan gezocht worden naar raakvlakken met 
intervisiemomenten. Het blijkt dat sommige studenten die dezelfde studie aan een aantal 
onderwijsinstellingen hebben gevolgd, steeds de BSA-norm (bindend studieadvies) niet halen. 
Elk volgend jaar proberen ze het weer ergens anders. Zij kent een student die na acht jaar 
nog steeds geen propedeuse had gehaald. Zij heeft daar als decaan geen inzicht op, want 
in het registratiesysteem zie je niet of iemand buiten de HvA heeft gestudeerd. DUO heeft 
dat overzicht wel, dus rijst de vraag hoe met die organisatie samengewerkt kan worden. De 
genoemde student had baat gehad bij gesprekken over zijn doelen. Na een aantal gesprekken 
bleek dat hij eigenlijk helemaal niet wilde studeren. Het is jammer dat zoiets er pas na acht 
jaar uitkomt, in plaats van in het eerste of tweede jaar. Nu heeft hij een torenhoge studieschuld 
en geen afgemaakte opleiding. Het is niet duidelijk hoe vaak zoiets in de praktijk voorkomt. 
Onderwijsinstellingen hebben daar geen zicht op. DUO beroept zich uiteraard op de privacy van 
de studenten. Toch heeft de overheid de plicht om dit soort dingen te signaleren en samen te 
bezien hoe een student hierin geholpen kan worden.
Kompas stelt voor om een commissie te bouwen van verschillende partijen om de studenten te 
steunen. In plaats van de studenten naar Nederland te sturen om ze vervolgens het zelf uit te 
laten zoeken, voer je dan een gesprek met de student om uit te vinden wat ze eigenlijk willen. 
Daar moet je ondersteuning in bieden. Je kunt vervolgens elke drie of zes maanden weer bij 
elkaar komen om knelpunten op het spoor te komen. Een medewerker met stress gaat naar de 
arbo-arts, maar een student kan ook stress hebben of in een burn-out belanden. Die hebben dan 
niet veel meer mogelijkheden dan vrienden en familie.
TuranGoeloe begeleidt de studenten vanuit de eilanden via masterclasses. Dat heeft echt 
succes. Met de huisvesting en een buddy voor dertig dagen wordt een basis gecreëerd om 
verder te gaan. Naast het huisvesten biedt TuranGoeloe studentensupport gedurende de gehele 
100
schoolperiode aan.
Vorig jaar ging 75,8% van de BES-studenten over naar het tweede jaar. Wat TuranGoeloe 
aanbiedt helpt de studenten dus echt. Niet iedereen is echter klaar om naar Nederland te 
gaan. Veel studenten komen in het intakegesprek, samen met de ouders, tot de conclusie dat 
ze eigenlijk liever nog een jaar op het eiland willen blijven om zich voor te bereiden. Dat is een 
succes, want daarmee voorkom je nodeloze schulden bij DUO. Je voorkomt zo gevallen zoals 
HvAnti beschreef, van een student die acht jaar zonder succes zijn propedeuse probeert te 
halen.
99   In reactie op het verslag merkte TuranGoeloe op, dat de studenten van alle zes de eilanden gebruik maken van 
dezelfde verzekering. Insure-to-Study of NNAM. Het enige verschil is dat Bonaire de verzekering betaalt.
100   In aanvulling op het verslag schreef TuranGoeloe dat de BES-studenten gebruik hebben gemaakt van begeleiding in 
het eerste studiejaar (10 maanden).
Kopzorgen van Caribische studenten 69

studenten op de eilanden ter voorbereiding. Het creëren van een platform waarop studenten hun 
verhalen en tips met andere studenten kunnen delen wordt door SSC eveneens als mogelijke 
verbetering geopperd. SSC vindt het belangrijk dat alle gemeenten in Nederland de Caribische 
studenten binnen een week na het inschrijven in de BRP een BSN verstrekken. SCC ziet dat 
er in Nederland wat dat betreft grote verschillen bestaan tussen de gemeenten. Een snellere 
verstrekking van het BSN versnelt het proces om alle andere zaken te regelen, aldus SSC. Wat 
betreft de taalachterstanden ziet SSC een rol voor het voortgezet onderwijs op de eilanden. SCC 
kan op dit vlak - in de korte tijd dat zij studenten voorbereiden en begeleiden – voor studenten 
niet zoveel betekenen. Ten aanzien van het aflossen van studieschulden benoemt SSC dat ook 
zij voorlichting zouden kunnen geven aan oud-studenten, net als DUO. In ieder geval is het 
belangrijk dat ten aanzien van mogelijke verbeteringen ten behoeve van de Caribische studenten 
er een goede wil is en dat er duidelijke afspraken worden gemaakt die ook nagekomen moeten 
worden. De verbeterpunten moeten volgens SSC worden opgepakt door het ministerie van OCW 
in samenwerking met de autonome landen van het Koninkrijk. 
Kopzorgen van Caribische studenten 71

De meeste studenten van St. Maarten lijken redelijk goed voorbereid te zijn. Veel studenten uit 
St. Maarten worden aan hun lot overgelaten; daar ligt inderdaad een knelpunt. De voorbereiding 
van toekomstige studenten zou beter kunnen.
Geen BSN
Uit het onderzoek van de ombudsman komt naar voren dat de inwoners van de eilanden niet 
over een BSN beschikken en op verschillende momenten in de problemen kunnen komen als zij 
in Nederland een aantal praktische zaken willen regelen. Denk bijvoorbeeld aan de inschrijving 
van een leerling bij een mbo-instelling. Daarvoor is een BSN nodig. Een BSN ontvangt men 
pas in Nederland na inschrijving in de BRP. En daarvoor is woonruimte noodzakelijk, wat ook 
een probleem is. De ombudsman vraagt zich af wat aan deze situatie kan worden verbeterd. 
De RvIG antwoordt hierop dat je inderdaad voor verzekeringen een inschrijving in de BRP 
nodig hebt. Pas na inschrijving in de BRP kan je een BSN krijgen. Dit alles kost tijd. Voor de 
wet moet iemand zich binnen vijf dagen inschrijven, waarna diegene binnen vier weken een 
BSN krijgt. Dat is in een aantal gevallen te laat. Daarbij komt dat de inschrijving soms niet 
lukt omdat mensen niet zijn uitgeschreven, of de juiste documenten niet op tijd hebben. De 
RvIG onderzoekt of het voor de BES-eilanden mogelijk is het BSN in te voeren. Dat zou allerlei 
consequenties hebben, juridisch en financieel. Een BSN zou voor een klein gedeelte van de 
mensen het probleem wat kleiner maken. De RvIG zou kunnen zorgen voor meer duidelijke en 
tijdige communicatie en voorlichting. De gemeenten moeten ervoor zorgen dat er documenten 
zijn. Er moet informatie gegeven worden als mensen uit andere landen naar Nederland komen 
om een school te bekijken. De hobbel van het niet hebben van de juiste documenten en het niet 
weten hoe het precies werkt moet weggenomen worden. Er kunnen bij de gemeenten afspraken 
gemaakt worden over een tijdslot waarin iemand kan worden aangemeld. Problematisch is dat 
alle studenten uit verschillende delen van de wereld tegelijk naar Nederland plegen te komen, 
waardoor gemeenten het heel druk hebben. Op de vraag van de ombudsman of het verstrekken 
van een briefadres door gemeenten een oplossing zou kunnen zijn geeft de RvIG aan dat 
gemeenten minder terughoudend zouden moeten zijn bij het verstrekken van een briefadres. 
Het laatste jaar zijn er nauwere contacten gekomen tussen het Arubahuis en de RvIG. Volgens 
het Arubahuis zijn ook de afspraken met de gemeenten in Nederland verbeterd, hoewel dat 
per gemeente verschilt. Er wordt zo veel mogelijk met vaste contactpersonen gewerkt. Het 
probleem van huisvesting en de koppeling daarvan met het BSN blijft echter een uitdaging. 
Studenten proberen, als ze nog niet over huisvesting beschikken, dat probleem te omzeilen 
door zich te melden bij een RNI-loket. Zo hopen ze sneller een BSN te krijgen. Dat wordt echter 
ontmoedigd, want sommige gemeenten beschouwen het als fraude. Studenten kunnen erdoor in 
de problemen komen. 
Voor het verstrekken van studiefinanciering van DUO, is het niet nodig om over een BSN te 
beschikken. Maar voor het aanvragen van een OV - studentenkaart is wel een BSN nodig, legt 
DUO uit. Een ander nadeel van het niet hebben van een BSN is dat je niet via de digitale kanalen 
(Mijn DUO) studiefinanciering kunt aanvragen. Je kunt wel studiefinanciering aanvragen, maar 
alleen met een papieren aanvraagformulier. De ombudsman merkt hierover op dat die papieren 
aanvraag enorm vertraagt. Iedereen zit te wachten om zich ook van tevoren al digitaal te mogen 
melden bij DUO. DUO geeft aan dat met DigiD gewerkt wordt. Er is een strenge beveiliging om 
digitaal met DUO te kunnen communiceren. Een DigiD kan pas worden aangevraagd nadat het 
BSN is verkregen.
Problemen rond de zorgverzekering
Uit de voorlopige bevindingen van de ombudsman komt voorts naar voren dat Caribische 
studenten problemen ervaren met de zorgverzekering. Dat komt doordat de studenten 
die afkomstig zijn van de autonome landen zijn uitgezonderd van de Nederlandse 
basiszorgverzekering. Niet iedereen weet dat; eenmaal in Nederland sluit een groot deel toch 
Kopzorgen van Caribische studenten 73

Op de vraag van de ombudsman welke organisatie hierin het voortouw zou moeten nemen bij 
het verzamelen van de informatie geeft OCW aan het antwoord schuldig te moeten blijven. Elke 
organisatie is verantwoordelijk voor de eigen omschreven functies. Een aankomend student die 
te laat beseft dat hij van alles moet regelen, zou in de gelegenheid moeten worden gesteld om in 
heel korte tijd overzicht te krijgen van wat hij moet doen. De vraag is echter waar die informatie 
verzameld wordt en hoe dat georganiseerd moet worden.
De ombudsman wil graag uitgaan van het perspectief van de studenten in kwestie. Het komt 
uiteindelijk neer op het maken van persoonlijk contact met de aankomende studenten. Het gaat 
niet om heel veel studenten die jaarlijks vanuit het Caribisch gebied naar Europees Nederland 
komen. Zou je niet moeten uitzoeken wie overwegen te komen om echt contact met hen 
maken? Je krijgt dan zicht op wat ze wel of niet snappen, of vergeten zijn. Hoe bereik je deze 
aankomende studenten? 
DUO oppert om de begeleidende instanties, zoals bijvoorbeeld het Arubahuis, daarin een rol te 
laten spelen. Het Arubahuis heeft het overzicht, weet om wie het gaat en heeft de connecties 
met de verschillende partijen die vandaag meedoen aan dit gesprek. Probleem is echter dat 
de zogenaamde free-movers niet in beeld zijn. Het Arubahuis heeft via de departementen in 
Nederland en op Aruba een aardig overzicht, zeker van de studenten die via het Arubahuis 
naar Nederland komen. De free-movers zijn echter minder goed te bereiken. Het Arubahuis 
voelt zich geroepen om als centraal informatiepunt te fungeren en overzicht te creëren voor 
de studenten. Het wil ook bruggen bouwen naar de instanties. Andere landen, zoals Curaçao, 
hebben de begeleiding van studenten uitbesteed aan SSC. Voor de BES-eilanden is ook een 
partij ingeschakeld. Per land verschillen de verhoudingen dus.
OCW signaleert het probleem dat alle begeleidende instanties het op hun eigen manier doen. 
Men vindt voor alle landen en eilanden het wiel opnieuw uit. Voor studenten is de herhaling van 
informatie belangrijk. De verschillende partijen moeten dezelfde soort pakketten informatie 
naar de studenten brengen. Je moet beginnen te informeren aan het begin van klas 4 van de 
havo of klas 5 van het vwo. Daarna moet je die informatie nog meerdere keren herhalen om haar 
te laten landen. Volgens OCW gebeurt de voorlichting aan alle scholen op de zes eilanden nu 
gefragmenteerd. Eén of twee keer per jaar wordt heel veel gefragmenteerde informatie gegeven. 
Het gaat in totaal om zo’n 1500 studenten die in beeld zijn. Die bereik je niet allemaal. Dat geldt 
ook voor de ouders. Ook die worden niet bereikt met de informatie die nu voorhanden is om 
bepaalde beslissingen te nemen, terwijl ouders hierin vaak een belangrijke rol spelen.
Ook op Curaçao voelen ouders zich zeer betrokken bij de opvoeding van hun kinderen vertelt de 
ombudsman van Curaçao. Het is belangrijk dat de organisaties die die informatie leveren beter 
gaan samenwerken en rekening houden met het perspectief van de studenten. Misschien zou het 
curriculum van scholen moeten worden aangepast om de informatievoorziening te verbeteren. 
Het moet onderdeel van het curriculum worden. Veel studenten onderschatten het studeren in 
Nederland. Om de samenwerking tussen de instanties tot stand te brengen moeten op politiek 
bestuurlijk niveau afspraken gemaakt worden. Instanties moeten meer samenwerken en de 
informatie op scholen geven.
Vlees noch vis?
De ombudsman vertelt dat in het eerste rondetafelgesprek is gesproken over de status van de 
Caribische studenten. Ze hebben een Nederlands paspoort, maar in Europees Nederland worden 
zij soms als ‘internationale’ student gezien. Afhankelijk van het onderwerp gelden andere regels. 
Dat speelt bijvoorbeeld bij de zorgverzekering en bij huisvesting. Wat zijn ze nu eigenlijk, vlees 
of vis? Of behoren ze tot een eigen, derde categorie? En voor de studenten van de BES-eilanden 
is het ook net weer anders. De oplossing zou kunnen zijn om alle studenten uit het Caribisch 
Kopzorgen van Caribische studenten 75

Amerikaanse universiteit. Je mag dus bijna blij zijn met de 25% van de studenten die uiteindelijk 
wel de streep haalt.
De klacht van de meeste studenten van St. Maarten, zo wordt namens de ombudsman van St. 
Maarten opgemerkt, is het gebrek aan maatwerk. De kosten voor het levensonderhoud op St. 
Maarten, Aruba en Curaçao zijn hoog, terwijl de salarissen relatief laag zijn. Er is geen openbaar 
vervoer en je hebt dus een eigen auto nodig. Toch moeten oud-studenten gewoon hun schuld 
blijven aflossen. In de draagkrachtmeting wordt weinig rekening gehouden met de lokale 
omstandigheden. Terugbetalen wordt dan heel lastig, ook al is de wil aanwezig.
DUO antwoordt hierop dat niet alle oud-studenten de draagkrachtmeting aanvragen. Doen ze 
dat wel, dan komen ze op de eilanden relatief vaak in aanmerking voor een aflossing van nul 
euro, omdat de lonen er lager zijn. Mensen die net iets meer verdienen, moeten wel een bedrag 
terugbetalen. Dan spelen de hoge kosten voor het levensonderhoud een rol. DUO houdt daar 
geen rekening mee.
Het Arubahuis realiseert zich dat er preventiever te werk gegaan moet worden om de studenten 
te beschermen tegen hoge aflossingskosten. Arubaanse studenten hebben automatisch de 
neiging het maximale bedrag te lenen, en dat is lang niet altijd nodig. Ook al krijgen ze een 
bijbaantje, toch passen ze de hoogte van hun studielening niet aan. Dat kan aan het einde van de 
rit veel geld schelen. Daarbij komt nog dat Arubaanse studenten vaak met een dubbele lening 
zitten, één van DUO en één van Aruba zelf. Die laatste krijgen ze sinds 2015 niet meer voor 
de duur van hun studie. Ze kunnen sindsdien opteren voor een startpakket of een aanvullend 
bedrag per semester, wat zo gedaan is om de studenten een beetje te beschermen voor de 
dubbele lening. Nu neemt ongeveer de helft van de studenten alleen een startpakket bij het 
Arubahuis. Daarbovenop kunnen ze dan nog, als ze het in één keer aflossen, 35% korting krijgen. 
Helaas verliest men de studenten die alleen voor de starttoelage kiezen wat uit het oog. Die 
vallen formeel niet meer onder het toezicht van het Arubahuis.
Een tussenjaar?
De ombudsman maakt zich vooral zorgen over de studenten die na één of anderhalf jaar hun 
studie afbreken. Ze gaan terug met een schuld en zonder opleiding waarmee ze een baan 
kunnen krijgen. Voor die mensen wordt het heel ingewikkeld. Zou het een idee zijn om de 
studenten die naar Nederland komen een half of een heel jaar respijt te geven? Een soort 
tussenjaar. En wie zou dat moeten financieren?
OCW had de vier ministers begin januari om de tafel. De Nederlandse minister snapte daarbij 
dat zij een bepaalde verantwoordelijkheid droeg, want de studenten studeren per slot van 
rekening in Nederland. Zij vroeg de andere ministers ook om hun verantwoordelijkheid te nemen. 
De minister sprak haar bereidheid uit om samen het probleem op te lossen. Ook een aantal 
hogescholen heeft zich uitgesproken voor een mixed model, met een tussenjaar waar men zich 
gedeeltelijk voorbereidt op het eiland van herkomst, en daarna nog een halfjaar in Nederland 
gebruikt om te wennen. De taal moet je toch echt in Nederland leren. De ombudsman geeft aan 
dat Caribische studenten in Nederland last hebben van het onderscheid in etniciteit. Ze worden 
niet op hun paspoort, maar op hun huidskleur, taal, cultuur of achtergrond beoordeeld. Feit is 
dat de studenten hun plek in de samenleving zullen moeten vinden. Dat vergt zeker ook iets van 
de kant van Nederland.
OCW richt zich desgevraagd vooral op het verschaffen van informatie en het regelen van 
begeleiding, dus de voorkant. Caribische studenten krijgen in Nederland te maken met docenten 
die weliswaar begaan zijn met de studenten maar niet altijd begripvol reageren op issues met 
taal of culturele problemen. Mensen die Engelstalige opleidingen volgen ervaren minder van dit 
soort problemen. Kennelijk zijn de desbetreffende docenten van die opleidingen meer gewend 
aan verschillende achtergronden en culturen.
Kopzorgen van Caribische studenten 77

Bijlage 2: Methodologische verantwoording
De Nationale ombudsman zet de ervaringen van studenten centraal in zijn onderzoek. De 
knelpunten waar studenten tegenaan lopen heeft de ombudsman op verschillende manieren 
onderzocht, zie hierna. 
Om een volledig beeld te krijgen is de Nationale ombudsman tevens in gesprek gegaan met 
overheidsinstanties en organisaties die studenten uit het Caribisch deel van het Koninkrijk naar 
Nederland begeleiden en met een aantal overheidsinstanties zoals het ministerie van OCW, DUO, 
de SVB en de RvIG.
Studenten
De Nationale ombudsman heeft in zijn onderzoek zowel kwalitatieve als kwantitatieve 
onderzoeksmethoden gebruikt om erachter te komen waar studenten problemen mee ervaren. 
Met deze combinatie van onderzoeksmethoden (triangulatie, oftewel mixed methods) is het 
mogelijk blinde vlekken van iedere onderzoeksmethode af te dekken en een beter beeld te 
krijgen van het onderzochte vraagstuk. Daarnaast verhoogt het de geldigheid - en daarmee de 
bruikbaarheid - van de onderzoeksresultaten. 
Kwalitatief: focusgroepen en diepte-interviews
Door middel van focusgroepen is in korte tijd met veel (oud-) studenten gesproken. De 
groepsdynamiek wordt in deze onderzoeksmethode optimaal benut, doordat deelnemers op 
elkaar kunnen reageren en elkaar kunnen aanvullen. Hierdoor heeft de ombudsman een goed 
beeld gekregen van de knelpunten die spelen, ook door de tijd heen. Onder de deelnemers 
bevonden zich namelijk mensen die al een aantal jaar geleden zijn afgestudeerd, die nu studeren 
en die zich voorbereiden op een (nieuwe) studie. 
De deelnemers zijn deels geworven via het bestaande netwerk van de Nationale ombudsman, 
deels is hier een nieuw netwerk aan toegevoegd. Zo is er contact gelegd met organisaties 
die studenten begeleiden en scholen die netwerken hebben opgezet voor studenten uit het 
Caribisch deel van het Koninkrijk. Deze organisaties is gevraagd de wervingsmaterialen voor 
de focusgroepen te verspreiden, via mail en hun sociale media. Bij de werving van deelnemers 
is ook samengewerkt met het onderzoeksbureau dat een onderzoek uitvoerde onder dezelfde 
doelgroep in opdracht van het ministerie van OCW. 
Meer dan 200 (oud-)studenten hebben zich aangemeld voor de focusgroepen, waarvan relatief 
veel hbo- en wo-studenten. Daarom is nog contact gelegd met mbo-instellingen in de Randstad 
- waar relatief veel studenten uit het Caribisch deel van het Koninkrijk een studie volgen - die het 
online aanmeldformulier hebben verspreid. Op deze manier hebben genoeg (oud-)studenten 
zich gemeld om drie gemêleerde focusgroepen te organiseren. De (oud-) hbo- en wo-studenten 
komen voornamelijk van Aruba, St.-Maarten, Curaçao en Bonaire en de tijd die ze in Nederland 
zijn varieert van een half jaar tot in één geval tien jaar. Het merendeel is zo’n drie à vier jaar in 
Nederland ten tijde van de gesprekken.
Bij de eerste focusgroep waren negen hbo- en wo-studenten aanwezig die zich in de beginfase 
van hun studie bevonden (eerstejaars, tweedejaars en derdejaars). Bij de tweede focusgroep 
waren acht (oud-)studenten aanwezig, deels hbo- en wo-studenten die in de eindfase van 
hun studie zitten (vierdejaars of hoger) en deels oud-hbo- en wo-studenten die recent zijn 
afgestudeerd. De derde focusgroep was met (oud-)mbo-studenten. Hierbij waren twee 
personen aanwezig. In totaal is dus met negentien (oud-) studenten uit het Caribisch deel van 
het Koninkrijk gesproken tijdens de focusgroepen. Omdat slechts een klein deel van de (oud-)
mbo-studenten kwam opdagen bij de focusgroep, is besloten om een vijftal aanvullende diepte-
interviews te organiseren. 
Kopzorgen van Caribische studenten 79

Van de 624 studenten wonen er 489 nu in Nederland en 135 wonen niet meer in Nederland. 
Onderstaande figuur 1.2 laat zien hoelang beide groepen (al) in Nederland wonen/woonden.
Studenten die nu in  Studenten die in Nederland
Nederland wonen hebben gewoond
Ik woon nog niet in Nederland 1 0
Minder dan 1 jaar 69 4
1 - 3 jaar 140 13
3 - 5 jaar 75 14
5 - 7 jaar 61 34
Meer dan 7 jaar 143 70
Totaal 489 135
Tabel 1.2: Woonplaats studenten
Studenten konden de vragenlijst in het Nederlands, Papiaments en Engels invullen. De meeste 
vragenlijsten zijn in het Nederlands ingevuld, maar ook in het Papiaments en Engels hebben veel 
studenten hun input geleverd. Dit blijkt uit figuur 1.3. 
Vragenlijst ingevuld in het … Aantal
Nederlands 346
Papiaments 119
Engels 159
Tabel 1.3: Taal
Overheidsinstanties en begeleidende organisaties
De Nationale ombudsman heeft gesprekken gevoerd met overheidsinstanties om erachter te 
komen wat zij doen om te voorkomen dat studenten problemen ervaren en hoe zij wet- en 
regelgeving en beleid in de praktijk hebben gebracht. Er zijn gesprekken gevoerd met het 
ministerie van OCW, DUO, de SVB, de RvIG en het Arubahuis. Naast de overheidsinstanties 
heeft de ombudsman gesprekken gevoerd met organisaties die studenten uit het Caribisch 
deel van het Koninkrijk naar Nederland begeleiden of hier op een andere manier bij betrokken 
zijn. Dit zijn: SSC, TuranGoeloe, Kompas, WeConnect, Unified St. Maarten Connection, Kences, 
DUWO, HvAnti en de Stichting Levende Talen. Deze organisaties hebben de ombudsman verteld 
op welke manier zij studenten begeleiden en waar zij vanuit hun begeleiding tegenaan lopen. 
Ook heeft de ombudsman gesproken met Zorgverzekeringslijn, een hbo-docent en drie hbo-
studenten onder wie een hbo-student die zelf onderzoek heeft gedaan naar het onderwerp van 
dit onderzoek.
Literatuur- en documentanalyse
De van toepassing zijnde wetten, Kamerstukken en beleidsdocumenten zijn voor dit onderzoek 
uitgebreid geanalyseerd. Deze bronnen zijn opgenomen in de voetnoten in dit rapport.
Kopzorgen van Caribische studenten 81

De onderstaande vragen gaan over de periode voorafgaand aan jouw (vervolg)opleiding in 
Nederland.
6. Bereid jij je op dit moment voor op een (vervolg)opleiding in Nederland?
Ja
Nee
7. Wat is het niveau van de opleiding in Nederland waar jij je op dit moment op voorbereid?
Middelbaar beroepsonderwijs (Mbo)
Hoger beroepsonderwijs (Hbo)
Wetenschappelijk Onderwijs (WO)
8. Heb jij je ooit voorbereid op een opleiding in Nederland?
Ja
Nee
9. Wat is het niveau van de laatste opleiding in Nederland waar jij je op hebt voorbereid?
Middelbaar beroepsonderwijs (Mbo)
Hoger beroepsonderwijs (Hbo)
Wetenschappelijk Onderwijs (WO)
10. Op welke manier bereid jij je voor/heb jij je voorbereid op je studie in Nederland? 
(meerdere antwoorden mogelijk)
Informele gesprekken met familie, vrienden of leraren
Websites bekeken
Folders bekeken
Open dagen bezocht
Meeloopdagen
Excursie langs scholen
Taallessen gevolgd
Anders, namelijk:          
11. Krijg/kreeg jij hulp van een organisatie in je voorbereiding op het studeren en leven in 
Nederland? (zoals SSC en TuranGoeloe)
Ja
Nee
12. Van welke organisatie heb jij hulp (gehad)?
            
            
Kopzorgen van Caribische studenten 83

17. Geef aan of voor jou de volgende zaken makkelijk of moeilijk te regelen zijn/waren:
Niet van 
toepassing / 
Zeer Zeer Nog niet
moeilijk Moeilijk Neutraal Makkelijk makkelijk mee bezig
Aanvragen Burgerservicenummer 
(BSN)
Aanvragen Nederlands 
bankrekeningnummer
Aanvragen DigiD
Aanvragen OV-chipkaart
Aanvragen studentenreisproduct
Aanvragen studiefinanciering
Aanvragen zorgverzekering
Aanvragen zorgtoeslag
Aanvragen huurtoeslag
Inschrijven bij gemeente
Inschrijven bij onderwijsinstelling 
(Studielink)
Vinden van woonruimte
18. Indien één (of meer) van de vorige zaken zeer makkelijk of zeer moeilijk te regelen waren, 
wil je dan hieronder toelichten waarom dit zo was?
            
            
19. Wat kan er volgens jou verbeterd worden zodat studenten vanuit het Caribisch deel 
van het Koninkrijk beter zijn voorbereid op studeren en leven in Nederland? (meerdere 
antwoorden mogelijk)
Meer of betere voorzieningen
Meer of betere ondersteuning en/of begeleiding
Niets, ik ben/was voldoende voorbereid
Weet ik niet
Anders, namelijk:          
20. Geef een korte toelichting op je antwoord:       
            
Kopzorgen van Caribische studenten 85

28. Ben jij ooit vroegtijdig gestopt met een opleiding in Nederland?
Ja
Nee
29. Welke rol speelden de volgende zaken bij het vroegtijdig stoppen van je opleiding? 
(meerdere antwoorden mogelijk)
De studie was moeilijker dan ik dacht
De studie kostte meer tijd dan ik dacht
De studie sloot niet goed aan op mijn vooropleiding
De studie was niet wat ik ervan had verwacht
Ik had moeite met de Nederlandse taal
Ik had geldproblemen
Ik had psychische problemen (zoals stress of depressie)
Ik had sociaal-culturele problemen (zoals geen aansluiting vinden bij medestudenten)
Privéomstandigheden
Ik kreeg een negatief bindend studieadvies
De lesstof vond ik onvoldoende interessant
De lesstof was anders dan ik verwacht had
Anders, namelijk:          
            
30. Heb jij vertraging opgelopen tijdens een studie in Nederland?
Nee, ik heb geen studievertraging opgelopen
Ja, ik heb minder dan 6 maanden vertraging opgelopen
Ja, ik heb tussen 6 maanden en 1 jaar vertraging opgelopen
Ja, ik heb tussen 1 en 2 jaar vertraging opgelopen
Ja, ik heb meer dan 2 jaar vertraging opgelopen
31. Welke rol speelden de volgende zaken bij je studievertraging?
(meerdere antwoorden mogelijk)
De studie was moeilijker dan ik dacht
De studie kostte meer tijd dan ik dacht
De studie sloot niet goed aan op mijn vooropleiding
Ik had moeite met de Nederlandse taal
Ik had geldproblemen
Ik had psychische problemen (zoals stress of depressie)
Ik had sociaal-culturele problemen (zoals geen aansluiting vinden bij medestudenten)
Privéomstandigheden
Ik had het druk met andere zaken
Ik had het druk met werken naast mijn studie
Eigen keuze, ik wil mijn tijd voor de studie nemen
Door de coronacrisis heb ik studievertraging opgelopen
Anders, namelijk:          
            
Kopzorgen van Caribische studenten 87

Als je in het Caribisch deel van het Koninkrijk woont, kun je jouw studieschuld overmaken naar 
een lokaal rekeningnummer in de eigen valuta. Dit heet ‘lokaal terugbetalen’.
38. Maak jij gebruik van lokaal terugbetalen?
Ja
Nee
39. Geef aan hoe makkelijk/moeilijk je het hebt/had met het aflossen van je studieschuld?
Zeer moeilijk
Moeilijk
Neutraal
Makkelijk
Zeer makkelijk
40. Geef hier toelichting op je antwoord:        
            
41. Wil jij op de lange termijn in Nederland blijven wonen?
Ja
Weet ik nog niet
Nee
Ik woon al niet meer in Nederland
42. Geef hier toelichting op je antwoord:
            
            
Bedankt voor het invullen van deze vragenlijst.
43. Heb je nog een vraag of opmerking die je graag met ons wilt delen? Schrijf dit op in het 
lege tekstveld hieronder:
            
            
Kopzorgen van Caribische studenten 89

Nationale ombudsman
Postbus 93122
2509 AC  Den Haag
Telefoon 070 356 35 63
nationaleombudsman.nl
Rapportnr: 2020/042 is een uitgave van de 
Nationale ombudsman, december 2020

