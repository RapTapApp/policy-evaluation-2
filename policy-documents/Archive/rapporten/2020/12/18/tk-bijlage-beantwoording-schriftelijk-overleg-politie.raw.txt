29628  Politie 
 
Nr.   Verslag van een schriftelijk overleg 
 
Vastgesteld  
 
 
De vaste commissie voor Justitie en Veiligheid heeft een aantal vragen en 
opmerkingen voorgelegd over de brieven van de minister van Justitie en Veiligheid inzake 
‘Gebiedsgebonden Politiezorg (GGP) en politiecapaciteit’ (Kamerstuk 29628, nr. 985), 
‘Halfjaarbericht politie’ (Kamerstuk 29628, nr. 986), ‘Contouren vernieuwd stelsel integriteit 
en interne onderzoeken politie’ (Kamerstuk 28844, nr. 220), ‘Ontwerpbesluit houdende 
wijziging van het Besluit verdeling sterkte en middelen politie in verband met de 
flexibilisering van de operationele inzet’ (Kamerstuk 29628, nr. 968) en ‘Reactie op verzoek 
commissie over het ontwerpbesluit houdende wijziging van het Besluit verdeling sterkte en 
middelenpolitie in verband met de flexibilisering van de operationele inzet’ 
(Kamerstuk 29628, nr. 990).  
Bij brief van 17 december heeft de minister van Justitie en Veiligheid deze beantwoord. 
Vragen en antwoorden zijn hierna afgedrukt. 
 
De voorzitter van de commissie, 
Van Meenen 
 
Adjunct-griffier van de commissie, 
Burger 
 
 
Inhoudsopgave 
I. Vragen en opmerkingen vanuit de fracties 
1. Vragen en opmerkingen vanuit de VVD-fractie  
2. Vragen en opmerkingen vanuit de CDA-fractie  
3. Vragen en opmerkingen vanuit de D66-fractie  
4. Vragen en opmerkingen vanuit de GroenLinks-fractie 
5. Vragen en opmerkingen vanuit de SP-fractie 
6. Vragen en opmerkingen vanuit de ChristenUnie-fractie 
7. Vragen en opmerkingen vanuit de SGP-fractie 
 
II. Reactie van de bewindspersonen 
 
 
 
 
 
 
 
 
 
 

maken van scherpe keuzes die zullen variëren per regio. 3) Voornoemde leden zijn 
benieuwd welke scherpe keuzes u hierbij specifiek voor ogen heeft en om welke redenen. 
Welke taken zullen het eerst niet meer worden verricht? Biedt dit voldoende ruimte om 
in situaties van nood adequaat te kunnen reageren?  
 
Antwoord vraag 3 VVD: Zoals ik in mijn brief van 4 november heb aangegeven, wordt per 
eenheid het besluit genomen over wélke maatregelen worden getroffen. Deze keuze maakt de 
politiechef in de eerste maanden van het nieuwe jaar, samen met het gezag en in overleg met 
vakbonden en medezeggenschap. Met inachtneming van de lokale situatie zullen zij bezien 
wat extra nodig is om de collega’s in de 24/7-roosterdienst (incidentafhandeling) te ontlasten 
en wat aanvaardbaar is om van elders, vanuit andere onderdelen, (in) te leveren. Dat kan dus 
per eenheid verschillen. Het garanderen van de 24/7 incidentafhandeling en dus het adequaat 
reageren in noodsituaties is het primaire doel van de aangekondigde maatregelen.   
 
4) En hoe wordt de politiebijstand tussen regio’s effectief ingericht zodat deze 
organisatie van die bijstand niet gepaard gaat met belasting van te veel fte’s?  
 
Antwoord vraag 4 VVD: De coördinatie van bijstandsverzoeken ligt bij de Landelijke 
Eenheid. In mijn brief van 4 november heb ik aangegeven dat een van de maatregelen die 
wordt bezien is of er mogelijkheden zijn voor de eenheden om elkaar in deze situatie te 
ontlasten middels een vorm van bovenregionale bijstand. Als dat het geval blijkt, zal met de 
Landelijke Eenheid worden besproken hoe dit zo efficiënt mogelijk kan worden ingeregeld.  
Overigens worden ook de mogelijkheden bezien voor ‘slimme’ samenwerking tussen 
eenheden, om de capaciteit zo efficiënt mogelijk in te zetten. Ook hier zal sprake zijn van 
maatwerk.     
 
Een ander punt waar de leden van de VVD-fractie consequent aandacht voor vragen 
zijn de ontwikkelingen rondom de werving voor de dienst Bewaken en Beveiligen. Deze 
leden zijn blij dat we als kabinet en Kamer in staat zijn geweest om snel op te schalen bij 
Bewaken en Beveiligen, en hier structureel ook de nodige middelen voor vrij maken. 
Maar tegelijkertijd, zoals u ook in het notaoverleg politie van 15 oktober 2020 aangaf, is 
het nog niet gelukt om voldoende mensen te werven voor deze functies. 5) Deze leden 
zijn dan ook benieuwd hoe het nu staat met de werving en selectie zodat de dienst 
Bewaken en Beveiligen op orde is en de agenten die uit andere teams zijn gehaald ook 
terug kunnen om daar hun oorspronkelijk taak te vervullen. Graag zien voornoemde 
leden ook de langetermijnanalyse die hierbij hoort. Het is van belang te realiseren dat, 
helaas, het aantal te beveiligen personen mogelijk zal stijgen. 6) Wat betekent dit voor 
de dienst Bewaken en Beveiligen? Welk termijn heeft u voor ogen om dit helemaal op 
orde te hebben en kunt u toezeggen de Kamer actief te informeren over de voortgang? 
 
2
Antwoord vraag 4, 5 en 6 VVD: Zoals ik u in mijn brief van 18 juni jl. heb geïnformeerd, is 
het aantal bedreigingen de afgelopen jaren toegenomen en zijn de complexer, langduriger en 
extremer in omvang en zwaarte geworden. Het aantal personen en objecten dat langdurig en 
intensief bewaakt wordt is toegenomen en zal naar verwachting niet verminderen. 
Samen met Openbaar Ministerie, NCTV, politie en Defensie heb ik maatregelen genomen om 
het Stelsel Bewaken en Beveiligen te versterken. Hierover heb ik uw Kamer bericht in 
verschillende brieven. De versterkingsmaatregelen zijn gericht op het flexibiliseren en verder 
professionaliseren van het stelsel, zowel regionaal als landelijk. 
                                                 
2
 Kamerstukken II, 2019/20, 29 991, nr. 281 

februari maatregelen bekend te kunnen maken om agressie en geweld tegen hulpverleners 
tegen te gaan.  
 
8) Tot slot op dit punt, de problematiek van personen met verward gedrag die veel vergt 
van de politiecapaciteit, terwijl deze mensen primair zorg nodig hebben. De leden van de 
VVD-fractie hebben daarover recent een motie (Kamerstuk 29628, nr. 978) ingediend, 
die unaniem is aangenomen, en zijn benieuwd of het overleg met relevante partners 
reeds is gestart om ‘streettriageteams’ te starten die kunnen gaan zorgen voor een 
sluitende aanpak.  
 
Antwoord vraag 8 VVD: De brief waarin ik u hier nader over informeer heeft uw Kamer op 
17 december jl. ontvangen. Met deze brief heb ik voldaan aan mijn toezegging tijdens het 
Nota overleg Politie van 15 oktober jl. om u te informeren over de pilot die loopt op het 
gebied van streettriage in het kader van een goede aanpak voor mensen met verward gedrag.  
 
Halfjaarbericht Politie  
9) De leden van de VVD-fractie zijn benieuwd naar de voortgang van de structurele 
inbedding van het netwerk ‘Roze in Blauw’ en de stand van zaken omtrent andere 
netwerken binnen de politie zoals het Joods of het Caribisch netwerk. 
 
Antwoord vraag 9 VVD, dit is tevens antwoord op vraag 13 SGP: De politie hecht groot 
belang aan de kennis en inzichten van de informele netwerken, onder andere Roze in Blauw, 
het Joods netwerk en het Caribisch netwerk. Daarom is de organisatie bezig met verdere 
inbedding van de formele Netwerken Divers Vakmanschap (NDV), waarmee ook de 
werkzaamheden van de informele medewerkersnetwerken worden geborgd. Deze netwerken 
(NDV) worden in de eenheden gepositioneerd als het portaal voor vakmanschap. Het streven 
is dat medewerkers voldoende tijd en ruimte krijgen om zich voor het werk in te zetten. De 
professionalisering van het NDV komt terug bij de uitwerking van “Politie voor Iedereen”, 
waarover de Kamer zal worden geïnformeerd.  
 
Contouren vernieuwd stelsel integriteit en interne onderzoeken politie  
De leden van de VVD-fractie delen de opvatting dat de integriteit van de 
politieorganisatie van onmiskenbaar belang is en hoewel zij het uiterste vertrouwen 
hebben dat het overgrote deel van de politiemensen integer is, heeft EncroChat ook zeer 
schadelijke vormen van corruptie aan het licht gebracht. Corruptie is een zeer groot 
probleem wanneer de aanpak van ondermijnende criminaliteit door de politie door 
diezelfde criminaliteit via corruptie wordt ondermijnd. Deze leden maken zich hier 
grote zorgen over, evenals over het feit dat zij deze signalen uit de krant moesten 
vernemen en de beantwoording van Kamervragen (2020D46161) veel vragen 
onbeantwoord liet. 10) Kunt u kenschetsen wat de aard en omvang van de gevonden 
corruptie is? Hoe diep zit dit in de politieorganisatie en hoeveel agenten zijn hierbij 
betrokken?  
 
Antwoord vraag 10 VVD: Zoals ik u ook in mijn antwoord op de door u gestelde 
4 5
Kamervragen en in mijn brief over het vernieuwd stelsel interne onderzoeken en integriteit  
heb aangegeven kan ik geen uitspraken doen over de aard en omvang van de gevonden 
corruptie aangezien het lopende strafrechtelijke onderzoeken betreffen onder het gezag van de 
                                                 
4
 Aanhangsel Handelingen II 2020/21, 796. 
5
 Kamerstukken II 2020/21, 28844, 220. 

maatregelen om de interne VIK-onderzoeken bij de politie, die onder mijn 
8
verantwoordelijkheid valt, aan te scherpen . 
 
Ontwerpbesluit houdende wijziging van het Besluit verdeling sterkte en middelen politie in 
verband met de flexibilisering van de operationele inzet 
De leden van de VVD-fractie zijn positief over de flexibilisering van de middelen 
waardoor 2% van de middelen tijdelijk anders ingezet kan worden indien dit gewenst is. 
Dit biedt de politieorganisatie meer flexibiliteit om in te spelen op actuele 
ontwikkelingen. 16) Wel vragen deze leden hoe gekomen is tot de 2% en hoe het gebruik 
hiervan zich verhoudt tot toekomstige wijzigingen van het Besluit verdeling sterkte en 
middelen politie omdat het gebruik van de bandbreedte ook een signaal kan zijn dat 
permanente wijziging van het besluit gewenst is. 
 
Antwoord vraag 16 VVD: Er is gekozen voor een percentage van twee procent per 
begrotingsjaar om voldoende ruimte te geven om alternatieve besteding van middelen 
mogelijk te maken zonder dat de omvang van de operationele formatie die van belang is voor 
9
het politiewerk te zeer onder druk komt te staan .  
 
De voorgestelde bandbreedte is van toepassing op de operationele formatie binnen een 
eenheid, niet op de verdeling van de sterkte over de eenheden, zoals opgenomen in de bijlage 
van het Besluit verdeling sterkte en middelen politie. Toepassing van de voorgestelde 
bandbreedte kan voor de burgemeesters van de gemeente in het gebied waarin een regionale 
eenheid de politietaak uitvoert en de hoofdofficier van justitie aanleiding geven de verdeling 
binnen een eenheid te wijzigen. 
 
Tot slot willen de leden van de VVD-fractie stilstaan bij de situatie rondom 
politievrijwilligers. Politievrijwilligers zijn professionals die met hun inzet, expertise en 
enthousiasme een hele belangrijke bijdrage leveren aan de politie-inzet. Deze leden 
hebben dit standpunt vaker ingebracht; verdringing van beroepspersoneel door 
politievrijwilligers moet voorkomen worden en tegelijkertijd moeten vrijwilligers de 
erkenning krijgen voor de bijdrage die zij leveren en waar we ook niet zonder kunnen 
(of willen). 17) Politievrijwilligers geven aan dit niet terug te zien bij u. Kunt u hier 
nader op ingaan? Kunt u verder ingaan op het feit dat er toezeggingen zijn gedaan aan 
politievrijwilligers (potentiële, nieuwe en degenen die wachten op 
doorstroommogelijkheden) over doorstroomopleidingen en instroomplekken en dat er 
grote vragen bestaan over of en hoe deze afspraken gestand worden gedaan? 
Wat de aan het woord zijnde leden betreft moet het klaar zijn met het niet serieus 
nemen van politievrijwilligers en de redelijke wensen die zij op tafel leggen.   
 
Antwoord vraag 17 VVD, dit is tevens het antwoord op vraag 7 SGP:  
Politievrijwilligers zijn van grote waarde zijn voor de politieorganisatie. Dat is altijd mijn 
positie geweest. Mijn waardering voor politievrijwilligers is en blijft groot.   
 
Politievrijwilligers zijn een volwaardig deel van de politie; beroepspersoneel en 
politievrijwilligers doen de taakuitvoering met én naast elkaar. De korpschef en ik willen de 
politievrijwilligers graag behouden. De politie, de politievakorganisaties en de Landelijke 
Organisatie van Politievrijwilligers (LOPV)  hebben de afgelopen jaren gewerkt aan landelijk 
                                                 
8
 Kamerstukken II, 28844, nr. 220 
9
 Het begrip “operationele formatie” wordt hier gebruikt om tot uitdrukking te brengen dat het dient te gaan 
om structureel gefinancierde operationele functies bij de politie. 

4) De leden van de CDA-fractie vragen of u kunt aangeven of bij het oplossen van de 
capaciteitsproblemen in de basisteams rekening wordt gehouden met de volgende opties: 
- het eerlijker verdelen van vacatures over alle onderdelen van de politie, niet 
alleen binnen de basisteams; 
- het meer sturen op bezetting dan op formatie; 
- het kritisch beschouwen van boventalligheid op tactisch en strategisch niveau 
binnen het korps; 
- het terugdringen van administratieve lasten, bijvoorbeeld de taken die 
samenhangen met reiskostendeclaraties en BVCM; 
- het terugdringen van langdurig verzuim, met name door aandacht te geven aan 
personeelsleden die uit beeld geraakt zijn; 
- het ontschotten van de politieorganisaties, bijvoorbeeld door meer taken binnen 
de basisteams bijeen te brengen; 
- het reduceren van de capaciteit die besteed wordt aan intelligence, ten faveure 
van de opsporing; 
- het heroverwegen van de 9-urige dienstverbanden die per maand netto twee 
dienstverbanden schelen qua inzetbaarheid? 
 
Antwoord vraag 1-4 CDA:  Het klopt dat de operationele formatie niet eerder zo hoog was, te 
weten 52.204 fte. Vanaf 2024-2025 zullen de operationele formatie en bezetting weer in 
balans zijn, ook in de GGP. In de tussenliggende jaren zal er nog sprake zijn van 
onderbezetting en zullen er relatief veel aspiranten zijn, die minder inzetbaar zijn dan volledig 
opgeleide operationele medewerkers. Deze problemen, hoe ernstig ook, zijn van tijdelijke 
14
aard. Zoals ik heb gemeld in mijn brief van 4 november jl. zal er de komende jaren wel 
sprake zijn werk- en roosterdruk in de GGP. De politie, de politievakbonden en ik hebben 
daarom een pakket aan mogelijke maatregelen geïdentificeerd, die momenteel verder worden 
uitgewerkt. Deze maatregelen zijn er primair op gericht om de medewerkers die zijn belast 
met incidentafhandeling de komende jaren te ontlasten, totdat de structurele versterking van 
de politie is voltooid. We kijken daarbij naar alles en zeker ook naar de suggesties die u in uw 
vraag aanreikt. Deze maatregelen worden genomen naast lopende inspanningen ten aanzien 
van het terugdringen van ziekteverzuim en het verlagen van administratieve lasten. De 
korpschef en ik bezien doorlopend of de organisatie-inrichting nog voldoende aansluit bij wat 
de maatschappij en daarmee het politievak vergen.  
 
5) De aan het woord zijnde leden vragen of het beeld klopt dat een groot deel van de 
basisteams, tot een derde van de formatie, onder de sterkte functioneert vanwege 
detachering van personeel elders binnen de organisatie, bij bijvoorbeeld inzet voor 
Mobiele Eenheid en Bewaken en Beveiligen, bijstand aan tijdelijke teams, ziekteverlof of 
persoonlijke ontwikkeltrajecten. Klopt het beeld dat de basisteams hier aanzienlijk meer 
onder lijden dan andere onderdelen van de politieorganisatie? 
 
Antwoord vraag 5 CDA: De bezetting van de basisteams varieert in tijd, maar de 
problematiek in de basisteams is ook niet overal hetzelfde. Zoals in de hier van belang zijnde 
kamerbrief vermeld doet zich de druk nu het meest voelen in de basisteams in de 
grootstedelijke gebieden. Over de oorzaken van deze werk- en roosterdruk heb ik in diezelfde 
brief aangegeven dat er sprake is van een samenstel van factoren die overal spelen, maar niet 
overal op dezelfde manier. De door u genoemde factoren spelen daarbij ook een rol. Op 
sommige plekken is er nog sprake van lichte overbezetting, terwijl er op andere plekken 
                                                 
14
 Kamerstukken II, 29 628 nr. 985  

vertrekkende medewerkers te vervangen. Vanaf 2024 ontstaat er in het basispolitieonderwijs 
weer ruimte voor het opleiden van extra aspiranten. De Politieacademie is nog wel in staat 
om extra zijinstromers met specialistische kennis op te leiden, omdat deze opleidingen deels 
uitbesteed kunnen worden aan externe partijen en slechts enkele maanden in beslag nemen. 
 
10) De aan het woord zijnde leden verbazen zich in hoge mate over het feit dat de leden 
van de vrijwillige politie geen extra uitkering krijgen (á 300 euro) zoals de 
beroepspolitiemensen die wel krijgen. Deze leden vragen of u zich bewust bent van het 
feit dat vrijwilligers in hoge mate de gaten in het politierooster dichtlopen en dat zij – 
naast hun hoofdbaan – juist een extra inspanning leveren in deze coronatijd. Bent u 
bereid ook deze vrijwilligers een passende coronawaardering te doen toekomen? 
 
Antwoord vraag 10 CDA: De korpschef en ik hebben grote waardering voor 
politievrijwilligers. Zij zijn een welkome en belangrijke aanvulling op het beroepspersoneel, 
zeker in deze tijden van capaciteitsdruk. Executieve politievrijwilligers zullen een eenmalige 
uitkering van €150 netto ontvangen als blijk van waardering voor hun inzet. Dit wordt 
gefinancierd vanuit politiemiddelen. Politievrijwilligers in de ondersteuning ontvangen om 
fiscale redenen geen extra uitkering 
 
Halfjaarbericht Politie 
Overzicht huidige publiekslocaties 
De leden van de CDA-fractie hebben kennisgenomen van het overzicht van huidige 
publiekslocaties van september 2020. Deze leden zijn u dankbaar voor het verstrekken 
van deze lijst. Zij hebben echter wel enkele vragen. Zij lezen dat de functie van een 
publiekslocatie een districtsbureau kan zijn. 11) Deze leden vragen u te verduidelijken 
wat dit precies betekent. Zijn er teambureaus overgegaan in districtsbureaus? Heeft dit 
gevolgen voor de openingstijden van deze publiekslocatie in vergelijking met een 
teambureau? Heeft dit consequenties voor de servicegerichtheid van de politie? Zo ja, 
waarom is dit dan zo gedaan? Kan op een districtsbureau altijd aangifte worden 
gedaan? Kunt u in algemene zin schetsen welk serviceniveau - qua openingstijden en de 
mogelijkheid tot het doen van aangifte - voor welk type publiekslocatie geldt?  
 
Antwoord vraag 11 CDA: In de in het overzicht huidige publiekslocaties genoemde 
districtsbureaus is er de mogelijkheid om aangifte te doen. In deze gevallen dient het 
districtsbureau tevens als huisvesting voor het basisteam in het betreffende gebied. Er zijn 
geen teambureaus overgegaan in districtsbureaus. Bij inpandige huisvesting van een 
teambureau in een districtsbureau blijft dit functioneren als een zelfstandig onderdeel. Dit 
heeft geen gevolgen voor openingstijden en de servicegerichtheid van deze publiekslocaties. 
Teambureaus die gevestigd zijn in districtsbureaus hebben ruime openingstijden, vaak ook 
buiten kantoortijden. Met het lokaal gezag worden door de politie afspraken gemaakt over de 
openingstijden van publiekslocaties. Deze openingstijden kunnen dus naar gelang de lokale 
situatie verschillen.  
In de inrichting van de politie is gekozen voor het robuuste basisteam als bouwsteen voor de 
basispolitiezorg. Deze teams hebben idealiter op één plek in het teamgebied hun uitvalsbasis. 
Het voordeel van één teambureau per robuust team is onder andere samen kunnen briefen, 
betere samenwerkingsmogelijkheden (recherche, ondersteuning) en het doen van aangifte en 

Strafvordering. Dat neemt niet weg dat de politie burgers mag aanmoedigen om de ‘ogen en 
oren’ te zijn van de politie en kennis over criminaliteitsfenomenen over te dragen, mits dat 
gebeurt binnen de grenzen van de wet en niet in strijd is met een integer en behoorlijk 
strafproces. Uit de ervaringen van politie en OM tot nu toe blijkt dat het omgaan met 
burgerparticipatie in de opsporing maatwerk is en afhangt van de wijze en vorm van 
samenwerking (kennisdeling, informatieverstrekking door burgers na 
opsporingsberichtgeving, melding of aangifte van een strafbaar feit, overname na 
burgeraanhouding op heterdaad, burgerinzet bij vermissing van personen etc.) en de aard van 
de criminaliteit. In een aantal gevallen laat de burger zich echter niet snel tegenhouden als 
men onrecht vermoedt. In het geval van de pedojagers is door OM en politie duidelijk 
aangegeven waar de grenzen liggen. Met hen ben ik van mening dat het inzetten van 
lokprofielen door burgers ongewenst is, omdat dit snel leidt tot strafbare uitlokking en 
17
eigenrichting . 
 
Voortgang ICT-vernieuwing 
14) De leden van de CDA-fractie vragen of u kunt aangeven wanneer de BVH-applicatie 
uitgefaseerd wordt. 15) Wanneer is de PVR-module voor winkeldiefstallen operationeel? 
16) Deelt u de constatering dat de ICT-planning niet bijster toetsbaar is daar waar het 
gaat om geformuleerde doelstellingen en termijnen? 
 
Antwoord 14, 15 en 16 CDA: Uw kamer heeft op 17 december jl. mijn brief ontvangen met 
een actuele planning van het Programma Vernieuwd Registeren (PVR) bij de politie. Dit naar 
aanleiding van de motie Van Dam/Buitenweg. Daarbij ben ik ingegaan op het tijdpad van 
PVR, inclusief de in gebruik name van PVR-Winkeldiefstal, de te bereiken doelstellingen, en 
de beëindiging van de BVH. Tevens heb ik een meerjarenplanning bijgevoegd en de wijze 
waarop de Kamer in het vervolg wordt geïnformeerd, met als doel een toetsbaar beeld te 
geven van de doelstellingen en termijnen.  
 
Contouren vernieuwd stelsel integriteit en interne onderzoeken politie  
De leden van de CDA-fractie hebben met ontstentenis kennisgenomen van de conclusies 
van het onderzoek naar de kwaliteit van interne onderzoeken. Het rapport geeft 
aanleiding verschillende vragen te stellen. 17) Uit het rapport blijkt dat door de 
tekortschietende kwaliteit in VIK-onderzoeken mensen beschadigd zijn geraakt. 
Voornoemde leden vragen op welke wijze u gaat bevorderen dat deze schade 
bespreekbaar wordt gemaakt met betrokkenen en hersteld wordt. Bent u bereid hier 
door een onafhankelijke commissie naar te laten kijken? Deelt u de opvatting van deze 
leden dat het formuleren van goede voornemens voor de toekomst hier niet volstaat, 
maar dat het de politie zou passen om gemaakte fouten te herstellen? 
 
Antwoord vraag 17 CDA: Dat het hele systeem verbeteringen behoeft betekent niet 
automatisch dat in alle zaken fouten zijn gemaakt. Er staan, zoals bekend rechtsgangen voor 
de belanghebbende open. Als de rechter oordeelt dat de conclusie niet terecht is, dan wordt 
deze uiteraard hersteld. In zaken waarin de rechter heeft geoordeeld dat de beslissing geheel 
of gedeeltelijk in stand kan blijven, geeft onderhavig rapport geen aanleiding om tot 
heropening van deze zaken over te gaan. Evenwel staat het stelsel van vertrouwenspersonen 
tot en met de politieombudsmanfunctionaris ter beschikking om zo nodig en niet-juridisch te 
bezien of zaken anders hadden gemoeten. Hiermee beschikt de politie over een voldoende 
                                                 
17
 https://www.om.nl/actueel/nieuws/2020/11/13/politie-en-om-stop-met-%E2%80%98pedojagen%E2%80%99 

Antwoord vraag 20 CDA: Het is van groot belang dat de politieorganisatie zowel «buiten» als 
«binnen» veilig is. Daarom zijn de aanbevelingen van de interne review overgenomen. De 
inrichting van het huidige stelsel van disciplinaire afdoening van de politie (hierna: 
politietuchtrecht) is voldoende toegerust.. Het politietuchtrecht is een voldoende doordacht, 
onafhankelijk en beproefd systeem waarin alle nodige procedurele waarborgen zijn 
ingebouwd om te komen tot een rechtvaardige afdoening. Ik zie momenteel geen aanleiding 
om een onderzoek te laten doen naar een nieuwer gemodelleerd tuchtrecht binnen de politie. 
Wel is er noodzaak voor verbetering in de uitvoering hiervan. De vernieuwingen die 
19
momenteel worden ingezet omtrent het VIK-stelsel en het traject wat is ingezet met de 
stelselherziening geweldsaanwending opsporingsambtenaar zijn  goede stappen vooruit. 
Hierbij staat het versterken van het lerend vermogen zowel op individueel niveau als op het 
niveau van de organisatie centraal. Hiervoor is geen (verdere) wijziging van het 
politietuchtrecht nodig.  
 
Ontwerpbesluit houdende wijziging van het Besluit verdeling sterkte en middelen politie in 
verband met de flexibilisering van de operationele inzet. 
21) De leden van de CDA-fractie vragen of u bereid bent om voor de toepassing van deze 
flexibilisering de komende vijf jaren de basispolitie uit te zonderen, gelet op de forse 
tekorten die zich juist ‘in het blauw’ voordoen. Zo nee, waarom niet?  
 
Antwoord vraag 21 CDA: De toepassing van de bandbreedte vereist een breed gedragen 
besluit van de politiechef, de burgemeesters van de gemeenten in het gebied van de regionale 
eenheid en de hoofdofficier van justitie. Zoals aangegeven in mijn brief van 4 november jl., 
zullen er op korte termijn afhankelijk van de regionale en lokale situatie aanvullende 
maatregelen worden genomen op eenheidsniveau door de politiechef samen met het gezag om 
20
de druk op de basisteams door de huidige onderbezetting te verlichten. Een uitzondering als 
door de leden van de CDA-fractie bepleit is dan ook niet nodig.  
 
Overig 
22) De leden van de CDA-fractie vragen of u kunt uitleggen waarom de motie-Van Dam 
(Kamerstuk 35300-VI, nr. 53) waarin de regering wordt verzocht om in nauwe 
samenwerking met de gemeente Utrecht te bezien of er door middel van een pilot 
geëxperimenteerd kan worden met het uitbreiden van taken van boa’s op het vlak van 
de verkeershandhaving nog steeds niet uitgevoerd wordt. Deze leden begrijpen dat de 
bevoegdheden van de boa’s in Utrecht gedurende de pilot met drie feiten worden 
uitgebreid: het niet voeren van verlichting op de fiets, het handheldgebruik van 
telecommiddelen op de fiets en roodlichtnegatie op de fiets. Voornoemde leden vragen 
waarom de bevoegdheden van de boa’s gedurende de pilot met slechts drie feiten zijn 
uitgebreid. Veroorzaken niet juist brom- en snorfietsers veel overlast? Waarom krijgen 
boa’s niet de mogelijkheid om tijdens de proef ook daarop te handhaven? Zou dat niet 
juist ook de politietaken kunnen verlichten? Wat vindt u daarvan? Bent u daarnaast 
21
bekend met de aangenomen motie in de Utrechtse Gemeenteraad waarin gesteld wordt 
dat er met de proef uiterlijk januari 2021 gestart moet worden? Levert uw ministerie 
nog een bijdrage om te bevorderen dat de proef succesvol kan starten? Vindt u dat het 
aantal feiten waarvoor boa’s in de proef kunnen handhaven uitgebreid zou moeten 
worden naar bijvoorbeeld asociaal rijgedrag of gemotoriseerd te hard rijden?  
 
                                                 
19
 Kamerstukken II 2020/21, 28844, nr. 220. 
20
 Kamerstukken II 2020/21, 29628, nr. 985. 
21
 https://ris2.ibabs.eu/Reports/ViewListEntry/Utrecht/4a00df81-53aa-410c-80e6-2456bea0cfa4 

In mijn brief van … heb ik u geïnformeerd over de voortgang van het traject inzake verdere 
24
herziening van de Wet wapens en munitie, zoals toegezegd in mijn brief van 6 mei 2020 . Na 
mijn brief van 6 mei 2020 heb ik met alle partijen de eerder opgehaalde uitgangspunten 
geactualiseerd. Dit heeft geresulteerd in elf onderwerpen die ik ga verkennen en uitwerken 
teneinde te beoordelen of, en onder welke voorwaarden, een wetswijziging nodig is. Deze 
25
onderwerpen zijn in lijn met de uitgangspunten zoals ik deze met u in 2017 heb gedeeld. Ik 
zie nu geen aanleiding voor een nog grotere en meer omvattende stelselwijziging van de Wet 
wapens en munitie. Het stelsel werkt goed, echter wel zie ik aanleiding om op en aantal 
punten het stelsel verder te versterken en te verduidelijken. 
 
25) De leden van de CDA-fractie vragen of u – naast de ziekte PTSS – bekend bent met 
het begrip ‘Moral Injury’? Deze leden vragen of de politie op de hoogte is van deze 
ziekte of aandoening. Wordt deze onderscheiden van PTSS en in hoeverre wordt deze 
aandoening erkend als zijnde een beroepsziekte? 
 
Antwoord vraag 25 CDA: PTSS is een psychiatrische diagnose die verwijst naar 
pathologische angsten en andere ontregelingen die het resultaat zijn van een ingrijpende 
gebeurtenis. Moral injury verwijst niet naar de angst maar naar de intense innerlijke wroeging 
waaronder een politiemens kan lijden als gevolg van een handeling die in strijd is met 
zijn/haar eigen morele overtuigingen. Het gaat over gewetensconflict en schuldgevoel. Het 
gaat over wat politiemensen gevraagd is te doen en waarmee zij akkoord gingen, maar 
waarover ze achteraf pijnlijke twijfels hebben. Het is dan ook geen (beroeps)ziekte, maar een 
gevoelde zonde. 
 
3. Vragen en opmerkingen vanuit de D66-fractie 
 
De leden van de D66-fractie hebben met interesse kennisgenomen van de stukken op de 
agenda. Zij hebben nog enkele vragen over de impact van corona op het politiewerk, 
over datagebruik door de politie en over de invulling van de politiefunctie.  
 
Coronamaatregelen 
De leden van de D66-fractie hebben grote waardering voor de bijdrage die de politie 
levert gedurende de coronacrisis. Zowel het virus zelf als de coronamaatregelen hebben 
een grote impact op het werk van de politie. Tijdens het notaoverleg politie van 15 
oktober 2020 hebben de aan het woord zijnde leden gevraagd naar de capaciteit van 
coronatesten voor de politie. 
1) Kunt u een update geven over de beschermingsmiddelen en de testcapaciteit? 
 
Antwoord vraag 1 D66, dit is tevens het antwoord op vraag 5 ChristenUnie: Sinds 30 
november heeft de politie toegang tot snelteststraten die zijn opgezet door een commerciële 
partij. Deze testen zijn door de politie ingekocht. Hierdoor kunnen politieagenten aanspraak 
maken op een sneltest teneinde onnodig lang wachten op een testuitslag te voorkomen en is de 
capaciteit van het testen vergroot. De politie beschikt over voldoende beschermingsmiddelen 
26
voor de toerusting van de medewerkers. Hierover zijn ook Kamervragen door het lid Van 
Raak (SP) gesteld die ik 20 november jongstleden heb beantwoord. 
 
                                                 
24
 Kamerstukken II 2019/20, 33 033, nr. 28 
25
 Kamerstukken II 2020/21, 29 628, nr. 754, bijlage moties en toezeggingen, p. 2. 
26
 2020Z19253 

Volgens het onderzoek voldoen geen van de 36 ‘mission critical’-systemen aan de regels 
rond privacy en informatiebeveiliging die in de Wet politiegegevens (Wpg) en het beleid 
van de politie zijn vastgelegd. 
4) Kunt u een reactie geven op de bevindingen van Bits of Freedom met betrekking tot 
de ICT-infrastructuur van de politie? Hoe duidt u de risico’s die in het onderzoek 
worden benoemd? Kunt u in het bijzonder ingaan op het probleem dat agenten die van 
functie wisselen toegang behouden tot hun database uit de voorgaande functie? Welke 
maatregelen worden genomen om de risico’s van de verouderde systemen te mitigeren 
zolang die nog niet vervangen zijn? Welke lessen uit de huidige tekortkomingen worden 
er meegenomen in de evaluatie van de Wpg?  
 
Antwoord vraag 4 D66, tevens antwoord op vraag 11 GroenLinks: Sinds 1 januari 2019 geldt 
de verplichting om privacy en beveiligingseisen bij het ontwerp van nieuwe ICT-systemen 
mee te nemen. Deze verplichting volgt uit de implementatie van de richtlijn 
29
gegevensbescherming opsporing en vervolging . Voorafgaand aan de wettelijke verplichting 
was de politie al gestart met beleid op het gebied van privacy en security by design. De politie 
heeft met deze nulmeting uit 2018/2019 inzicht willen krijgen in hoeverre een aantal van de 
huidige ICT systemen voldoet aan deze nieuwe verplichtingen in de Wpg en aan het eigen 
beleid op dit terrein.  
Ten tijde van deze nulmeting voldeed het grootste deel van de 36 onderzochte applicaties niet 
aan de wettelijke eisen. De mate waarin en de oorzaken hiervan zijn divers en zijn niet enkel 
gelegen in de betreffende ICT systemen. Vernieuwde regelgeving en de mogelijkheden van 
ICT-legacy systemen maken dit tot een technisch buitengewoon ingewikkeld vraagstuk. De 
politie is naar aanleiding van dit onderzoek een verbetertraject gestart. Eind 2019 was op een 
groot aantal van de applicaties verbetering zichtbaar ten opzichte van de nulmeting. Deze 
tussentijdse meting laat ook zien dat het verbetertraject nog niet is afgerond. Daarom is in 
2020 verder gewerkt aan verbetering en dit zal worden voortgezet in 2021. De kosten van de 
verbetermaatregelen zijn opgenomen in de begroting van de politie. Voor een aantal 
applicaties geldt dat echte verbetering gepaard zal moeten gaan met vernieuwing. De 
mitigerende maatregelen hangen af van de geconstateerde risico’s en kunnen per situatie 
verschillen.  Een voorbeeld van een mitigerende maatregel is het beperken van de toegang tot 
gegevens, waarvan de bewaartermijn is verstreken, tot het strikt noodzakelijke. Hierdoor zijn 
deze gegevens niet meer breed toegankelijk maar gaan ze niet verloren voor bijvoorbeeld cold 
case onderzoeken. Ik verwijs voor een nadere toelichting naar mijn brief van 4 februari 
30
2019. 
Dat de naleving van de Wet politiegegevens moeilijk is voor de betrokken organisaties is al 
31
langere tijd bekend. Bij de evaluatie van de Wpg en de audits naar de naleving van de wet 
32
door de politie is reeds gebleken dat de huidige wet, de politiepraktijk en de ICT 
ondersteuning op punten niet goed op elkaar kunnen aansluiten. Het structureel verbeteren 
van de destijds geconstateerde situatie vraagt om tijd, aandacht en zorgvuldigheid. De 
korpschef heeft maatregelen genomen om de naleving te verbeteren en zal dit blijven doen. 
Uit de meest recente audit blijkt dat de politie op een aantal belangrijke onderwerpen 
33
inmiddels groen scoort. Daarin zie ik een stijgende lijn.  
 
                                                 
29
 Richtlijn 2016/680 
30
 Kamerstukken II 2018/19, 29 628, nr. 859. 
31
 Kamerstukken II 2013/14, 33 842, nr.2, brief van 23 juni 2014. 
32
 Kamerstukken II 2015/16, 33 842, nr.3, brief van 7 december 2015. 
33
 Kamerstukken II 2019/20, 33 842, nr. 5. 

kan worden en aan de hand daarvan concrete doelstellingen en indicatoren op te stellen 
die gemonitord kunnen worden?  
 
Antwoord vraag 6 D66: Het doel van het CAS in algemene zin is de voorkoming van diverse 
soorten criminaliteit. CAS moet dus bijdragen aan een betere taakuitvoering. Voor CAS en 
andere vormen van predictive policing geldt dat de mate van succes ligt aan de combinatie 
van het middel (predictive) en het gebruik er van (policing).  
Het CAS werkt volgens het idee van ‘informatiegestuurde politie’: de (verhoogde) 
aanwezigheid van de politie op plekken en tijdstippen waar een verhoogde kans is op 
bepaalde typen delicten kan bijdragen aan de voorkoming ervan. CAS onderbouwt op basis 
van meerdere informatiebronnen waar de kans op criminaliteit hoger is. Door middel van een 
statistische berekening (een algoritme) worden hotspots inzichtelijk gemaakt. De wetenschap 
achter deze statistische kansberekening is overigens niet bijzonder, althans hier wordt 
uitgegaan van reeds langer bekende verbanden tussen daders, delicten en locaties. In het 
gebruik ervan wordt de statistische berekening in CAS niet ingezet als een deterministische 
37
uitspraak op basis waarvan inzet moet plaatsvinden . Het interpreteren van de uitkomsten van 
CAS is afhankelijk van contextuele kennis, oordelen van specialisten en kennis en ervaring 
van de agenten uit de teams. Omdat er meerdere factoren zijn die bepalen waar 
politiecapaciteit wordt ingezet, is het moeilijk om aan te tonen welke inzet is gebaseerd op de 
resultaten van CAS, en dus wat de effectiviteit van dit systeem is. De vraag in welke mate 
gebruik van het CAS in een bepaald geval heeft bijgedragen aan het voorkomen of bestrijden 
van criminaliteit is dan ook complex. Ook in de wetenschap wordt benadrukt dat de 
effectiviteit van systemen die predictive policing ondersteunen bij onze politie moeilijk 
38
meetbaar zijn . Dit is niet voorbehouden aan het CAS maar ziet op elke vorm van informatie 
gestuurd politiewerk. Tegelijkertijd is naar mate de politie meer technieken gebruikt als 
ondersteuning bij het politiewerk, de vraag of de (wijze van) inzet van deze techniek ook 
bijdraagt aan een betere taakuitvoering steeds relevanter. Er zal daarom gestart worden met 
een onderzoek naar het meten van effectiviteit van dit soort systemen in het politiewerk, 
waarbij CAS als voorbeeld gebruikt zou kunnen worden. 
 
Politiefunctie 
De leden van de D66-fractie achten het van belang dat er een duidelijke visie ten 
grondslag ligt aan het veiligheidsbeleid van de regering ten aanzien van de functie die 
verschillende actoren in het veiligheidslandschap vervullen. De motie-Den Boer 
(Kamerstuk 35000-VI, nr. 79) riep de regering daarom op om in samenwerking met de 
Wetenschappelijke Raad voor het Regeringsbeleid (WRR) een visie te ontwikkelen. De 
aan het woord zijnde leden zijn verheugd dat u daartoe gesprekken heeft gevoerd met 
de WRR, die op dit moment bezig is met een verkenning. Deze leden waren in eerste 
instantie wel verbaasd niets terug te lezen over de rol van de buitengewoon 
opsporingsambtenaar (boa), terwijl de motie daar expliciet om vroeg en voornoemde 
leden van mening zijn dat de rol van de boa en de samenwerking tussen politie en boa’s 
een van de kernelementen is in het huidige veiligheidsdebat. U gaf in de schriftelijke 
antwoorden op vragen gesteld tijdens de eerste termijn van de begrotingsbehandeling 
van het ministerie van Justitie en Veiligheid aan dat de samenwerking wel degelijk bij 
de verkenning betrokken wordt. 7) Kunt u toelichten hoe dit aspect in de verkenning 
39
terugkomt, gegeven dat de WRR spreekt van twee maatschappelijke trends - 
                                                 
37
 Zie Tijdschrift voor de Politie, nummer 6/7, 2019, pagina 40 e.v 
38
 Zie ‘Predicitve policing ontcijferd, een etnografie van het ‘Criminaliteits Anticipatie Systeem’ in de praktijk’, 
Waardenburg, Sergeeva & Huysman, in Cahier Politiestudies, Jaargang 2020/1, nr 54, pag.69 e.v.. 
39
 https://www.wrr.nl/actueel/nieuws/2020/09/09/wrr-verkent-noodzaak-tot-reflectie-taak-politie 

Antwoord vraag 3-4 GroenLinks: ook in de huidige situatie is de lokale verankering van de 
politie en het werk in de wijk onverminderd van belang. Vanuit de basisteams werkt de politie 
dagelijks aan haar verbinding met de wijk. De wijkagent vervult daarbij, als vooruitgeschoven 
40
post van het basisteam, een sleutelfunctie. Zoals ik in mijn brief van 4 november jl. heb 
aangegeven, zorgt de inzetbaarheidsproblematiek in de basisteams ervoor dat er relatief  een 
groter beroep op wijkagenten wordt gedaan voor inzet in de 24/7 roosterdienst. De 
aangekondigde maatregelen beogen de werk- en roosterdruk in de incidentafhandeling te 
verlichten. Het wijkgerichte werken is en blijft de basis van de politiezorg in ons land en 
hoewel er redenen genoeg zijn om het inzetbaarheidsvraagstuk met aanvullende maatregelen 
verder te verlichten totdat formatie en bezetting weer in evenwicht zijn, is het ook goed om er 
nog eens op te wijzen dat bij alle problemen die er zijn, de politie er vooralsnog wel in slaagt 
om dit overeind te houden. Dat is, het zij nogmaals gezegd, zeker geen reden om achterover te 
leunen. Dat is ook niet wat er gebeurd. 
 
De leden van de GroenLinks-fractie merken op dat in de analyse van de GGP het 
uitgangspunt van 1 wijkagent per 5.000 inwoners volgens het ministerie wel gehaald 
wordt, maar het vervolgens niet mogelijk is om te toetsen of de wijkagenten er ook aan 
toekomen om 80% van hun tijd aan werkzaamheden ten behoeve van de wijk in te 
zetten. Deze leden lezen in de brief de volgende passage: “het is thans niet mogelijk om 
op basis van politieregistraties absolute aantallen te genereren waarmee de 80%-
streefnorm kan worden getoetst”. Dit behoeft nadere uitleg voor de aan het woord 
zijnde leden. 5) Waarom kan de 80%-streefnorm niet worden getoetst? Hoe kan 
vervolgens wel uit de urenregistratie van wijkagenten worden geconstateerd dat “meer 
uren aan de wijk worden besteed dan in 2017”? 
 
41
Antwoord vraag 5 GroenLinks: In het halfjaarbericht politie van 4 juli 2019 heb ik 
uiteengezet dat de Basisvoorziening Capaciteitsmanagement (BVCM) niet geschikt is voor 
het generiek beantwoorden van de vraag of een wijkagent 80% van de tijd in of voor de wijk 
werkzaamheden heeft verricht. In die zin kan de 80%-streefnorm dus ook niet worden 
getoetst. Daar staat tegenover dat het wel mogelijk is om door de jaren heen een trend in de 
urenregistraties door wijkagenten te signaleren en deze te duiden. Wijkagenten registreren in 
de periode 2017-2019 meer uren aan wijkzorg. En in de veiligheidsmonitor zie je dat de 
burger een soortgelijke trend signaleert maar dan vanuit het burgerperspectief. Beide trends 
zijn waarneembaar en op zich goed nieuws, maar zijn daarmee nog steeds geen voldoende 
betrouwbare en rapporteerbare indicator. 
 
Voornoemde leden hebben kennisgenomen van het ontwerpbesluit houdende wijziging 
van het Besluit verdeling sterkte en middelen politie in verband met de flexibilisering 
van de operationele inzet. Zij vinden het opmerkelijk dat u voorstelt om juist in de 
context van een groot tekort bij de GGP, de korpschef de bevoegdheid te geven om 2% 
van de te realiseren operationele sterkte niet te realiseren (de bandbreedte). 6) Kunt u 
toelichten wat de verwachte invloed van dit besluit is op de huidige tekorten in de 
operationele capaciteit? Kunt u toelichten waarom ervoor gekozen is dit besluit juist nu 
voor te leggen? 
 
Antwoord vraag 6 GroenLinks, zie hiervoor het antwoord op vraag 3 SP: 
 
C2000 
                                                 
40
 Kamerstukken II 2020/21, 29 628, nr. 985 
41
 Kamerstukken II 2018/19, 29 628, nr. 896 

 
9) De leden van de GroenLinks-fractie hebben met interesse kennisgenomen van het 
halfjaarbericht. Zij constateren dat “zal worden onderzocht welke meerwaarde 
specialisatie kan hebben bij het verbeteren van de aanpak van discriminatie”. De 
aanname die ten grondslag ligt aan dit onderzoek lijkt te zijn dat specialisatie op de 
aanpak van discriminatie eventueel ook geen meerwaarde zou kunnen hebben. Kunt u 
toelichten hoe dit onderzocht gaat worden? Hoe wordt bepaald of het specialiseren in de 
aanpak van discriminatie een meerwaarde heeft? Waarom gaat u ervan uit dat meer 
specialisme in het aanpakken van discriminatie ook geen meerwaarde zou kunnen 
hebben?  
 
Antwoord vraag 9 GroenLinks: Ik zou willen aangeven de meerwaarde van specialisatie op 
voorhand niet eng te willen interpreteren. Meerwaarde kan bijvoorbeeld worden gedefinieerd 
in termen van tevredenheid van het slachtoffer en (h)erkenning van een incident als een 
discriminatiefeit. De politie werkt op dit moment de opzet voor de pilot die begin 2021 start. 
Overeenkomstig de motie Paternotte c.s. en het besprokene tijdens het AO Discriminatie van 
10 december jl. wordt de Tweede Kamer hierover nog nader bericht. Onder meer voor deze 
pilot heb ik recentelijk ook aanvullend budget beschikbaar gesteld.  
 
10) Daarnaast constateerden voornoemde leden dat om risico’s voor de integriteit van 
een kandidaat-politieambtenaar in beeld te brengen in sommige gevallen gekeken gaat 
worden naar diens directe omgeving. Kunt u toelichten in welke gevallen dit zal 
gebeuren? Naar welke aspecten van iemands directe omgeving zal er gekeken worden? 
 
Antwoord vraag 10 GroenLinks: Alleen de politieambtenaren die werkzaamheden verrichten 
met een verhoogd integriteitsrisico voor de politie worden onderworpen aan een 
omgevingsonderzoek, bij aanvang van de werkzaamheden en gedurende de werkzaamheden. 
Bij het omgevingsonderzoek worden bij het onderzoek naar de betrouwbaarheid tevens 
justitiële gegevens (art 1a Wjsg), politiegegevens (art. 8, 9, 10 en 13 Wet politiegegevens) en 
gegevens uit open bronnen geraadpleegd. De directe omgeving is afgebakend tot diens 
partner, diens eerstegraads bloedverwant in neergaande lijn voor zover 12 jaar of ouder, of 
dienst inwonende eerste graad bloedverwant in opgaande lijn. Ook kunnen derden, mits ouder 
dan 12 jaar, betrokken worden in het omgevingsonderzoek indien er aanwijzingen zijn dat er 
een relatie van bijzondere aard is met de betrokkene. Deze aanwijzingen zijn verkregen op 
45
basis van het onderzoek naar de betrouwbaarheid van de betrokkene. Dit alles is onderdeel 
van de nieuwe Wet screening ambtenaren politie en politie-externen waarvan de verwachting 
is dat deze in de tweede helft van 2021 in werking treedt. 
 
Voorts hebben voornoemde leden vragen over de computersystemen van de politie naar 
aanleiding van het onderzoek van Bits of Freedom gepubliceerd in dagblad Trouw, d.d. 
46
19 november 2020. In totaal scoort 89 procent van de applicaties een onvoldoende, 
blijkt uit een rapport van de politie zelf. Het gaat bijvoorbeeld om applicaties waarmee 
agenten iemands identiteit kunnen controleren of waarmee aangiftes en verhoren 
worden opgenomen. De aan het woord zijnde leden vinden het simpelweg schokkend dat 
de computerapplicaties niet aan de eigen beleidsregels noch aan de Wet politiegegevens 
voldoen. De handhavers van de wet voldoen daarmee niet aan de wet. Dit tornt enorm 
aan het vertrouwen van burgers in de politie. Ook voor politieagenten zelf wekt dit geen 
                                                 
45
 Stb. 2020, 412 
46
 https://www.trouw.nl/binnenland/agent-werkt-met-apps-die-niet-aan-de-wet-
voldoen~b7b5bb92/?referrer=https%3A%2F%2Fwww.google.com%2F  

49
Iedere geweldsaanwending door de politie moet worden gemeld (artikel 17 
Ambtsinstructie), dat geldt ook voor het gebruik van een politiehond als geweldsmiddel. 
 
De politie registreert de melding van de inzet van politiehonden als geweldmiddel als volgt. 
Wanneer een hondenbeet letsel heeft veroorzaakt, wordt dit op basis van artikel 17, derde lid, 
50
van de Ambtsinstructie vastgelegd in een geweldsregistratie . Wanneer een hondenbeet niet 
tot letsel heeft geleid dan wordt de melding vastgelegd in een geweldsmutatie. In 2019 zijn in 
totaal 357 inzetten van politiehonden geregistreerd. In 2020 zijn in totaal 308 inzetten van 
politiehonden geregistreerd. 
 
Tevens vragen de leden van de GroenLinks-fractie aandacht voor de casus van de Poolse 
Arthur in de televisie-uitzending van Zembla. Voornoemde leden hebben schroom 
individuele casussen te bespreken, maar vinden de ernst van de aan het licht gekomen 
casus dusdanig dat zij hiertoe toch overgaan. 14) Waarom werd de klacht van Arthur 
tegen de hondengeleider afgewezen? Wat maakt de inzet van de politiehond 
proportioneel in deze casus volgens het OM? Waarom heeft de hondengeleider 
überhaupt de politiehond ingezet tegen Arthur? De aan het woord zijnde leden 
verwachten een uitgebreide reactie van u op dit punt. 
 
Antwoord vraag 14 GroenLinks: Ik kan niet ingaan op individuele gevallen. In het algemeen 
staat het oordeel van het Openbaar Ministerie ten aanzien van de rechtmatigheid van het 
gebruik van geweld door de politie, niet aan klachtbehandeling in de weg.  
 
Het kader van klachtrecht is ook breder dan alleen het toegepaste geweld. Klachten over 
politiegeweld worden namelijk niet uitsluitend op rechtmatigheid maar ook aan 
behoorlijkheid (van het gehele overheidsoptreden) getoetst. Klachtbehandeling biedt een 
moment van reflectie dat naast het herstel van vertrouwen van de burger, tevens kan bijdragen 
aan de verdere professionalisering van politieoptreden.  
 
Naast het tijdig indienen van een klacht, staat het een persoon die het politiegeweld heeft 
ondergaan, vrij om hiervan aangifte te doen. Over een eventuele sepotbeslissing van het 
Openbaar Ministerie kan worden geklaagd bij het Gerechtshof.  
 
Verward gedrag 
15) Tot slot willen de leden van de GroenLinks-fractie aandacht vragen voor de 
politiecapaciteit die uitgaat naar personen met verward gedrag. U schrijft op antwoord 
van vraag 64, gesteld tijdens de begrotingsbehandeling van Justitie & Veiligheid, dat “de 
aard en omvang van dit vraagstuk goed in beeld” is. Echter, de desbetreffende 
bewindspersonen van Justitie en Veiligheid en van Volksgezondheid, Welzijn en Sport, 
                                                 
49
 Onder aanwenden van geweld wordt verstaan: het gebruiken van geweld, waaronder mede wordt verstaan het 
gebruik van een geweldmiddel. In verband met de melding op grond van artikel 17 valt het ter hand nemen van 
het vuurwapen eveneens onder het aanwenden van geweld tenzij het vuurwapen standaard in de hand of over de 
schouder wordt gedragen.  
50
 De hovj toetst of de geweldsaanwending op basis van artikel 17 lid 3 geregistreerd moet worden. Dat is het 
geval indien:  
a. het aanwenden van geweld de dood dan wel lichamelijk letsel van meer dan geringe betekenis heeft 
veroorzaakt;  
b. gebruik is gemaakt van een vuurwapen, of  
c. het aanwenden van geweld naar het oordeel van de hulpofficier van justitie daartoe aanleiding geeft.  
De door de hovj geregistreerde geweldsaanwendingen worden door de politiechef beoordeeld. Als registratie niet 
noodzakelijk is, dan maakt de hovj een geweldsmutatie op van de geweldsaanwending. 

Antwoord vragen 1 en 2 SP: De komende jaren worden grote aantallen aspiranten opgeleid 
om de politiemedewerkers die met pensioen gaan te vervangen en de uitbreiding van de 
operationele bezetting te kunnen realiseren. De Politieacademie is daartoe de afgelopen jaren 
versterkt. De politie is op weg naar een nieuw evenwicht tussen operationele formatie en 
bezetting in 2024-2025, ook binnen de GGP. Voorzien is dat vanaf 2024 het aantal aspiranten 
in de operationele bezetting weer zal afnemen. 
 
Het is evident dat de instroom van grote aantallen nieuwe, jongere medewerkers gevolgen 
heeft voor de samenstelling van de politie. De politie wordt meer divers in de breedste zin van 
het woord. Ook zal de inzetbaarheid naar verwachting stijgen, omdat jongere medewerkers in 
het algemeen fitter zijn. Verder nemen jonge medewerkers nieuwe kennis mee, waaronder 
over het digitale domein. Tegelijkertijd verlaten ervaren medewerkers de politie. In de 
komende jaren zijn er echter ruim voldoende ervaren medewerkers bij de politie werkzaam 
waarvan de nieuwe collega’s kunnen leren. 
 
Nu lezen voornoemde leden dat er gestuurd moet worden op flexibiliteit en efficiëntie. 
Deze leden zijn altijd extra op hun hoede als deze termen worden gebruikt. Nu 
begrijpen zij dat er gekozen mag worden voor een onderbezetting van 2% in de 
formatie, en dat de vrijgekomen middelen dan elders mogen worden ingezet. De aan het 
woord zijnde leden vinden dit een onbegrijpelijke keuze, helemaal in een tijd waarin de 
capaciteit en middelen al schaars zijn. 3) Waarom is er niet gekozen om sowieso extra 
middelen toe te zeggen, zoals voorgesteld in het amendement van het lid Van Raak 
(Kamerstuk 35570-VI, nr. 6), ingediend bij de behandeling van de begroting van het 
ministerie Justitie en Veiligheid voor het jaar 2021? Ziet u ook het risico dat agenten 
straks elders worden ingezet terwijl zij ook gebaat zijn bij bijvoorbeeld vaste collega’s, 
en dat er concessies gedaan kunnen worden op de sterkte omdat er elders financiële 
tekorten zijn?  
 
Antwoord vraag 3 SP, tevens antwoord op vraag 6 Groenlinks: De voorgestelde bandbreedte, 
51
die aansluit bij de aanbevelingen van de commissie Evaluatie Politiewet 2012 en het in 2017 
52
uitgebrachte Interdepartementaal Beleidsonderzoek effectiviteit politie , stelt de politie in 
staat de beschikbare middelen flexibeler en doelmatig in te zetten. De bedoeling is dat de 
politie zo beter regionaal en lokaal maatwerk kan leveren, waardoor de politiezorg beter kan 
aansluiten bij de regionale en lokale veiligheidsproblematiek. De regioburgemeesters, het 
College van procureurs-generaal en de korpschef hebben eerder aangegeven verheugd te zijn 
met de introductie van de bandbreedte. In antwoord op vragen van de fractie van het CDA ben 
ik ingegaan op de vraag of in de huidige tijd geen uitzondering op deze bevoegdheid dient te 
worden gemaakt Naast flexibilisering zet dit kabinet in op de structurele versterking van de 
politie. Daarom is de operationele formatie uitgebreid met ruim 2.400 fte, qua bezetting te 
53
bereiken in 2025. 
 
De leden van de SP-fractie hebben enkele vragen over de Wwm en bijbehorende lagere 
regelgeving. De huidige wet is namelijk verouderd, ingewikkeld, nauwelijks te 
handhaven en leidt in de praktijk tot gevaarlijke situaties; dat horen voornoemde leden 
van deskundigen. 4) Bent u er bijvoorbeeld van op de hoogte dat in de Circulaire 
wapens en munitie, het Besluit wapens en munitie en de Regeling wapens en munitie 
teksten staan met verwijzingen naar paragrafen die al lang niet meer bestaan en dat dit 
                                                 
51
 Kamerstukken II, 2017/18, 29628, nr. 743. 
52
 Kamerstukken II 2016/17, 29628, nr. 699. 
53
 Kamerstukken II 2020/21, 29628, nr. 985. 

ben de mening toegedaan dat aanpassing van deze bepaling zeer ongewenst is omdat anders 
bepaalde ongewenst te achten voorwerpen die op echte vuurwapens gelijken, en voor 
bedreiging of afdreiging geschikt zijn, niet meer van de Nederlandse markt geweerd kunnen 
worden. Bovendien is het niet op voorhand te zeggen welke voorwerpen dat in de toekomst 
zullen zijn. 
 
Voor gedeactiveerde vuurwapens geldt dat zij  - mits aan alle voorwaarden voldaan is – 
weliswaar vergunning vrij voorhanden gehouden mogen worden; voor deze voorwerpen 
bestaat wel degelijk een draagverbod. Omdat zij voor bedreiging of afdreiging geschikt zijn 
mogen zij niet in de openbare ruimte getoond worden. 
 
7) Kunt u voorts voor de leden van de SP-fractie verduidelijken hoe het nu precies zit 
met machetes. Vallen deze wapens nu wel of niet onder wapens van categorie 4 van de 
Wwm? Het klopt toch dat deze wapens op dit moment niet onder categorie 4 vallen en 
dus in principe aan kinderen (personen onder de 18) verkocht mogen worden? Acht u 
dat wenselijk? Kortom, er zijn veel vragen en zorgen over de regels rondom wapens en 
munitie. Zou dit niet eens grondig herzien moeten worden? 
 
Antwoord vraag 7 SP: Normaal gesproken zullen machetes onder categorie IV sub 2° van de 
Wet wapens en munitie geschaard worden. Maar als een op een machete gelijkend voorwerp 
door de aard en de samenstelling van het materiaal waaruit het is vervaardigd, niet dan wel 
slecht detecteerbaar is door metaaldetectoren of andere elektronische detectieapparatuur, valt 
deze onder categorie I sub 7°. Het dragen van machetes is dus hoe dan ook niet toegestaan. 
55
In de Kamerbrief van 11 november 2020 van de Minister voor Rechtsbescherming en 
ondergetekende hebben wij toegezegd een wetsvoorstel voor te bereiden om de verkoop van 
legale messen aan minderjarigen te verbieden en tevens elke vorm van onduidelijkheid weg te 
nemen dat het dragen van alle messen en andere steekwapens in de openbare ruimte verboden 
is. De onduidelijkheid die momenteel bestaat heeft betrekking op legale gebruiksmessen, 
zoals keukenmessen. Het dragen van machetes is zoals aangegeven dus zonder meer 
verboden. Bij de ontwikkeling van dit wetsvoorstel en de doordenking ervan (afbakening, 
vrijstellingen) zal ik de belanghebbende partijen nauw betrekken. 
 
8) Bent u bereid om de Wwm, de Regeling, het Besluit en de Circulaire onafhankelijk 
door te laten lichten door een commissie van externe deskundigen, zodat zij dan kunnen 
adviseren over de pijnpunten, verbeterpunten, oplossingen en mogelijkheden en over 
hoe de Wwm en onderliggende regels en besluiten in lijn met de Europese regelgeving 
gebracht kunnen worden? Zo nee, waarom niet? 
 
Antwoord vraag 8 SP is beantwoord bij vraag 24 van het CDA. 
 
6. Vragen en opmerkingen vanuit de ChristenUnie-fractie 
 
De leden van de ChristenUnie-fractie hebben onder dankzegging kennisgenomen van de 
toegezonden stukken. Zij maken graag gebruik van deze gelegenheid om alle 
politiemensen te bedanken voor hun inzet het afgelopen jaar, waarin veel van de politie 
is gevraagd. Deze leden vinden het positief dat als blijk van waardering tot een 
eenmalige bonus van 300 euro netto wordt overgegaan. 1) Heeft iedereen deze bonus 
intussen ontvangen? Zo nee, gaat dit nog voor het einde van dit jaar lukken? 
                                                 
55
 Kamerstukken II 2020/21, 28 684, nr. 637 

Antwoord vraag 4 ChristenUnie: Deze nieuwe verplichting is te kort van kracht om daar nu al 
een uitspraak over te doen.  
 
5) De aan het woord zijnde leden vragen of testcapaciteit, meer in het bijzonder 
sneltestcapaciteit voor de politie, op orde is. Kunnen politiemensen aanspraak maken op 
sneltesten, teneinde ook de uitval als gevolg van onnodig lang wachten op een testuitslag 
te voorkomen? 
 
Antwoord vraag 5 ChristenUnie: Sinds 30 november heeft de politie toegang tot 
snelteststraten die zijn opgezet door een commerciële partij. Hierdoor kunnen politieagenten 
aanspraak maken op een sneltest teneinde onnodig lang wachten op een testuitslag te 
voorkomen en is de capaciteit van het testen vergroot. Hierover zijn ook Kamervragen door 
56
het lid Van Raak (SP) gesteld die ik 20 november jongstleden heb beantwoord .  
 
6) De leden van de ChristenUnie-fractie lezen en krijgen verschillende signalen van 
politieagenten die zich grote zorgen maken over het gebruik van lachgas en 
designerdrugs, zoals 3-MMC. Wanneer kan de Kamer de wetgeving verwachten om 
deze drugs als verboden middelen aan te merken? 
 
Antwoord vraag 6 ChristenUnie: Het wetsvoorstel om Nieuwe Psychoactieve Stoffen (NPS) 
onder de Opiumwet te plaatsen kan ervoor zorgen dat drugs zoals 3-MMC sneller aan banden 
worden gelegd. Voor het wetsvoorstel NPS en het lachgasbesluit geldt dat thans de 
uitvoeringsconsequenties, inclusief de budgettaire gevolgen, worden bezien. Als die 
uitvoeringsconsequenties en hun budgettaire gevolgen kunnen worden opgelost, kan de 
voorbereiding richting advisering Raad van State worden voortgezet. De gesprekken met het 
Ministerie van VWS zijn hierover nog gaande. 
 
7) De leden van de ChristenUnie-fractie hebben vaker aandacht gevraagd voor de 
situatie van politiemensen met PTSS en hun omgeving. Kunt u aangeven hoe opvolging 
wordt gegeven aan de motie-Helder (Kamerstuk 35570-VI, nr. 83) en de motie-Van 
Toorenburg/Van Dam (Kamerstuk 35570-VI, nr. 440) die deze week door de Kamer zijn 
aangenomen? Voornoemde leden vragen naar de voortgang van de herziening van het 
stelsel van beroepsziekten. Meer in het bijzonder vragen zij naar de voortgang op het 
punt van het betrekken van het thuisfront. Deze leden weten dat u dit op de radar heeft 
en vragen of al inzichtelijk is hoe, conform de toezegging tijdens het notaoverleg politie 
op 15 oktober 2020, de positie van naasten nog meer aandacht kan krijgen?   
 
Antwoord vraag 7 ChristenUnie: Het thuisfront heeft een belangrijke rol bij het vroegtijdig 
herkennen en bespreekbaar maken van psychosociale problemen. In het programma 
bijzondere zorg is in meerdere projecten aandacht voor het thuisfront. Hierbij is ook gekeken 
naar de wijze waarop het ministerie van Defensie dit onderwerp benadert. De partner en de 
kinderen van de (oud-)medewerker kunnen in de toekomst gemakkelijker bij informatie 
wanneer zij vragen en/of zorgen hebben. Hierbij zal ook aandacht zijn voor een contactpunt 
indien zij zelf ondersteuning/hulp nodig hebben. Dan gaat het om professionele ondersteuning 
(waaronder geestelijke ondersteuning), sociaal-medische zorg en begeleiding en advies rond 
de sociale zekerheid. Daarnaast is er een loket 24 uur per dag en zeven dagen per week 
bereikbaar en beschikbaar voor hulpvragen en informatie. Gelet op de bijzondere zorgplicht 
zal ook voor de oud-medewerkers en het thuisfront een centraal punt ingericht worden. Dit 
                                                 
56
 2020Z19253 

politie, zodat er meteen kon worden begonnen met het werven en opleiden van grote aantallen 
nieuwe operationele medewerkers. Omdat het werven en opleiden van nieuwe medewerkers 
jaren  kost, kon dit kabinet een periode van druk op de politiecapaciteit niet meer voorkomen. 
Er is nu tijdelijk sprake van onderbezetting, die vooral voelbaar is in de GGP, bij de 
medewerkers in roosterdienst werken.  
Het kabinet heeft al in 2018 €91 miljoen beschikbaar gesteld om de druk op de 
politiecapaciteit in de periode 2019-2021 zoveel mogelijk te verlichten. Zoals ik heb gemeld 
58
in mij brief van 4 december 2020 is inmiddels duidelijk dat aanvullende maatregelen nodig 
zijn voor de GGP. Deze worden thans uitgewerkt. De druk op de politiecapaciteit zal zich in 
de komende jaren oplossen. De politie is op weg naar een nieuw evenwicht tussen 
operationele formatie en bezetting in 2024-2025, ook binnen de GGP.  
 
2) Voornoemde leden lezen dat deze onderbezetting een grote wissel trekt op alle 
agenten die in de GGP werkzaam zijn. Zij overwegen dat dit tot meer uitval kan leiden 
en zelfs tot meer uitstroom. Bent u zich hiervan bewust en hoe gaat u dit voorkomen? 
 
Antwoord vraag 2 SGP: Ik ben mij bewust van de huidige druk op de medewerkers in de 
GGP. Derhalve heb ik in mijn brief d.d. 4 november jl. gemeld dat er aanvullende 
maatregelen nodig zijn om de betrokken medewerkers de komende tijd te ontlasten en zo ook 
uitval en uitstroom te voorkomen. De politie, de politievakbonden en ik hebben daartoe een 
pakket aan mogelijke, tijdelijke maatregelen geïdentificeerd, die de komende tijd verder 
worden uitgewerkt. 
 
De leden van de SGP-fractie lezen dat een verandering van het werkaanbod de 
werkdruk mede verhoogt, denk bijvoorbeeld aan de vele demonstraties. Deze leden 
constateren dat demonstraties een grondrecht zijn, maar dat de veiligheid van de 
samenleving te allen tijde gewaarborgd dient te zijn. 3) Deelt u de zorg dat wanneer 
agenten aanwezig moeten zijn bij een demonstratie, zij niet ingezet kunnen worden bij 
incidenten en dat dit zorgelijk is in het kader van de nationale veiligheid? 4) Bent u van 
mening dat bij het doorgang laten vinden van demonstraties een zorgvuldige afweging 
gemaakt dient te worden tussen het recht op demonstratie en het recht op veiligheid? 5) 
Bent u tevens bereid om de inzet van agenten bij demonstraties te beperken en (indien 
nodig) aan te vullen met politievrijwilligers en/of de nationale reserve? 
 
Antwoord vragen 3,4 en 5 SGP: Het is aan de lokale driehoek om de politie-inzet bij 
demonstraties en andere onderdelen van de politietaak te bepalen, waarbij voortdurend keuzes 
moeten worden gemaakt op basis van een inschatting van de lokale omstandigheden en de 
beschikbare capaciteit. Het vertrekpunt voor burgemeesters bij demonstraties is dat deze 
doorgang vinden, tenzij beperking noodzakelijk is voor de bescherming van de gezondheid, in 
het belang van het verkeer en ter bestrijding of voorkoming van wanordelijkheden. 
 
Op het lokaal gezag rust een verplichting om noodzakelijke en passende maatregelen te 
nemen om een vreedzame betoging te beschermen. Politie-inzet is afhankelijk van wat naar 
het oordeel van het lokaal gezag noodzakelijk is om het demonstratierecht te waarborgen. 
Executieve politievrijwilligers kunnen nu al gezamenlijk met hun beroepscollega’s ingezet 
worden bij demonstraties.  
 
Ik zie geen aanleiding voor de inzet van de Nationale Reserve. 
                                                 
58
 Kamerstukken II 2019-2020, 29 628, nr. 985 

kunnen geven aan hun signalerende en preventieve rol. Voornoemde leden maken zich 
grote zorgen over de preventieve rol die wijkagenten in wijken hebben. Vroegtijdige 
herkenning van radicalisering is een van de preventieve taken die een wijkagent bij 
uitstek heeft. Wanneer onvoldoende ingezet wordt op de preventieve taak van 
wijkagenten rest enkel nog repressie. 8) Deelt u de mening dat repressie vele malen meer 
inzet vergt dan preventie en dat dit in veel gevallen te laat wordt ingezet? 9) Bent u 
bereid om wijkagenten weer daadwerkelijk in te zetten voor hun taak als wijkagent en 
de basispolitiezorg, waar zij nu mede voor worden ingezet, dermate op te schalen dat 
wijkagenten daar niet meer voor hoeven worden ingezet? 
 
Antwoord vraag 8 en 9 SGP: Voorkomen is beter dan genezen, dat geldt ook in het geval van 
politieoptreden. Daarom zetten politie en haar partners op tal van terreinen in op preventieve 
maatregelen. Inherent aan dergelijke maatregelen is dat het effect van het op tijd ingrijpen 
door politie en partners lastig in beeld te brengen is doordat het problemen betreft die niet zijn 
ontstaan. Wijkagenten spelen een belangrijke en verbindende rol in de preventieve aanpak van 
veiligheidsvraagstukken. De in mijn brief van 4 november jl. aangekondigde maatregelen 
beogen de werkdruk in de 24/7-dienst te verlichten en daarmee ook de inzet van wijkagenten 
voor dit werk te beperken zodat zij nog meer tijd hebben om in en voor de wijk aan het werk 
te zijn. 
 
10) De leden van de SGP-fractie lezen dat de Inspectie Justitie en Veiligheid twee 
aanbevelingen doet. In de eerste plaats beveelt de Inspectie aan om met het (lokaal) 
gezag te bespreken wat voor soort politieorganisatie wenselijk is in Nederland, namelijk 
een meer repressieve politieorganisatie of een politie die in verbinding is met alle lagen 
van de samenleving. Voornoemde leden constateren dat hier een preventieve 
politieorganisatie die in verbinding is met alle lagen van de samenleving niet 
meegenomen is. Bent u bereid om deze optie ook in overweging te nemen? 
 
Antwoord SGP 10: De gezagen noch ikzelf zijn van mening dat er sprake is van een op 
handen zijnde keuze tussen een politie ie in verbinding staat met alle lagen van de 
samenleving of een repressieve politie. In de gesprekken die ik voer over de toekomstige 
positionering van de politie in de maatschappij blijkt dat zowel de gebiedsgebonden 
politiezorg, de opsporing en de intelligence doorontwikkeling behoeven. De verbinding van 
de politie met alle lagen van de samenleving blijft daarbij de basis van de politiezorg in ons 
land. 
 
Halfjaarbericht Politie  
De leden van de SGP-fractie lezen dat in het kader van ‘politie voor iedereen’ met name 
wordt gekeken naar variëteit in politiemensen. Diversiteit en inclusie zijn kernwoorden 
voor deze ‘politie voor iedereen’. Voornoemde leden zijn van mening dat een agent 
vooral bekwaam moet zijn voor zijn functie. Kwaliteit boven diversiteit. 11) Deelt u de 
mening dat kwaliteit niet mag lijden onder diversiteit? Kunt u verzekeren dat in het 
kader van sollicitaties kwaliteit nooit onder doet voor diversiteit? De aan het woord 
zijnde leden zijn van mening dat in het kader van opsporing en aanpak van criminelen 
de kwaliteit van het onderzoek van groot belang is. Of een agent allochtoon, lesbisch of 
gelovig is mag niet uitmaken voor de uitkomst van het onderzoek. 12)  Kunt u deze leden 
verzekeren dat de objectiviteit van onderzoeken niet in het geding komt door meer 
diversiteit?  
 

