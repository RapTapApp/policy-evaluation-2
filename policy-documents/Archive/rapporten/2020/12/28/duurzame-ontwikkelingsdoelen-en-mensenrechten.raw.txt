DUURZAME ONTWIKKELINGSDOELEN 
EN MENSENRECHTEN
EEN NOODZAKELIJK VERBOND
No. 110, mei 2019
ADVIESRAAD INTERNATIONALE VRAAGSTUKKEN
ADVISORY COUNCIL ON INTERNATIONAL AFFAIRS AIV

Leden van de gecombineerde Commissie SDG en Mensenrechten
Voorzitter Prof.dr. E.M.H. (Ernst) Hirsch Ballin
Vicevoorzitter Prof.mr. C.P.M. (Tineke) Cleiren
Leden Prof.dr. K.C.J.M. (Karin) Arts 
 Prof.dr.mr. M.S. (Maurits) Berger 
 Prof.dr. Y.M. (Yvonne) Donders 
 Prof.mr. J.H. (Janneke) Gerards 
 Mr. A.P. (Arjan) Hamburger
 A.J.M. (Ton) Heerts
 Prof.dr. R.E. (Rolph) van der Hoeven 
 Prof.dr.mr. N.M.C.P. (Nicola) Jägers
 Prof.dr. R.A. (Rick) Lawson 
 Drs. M. (Manuela) Monteiro 
 Prof.mr. B.E.P. (Egbert) Myjer 
 Prof.dr. J.B. (Hans) Opschoor 
 Mr.dr. B.W. (Bart) Schermer 
 Mr. N. (Naema) Tahir
 Mr. H.M. (Heikelien) Verrijn Stuart
Secretaris Drs. R.A.G. (Robert) Dekker MSc

IV Toezicht en verantwoording   55
 IV.1 Monitoringsstructuur mensenrechten en Agenda 2030   55
  IV.1.1 Mensenrechten   55
  IV.1.2 Agenda 2030   58
 IV.2 Indicatoren en data   60
 IV.3 Nationale mensenrechteninstituten   62
V Samenvatting en aanbevelingen   64
Bijlage I Adviesaanvraag
Bijlage II Belangrijke mensenrechtenverdragen
Bijlage III Geraadpleegde personen
Bijlage IV Lijst met afkortingen

Verantwoording en werkwijze
Dit advies is voorbereid door een gecombineerde commissie bestaande 
uit leden van de Commissie Mensenrechten (CMR) en de Commissie 
Ontwikkelingssamenwerking (COS): prof.dr. E.M.H. (Ernst) Hirsch Ballin 
(voorzitter), prof.dr. K.C.J.M. (Karin) Arts, prof.dr.mr. M.S. (Maurits) Berger, 
prof.dr. C.P.M. (Tineke) Cleiren, prof.dr. Y.M. (Yvonne) Donders, prof mr. J.H. 
(Janneke) Gerards, mr. A.P. (Arjan) Hamburger, prof.dr. N.M.C.P. (Nicola) Jägers, 
prof.dr. R.A. (Rick) Lawson, prof.mr. B.E.P. (Egbert) Myjer, mr.dr. B.W. (Bart) 
Schermer, mr. N. (Naema) Tahir en mr. H.M. (Heikelien) Verrijn Stuart (leden 
van de CMR), prof.dr. R.E. (Rolph) van der Hoeven, drs. M. (Manuela) Monteiro 
en prof.dr. J.B. (Hans) Opschoor (leden van de COS). 
Het secretariaat werd gevoerd door drs. R.A.G. (Robert) Dekker MSc, bijgestaan 
door M. (Merit) Guldemond, N.S. (Neha) Bagga, A.A. (Adája) Stoetman en M.A. 
(Jodie) in ’t Groen LLM (stagiaires). 
Namens het ministerie van Buitenlandse Zaken traden L.J.M. (Lotte) Hofste MA 
en H.B.J.W. (Henk) Hulshof LLM op als ambtelijke contactpersonen.
Dit advies is primair gebaseerd op literatuur- en bronnenonderzoek. Tevens 
heeft de commissie gesproken met een aantal deskundigen afkomstig uit het 
bedrijfsleven en het maatschappelijk middenveld. In bijlage III is een overzicht 
van de geraadpleegde personen opgenomen. De AIV is hen zeer erkentelijk 
voor het delen van hun inzichten.
De AIV heeft dit advies vastgesteld op 10 mei 2019. 

Partnerschap
Partnerschap (SDG17), zowel nationaal als internationaal, is voor de uitvoering van 
Agenda 2030 een sleutelbegrip: alle landen zijn gezamenlijk verantwoordelijk voor het 
behalen van alle SDG’s. De SDG-principes van universaliteit, ondeelbaarheid en inclusie 
worden verwoord in het motto van Agenda 2030: ‘Leave no one behind’. Dat betekent 
dat de SDG’s zich niet alleen richten tot ontwikkelingslanden. Rijkere landen moeten 
zich evenzeer inspannen om in eigen land, voor de eigen burgers, de duurzame doelen 
te verwezenlijken, naast het tonen van solidariteit met de inspanningen voor de SDG’s 
in ontwikkelingslanden, bijvoorbeeld door financiële ondersteuning of het delen van data 
7
en kennis. De zorg voor de SDG’s ligt bovendien niet alleen bij de overheid, maar bij 
de gehele samenleving, omdat veranderingen in het eigen leven en gedrag deze doelen 
haalbaar maken. Overheid, bedrijfsleven, maatschappelijke organisaties en burgers 
delen een verantwoordelijkheid naar en voor elkaar. 
De vier vrijheden van Roosevelt
Toen Franklin D. Roosevelt als president van de Verenigde Staten begin 1941 de four 
8
freedoms verwoordde die ‘everywhere in the world’ moesten worden verwezenlijkt, 
noemde hij niet alleen onderwerpen waarbij overheidsmacht moest worden beteugeld, 
maar ook de vrijheden die burgers in hun samenleven moeten ervaren: vrijwaring 
van gebrek en vrijwaring van angst. Roosevelt vestigde er de aandacht op dat 
meer traditionele vrijheden – die van geloof en van spreken – niet los staan van 
sociaaleconomische en maatschappelijke ontwikkeling.
Na de Tweede Wereldoorlog zijn Roosevelts vier vrijheden uitgewerkt in de Universele 
9
Verklaring van de Rechten van de Mens (UVRM). Met het aannemen van de UVRM – nu 
ruim zeventig jaar geleden, op 10 december 1948 – deden de leden van de Verenigde 
Naties wereldwijd de toezegging om de rechten van de mens te eerbiedigen. Daarmee 
voegden zij een dimensie toe aan hun volkenrechtelijke verplichting om af te zien 
van aanvalsoorlogen en geschillen vreedzaam tot een oplossing te brengen en gaven 
zij invulling aan artikel 1 lid 3 van het Handvest van de Verenigde Naties, dat de 
volgende doelstelling formuleert: ‘Internationale samenwerking tot stand te brengen 
bij het oplossen van internationale vraagstukken van economische, sociale, culturele 
of humanitaire aard, alsmede bij het bevorderen en stimuleren van eerbied voor de 
rechten van de mens en voor fundamentele vrijheden voor allen, zonder onderscheid 
naar ras, geslacht, taal of godsdienst’. De Universele Verklaring vormt de basis voor een 
omvangrijk mensenrechtenstelsel van bindende multilaterale en regionale verdragen 
(‘rules based’) dat in de naoorlogse periode is opgebouwd.
7 Ibid., par. 5: ‘These are universal goals and targets which involve the entire world, developed and 
developing countries alike. They are integrated and indivisible and balance the three dimensions of 
sustainable development.’
8 Franklin Delano Roosevelt, State of the Union 1941, 6 January 1941. Zie: <http://www.let.rug.nl/usa/
presidents/franklin-delano-roosevelt/state-of-the-union-1941.php>.
9 De UVRM werd zonder tegenstemmen aangenomen door 48 landen. Zuid-Afrika, Saoedi-Arabië, de Sovjet-
Unie en vijf andere landen van het Oostblok onthielden zich van stem. 
8

11
and mutually reinforcing.’ Daarom moeten de SDG’s, die uiteraard op de eerste plaats 
politieke en maatschappelijke beleidsdoelstellingen zijn, in verband worden gezien met 
onderwerpen die in de Verklaring van Wenen al naar voren kwamen. 
Agenda 2030: scharnierpunt
De proclamatie van de SDG’s accentueert een nieuwe fase voor de betrokkenheid van 
12
de Verenigde Naties bij ontwikkelingsvraagstukken. Sinds de jaren negentig hebben de 
Human Development Reports van het VN-Ontwikkelingsprogramma (UNDP) verschillende 
facetten van ontwikkelingsbeleid in kaart gebracht, onder andere human security (1994), 
gender (1995), globalization (1999), human rights (2000) en democracy (2002). In 1992 
13
en 2002 is op grote VN-conferenties aandacht gevraagd voor duurzame ontwikkeling. 
14
De Millennium Development Goals (MDG’s) (2000/2005) en de huidige Sustainable 
Development Goals zijn daar een programmatisch vervolg op. 
In Agenda 2030 hebben de lidstaten van de VN erkend dat mensenrechten expliciet een 
leidend kader voor de SDG’s vormen. De resolutie verwoordt dat onder meer als volgt: 
‘They seek to realize the human rights of all and to achieve gender equality and 
the empowerment of all women and girls. They are integrated and indivisible and 
balance the three dimensions of sustainable development: the economic, social and 
15
environmental’.
11 World Conference on Human Rights, ‘Vienna Declaration and Programme of Action’, Vienna,  
25 June 1993, I par. 8. Zie: <https://www.ohchr.org/EN/ProfessionalInterest/Pages/Vienna.aspx>.
‘
12 The UN was founded on four great principles: peace and negotiation in place of war and aggression; 
sovereign independence for all countries; economic and social development to raise living standards 
worldwide; and human rights for all. Initially these four principles were mostly pursued in parallel and often 
by different parts of the world organization. But beginning in the 1980s, the four concerns have increasingly 
been brought together and seen to be interrelated parts of a broader and more balanced process of 
human development, combining peace and security, democratic governance, sustainable and equitable 
development, and human rights.’, aldus Richard Jolly, ‘Human Development’, in: Weiss, T.G. and Daws, S. 
(2018). The Oxford Handbook on the United Nations (2nd ed.), Oxford, Oxford University Press, p. 751.
13 Het betreft: (1) de VN Conferentie Milieu en Ontwikkeling, Rio de Janeiro 1992, met als resultaten de 
‘Declaration of Rio de Janeiro on Environment and Development’, ‘Agenda 21’ en als nevenresultaten 
o.a. het VN Raamverdrag inzake Klimaatverandering en het Verdrag inzake Biologische Diversiteit; 
en (2) de VN Conferentie inzake Duurzame Ontwikkeling, Johannesburg 2002, met als resultaat de 
‘Johannesburg Declaration on Sustainable Development.’
14 De Millenniumdoelen waren: 1. Het uitbannen van extreme armoede en honger; 2. Universeel 
basisonderwijs; 3. Het bevorderen van gelijkwaardigheid van mannen en vrouwen; het versterken 
van de positie van vrouwen; 4. Het verminderen van kindersterfte; 5. Het verbeteren van gezondheid 
van moeders; 6. Het bestrijden van hiv/aids, malaria en andere ziekten; 7. De bescherming van een 
duurzaam leefmilieu; 8. Het ontwikkelen van een wereldwijde samenwerking voor ontwikkeling.  
Zie ook: <https://www.theguardian.com/global-development/datablog/2015/jul/06/what-millennium-
development-goals-achieved-mdgs>.
15 A/RES/70/1, Preamble.
10

Voor staten die zich verzetten tegen het verplichtende karakter van internationale 
mensenrechtenverdragen, bieden de SDG’s mogelijk een alibi om mensenrechten in 
een bredere, meer vrijwillige context te plaatsen. Op die manier kan Agenda 2030 
zelfs misbruikt worden om het mensenrechtensysteem te verzwakken in plaats van 
te versterken. Het Nederlands buitenlands beleid dient hierop voortdurend alert te 
zijn. In de dialoog met deze staten dient Nederland consequent uit te dragen dat 
de verwezenlijking van de SDG’s niet vrijblijvend is en juist de mensenrechten – met 
hun vastgestelde internationale ondergrens – bakens van expliciete, handhaafbare 
17
verplichtingen zijn. 
In haar aankondiging van de Nederlandse kandidatuur voor het lidmaatschap van de 
VN-Mensenrechtenraad (2020-2022) legde de minister voor Buitenlandse Handel en 
Ontwikkelingssamenwerking al het verband tussen mensenrechten en de SDG’s: ‘Each 
individual has the right to live in dignity and freedom and no one should be left behind. 
18
Freedom spurs empowerment and inclusive sustainable development.’
Duurzame ontwikkeling zoals vormgegeven in de SDG’s vereist democratie, goed bestuur 
en rechtsstaat, niet alleen in de zin van gekozen en democratisch gecontroleerde 
instituties, maar ook in die van participatie in en vanuit maatschappelijke verbanden. 
19
Dit is niet alleen een uitdaging voor niet-Westerse landen. De toenmalige secretaris-
generaal van de Verenigde Naties Ban-Ki Moon en Speciaal Rapporteur voor 
20
democratie Alfred de Zayas hebben in deze context de betekenis van Agenda 2030 
aldus opgevat: 
‘The [Sustainable Development] Goals demonstrate an important dynamic: effective 
democratic governance enhances quality of life for all people; and human development 
is more likely to take hold if people are given a real say in their own governance, and a 
chance to share in the fruits of progress […]. […] Direct, participatory and responsive 
democracy has been shown to be conducive to achieving a more just world order. 
Only such an approach will allow progressing from predator societies to human rights 
21
oriented societies’. 
Een democratische samenleving heeft altijd de waarborgen nodig die aan een 
rechtsstaat eigen zijn, zoals onafhankelijke rechtspraak, onafhankelijk toezicht op het 
bestuur, en garanties van de rechten van de mens. SDG16 (Bevorderen van veiligheid, 
publieke diensten en recht voor iedereen) vereist dan ook de voortschrijdende 
realisering van een democratische rechtsstaat. Opkomen voor de andere SDG’s mag 
daarvan niet worden losgemaakt.
17 Zie ook het AIV-advies over de relatie tussen de EU en China dat later in 2019 zal verschijnen.
18 Zie: <https://www.government.nl/documents/speeches/2019/02/26/speech-by-the-minister-for-foreign-
trade-and-development-cooperation-sigrid-kaag-at-the-human-rights-council>.
19 Zie: AIV, De wil van het volk? Erosie van de democratische rechtsstaat in Europa, nr. 104, juni 2017.
20 Volledige titel: ‘United Nations Independent Expert on the Promotion of a Democratic and Equitable 
International Order‘.
21 Zie: <https://news.un.org/en/story/2016/09/539032-democratic-principles-core-un-2030-sustainability-
agenda-ban-says-international>.
12

25
powerful justifications for action.’ De Sustainable Development Goals, opgenomen in 
26
een resolutie van de Algemene Vergadering van de Verenigde Naties, zijn hiervan 
een markant voorbeeld. Dat gold ook voor de eerder genoemde Vienna Declaration and 
27
Programme of Action.
Het belang van ‘soft law’ vloeit ook voort uit het feit dat verdragen zelf een uiteenlopende 
normatieve werking hebben. Hoewel het eigen is aan een verdrag dat het verplichtingen 
jegens andere staten doet ontstaan, zijn lang niet alle geschillen over de uitvoering van 
verdragen geschikt voor beslechting in een internationale rechtsgang, zoals die bij het 
Internationaal Gerechtshof. Ook leiden verdragen lang niet altijd tot rechten waarop 
burgers zich in een nationale of transnationale procedure kunnen beroepen. Artikel 94 
van de Nederlandse Grondwet voorziet weliswaar in een verplichting nationale wetten 
buiten toepassing te laten voor zover ‘deze toepassing niet verenigbaar is met een 
ieder verbindende bepalingen van verdragen en van besluiten van volkenrechtelijke 
organisaties’, maar ook op het gebied van de rechten van de mens leent niet elke 
28
verdragsbepaling zich voor deze vorm van handhaving door de nationale rechter.
Hoe ‘hard’ de werking van een verdragsbepaling is, loopt dan ook sterk uiteen. 
De wijze waarop in de handhaving is voorzien, geeft vaak een aanwijzing daarvoor. 
Als de handhaving van een verdrag slechts het onderwerp is van internationale 
evaluatieconferenties, wil men veel ruimte laten voor nationale accenten. Maar ook als 
in behandeling van individuele klachten of rechtspraak is voorzien, wat bij een belangrijk 
deel van de mensenrechtenverdragen het geval kan zijn (althans als optie die voor de 
aangesloten staten openstaat), leidt dit niet vanzelf tot uniforme toepassing. Er kan 
– in de woorden van het Europese Hof voor de Rechten van de Mens (EHRM) – een 
‘margin of appreciation’ voor de aangesloten staten bestaan. In de gevallen waarin 
verdragsbepalingen ruimte laten voor verschillende mogelijkheden van uitwerking, 
kunnen documenten van ‘soft law’ daaraan richting geven. Zo kan ook de taak die staten 
hebben om uitwerking te geven aan verdragsbepalingen op het gebied van de rechten 
van de mens door hen worden verantwoord in de context van de SDG’s.
Het past dus geheel in de huidige ontwikkeling van de internationale rechtsorde om 
daarin zowel aan verdragen zoals die ter waarborging van de mensenrechten, als aan 
juridisch niet bindende normatieve uitspraken zoals de SDG’s betekenis te hechten. 
De bijdrage van verklaringen, actieprogramma’s en andere tot ‘soft law’ te rekenen 
internationale normatieve documenten heeft bovendien een buitengewoon belangrijke 
verbreding van de internationale rechtsontwikkeling mogelijk gemaakt: doordat het niet 
meer, zoals bij verdragen, uitsluitend om tot staten gerichte verplichtingen gaat, ontstaat 
ruimte om andere actoren op verantwoordelijkheden en capaciteiten aan te spreken en 
bij de verdere vormgeving te betrekken. 
25 Charlesworth, H. ‘Law-making and sources’, p. 198, in: Crawford, J. & Koskenniemi, M. (2012), The 
Cambridge Companion to International Law: Cambridge University Press, pp. 187-202.
26 A/RES/70/1.
27 A/RES/48/121.
28 Vlemminx, F.M.C. & Meuwese, A.C.M., Commentaar op artikel 94 van de Grondwet, in: Hirsch Ballin, 
E.M.H. en Leenknegt, G. (red.), Artikelsgewijs commentaar op de Grondwet (webeditie 2019, 
 www.Nederlandrechtsstaat.nl).
14

Hoofdstuk III gaat in op SDG17 (versterken van het mondiaal partnerschap om de SDG’s 
te bereiken). Een breed nationaal en internationaal partnerschap van landen, overheden, 
steden, bedrijfsleven, maatschappelijke organisaties, kennisinstellingen, jongeren etc. is 
cruciaal voor het slagen van Agenda 2030. Een mondiaal partnerschap betekent tevens 
dat een representatieve stem van opkomende en ontwikkelingslanden onmisbaar is in 
multilaterale organisaties en samenwerkingsverbanden. 
De keuze om hoofdstukken II en III te concentreren op een aantal specifieke SDG’s, is 
gemaakt zonder te willen impliceren dat de andere SDG’s minder belangrijk zouden zijn 
of minder aandacht zouden vergen. Agenda 2030 is onderling samenhangend en dient 
integraal te worden nagestreefd. 
Hoofdstuk IV gaat in op het toezicht en de verantwoording in de uitvoering van Agenda 
2030. Binnen het internationale mensenrechtensysteem zijn diverse instrumenten en 
indicatoren ontwikkeld om de naleving van mensenrechtenverdragen te bewaken. Deze 
instrumenten en indicatoren bieden handvatten om het toezicht op de uitvoering van de 
SDG’s te verbeteren en de verbinding tussen SDG’s en mensenrechten te versterken.
In hoofdstuk V volgen de samenvatting en aanbevelingen.
De binnenlandse dimensie van Agenda 2030
Zoals hierboven is aangegeven, zijn de duurzame ontwikkelingsdoelen niet alleen een 
kwestie voor ontwikkelingslanden. Ook rijke en meer ontwikkelde landen hebben de 
taak om in eigen land sociale, economische en milieudoelstellingen te behalen. De 
Nederlandse SDG-inzet in het buitenland kan daarom niet worden losgemaakt van de 
binnenlandse inspanningen om Agenda 2030 te voltooien. Het Nederlandse buitenbeleid 
is immers alleen geloofwaardig als het ondersteund wordt door het binnenlands beleid. 
De minister voor Buitenlandse Handel en Ontwikkelingssamenwerking is tevens 
verantwoordelijk voor de coördinatie van het beleid dat de vakdepartementen voeren om 
de SDG’s in Nederland te verwezenlijken. In dit advies wordt daarom ook – zij het beperkt – 
aandacht besteed aan de binnenlandse (mensenrechten)dimensie van Agenda 2030.
Koninkrijk der Nederlanden
32
Het buitenlands beleid is een Koninkrijksaangelegenheid. Waar in dit advies 
wordt gesproken over Nederland, gaat het om het Koninkrijk der Nederlanden, dat 
de landen Nederland, Aruba, Curaçao en Sint Maarten omvat. Het grote belang en 
de integrale samenhang van Agenda 2030 betekent dat het realiseren van de SDG’s 
binnen de afzonderlijke landen niet kan worden losgemaakt van de internationale 
verantwoordelijkheid van het Koninkrijk als geheel en dus op de agenda van de 
ministerraad van het Koninkrijk hoort te staan.
32 Statuut voor het Koninkrijk der Nederlanden, art. 3, lid 1(b).
16

In het ontwikkelingsdiscours is de idee van menselijke waardigheid minder expliciet 
verwoord, maar ook daar is het wel degelijk een belangrijke drijfveer. Ontwikkeling gaat 
immers over het creëren van voorwaarden (politiek, economisch, sociaal, milieu etc.) 
waaronder de mens – als individu of als lid van een groep – zich kan ontplooien en in 
vrijheid en veiligheid haar of zijn leven kan vormgeven. Agenda 2030 stelt dat: ‘(…) the 
38
dignity of the human person is fundamental (…).’
Menselijke waardigheid is een krachtig concept. De idee dat ieder mens, individueel en 
collectief, van nature waardigheid bezit, eenvoudigweg omdat hij of zij mens is, heeft 
39
overduidelijk grote zeggingskracht. Het is echter opvallend dat menselijke waardigheid 
in geen enkel mensenrechtenverdrag eenduidig wordt omschreven. Ook in de literatuur 
40
bestaat geen overeenstemming over een definitie van menselijke waardigheid. De 
Gaay Fortman geeft een invulling van menselijke waardigheid die bruikbaar is in de 
context van dit AIV-advies. Hij stelt dat menselijke waardigheid, naast respect voor 
mensenrechten, tevens menselijke ontwikkeling (human development) en menselijke 
41
veiligheid (human security) omvat. Zoals onderstaande figuur laat zien vormen zij drie 
componenten van menselijke waardigheid.
Figuur: Componenten van menselijke waardigheid
38 A/RES/70/1, par. 4.
39 McCrudden, C. (2014), ‘In pursuit of human dignity: an introduction to current debates’, in: McCrudden, 
C. (ed.) (2014). Understanding human dignity, British Academy, p. 1.
40 Ibid., p. 723. Zie ook: Waldron, J.J. (2013), Is dignity the foundation of human rights?, New York 
University Public Law and Legal Theory Working Papers, paper 374, en Cliteur, P.B. en van Wissen, 
R.G.T. (1998), ‘De menselijke waardigheid als grondslag voor mensenrechten. Een beschouwing 
over het werk van Kant en Schopenhauer in relatie tot de filosofische reflectie over mensenrechten.’ 
In: van der List, G.A. (red.), (1998), De rechten van de mens: liberale beschouwingen. Prof.mr. B.M. 
Teldersstichting, Den Haag, pp. 25-43.
41 De Gaay Fortman, B., ‘The golden triangle of human dignity: human security, human development and 
human rights’, in: Muller, M. & de Gaay Fortman, B. (eds.) (2004), From warfare to welfare. Human security 
in a Southern African context. Royal Van Gorcum, p. 2.
18

burgers in democratische samenlevingen het gevoel dat rechten vooral voor ‘anderen’ 
gelden en niet voor henzelf. Zij zien de rechten van anderen juist als een belemmering 
voor het uitoefenen van de eigen vrijheden. De stap naar het willen beperken van die 
rechten is dan snel genomen. De verankering van mensenrechten in de structuren 
van de samenleving dreigt dan onder druk komen te staan. Critici wijzen er in dit 
verband op dat de Westerse mensenrechtenbeweging zich de afgelopen decennia 
vooral heeft gericht op de bevordering van burger- en politieke rechten, en veel minder 
op de sociaaleconomische grondrechten uit de Universele Verklaring van de Rechten 
46
van de Mens en daarop geïnspireerde verdragen. Nu de economische ongelijkheid 
in de wereld toeneemt, ook in rijkere landen, raken groepen burgers vervreemd van 
democratische instellingen, terwijl die instellingen juist onmisbaar zijn om hun rechten te 
beschermen. 
De AIV acht het daarom belangrijk in dit advies het ondeelbare karakter van mensen- 
rechten te benadrukken. Mensenrechten – burgerlijk, politiek, sociaal, economisch, 
cultureel, milieu – zijn inherent aan de menselijke waardigheid en onderling met elkaar 
47
verbonden. Er mag principieel geen rangorde in rechten bestaan. 
I.1.2 Ontwikkeling
Het concept ‘ontwikkeling’ is de afgelopen decennia geëvolueerd van het vervullen van 
basisbehoeften (basic needs) via nadruk op economische ontwikkeling (jaren ’70 -’80) 
naar human development, human security (jaren ’90), en duurzame ontwikkeling (jaren 
’90 en later). Dit alles heeft geleid tot het concept van inclusieve duurzame ontwikkeling 
onder Agenda 2030. In deze evolutie is sprake van een groeiend internationaal inzicht 
dat mensenrechten een onlosmakelijke rol hebben in ontwikkelingsprocessen. 
Human development
Human development is door het UNDP omschreven als ‘a process of enlarging people’s 
choices. The most critical ones are to lead a long and healthy life, to be educated and to 
enjoy a decent standard of living. Additional choices include political freedom, guaranteed 
48
human rights and self-respect’. In deze definitie heeft ontwikkeling niet alleen het 
sociaaleconomische welzijn van het individu tot doel, maar is evenzeer van belang dat 
ieder mens de mogelijkheid heeft om zichzelf te ontwikkelen.
Human security
Human security werd geïntroduceerd in het UNDP Human Development Report 1994 
met als doel om het begrip veiligheid een bredere invulling te geven dan uitsluitend 
de militaire bescherming van het territorium van soevereine staten. Het rapport greep 
daarbij terug op de vier vrijheden van president Roosevelt: 
‘There have always been two major components of human security: freedom from fear 
and freedom from want. This was recognized from the beginning of the United Nations. 
But later the concept was tilled in favour of the first component rather than the second. 
46 Zie: Moyn, S. (2018). Not Enough. Human rights in an unequal world. Harvard: Harvard University Press.
47 UNFPA, Human rights principles (2005). Zie: <https://www.unfpa.org/resources/human-rights-principles>. 
48 UNDP, Human Development Report 1990, p. 10.
20

Toekomstige generaties
Een kernpunt binnen het concept van duurzame ontwikkeling is dat rekening moet 
worden gehouden met de belangen van toekomstige generaties. Dit zijn niet alleen 
mensen die nog geboren moeten worden, maar ook kinderen en jongeren die nog 
niet deel kunnen nemen aan maatschappelijke besluitvorming. Sommigen vinden het 
moeilijk om moreel gewicht, laat staan rechten, toe te kennen aan wezens die nog 
54
niet bestaan. Toch achten velen het zeer wel voorstelbaar dat er verplichtingen zijn 
tegenover rechten ‘houdende’ toekomstige generaties. Omdat individuele rechten 
uiteraard niet kunnen worden toegekend aan mensen die er nog niet zijn, gaat het 
55
hier vooral om groepsrechten. De norm dat het streven naar welvaart door de 
huidige generatie de mogelijkheden daartoe van toekomstige generaties niet dient 
te verminderen, is opgenomen in verschillende internationale mensenrechten- en 
duurzaamheidsverklaringen én in Agenda 2030. Tegelijkertijd moet worden vastgesteld 
dat er nog nauwelijks instrumenten bestaan die staten daadwerkelijk wettelijk binden 
aan de bescherming van toekomstige generaties. De Secretaris-Generaal van de VN 
heeft een aantal opties geschetst voor de manier waarop ‘intergenerational solidarity’ 
binnen het VN-systeem kan worden gewaarborgd, waaronder het instellen van een 
Commissaris voor toekomstige generaties, een speciale gezant van de Secretaris-
56
Generaal en betere coördinatie tussen de verschillende VN-organisaties. 
I.2 Mensenrechten en ontwikkeling
Recht op ontwikkeling
57
Het verband tussen mensenrechten en ontwikkeling werd internationaal expliciet 
erkend in de Verklaring over het recht op ontwikkeling die in 1986 werd aangenomen 
door de Algemene Vergadering van de Verenigde Naties (AVVN). In de Verklaring werd 
onderkend dat de naleving en bescherming van burger-, politieke, economische, sociale 
en culturele rechten noodzakelijk is voor het bevorderen van ontwikkeling. Het individuele 
54 Special Rapporteur on Environment to the Human Rights Council, Report 2018 on the Relationship 
between Children’s Rights and Environmental Protection, A/HRC/37/58, par. 67. 
55 Lewis, B. (2016). Human rights duties towards future generations and the potential for achieving climate 
justice, Netherlands Quarterly of Human Rights, 34(3), pp. 206-226. Zie ook: Brown Weiss, E. (1990). Our 
Rights and Obligations to Future Generations for the Environment, American Journal of International Law, 
84, p. 198 e.v. en zie: <http://scholarship.law.georgetown.edu/facpub/1627>.
56 United Nations Secretary General, Intergenerational solidarity and the needs of future generations, 
A/658/322, 2013. Wel zijn er enkele verdragen waarin bepalingen in die richting zijn opgenomen 
waaronder VN Zeerechtverdrag (UNCLOS) en het daarin vastgelegde principe van de Common Heritage 
of Mankind, de Conventie voor de Bescherming en het Gebruik van Grensoverschrijdende Waterlopen en 
Internationale Meren, en de Framework Convention on Climate Change.
57 In 1981 werd het recht op ontwikkeling reeds opgenomen in het Afrikaans Handvest voor de Rechten van 
de Mens en Volken. Zie: preambule en art. 22.
22

In 2003 bracht de AIV reeds een advies uit over ‘Een mensenrechtenbenadering van 
63
ontwikkelingssamenwerking’. In dit advies werd onder meer ingegaan op de vraag of 
er een risico bestond dat het begrip mensenrechten aan inflatie onderhevig raakt, door 
alles wat met ontwikkeling te maken heeft als mensenrechten te bestempelen. In het 
bijzonder werd daarbij het gevaar van ‘papieren rechten’ genoemd. Dat zijn rechten die 
geen wortels hebben in de maatschappelijke context en niet of nauwelijks realiseerbaar 
zouden zijn: 
‘Niet alles in het kader van ontwikkelingssamenwerking heeft met mensenrechten te 
maken, maar het gehele ontwikkelingssamenwerkingsbeleid is wél doortrokken van 
mensenrechten. In dit verband moet ook de waarde van het recht op ontwikkeling 
worden genoemd. Die waarde ligt vooral in het verbindende en integrerende 
karakter ervan. Door dit karakter te benadrukken kan in het beleid een nog betere 
verbinding worden gelegd met het uitgangspunt dat bevordering en naleving van 
het geheel der mensenrechten de basis van een mensenrechtenbenadering van 
64
ontwikkelingssamenwerking moet zijn.’
De AIV meent dat Agenda 2030 een wereldwijd kader biedt voor een samenhangende 
(integrale) benadering van duurzame ontwikkeling en mensenrechten. Door de SDG’s 
te realiseren, kan ook een groot aantal mensenrechtendoelen op het gebied van 
65
economie, maatschappij en milieu worden verwezenlijkt. Dit kan ook (het draagvlak 
voor) het multilaterale mensenrechtenstelsel verder versterken. Ten onrechte zijn de 
sociaaleconomische rechten daarin relatief onderbelicht gebleven. Ook het gebrek 
aan aandacht voor de gevolgen van mondiale milieuproblemen op het vervullen van 
mensenrechten is een belangrijke lacune. Meer aandacht voor de SDG’s kan helpen die 
66
te vullen.
I.3 Beleidsvoornemens van het kabinet
De minister voor Buitenlandse Handel en Ontwikkelingssamenwerking (BHOS) en de 
minister van Buitenlandse Zaken (BZ) hebben in het voorjaar van 2018 twee beleids- 
documenten gepubliceerd die direct raken aan het onderwerp van dit advies: de nota 
67
‘Investeren in Perspectief. Goed voor de wereld, goed voor Nederland’ (18 mei 2018) en 
68
de Mensenrechtenrapportage 2017 (28 mei 2018). In deze documenten wordt het 
Nederlandse BHOS- en mensenrechtenbeleid voor de komende jaren uiteengezet.
63 AIV, Een mensenrechtenbenadering van ontwikkelingssamenwerking, nr. 30, april 2003.
64 Ibid., p. 39.
65 Collins, L.M. (2018), ‘Sustainable Development Goals and human rights: challenges and opportunities’, 
in: French, D. & Kotzé, L.J. (eds.) (2018), Sustainable Development Goals: Law, Theory and Implementation. 
Cheltenham: Edward Elgar Publishing, p. 89.
66 Zie: Arts, K. (2017), Inclusive sustainable development: a human rights perspective, Environmental 
Sustainability, 24, pp. 58-62. 
67 Kamerstuk 34952, nr. 1, blg-842376.
68 Kamerstuk 32735, nr. 198, blg-848109.
24

Twee thema’s zijn afgevallen als beleidsprioriteiten: mensenrechten en bedrijfsleven; 
en het tegengaan van de ernstigste mensenrechtenschendingen. Wel blijft het thema 
mensenrechten en bedrijfsleven volgens de minister een belangrijk aandachtspunt. 
Vanwege de raakvlakken met (internationaal) verantwoord ondernemen en keten- 
verduurzaming wordt dit thema voortaan meegenomen in het BHOS-beleid, aldus de 
rapportage. Andere onderwerpen waarop volgens de rapportage een geïntegreerde BZ- 
en BHOS-inzet mogelijk is, zijn: gelijke rechten voor vrouwen en meisjes, de rechten van 
vluchtelingen in landen van opvang, alsmede van migranten en ontheemden, ruimte voor 
maatschappelijk middenveld, de internationale financiële instellingen, en veiligheid & 
rechtsorde.
Appreciatie
In de adviesaanvraag aan de AIV uit het kabinet de wens om de Nederlandse inzet op 
SDG’s en op de mensenrechten wederzijds te versterken. Het bevreemdt daarom dat 
het BHOS-beleid uitdrukkelijk in een SDG-kader wordt geplaatst terwijl de duurzame 
ontwikkelingsdoelen in de mensenrechtenrapportage slechts zijdelings genoemd worden. 
Anderzijds ontbreken in de BHOS-nota de prioriteiten van het mensenrechtenbeleid. Al met 
al blijft onduidelijk wat de mensenrechtenbenadering in het Nederlandse buitenlandbeleid 
72
precies inhoudt. Daarnaast dreigt het gevaar van SDG washing: het bestaande BHOS-
beleid wordt enkel van de juiste SDG-stickers voorzien. De vraag is of dit voldoende is, of 
dat het behalen van de SDG’s juist ander, dan wel aanvullend, beleid vereist. 
De AIV vindt het opmerkelijk dat in de actualisering van het Nederlandse 
mensenrechtenbeleid het thema mensenrechten en bedrijfsleven is afgevallen als 
aparte prioriteit. Het bedrijfsleven is immers een belangrijke samenwerkingspartner 
zowel voor het behalen van de SDG’s als de naleving van mensenrechten in 
productieketens. Weliswaar komt het thema bedrijfsleven terug in de BHOS-nota maar 
dan met name in de context van het internationaal maatschappelijk verantwoord 
ondernemen. De BHOS-nota maakt bovendien nog onvoldoende duidelijk in hoeverre de 
beleidsdoelstelling ‘versterken van het internationaal verdienvermogen van Nederland’ 
wordt getoetst aan SDG- en mensenrechtencriteria. De AIV meent in dit verband dat een 
geïntegreerd beleid zowel een BZ- als BHOS-inzet vereist, ook op dit thema, en niet het 
heen en weer schuiven tussen beleidsterreinen. 
Het Nederlandse mensenrechtenbeleid richt zich voornamelijk op burger- en politieke 
rechten, terwijl door middel van de BHOS-inzet eveneens een grote (financiële) bijdrage 
wordt geleverd aan de bevordering van met name sociaaleconomische ontwikkeling en 
rechten. Mensenrechten en ontwikkelingsprocessen kunnen naar mening van de AIV 
alleen in samenhang worden nagestreefd. De AIV acht het daarom zonder meer positief 
dat het BHOS-beleid en het mensenrechtenbeleid meer op elkaar worden afgestemd, al 
zou de geïntegreerde aanpak beter kunnen worden uitgewerkt. Idealiter worden ook de 
milieudimensies van duurzame ontwikkeling en mensenrechten meegenomen en wordt 
bij dit alles gestreefd naar één integraal beleidskader met als overkoepelend doel het 
bevorderen en beschermen van de menselijke waardigheid. 
72 Zie: <https://oecd-development-matters.org/2017/09/25/ever-heard-of-sdg-washing-the-urgency-of-sdg-
due-diligence/>.
26

II Agenda 2030 geïllustreerd
In Agenda 2030 wordt expliciet de koppeling gemaakt tussen de SDG’s en mensenrechten 
met verwijzingen naar internationaal recht en mensenrechtenverdragen in de preambule 
(zie de inleiding op dit advies). Desondanks is de mensenrechtenoriëntatie in de SDG’s en 
de subdoelen veel minder expliciet. Het woord ‘mensenrechten’ wordt bijvoorbeeld alleen 
in subdoel 4.7 expliciet genoemd. Met uitzondering van vrouwen en kinderen krijgen de 
rechten van specifiek kwetsbare groepen zoals inheemse volken, seksuele minderheden 
en mensenrechtenverdedigers in de SDG’s ook geen aandacht. Gezien het motto van 
75
Agenda 2030 (leave no one behind) is dat een serieuze omissie. 
De mensenrechtencomponent van de SDG’s moet daarom vooral in de uitvoering 
vorm krijgen. Volgens het Deense Instituut voor Mensenrechten raken 156 van 
de 169 subdoelen van de SDG’s (indirect) aan mensenrechteninstrumenten 
76
of arbeidsstandaarden. Deze dwarsverbanden bieden handvatten om in het 
buitenlandbeleid concreet de koppeling te maken tussen SDG’s en mensenrechten.
Kader: The Human Rights Guide to the Sustainable Development Goals
Het Deens Instituut voor Mensenrechten heeft een waardevolle database  
(http://sdg.humanrights.dk) ontworpen waarin (in zeven talen) op een eenvoudige 
manier inzichtelijk wordt gemaakt welke SDG raakt aan welk internationaal of regionaal 
(mensenrechten)verdrag en vice versa. De gebruiker kan tot op het niveau van subdoel en 
verdragsartikel de koppeling leggen. 
Deze database kan gebruikt worden om een integrale mensenrechten – en ontwikkelings- 
benadering van de SDG’s praktische invulling te geven. Bij elk van de verdragen waarbij 
Nederland partij is, kan aandacht gevraagd worden voor de desbetreffende SDG, onder meer 
in de nationale rapportageverplichting maar ook in de (bilaterale) mensenrechtendialoog met 
andere verdragspartijen.
Ook de VN Hoge Commissaris voor de Mensenrechten (UHCHR) en het VN Kinderfonds 
77
(UNICEF) en hebben bruikbare overzichten opgesteld. 
In het voorgaande hoofdstuk is in algemene termen de complementariteit tussen 
duurzame ontwikkelingsdoelen, milieubescherming en het bevorderen van mensen- 
rechten besproken. In dit hoofdstuk wordt Agenda 2030 geïllustreerd aan de hand 
75 Collins, L.M. (2018), ‘Sustainable Development Goals and human rights: challenges and opportunities’, 
in: French, D. & Kotzé, L.J. (eds.) (2018), Sustainable Development Goals: Law, Theory and 
Implementation. Cheltenham: Edward Elgar Publishing, pp. 83-88.
76 The Danish Institute for Human Rights, The Human Rights Guide to the Sustainable Development 
Goals, zie: <http://sdg.humanrights.dk/en>. In deze database wordt de koppeling gemaakt tussen 
internationale mensenrechtenverdragen en de SDG’s. 
77 Zie: <https://www.ohchr.org/Documents/Issues/MDGs/Post2015/SDG_HR_Table.pdf> en <https://
www.unicef.org/agenda2030/files/SDG-CRC_mapping_FINAL.pdf>.
28

80
dag daalde van bijna 2 miljard in 1990 naar 736 miljoen in 2015, oftewel een daling 
81
van de global poverty rate van 36 procent naar 10 procent. Dit resultaat is zonder 
meer indrukwekkend maar er past een aantal kanttekeningen. Ten eerste is er vanuit 
mensenrechtenperspectief geen rechtvaardiging voor het beperken van de wereldwijde 
armoede tot de helft. Geen enkel mens zou immers in armoede dienen te leven. 
Ten tweede is de daling van de wereldwijde armoede vooral te danken aan de snelle 
economische groei in China. Mede daardoor nam het armoedepercentage in Oost-Azië 
af van 62 procent in 1990 naar bijna 2,5 procent in 2015. In Sub-Sahara-Afrika leven 
echter nog altijd meer mensen in extreme armoede dan in de rest van de wereld samen 
(413 miljoen oftewel 41 procent van de bevolking). Ten derde daalde de wereldwijde 
armoede tussen 2013 en 2015 nog slechts met 1 procent. Als deze trend doorzet wordt 
82
de haalbaarheid van SDG1 twijfelachtig.
Bovenstaande cijfers zijn gebaseerd op een smalle, inkomensgerelateerde meting 
van armoede. Armoede is echter veel meer dan alleen een gebrek aan geld door 
bijvoorbeeld werkloosheid. Armoede wordt bijvoorbeeld ook bepaald door de toegang 
tot basisvoorzieningen zoals gezondheidszorg, goed onderwijs, en huisvesting, en door 
milieuaspecten waaronder toegang tot schoon drinkwater en schone lucht en de effecten 
van klimaatverandering. Daarnaast spelen sociale uitsluiting en (fysieke) veiligheid een 
rol. Om recht te doen aan deze verscheidenheid is een methode van multidimensionale 
83
armoedemeting (MPI) ontwikkeld. Uitgaande van deze bredere methodiek leefden 
84
in 2018 nog altijd circa 1,3 miljard mensen in (extreme) armoede. Dat is bijna een 
verdubbeling ten opzichte van een inkomensgerelateerde meting. 
II.1.1 SDG1 en mensenrechten
De eerder genoemde multidimensionale armoedebenadering maakt inzichtelijk dat de 
bestrijding van armoede niet alleen een brede ontwikkelingsaanpak vergt maar ook 
dat mensenrechten daarin een belangrijke rol spelen. Het gaat dan met name om de 
aanspraak die burgers kunnen doen op een minimaal niveau aan sociale voorzieningen 
en de plicht van de overheid om daarin te voorzien. Deze benadering klinkt ook door in 
de duurzame ontwikkelingsdoelen. Met SDG1 staat armoedebestrijding daarin opnieuw 
centraal. SDG1 richt zich op uitbanning van alle vormen van armoede in alle landen. Dat 
is een cruciaal kwalitatief verschil ten opzichte van de Millennium Development Goals. Ook 
het tegengaan van (relatieve) armoede in rijke landen wordt daarmee onderdeel van de 
85
SDG-inspanningen. Dit betekent een inspanningsverplichting voor ieder land afzonderlijk. 
80 In 2015 stelde de Wereldbank de armoedegrens bij van USD 1,25 per dag naar USD 1,90 per dag, 
‘but the incidence of global poverty is largely unchanged.’ Zie: <http://www.worldbank.org/en/news/
feature/2016/01/13/principles-and-practice-in-measuring-global-poverty>.
81 Zie: <https://sustainabledevelopment.un.org/sdg1>.
82 World Bank, Poverty and shared prosperity 2018: Piecing together the poverty puzzle (2018); World Bank 
Poverty and Equity Portal: <http://povertydata.worldbank.org/poverty/home>.
83 Zie: <http://ophi.org.uk/policy/multidimensional-poverty-index/>.
84 Zie: <https://ophi.org.uk/multidimensional-poverty-index/global-mpi-2018/#t1>.
85 Deze kan voortbouwen op het groeiende besef dat de stedelijke ontwikkeling hierin een sleutelrol speelt. 
Al in 2011 is een Global Charter-Agenda for Human Rights in the City geformuleerd, die ontwikkeling en 
mensenrechten met elkaar verbindt. Zie: <https://www.uclg-cisdp.org/sites/default/files/CISDP%20
Carta-Agenda_ENG_0.pdf>.
30

91
is daar in opdracht van de regering recent onderzoek naar gedaan. Op basis van dit 
onderzoek constateert het kabinet: ‘Ongeveer een derde van de huishoudens in Caribisch 
Nederland (…) heeft een besteedbaar inkomen dat op of onder de door [het onderzoek] 
92
bepaalde ondergrens ligt.’ Indachtig het feit dat armoede meerdere dimensies kent, 
heeft het College voor de Rechten van de Mens erop gewezen dat veel mensen die in 
Caribisch Nederland in armoede leven, kampen met gezondheidsproblemen en geen 
goede huisvesting kunnen vinden. Ook bestaat er een relatie tussen armoede en het 
93
veelvuldig voorkomen van kindermishandeling op de eilanden.
II.2 SDG10: Verminderen van ongelijkheid binnen en tussen landen
  
SDG 10: ONGELIJKHEID VERMINDEREN Bijbehorende mensenrechten 
 
  
Dring ongelijkheid in en tussen landen terug 
 Recht op gelijkheid en non-discriminatie 
 
[UVRM art. 2; IVESCR art. 2(2); IVBPR art. 2(1), 26; CERD art. 
Doelstellingen omvatten het bevorderen van hogere 2(2); CEDAW art. 2; CRC art. 2; CRPD art. 5; CMW art. 7; 
groeicijfers voor de onderste 40%, het bevorderen van DRtD art. 8(1)] 
sociale, economische en politieke inclusie, het  
verminderen van ongelijkheid in kansen, het waarborgen  Recht op deelname aan het openbaar bestuur 
van sociale bescherming voor iedereen, het waarborgen 
[UVRM art. 21; IVBPR art. 25; CEDAW art. 7; CERD art. 5; 
van deelname in economische besluitvorming, het 
CRPD art. 29; DRtD art. 8(2)] 
vergemakkelijken van migratie en het verminderen van 
 
transactiekosten bij overmakingen van migranten. 
 Recht op sociale zekerheid 
 
[UVRM art. 22; IVESCR art. 9-10; CRPD art. 28] 
 
 Correcte, billijke en menselijke voorwaarden voor 
internationale arbeidsmigratie 
[CMW art. 64] 
 
 Recht van arbeidsmigranten om hun inkomsten en 
spaargeld over te maken 
[CMW art. 47(1)] 
 
 
94
Bron: Office of the United Nations High Commissioner for Human Rights. Zie bijlage II voor een 
overzicht van belangrijke mensenrechtenverdragen.
Een belangrijke omissie in de Millennium Development Goals was het gebrek aan 
aandacht voor ongelijkheid. Doordat de MDG’s voornamelijk naar absolute vooruitgang 
zoals de afname van extreme armoede op mondiaal niveau keken, bleven onderliggende 
ongelijkheden buiten beeld. Het terugdringen van ongelijkheid binnen en tussen landen 
95
(SDG10) is daarom een belangrijke verrijking van Agenda 2030. Vermindering van 
ongelijkheid is noodzakelijk om SDG1 (uitbanning armoede) en andere SDG’s te bereiken en 
91 Regioplan, Onderzoek naar een ijkpunt voor het sociaal minimum in Caribisch Nederland (2018): bijlage bij 
Kamerstuk 34775 IV, nr. 45.
92 Kamerstuk 34775 IV, nr. 45, p. 4.
93 College voor de Rechten van de Mens, Mensenrechten in Nederland: Armoede, sociale uitsluiting en 
mensenrechten – Jaarlijkse rapportage (2016), p. 130.
94 Zie: <https://www.ohchr.org/Documents/Publications/Session5_OHCHR_SDG_HR_Table.pdf>.
95 A/RES/70/1, par. 27.
32

Een effectief beleidsinstrument om SDG10 te realiseren is fiscale hervorming: enerzijds 
het verlagen van belasting op arbeid, en anderzijds het verhogen van belasting voor 
diegenen die vermogen en hulpbronnen bezitten. Toch blijven de hogere inkomensgroepen 
buiten beschouwing in de subdoelen en indicatoren van SDG10. Subdoel 10.1 richt zich 
alleen op het verbeteren van het inkomen van de onderste 40 procent van de bevolking 
terwijl de accumulatie van inkomen en kapitaal juist in de bovenste 1 en 10 procent 
plaatsvindt. Daarnaast gaat subdoel 10.1 over absolute inkomensgroei terwijl ongelijkheid 
per definitie gaat over de relatieve verdeling van inkomen binnen de samenleving. Subdoel 
10.4 refereert weliswaar in algemene termen aan fiscaal beleid ‘to progressively achieve 
102
greater equality’ maar er is door de opstellers geen meetbare indicator aan verbonden. 
II.2.1 SDG10 en mensenrechten
Het internationale recht erkent dat het realiseren van sociale, economische en culturele 
rechten afhankelijk is van het ontwikkelingsniveau van een land en van de (financiële) 
middelen die overheden tot hun beschikking hebben. Sociaaleconomische ongelijkheid 
is niet vanzelf onrechtmatig, maar mag aan de andere kant niet ongebreideld 
voortbestaan als daardoor voor een deel van de samenleving mensenrechten 
onbereikbaar worden. Allengs is er meer internationale overeenstemming dat een 
scheve inkomensverdeling en sociaal-culturele achterstelling leiden tot ongelijke kansen 
op het gebied van gezondheid, onderwijs, huisvesting, werk etc. Ook heeft ongelijkheid 
in potentie politieke gevolgen, enerzijds doordat economische macht geconcentreerd 
raakt bij een kleine geprivilegieerde groep, anderzijds doordat burgers, die zich sociaal 
en economisch achtergesteld voelen, hun vertrouwen kunnen verliezen in deelname aan 
het politieke systeem. In de kern is het bestrijden van ongelijkheid dan ook een zaak van 
politiek-maatschappelijke keuzes en gaat dat veelal gepaard met sociale discussie.
SDG10 richt zich allereerst op het terugdringen van inkomensongelijkheid. 
Internationale mensenrechtenverdragen bieden op dit terrein nog weinig concrete 
103
aanknopingspunten. Net als armoede (SDG1) is ongelijkheid breder dan alleen een 
inkomenscomponent. SDG10 bevat daarom ook subdoelen om sociale, economische 
en politieke inclusie te bevorderen en om discriminatie op grond van bijvoorbeeld 
etniciteit en geslacht tegen te gaan. Hier heeft SDG10 duidelijke raakvlakken met 
het internationale mensenrechtensysteem dat immers is gestoeld op de principes 
104
van gelijkheid en non-discriminatie. Zo is het non-discriminatiebeginsel expliciet 
vastgelegd in de Universele Verklaring van de Rechten van de Mens (artikel 2) en 
in een groot aantal multilaterale (en regionale) mensenrechtenverdragen waaronder 
het Internationale Verdrag inzake burgerlijke en politieke rechten (artikel 2); het 
Internationale Verdrag inzake economische, sociale en culturele rechten (artikel 2); het 
Internationaal Verdrag inzake de uitbanning van alle vormen van rassendiscriminatie, het 
Verdrag inzake de uitbanning van alle vormen van discriminatie jegens vrouwen en het 
105
Verdrag inzake personen met een handicap.
102 Zie: <https://undocs.org/A/RES/71/313>.
103 Alston, P., Report of the Special Rapporteur on extreme poverty and human rights, 27 May 2015,  
A/HRC/29/31, par. 3.
104 Zie: <http://www.cesr.org/inequality-can-human-rights-make-difference-0>.
105 Zie voor een volledig overzicht: <https://www.mensenrechten.nl/nl/internationale-verdragen-non-
discriminatiebeginsel>.
34

II.3 SDG13: Klimaatverandering tegengaan
  
SDG 13: KLIMAATACTIE Bijbehorende mensenrechten 
 
  
Onderneem dringend actie om klimaatverandering en 
 Recht op gezondheid waaronder het recht op een veilige, 
haar impact te bestrijden 
schone, gezonde en duurzame omgeving 
 [UVRM art. 25(1); IVESCR art. 12; CRC art. 24; CEDAW art. 
Doelstellingen omvatten het versterken van de 12; CMW art. 28] 
weerbaarheid tegen en aanpassing aan  
klimaatverandering en natuurrampen, waaronder in 
 Recht op toereikend voedsel & recht op veilig drinkwater  
gemarginaliseerde gemeenschappen, implementatie van 
[UVRM art. 25(1); IVESCR art. 11] 
het Groen Klimaatfonds. 
 
 
 Recht van alle volken vrijelijk te beschikken over hun 
natuurlijke rijkdommen en hulpbronnen 
[IVBPR, IVESCR art. 1(2)] 
 
 
110
Bron: Office of the United Nations High Commissioner for Human Rights. Zie bijlage II voor een 
overzicht van belangrijke mensenrechtenverdragen.
Milieucluster
Naast People, Prosperity (Profit), Peace en Partnership vormt de zorg voor het milieu 
(Planet) de zesde pijler van Agenda 2030. Toch bevat Agenda 2030 geen overkoepelend 
doel op het gebied van milieu en klimaat. SDG6 (schoon water en sanitair), SDG13 
(klimaatverandering tegengaan), SDG14 (duurzaam gebruik van oceanen en zeeën) 
en SDG15 (duurzaam gebruik van bossen en bescherming van biodiversiteit) worden 
111
tezamen wel aangeduid als het ‘milieucluster’. Daarnaast refereert een aantal andere 
SDG’s (in hun subdoelen) aan diverse milieuaspecten, zoals SDG7 (duurzame energie), 
SDG11 (duurzame steden) en SDG12 (verantwoorde consumptie en productie). 
Het milieucluster legt een spanning bloot in Agenda 2030, namelijk die tussen de zorg 
voor het milieu enerzijds, en de behoefte aan economische groei anderzijds. SDG8 
(inclusieve, economische groei, werkgelegenheid en fatsoenlijk werk voor iedereen) 
en SDG9 (infrastructuur voor duurzame industrialisatie) verhouden zich op zijn minst 
ongemakkelijk met de doelen in het milieucluster. Dit is een serieuze tekortkoming 
aangezien de toestand van de planeet een robuuste mondiale milieuagenda nodig maakt 
die niet wordt gedomineerd door een te eenzijdige economische agenda. 
Deze paragraaf zoomt in op SDG13 uit het ‘milieucluster’. Klimaatverandering treft 
mensen en gemeenschappen onafhankelijk van hun aandeel in de veroorzaking ervan. 
Juist de meest kwetsbare groepen, waaronder mensen die in armoede leven, kinderen, 
112
minderheden en inheemse volken, ondergaan de grootste negatieve gevolgen. 
110 Zie: <https://www.ohchr.org/Documents/Publications/Session5_OHCHR_SDG_HR_Table.pdf>.
111 Kim, R.E. (2016), The Nexus between International Law and the Sustainable Development Goals, 
Review of European, Comparative & International Environmental Law, 25(1), p. 18; Scholtz, W. & 
Barnard, (2018), ‘The environment and the Sustainable Development Goals: ‘We are on a road to 
nowhere’, in: French, D., Kotzé, L. J., (eds.), (2018), Sustainable Development Goals: Law, Theory and 
Implementation. Cheltenham: Edward Elgar Publishing, p. 231.
112 Patz, J. (2015), Climate Change, Human Rights and Social Justice, Annals of Global Health, 81(3),  
pp. 310-322.
36

Kader: VN-klimaatafspraken
Het VN-Klimaatverdrag (United Nations Framework Convention on Climate Change) is een 
raamverdrag dat beoogt de concentratie aan broeikasgassen te stabiliseren op een veilig 
niveau. Het verdrag trad in 1994 in werking en is door bijna alle VN-lidstaten geratificeerd. 
Binnen het kader van het VN-klimaatverdrag is in 1997 het Kyoto-protocol gesloten en in  
2015 het Akkoord van Parijs.
In het Akkoord van Parijs is afgesproken dat de gemiddelde temperatuur op de aarde niet meer 
dan 2 graden Celsius mag stijgen ten opzichte van het pre-industriële tijdperk en dat het streven 
is deze stijging te beperken tot maximaal 1,5 graden Celsius. Het Akkoord van Parijs trad op 
4 november 2016 in werking na ratificatie door 55 landen. Het Akkoord van Parijs is bindend, 
maar dat geldt niet voor de nationale plannen die landen maken om klimaatverandering terug 
118
te dringen, noch voor de bijdragen aan het klimaatfonds (USD 100 miljard per jaar) voor 
verbetering van het aanpassingsvermogen van (ontwikkelings)landen. Binnen het Koninkrijk der 
Nederlanden is het Akkoord van Parijs voorlopig alleen in Europees Nederland van kracht.
Tijdens de klimaatconferentie in Katowice, Polen in december 2018 zijn de afspraken 
en doelstellingen uit het Akkoord van Parijs niet significant aangescherpt. Een negatieve 
ontwikkeling is de aankondiging van de VS om zich uit het Akkoord van Parijs terug te trekken. 
Ook andere landen, waaronder Brazilië en Saoedi-Arabië, zetten in Katowice vertragende 
tactieken in. Daar staat tegenover dat Amerikaanse klimaatactie op sub-federaal niveau, door 
staten, steden en NGO’s onverminderd wordt voortgezet. 
119
In het VN-Klimaatverdrag wordt niet naar mensenrechten verwezen. Sindsdien is de 
120
mensenrechtendimensie echter wel meer in beeld gekomen, mede dankzij Resolutie 
121
7/23 (2008) over klimaat en mensenrechten van de VN Mensenrechtenraad. 
Dit heeft er mede toe geleid dat in de preambule van het Akkoord van Parijs wordt 
beklemtoond dat partijen: 
‘bij hun optreden om klimaatverandering tegen te gaan hun respectieve verplichtingen 
betreffende mensenrechten, het recht op gezondheid, de rechten van inheemse 
volken, lokale gemeenschappen, migranten, kinderen, personen met een handicap en 
mensen in kwetsbare situaties, en het recht op ontwikkeling, alsmede de 
118 Het Akkoord van Parijs spreekt van ‘nationally determined contributions to the global response to 
climate change’ (NDCs).
119 Wel bepaalt artikel 3 (4) van het Verdrag: ‘De Partijen zijn gerechtigd, en dienen, duurzame ontwikkeling 
te bevorderen.’ Zie: <https://wetten.overheid.nl/BWBV0001115/2013-01-09#Verdrag_2>.
120 Zie onder andere: Sinden, A. (2007), Climate Change and Human Rights, Journal of Land, Resources 
and Environmental Law, 27, pp. 255-272; Sachs, W. (2008). Climate Change and Human Rights, 
Development, 51, pp. 332-337; Rathgeber, T. (2009), Climate Change Violates Human Rights. Berlijn: 
Heinrich Böll Foundation; Limon, M. (2009), Human Rights and Climate Change: Constructing a Case for 
Political Action, Harvard Environmental Law Review, 33, pp. 439-476.
121 Zie: <http://ap.ohchr.org/documents/e/hrc/resolutions/a_hrc_res_7_23.pdf>.
38

en waarin is vastgelegd dat Nederland in 2050 nagenoeg klimaatneutraal moet zijn 
(vermindering van de CO -uitstoot met 95 procent ten opzichte van 1990). 
2
II.4 SDG16: Bevorderen van veiligheid, publieke diensten en recht voor iedereen
  
SDG 16: VREDE, RECHTVAARDIGHEID EN Bijbehorende mensenrechten 
STERKE INSTITUTIES 
 
  
Bevorder rechtvaardige, vreedzame en inclusieve 
 Recht op leven, vrijheid en persoonlijke veiligheid  
samenlevingen voor duurzame ontwikkeling, zorg 
[UVRM art. 3; IVBPR art. 6(1), 9(1); ICPED art. 1]  
voor toegang tot het recht voor iedereen en bouw 
waaronder vrijheid van foltering  
aan effectieve, verantwoordingsplichtige en 
[UVRM art. 5; IVBPR art. 7; CAT art. 2; CRC art. 37(a)] 
inclusieve instituties op alle niveaus 
 
 
 Bescherming van kinderen tegen alle vormen van geweld, 
Doelstellingen omvatten het terugdringen van alle misbruik en uitbuiting 
vormen van geweld, het beëindigen van geweld tegen en 
[CRC art. 19, 37(a)), waaronder mensenhandel (CRC art. 34-
de handel in kinderen, het bevorderen van de rechtsstaat 
36; CRC–OP1)] 
en toegang tot het recht voor iedereen, het terugdringen 
 
van illegale geld- en wapenstromen, corruptie en 
 Recht op toegang tot de rechter en een eerlijk proces 
omkoping, het ontwikkelen van effectieve instituties, het 
[UVRM art. 8, 10; IVBPR art. 2(3), 14-15; CEDAW art. 2(c)] 
deelnemen aan de besluitvorming op alle niveaus en een 
 
juridische identiteit voor iedereen. 
 Recht op rechtspersoonlijkheid  
 
[UVRM art. 6; IVBPR art. 16; CRPD art. 12] 
 
 Recht om deel te nemen aan het openbaar bestuur  
[UVRM art. 21; IVBPR art. 25] 
 
 Recht op toegang tot informatie  
[UVRM art. 19; IVBPR art. 19(1)] 
 
 
129
Bron: Office of the United Nations High Commissioner for Human Rights. Zie bijlage II voor een 
overzicht van belangrijke mensenrechtenverdragen.
Sinds lange tijd maken begrippen als goed bestuur, rechtsstaat, rechtvaardigheid, vrede 
en veiligheid deel uit van het debat binnen de VN over ontwikkelingsbeleid. Staten hebben 
erkend dat goed bestuur en de rechtsstaat essentieel zijn voor economische groei, 
130
duurzame ontwikkeling en het beëindigen van armoede en honger. Ook Agenda 
131
2030 benadrukt deze onderlinge afhankelijkheid. Toch kon geen overeenstemming 
worden bereikt over een concreet doel. In plaats daarvan is gekozen voor de formulering 
‘Bevorder vreedzame en inclusieve samenlevingen met het oog op duurzame ontwikkeling, 
verzeker toegang tot justitie voor iedereen en creëer op alle niveaus doeltreffende, 
verantwoordelijke en open instellingen’ (SDG16). 
Enerzijds kan men constateren dat SDG16 onduidelijk en verwarrend is, omdat het een 
eenduidig doel mist en verwijst naar verschillende ruime begrippen als vrede en veiligheid, 
rechtsstaat, goed bestuur en toegang tot justitie. De samenhang is niet bijzonder duidelijk. 
Anderzijds is SDG16 evident een verbetering ten opzichte van de Millennium Development 
Goals. De Millennium Verklaring refereerde weliswaar ook aan het belang van de rechts- 
staat in combinatie met democratie, en naleving van internationale verplichtingen en 
geschillenbeslechting maar aan deze zaken werden geen concrete doelen verbonden. 
129 Zie: <https://www.ohchr.org/Documents/Publications/Session5_OHCHR_SDG_HR_Table.pdf>.
130 United Nations General Assembly, 2005 World Summit Outcome, 24 October 2005, A/RES/60/1, par. 11; 
Arajärvi, N. (2017), The Rule of Law in the 2030 Agenda, KFG Working Paper Series, 9, pp. 6-20.
131 A/RES/70/1, par. 8, 9, 35.
40

136
In SDG16 werd de notie van rechtsstaat daarom vervangen door toegang tot het 
recht, omdat dit door diverse landen werd gezien als een meer neutrale en daarmee 
acceptabele benadering. Toegang tot het recht is echter een beperkter concept dan dat 
van de rechtsstaat, waar deze toegang wel onderdeel van uitmaakt. Verwarrend is voorts 
dat één van de subdoelen van SDG16 wel refereert aan de rechtsstaat. Subdoel 16.3 
is ‘to promote the rule of law at the national and international levels and ensure equal 
access to justice for all’. Dit is overigens in het Nederlands vertaald als ‘het garanderen 
van de rechtsregels op nationaal en internationaal niveau en gelijke toegang tot het 
rechtssysteem voor iedereen.’ Waarom de Nederlandse vertaling niet spreekt van de 
rechtsstaat is onduidelijk, vooral omdat Nederland één van de landen was die niet 
137
gelukkig waren met het ontbreken van de term rechtsstaat in SDG16. Wat hiervan 
ook zij, duidelijk is wel dat subdoel 16.3 ruim geformuleerd is en daarmee wellicht lastig 
te meten. Het is echter niet zo dat SDG16 niet meetbaar is. Er bestaat bijvoorbeeld een 
Rule of Law Index van het World Justice Programme, dat de uitvoering van de rechtsstaat 
meet volgens acht factoren: beperkingen van overheidsmacht, afwezigheid van corruptie, 
138
open bestuur, fundamentele rechten, orde en veiligheid, civiel recht, en strafrecht.
Goed bestuur en global governance
Sinds de jaren ‘90 wordt goed bestuur (good governance) breed genoemd als een van 
de belangrijkste factoren voor economische en sociale ontwikkeling. Ter illustratie: 
de kosten van wereldwijde corruptie door onder meer omkoping, witwaspraktijken, 
verduistering en belastingontwijking bedragen naar schatting jaarlijks ca. USD 3.600 
139
miljard (EUR 3.100 miljard). Over de invulling en toepassing van het begrip ‘goed 
bestuur’ bestaat internationaal echter geen overeenstemming. De internationale 
financiële instellingen waaronder het Internationaal Monetair Fonds (IMF), de Wereldbank, 
de Europese Investeringsbank en andere ontwikkelingsbanken zijn geneigd om een 
‘one size fits all’-benadering te hanteren in hun hulpprogramma’s en die te koppelen 
aan strenge condities. De nadruk ligt daarin dikwijls op het verkleinen van de overheid, 
deregulering en privatisering, en het aantrekken van buitenlandse investeringen voor 
een exportgeoriënteerde economie. Ontwikkelingslanden menen daarentegen dat beter 
rekening moet worden gehouden met de nationale omstandigheden. 
Binnen de VN is er herhaaldelijk op gewezen dat de strenge voorwaarden van de 
internationale financiële instellingen niet overeenkomen met de principes van 
136 De begrippen ‘rule of law’ of rechtsstaat zijn nergens duidelijk omschreven. Over de betekenis van het 
beide begrippen heeft de AIV reeds uitgebreid gerapporteerd. Volgens deze adviezen wordt in Europa 
erkend dat democratie, rule of law/rechtsstaat en mensenrechten onlosmakelijk met elkaar verbonden 
zijn. Internationaal is deze driehoek meer omstreden. Zie: AIV, De rechtsstaat. Waarborg voor Europese 
burgers en fundament van Europese samenwerking, nr. 87, februari 2014 en AIV, De wil van het volk? 
Erosie van de democratische rechtsstaat in Europa, nr. 104, juni 2017.
137 Arajärvi, N. (2017), The Rule of Law in the 2030 Agenda, KFG Working Paper Series, 9, pp. 18-19, 28.
138 Zie: <https://worldjusticeproject.org/our-work/publications/rule-law-index-reports/wjp-rule-law-index-
2017-2018-report>.
139 Zie: <https://www.un.org/en/events/anticorruptionday/>.
42

III Mondiaal partnerschap: voorwaarde voor Agenda 2030
III.1 SDG17: Wereldwijd partnerschap voor duurzame ontwikkeling
Agenda 2030 kan alleen slagen als wereldwijd en nationaal een veelvoud van actoren 
145
samenwerken en voldoende financiële middelen beschikbaar zijn. Hieronder vallen 
overheden, bedrijfsleven, maatschappelijke organisaties, kennisinstellingen en burgers. De 
mate waarin de internationale gemeenschap erin slaagt om dit gezamenlijke partnerschap 
vorm te geven, is de ultieme test voor de bereidheid van de ondertekenaars van de 
Agenda om de SDG’s daadwerkelijk te realiseren. Dat is een forse uitdaging niet in de 
laatste plaats omdat nut en noodzaak van internationale samenwerking, en de daartoe 
beschikbare middelen momenteel wereldwijd juist ter discussie worden gesteld. 
SDG17 heeft een breed karakter en richt zich op het creëren van de politieke en 
economische voorwaarden voor Agenda 2030. De subdoelen van SDG17 omvatten 
een veelvoud van thema’s (financiën, technologie, capaciteitsopbouw, handel en 
zogenoemde ‘systemic issues’ zoals internationale beleidscoherentie) en hebben 
vooral als doel ontwikkelingslanden te ondersteunen, door middel van bijvoorbeeld 
ontwikkelingshulp, technologieoverdracht en verbeterde markttoegang. Hoewel dit op 
zichzelf bijzonder goede ambities zijn, ontbreekt het SDG17 echter aan een heldere 
invulling van het begrip partnerschap, van de verantwoordelijkheden die ontwikkelde en 
minder-ontwikkelde landen ten opzichte van elkaar hebben en de specifieke rol die de 
diverse actoren (overheden, bedrijfsleven, maatschappelijke organisatie, burgers) zouden 
moeten spelen bij het behalen van de SDG’s. 
  
SDG 17: PARTNERSCHAPPEN OM DOELEN Bijbehorende mensenrechten 
TE BEREIKEN 
 
  
Versterk de uitvoeringsmiddelen en revitaliseer het 
 Recht van alle volkeren op zelfbeschikking 
wereldwijde partnerschap voor duurzame 
[IVBPR, IVESCR art. 1(1); DRtD art. 1(1)] 
ontwikkeling 
 
  Recht van alle volkeren op ontwikkeling en internationale 
Doelstellingen omvatten het versterken van nationale en 
samenwerking 
internationale hulpbronnen, schuldhoudbaarheid, 
[UVRM art. 28;  IVESCR art. 2(1);  CRC art. 4;  CRPD art. 
technologische overdrachten, het opbouwen van 
32(1);  DRtD art. 3-5] 
capaciteit, handelsbevordering, het verbeteren van beleid 
 
en institutionele coherentie, het respecteren van de 
 Recht van eenieder om de voordelen te genieten van 
beleidsinterpretatie van landen, bevorderen van Multi-
wetenschappelijke vooruitgang en de toepassingen 
stakeholder partnerschappen, opstellen van metingen 
daarvan, inclusief internationale samenwerking op 
voor vooruitgang, het gebruik van uitgesplitste data. 
wetenschappelijk gebied 
[UVRM art. 27(1); IVESCR art. 15(1)] 
 
 Recht op privacy 
[UVRM art. 12; IVBPR art. 17], met inbegrip van eerbiediging 
van de mensenrechten en ethische beginselen bij het 
verzamelen en gebruiken van statistieken  
[CRPD art. 31(1)] 
 
 
146
Bron: Office of the United Nations High Commissioner for Human Rights. Zie bijlage II voor een 
overzicht van belangrijke mensenrechtenverdragen.
145 Voor verdere uitwerking zie: AIV, Financiering van de internationale agenda voor duurzame ontwikkeling, 
Briefadvies nr. 27, april 2015. 
146 Zie: <https://www.ohchr.org/Documents/Publications/Session5_OHCHR_SDG_HR_Table.pdf>.
44

153
gedwongen aan het werk zijn, waarvan ruim 70 procent vrouwen en meisjes. Zo’n 152 
miljoen kinderen zijn wereldwijd slachtoffer van kinderarbeid waarvan 73 miljoen onder 
154
gevaarlijke omstandigheden werken. 
In 2016 wees de Raad van de Europese Unie onder Nederlands voorzitterschap op de 
noodzaak om in het kader van de SDG’s de mondiale waardeketens te verduurzamen 
155
met een nadruk op respect voor mensenrechten. De Raad verwees daarbij naar de 
UN Guiding Principles on Business and Human Rights (UNGP’s) die in 2011 door de VN-
Mensenrechtenraad zijn aangenomen. Toch krijgen zij vrij geringe aandacht in de SDG’s. 
156
Agenda 2030 verwijst weliswaar naar de UNGP’s maar in de subdoelen van SDG17 is 
157
daar weinig van terug te vinden.
Kader: UN Guiding Principles on Business and Human Rights
De UN Guiding Principles on Business and Human Rights (UNGP’s) zijn in 2011 unaniem door 
de VN Mensenrechtenraad aangenomen en zijn een belangrijke katalysator in het denken 
over de verantwoordelijkheden van bedrijven voor mensenrechtenschendingen. De UNGP’s 
onderstrepen dat bedrijven een impact kunnen hebben op alle mensenrechten. 
In de UNGP’s worden drie zaken uiteengezet: 
(i) De plicht van de staat om mensen te beschermen tegen mensenrechtenschendingen  
door bedrijven (duty to protect); 
(ii) De maatschappelijke verantwoordelijkheid van bedrijven om mensenrechten te 
respecteren (responsibility to respect); 
(iii) Het recht van slachtoffers op toegang tot rechtsmiddelen bij schending van 
mensenrechten (access to remedy).
 
De UNGP’s zijn een ‘soft law’ instrument en daarom niet juridisch bindend. Dat wil echter 
niet zeggen dat de UNGP’s geen effect hebben; de corporate duty to protect rust op 
maatschappelijke verwachtingen en is intussen opgenomen in tal van internationale, regionale 
en bedrijfsstandaarden. De duty to respect is opgenomen in de OESO Richtlijnen voor 
Multinationale Ondernemingen. Diverse internationale organisaties waaronder de Europese 
Unie, de Afrikaanse Unie en de Organisatie van Amerikaanse Staten hebben richtlijnen 
153 ILO & Walk Free Foundation, Global Estimates of Modern Slavery Forced labour and forced marriage, 
(2017). 
154 Zie: <https://www.ilo.org/global/topics/child-labour/lang--en/index.htm>.
155 Raad van de Europese Unie, Council Conclusions on Business and Human Rights, 20 June 2016, 
Brussels, Zie: <https://ec.europa.eu/anti-trafficking/publications/council-conclusions-business-and-
human-rights-foreign-affairs-council_en>. 
156 UN General Assembly, A/RES/70/1, par. 67.
157 Een uitzondering is SDG12 (Verantwoorde consumptie en productie). Subdoelstelling 12.6 luidt: 
‘Bedrijven aanmoedigen, in het bijzonder grote en transnationale bedrijven, om duurzame praktijken 
aan te nemen en duurzaamheidsinformatie te integreren in hun rapportagecyclus.’ Rapporteren 
over duurzaamheid heeft de laatste jaren een hoge vlucht genomen. Rapporteren over impact op 
mensenrechten is onderdeel van de due diligence zoals neergelegd in de UNGP’s.
46

een voorstander van te zijn met het argument dat dit een gelijk speelveld voor bedrijven 
162
(level playing field) creëert. De private sector kan dus gebaat zijn bij duidelijke wet- en 
regelgeving op het gebied van mensenrechten. 
163
In een werkgroep van de VN Mensenrechtenraad worden momenteel de mogelijkheden 
verkend voor een bindend verdrag over mensenrechten en bedrijfsleven. De landen 
die hiertoe het initiatief hebben genomen – waaronder Ecuador – willen daarin alleen 
afspraken maken voor bedrijven met ‘grensoverschrijdende activiteiten’. De EU en 
164
Nederland vinden daarentegen dat een dergelijk verdrag voor alle bedrijven zou 
moeten gelden, niet alleen voor transnationale ondernemingen. De vrees is dat anders 
met name Westerse bedrijven aan het verdrag gebonden zullen zijn. Daarnaast willen de 
EU en Nederland dat het verdrag de UNGP’s moet ondersteunen. In de zero draft tekst 
die Ecuador in juli 2018 heeft gepresenteerd, worden de UNGP’s niet genoemd. Het is 
165
nog niet duidelijk of en wanneer dit proces tot formele onderhandelingen zal leiden. 
III.3 Maatschappelijke organisaties 
Onder maatschappelijke organisaties of maatschappelijk middenveld verstaat de AIV het 
geheel van georganiseerde inspanningen – formeel of informeel – vanuit groepen in de 
samenleving, die een eigen groepsbelang of het algemeen, publieke belang nastreven. 
Het begrip is breder dan niet-gouvernementele organisaties en omvat ook verenigingen 
met een economisch of sociaal doel zoals vakbonden, coöperaties, associaties 
met een religieuze achtergrond en informele groepen die zichzelf organiseren. Ook 
jongerenorganisaties, academische instellingen, politieke en culturele organisaties en 
gemeenschappen, milieuorganisaties en onafhankelijke media maken onderdeel uit van 
het maatschappelijk middenveld. 
Maatschappelijke organisaties zijn nauw betrokken geweest bij de onderhandelingen 
over de SDG’s en worden in Agenda 2030 aangemerkt als partner voor het realiseren 
 166
van de duurzame ontwikkelingsdoelen, in aanvulling op de primaire verplichtingen 
162 Deze conclusie trok de AIV na een aantal interviews met vertegenwoordigers van grote bedrijven ten behoeve 
van het advies Daadkracht door de Dutch Diamond: ondernemen in het licht van de nieuwe duurzame 
ontwikkelingsdoelen, nr. 99, april 2016.
163 ‘Open-ended intergovernmental working group on transnational corporations and other business 
enterprises with respect to human rights.’ Zie: <https://www.business-humanrights.org/en/binding-
treaty/intergovernmental-working-group-sessions>. 
164 Gezien het thema handel en mensenrechten is er sprake van een gezamenlijke bevoegdheid van de EU 
en de lidstaten.
165 Kamerstuk 32735, nr. 210. 
166 A/RES/70/1, par. 52 en 60.
48

Belemmering van maatschappelijke organisaties en mensenrechtenverdedigers (‘shrinking 
civic space’) 
Het is bijzonder zorgwekkend dat de bovengenoemde rol van maatschappelijke 
organisaties de afgelopen jaren in toenemende mate doelbewust wordt ingeperkt door 
overheden in minder of niet-democratische landen. Dat gebeurt op meerdere manieren, 
bijvoorbeeld door de invoering van restrictieve wetgeving met een beroep op nationale 
veiligheid, het bemoeilijken of verbieden van financiële ondersteuning door buitenlandse 
donoren, verplichte registratie, reisverboden, administratieve pesterijen zoals een 
tijdelijke sluiting op basis van arboregels, inperking van de persvrijheid, het propageren 
van desinformatie over vermeende buitenlandse inmenging in eigen aangelegenheden, 
171
en intimidatie of vervolging van activisten. 
In 1998 nam de Algemene Vergadering van de VN de Verklaring over Mensenrechten- 
172
verdedigers aan. Tien jaar later stelde de EU de EU-richtlijnen voor mensenrechten- 
173
verdedigers vast. Desondanks werden in 2017 in ca. 109 landen – meer dan de helft 
van het aantal VN-lidstaten – de activiteiten van maatschappelijke organisaties en 
mensenrechtenverdedigers belemmerd door dergelijke overheidsmaatregelen. Volgens 
Civicus (een mondiaal samenwerkingsverband van NGO’s) kunnen maatschappelijke 
174
organisaties in slechts 26 landen zelfstandig en in volledige vrijheid opereren. 
Daarnaast bestaan voorbeelden waarin landen, waaronder de VS, Rusland, China, Egypte 
en Argentinië, zich inspannen om de toegang van maatschappelijke organisaties tot de VN-
175
instellingen te belemmeren.
Een tweede oorzaak van de krimpende ruimte voor het maatschappelijk middenveld 
is gelegen in het beleid van donorlanden. Uit evaluaties blijkt dat coalitievorming 
tussen maatschappelijke organisaties van groot belang is, zowel nationaal als tussen 
176
organisaties in rijkere landen en in ontwikkelingslanden. Dit wordt echter bemoeilijkt 
doordat donoren veelal geen prioriteit geven aan steun aan maatschappelijke 
organisaties in middeninkomenslanden. Tevens kunnen donoren beducht zijn voor het 
politieke karakter van mensenrechtenactiviteiten. Dat leidt tot financiële onzekerheid 
171 Aho, E. & Grinde, J. (2017), Shrinking Space for civil society – challenges in implementing the 2030 
agenda, ForumSyd.
172 UN General Assembly, Declaration on the Right and Responsibility of Individuals, Groups and Organs of 
Society to Promote and Protect Universally Recognized Human Rights and Fundamental Freedoms,  
A/RES/53/144 (1998). Zie: <https://www.ohchr.org/en/issues/srhrdefenders/pages/declaration.aspx>.
173 Zie: <https://eeas.europa.eu/headquarters/headquarters-homepage_en/3958/EU%20Guidelines%20
on%20Human%20Rights%20Defenders>.
174  Civicus Monitor, Tracking Civic Space: Zie: <https://monitor.civicus.org/>. Zie ook: Amnesty 
International, Laws designed to silence: the global crackdown on civil society organisations, February 
2019.
175 Zie: International Service for Human Rights, The backlash against civil society access and participation at 
the UN. Intimidation, restrictions and reprisals: 10 case studies, Geneva (2018).
176 IOB, ‘Opening doors and unlocking potential, key lessons from an evaluation on support for policy 
influencing, lobbying and advocacy (PILA)’, 2017. 
50

Het derde scenario benadrukt vooral de rol die de EU kan spelen om andere landen 
te helpen bij het behalen van de SDG’s. In het Reflection Paper wordt niet expliciet 
ingegaan op de rechtendimensie van de SDG’s. 
Op basis van gegevens van de EU-lidstaten rapporteert Eurostat – het statistisch bureau 
183
van de Europese Unie – al jaarlijks over de uitvoering van de SDG’s binnen de EU. De 
indicatoren die in deze voortgangsrapportage gebruikt worden, komen deels overeen met 
de indicatoren die binnen de VN voor de SDG’s zijn vastgesteld. 
Om het idee van partnerschap concreet vorm te geven, heeft de Commissie in mei 
2017 een high-level multistakeholder platform ingesteld dat de Commissie adviseert 
bij de uitvoering van Agenda 2030 en het opstellen van het bovengenoemde Reflection 
Paper. Het platform staat onder voorzitterschap van de eerste vicevoorzitter van de 
Europese Commissie, Frans Timmermans, en bestaat uit 30 vertegenwoordigers van 
niet-gouvernementele organisaties, kennisinstellingen, het bedrijfsleven, het Europees 
Economisch en Sociaal Comité en het Europees Comité van de Regio’s. Organisaties 
zoals het European Sustainable Development Network zijn waarnemer. 
In november 2017 heeft de Raad van Ministers een (ambtelijke) SDG-werkgroep 
ingesteld waarin de lidstaten overleggen over de interne, externe en multilaterale 
uitvoering van de SDG’s. Het mandaat van de werkgroep is breed omschreven – ‘to 
regularly follow-up, monitor and review the implementation of the 2030 Agenda for 
184
Sustainable Development across internal and external policies at the EU level’ – terwijl 
ook andere raadswerkgroepen zich bezighouden met onderwerpen die raken aan Agenda 
2030 zoals milieu, ontwikkelingssamenwerking en mensenrechten.
Extern
In de Global Strategy voor het gemeenschappelijk buitenland- en veiligheidsbeleid 
(GBVB) van de EU wordt het behalen van de SDG’s omschreven als voorwaarde voor het 
realiseren van welvaart: ‘While a prosperous Union is the basis for a stronger Europe in 
the world, prosperity must be shared and requires fulfilling the Sustainable Development 
185
Goals (SDGs) world wide, including Europe.’ De duurzame ontwikkelingsdoelen worden 
voorts vooral gepresenteerd als een dwarsdoorsnijdend thema binnen het GBVB-
beleid in plaats van een beleidsterrein waarvoor een gerichte EU-aanpak moet worden 
186
geformuleerd.
183 Zie voor de rapportage voor 2018: <https://ec.europa.eu/eurostat/documents/3217494/9237449/
KS-01-18-656-EN-N.pdf/2b2a096b-3bd6-4939-8ef3-11cfc14b9329>.
184 2030 Agenda for Sustainable Development: establishment and mandate of a dedicated Working Party, 
24 November 2017 (14809/17).
185 Shared Vision, Common Action: A Stronger Europe. A global strategy for the European Union’s foreign and 
security policy, June 2016, p. 14, zie: <https://europa.eu/globalstrategy/en/shared-vision-common-
action-stronger-europe>.
186 Ibid., p. 50: ‘Echoing the Sustainable Development Goals, the EU will adopt a joined-up approach to its 
humanitarian, development, migration, trade, investment, infrastructure, education, health and research 
policies, as well as improve horizontal coherence between de EU and its Member States.’
52

Een belangrijk mensenrechteninstrument van de Raad van Europa is het Europees 
191
Sociaal Handvest. In het Handvest is een aantal sociaaleconomische rechten 
vastgelegd die direct verband houden met de SDG’s, waaronder het recht op 
bescherming tegen armoede en sociale uitsluiting (SDG1), het recht op veilige en 
hygiënische arbeidsomstandigheden (SDG3), het recht van werknemers op gelijke 
kansen en gelijke behandeling (SDG5), en de vrijheid van vereniging voor werkgevers 
en werknemers en het recht om collectief te onderhandelen (SDG8). Het Europees 
Comité voor Sociale Rechten (ECSR) ziet erop toe dat de lidstaten van de Raad van 
Europa de sociaaleconomische mensenrechtenstandaarden van het Handvest naleven. 
Het Comité maakt het resultaat van deze juridische toetsing bekend in zogenaamde 
Conclusions. Daarnaast publiceert het ECSR beslissingen (Decisions) op klachten onder 
de klachtenprocedure van het Europees Sociaal Handvest. Zowel de Conclusions als de 
Decisions hebben sterke raakvlakken met vrijwel alle SDG’s.
Op het gebied van mensenrechten en rechtsstaat valt ook te denken aan de 
werkzaamheden van het Europees Hof voor de Rechten van de Mens en de Europese 
Commissie voor Democratie door Recht (Commissie van Venetië). Deze Commissie 
biedt advies aan elke staat die zijn wetten en politieke instellingen wil hervormen. 
Het Comité van Ministers van de Raad van Europa houdt onder andere toezicht op 
de tenuitvoerlegging van de arresten van het Europese Hof en beoordeelt in laatste 
instantie klachten over niet-naleving van het Europees Sociaal Handvest. Ook ligt hier 
een rol voor de Parlementaire Vergadering van de Raad van Europa.
Bijna alle instellingen van de Raad van Europa houden zich bezig met activiteiten 
die vallen onder SDG16 (Bevorderen van veiligheid, publieke diensten en recht voor 
iedereen) maar de Raad van Europa is ook actief op andere SDG’s. Op de website 
192
van de Raad van Europa is een overzicht te vinden waarin wordt aangegeven welke 
instellingen van de Raad van Europa activiteiten ontwikkelen op welke SDG. 
 
191 Zie: <https://wetten.overheid.nl/BWBV0001800/2006-07-01/0/#Verdrag_2/Verdragtekst_1>.
192 Zie: <https://rm.coe.int/un-sdgs-and-cooperation-activities/16808acd54>.
54

Tabel: Op het VN-Handvest gestoelde organen: de Mensenrechtenraad en zijn hulporganen 
Jaar Orgaan Doelstellingen Monitoringsmechanismen
2006 Mensenrechtenraad Beschermen en bevorderen Universele periodieke 
van mensenrechten overal beoordeling, 
ter wereld adviescommissie, 
bijzondere procedures, 
klachtenprocedure 
1947 Bijzondere procedures van de Rapporteren en adviseren speciale rapporteurs, 
Mensenrechtenraad over mensenrechten speciale 
vanuit een thematisch of vertegenwoordigers, 
landenspecifiek perspectief onafhankelijke 
deskundigen, werkgroepen
2007 Universele periodieke Verslag uitbrengen van de Werkgroep universele 
beoordeling mensenrechtensituatie in periodieke beoordeling
alle VN-lidstaten 
2007 Klachtenprocedure Mensen- Behandelen van Werkgroep Communicatie 
rechtenraad meldingen van degenen en Werkgroep Situaties
die het slachtoffer van 
mensenrechten- 
schendingen zeggen 
te zijn
2007 Adviescommissie Mensen- Functioneren als denktank Rapporten
rechtenraad voor de Mensenrechtenraad
Landen die een specifiek mensenrechtenverdrag hebben geratificeerd, zijn verplicht 
periodiek aan een verdragscomité (treaty body) te rapporteren over de naleving van dit 
verdrag. De comités bestaan uit onafhankelijke deskundigen. Voorbeelden zijn het VN-
Kinderrechtencomité en het Comité tegen Foltering. 
Voor de SDG’s is onder meer het Comité voor Economische, Sociale en Culturele Rechten 
(CESCR) relevant, dat toeziet op de naleving door de VN-lidstaten van het Internationaal 
Verdrag inzake economische, sociale en culturele rechten. Staten produceren eens 
per 5 jaar een (verplicht) rapport aan het Comité. Het Comité rapporteert daarop zijn 
‘concluding observations’ over de landenrapporten, waarin zorgen en aanbevelingen 
worden opgenomen. Inmiddels is in het CESCR een praktijk gegroeid om standaard aan 
te bevelen dat de landen hun verplichtingen met betrekking tot economische, sociale en 
culturele rechten plaatsen in het kader van Agenda 2030. Daarnaast beveelt het CESCR 
onafhankelijke nationale monitoringsmechanismes aan, evenals het realiseren van de 
196
SDG’s op basis van de principes van participatie, verantwoording en non-discriminatie. 
Ook andere verdragscomités, waaronder het Kinderrechtencomité verwijzen steeds meer 
197
naar de SDGs. Dit kan leiden tot grotere aandacht voor SDG-realisatie en de wijze 
waarop die vanuit mensenrechtenperspectief wordt gemonitord. 
196 Het meest recente rapport betreffende Nederland (6 juli 2017) bevatte in zijn Concluding Observations 
on the sixth Periodic Report on the Netherlands deze aanbeveling als par. 58 (E/C.12/NLD/CO/6).
197 Arts, K. (2019), ‘Children’s rights and the Sustainable Development Goals’, in Kilkelly, U. & Liefaard, T., (eds.), 
(2019), International Human Rights: International Children’s Rights Law, Singapore: Springer, pp. 537-561.
56

mate, binnen de Organisatie voor Europese Veiligheid en Samenwerking (o.a. de Hoge 
Commissaris voor Minderheden). 
IV.1.2 Agenda 2030
Het mondiale toezicht op de voortgang van Agenda 2030 (het zgn. Follow up and 
Review (FUR)-proces) is belegd bij het High Level Political Forum (HLPF) dat valt onder de 
198 
Economische en Sociale Raad van de Verenigde Naties (ECOSOC). De ECOSOC is een 
hoofdorgaan van de VN en coördineert de economische, sociale en milieuactiviteiten 
van alle VN-instellingen. Het HLPF is een intergouvernementeel platform voor alle VN-
lidstaten waarin ook vertegenwoordigers van maatschappelijke organisaties kunnen 
participeren. Het forum deelt informatie en adviseert, maar heeft geen concrete 
mogelijkheden voor besluitvorming of voor directe coördinatie van overheden of VN-
organisaties. Het HLPF komt jaarlijks bijeen en de bevindingen worden vastgelegd in de 
aanbevelingen in de Ministeriële Verklaring. Om de vier jaar is er een bijeenkomst op het 
niveau van staatshoofden en regeringsleiders onder de AVVN. De eerstvolgende vindt 
plaats in september 2019. 
Het HLPF maakt gebruik van een (jaarlijks) SDG-Voortgangsrapport van de VN-Secretaris-
Generaal en van een periodiek (4-jaarlijks) Global Sustainable Development Report (het 
199
eerste in 2016, het volgende in 2019) dat wordt opgesteld door een onafhankelijke 
groep wetenschappers, benoemd door de Secretaris-Generaal. Het zou ook denkbaar 
zijn dat de Voorzitter van ECOSOC een gedetailleerder overzicht van bevindingen en 
conclusies als HLPF-voortgangrapportage uitbrengt maar daarvan is vooralsnog geen 
200 
sprake. Het derde, cruciale instrument van het HLPF is de bespreking van de 
 
nationale rapportages die de lidstaten op vrijwillige basis kunnen indienen. Met deze 
presentaties leggen VN-lidstaten verantwoording aan elkaar af over hoe zij opvolging 
geven aan de agenda. Het doel van deze zogeheten Voluntary National Review is het 
delen van ervaringen in en tussen lidstaten. Vanuit het principe van partnerschap 
dat voor het behalen van de SDG’s is vereist, worden landen gestimuleerd bredere 
maatschappelijke actoren zoals niet-gouvernementele organisaties, bedrijfsleven, 
kennisinstellingen en nationale mensenrechteninstituten te betrekken bij de 
voorbereiding van de vrijwillige landenrapportages. In 2018 besprak het HLPF de 
nationale rapportages van 47 VN-lidstaten. 
De EU-lidstaten trekken gezamenlijk op in het HLPF, bijvoorbeeld in de onderhandelingen 
over de jaarlijkse politieke slotverklaring. Daarin proberen enkele VN-lidstaten telkens 
te heronderhandelen over politiek gevoelige onderwerpen, zoals gendergelijkheid. De EU 
probeert zoveel mogelijk als één front op te trekken. In aanvulling op de nationale SDG-
rapportages van de EU-lidstaten presenteert de Europese Commissie in 2019 tijdens 
de Voluntary National Review voor het eerst een EU-rapportage over de uitvoering van de 
SDG’s.
198 Zie resoluties van de Algemene Vergadering van de VN: A/RES/67/290 (HLPF), A/RES/68/1,  
A/RES/70/1 (par. 74), A/RES/70/299 (FUR) en A/70/684 (rapport Secretaris-Generaal over de Follow 
up and Review).
199 Zie de Annex inzake het Global Sustainable Development Report van de Ministeriële Verklaring van het 
High Level Segment van de Sessie van 2016 van ECOSOC, E/HLS/2016/1 (Annex), par. 2-4 en 7-8.
200 Aldus de Secretaris-Generaal van de VN in zijn rapport inzake het FUR-proces, A/70/684, par. 33-36.
58

In de eerste Nederlandse SDG-rapportage (2017) werd onder een aantal SDG’s ook 
aandacht besteed aan de situatie in Caribisch Nederland. De tweede rapportage (2018)
betrof hoofdzakelijk de stand van zaken in Europees Nederland want ‘[m]omenteel 
zijn er geen werkzaamheden op het gebied van de SDGs opgezet voor de openbare 
lichamen Bonaire, Saba en Sint Eustatius waardoor zij een achterstand hebben op 
204 
de Nederlandse gemeenten qua implementatie van de SDG’s.’ In de derde SDG-
rapportage (2019) wordt de armoedeproblematiek in Caribisch Nederland aangehaald in 
de bijdrage van het College voor de rechten van de mens.
Nederland heeft een lichte nationale coördinatiestructuur voor het nationale SDG-beleid. 
Iedere minister heeft een eigen vakinhoudelijke verantwoordelijkheid voor het behalen 
van de SDG’s. De minister voor Buitenlandse Handel en Ontwikkelingssamenwerking 
ziet als nationale coördinator toe op de onderlinge samenhang die onder meer tot 
uitdrukking komt in de jaarlijkse SDG-rapportage aan de Tweede Kamer.
IV.2 Indicatoren en data  
De 17 SDG’s en 169 subdoelen worden ondersteund door 232 indicatoren. Gezocht is 
naar een omvattend stelsel van indicatoren dat hoogwaardige, toegankelijke, actuele, 
betrouwbare en gedetailleerde informatie zou geven ten behoeve van het meten van 
205
de voortgang bij de realisatie van de doelen. Indicatoren waren een omstreden 
onderdeel van de onderhandelingen over de SDG’s. Dit heeft ertoe geleid dat niet altijd 
de meest accurate of methodologisch beste indicatoren zijn gekozen. Veel van de 
discussies over de SDG-indicatoren zijn vergelijkbaar met die over indicatoren voor het 
meten van mensenrechten. 
Indicatoren zijn van uiteenlopende aard. Kwantitatieve indicatoren vallen grofweg 
samen met cijfers en statistieken. Kwalitatieve indicatoren omvatten meer informatie 
en context. Beide zijn van belang om SDG’s en mensenrechten te meten. Zo kunnen 
kwantitatieve indicatoren bijdragen aan kwalitatieve indicatoren door bepaalde aantallen 
en percentages en daarmee de omvang van iets aan te geven. En omgekeerd kunnen 
kwalitatieve indicatoren context geven aan cijfers en aantallen. Indicatoren kunnen 
voorts worden gecategoriseerd als objectief (gebaseerd op feiten of gebeurtenissen) en 
subjectief (gebaseerd op oordeel en interpretatie). Objectieve indicatoren kunnen worden 
geverifieerd, subjectieve niet.
Het VN Hoge Commissariaat voor de Mensenrechten heeft een mensenrechtenindicator 
omschreven als: 
‘[S]pecific information on the state or condition of an object, event, activity or outcome 
that can be related to human rights norms and standards; that addresses and reflects 
human rights principles and concerns; and that can be used to assess and monitor the 
206
promotion and implementation of human rights.’
Kritiek op de vastgestelde SDG-indicatoren is onder andere dat deze een te beperkte 
204 Kamerstuk, nr. 288, blg-842400, p. 6.
205 United Nations General Assembly, A/RES/70/1, 21 October 2015, par. 74.
206 OHCHR, Human Rights Indicators: A Guide to Measurement and Implementation, 2012, p. 16.
60

bij andere landen. Vooral voor ontwikkelingslanden is de achterstand in capaciteit en 
het gebrek aan informatie om SDG-en mensenrechtenindicatoren te kunnen meten 
groot. Internationaal partnerschap tussen nationale bureaus voor statistiek en binnen 
212
de Inter-agency and Expert Group on SDG Indicators kan bijdragen aan de integratie 
tussen SDG- en mensenrechtenindicatoren en aan kennisuitwisseling op het terrein van 
dataverzameling en statistiek. 
IV.3 Nationale mensenrechteninstituten 
Tot de instanties die een rol kunnen spelen bij het toezicht op de implementatie van de 
SDG’s behoren nationale mensenrechteninstellingen (National Human Rights Institutions, 
afgekort NHRI’s). In de SDG is dit onder meer onderkend door de aanwezigheid van een 
onafhankelijk nationaal mensenrechteninstituut op te nemen als een van de indicatoren 
213
onder SDG16 (Bevorderen van veiligheid, publieke diensten en recht voor iedereen). 
NHRI’s beginnen langzaam maar zeker het belang van de SDG’s voor hun werk te 
e
onderkennen. In 2015 werd tijdens de 12 internationale conferentie van NHRI’s de 
Mérida Declaration on the Role of National Human Rights Institutions in implementing 
214 
the 2030 Agenda for Sustainable Development aangenomen. Deze verklaring stelt 
enerzijds dat het internationale mensenrechtensysteem een belangrijk raamwerk voor de 
uitvoering van de SDG’s is, en anderzijds dat de uitvoering van de SDG’s bijdraagt aan de 
realisatie van de rechten van de mens. 
Een belangrijk aanknopingspunt betreft het beginsel van gelijkheid en non-discriminatie, 
beginselen die ook centraal staan in de SDG’s. Voor nationale mensenrechteninstituten 
behoort dit tot de kern van hun werkzaamheden, ook in Nederland. NHRI’s kunnen 
samenwerken met nationale en lokale overheden om te verzekeren dat de uitvoering van 
de SDG’s op een zo’n transparant en inclusief mogelijke wijze verloopt en dat daarbij de 
mensenrechtelijke verplichtingen waar staten zich aan hebben gecommitteerd niet uit 
het oog worden verloren. 
NHRI’s kunnen assisteren bij het vormgeven en monitoren van nationale indicatoren, 
en bij het verzamelen van data. Zij kunnen daarbij gebruik maken van reeds bestaande 
internationale en regionale rapportage- en monitoringsmethodes op het gebied van 
215
mensenrechten. Daarnaast kunnen NHRI’s een rol spelen in het voeden van het High 
Level Political Forum. Met name in ontwikkelde landen is het van belang dat nationale 
mensenrechteninstituten de nationale uitvoering van Agenda 2030 goed volgen omdat 
deze landen wellicht geneigd zullen zijn om de SDG’s met name vanuit het perspectief 
van internationaal ontwikkelings- en buitenlands beleid te beschouwen.
212 Zie: <https://unstats.un.org/sdgs/iaeg-sdgs/>.
213 Zie ook: United Nations General Assembly, A/RES/70/163, December 2015.
214 The Mérida Declaration, The Role of National Human Rights Institutions in implementing the 
2030 Agenda for Sustainable Development Report DHRI. Zie: <https://nhri.ohchr.org/EN/ICC/
InternationalConference/12IC/Background%20Information/Merida%20Declaration%20FINAL.pdf>.
215 Zie: Danish Institute for Human Rights, Human Rights in Follow-up and Review of the 2030 Agenda for 
sustainable development, May 2015. 
62

V Samenvatting en aanbevelingen
Zeventig jaar geleden – op 10 december 1948 – werd de Universele Verklaring van de 
Rechten van de Mens aangenomen door de lidstaten van de Verenigde Naties. Het was 
het eerste document waarin de ‘inherente waardigheid en onvervreemdbare rechten 
van de mens’ door de internationale gemeenschap werden erkend en bevestigd. De 
Universele Verklaring is geen verplichtend verdrag, maar haar grote betekenis als morele 
en gewoonterechtelijke mensenrechtenstandaard is universeel aanvaard. 
De basis voor de Universele Verklaring werd al zeven jaar eerder gelegd door president 
Franklin D. Roosevelt. In zijn ‘Four Freedoms’-speech schetste hij zijn visie op een 
wereld waarin ieder mens kon rekenen op vrijheid van meningsuiting, vrijheid van 
religie, vrijwaring van gebrek en vrijwaring van angst. Roosevelt zag scherp in dat deze 
vier vrijheden niet van elkaar kunnen worden losgekoppeld. Zonder basisbehoeften 
als voeding en veiligheid heeft de vrijheid van meningsuiting slechts beperkte waarde. 
Andersom is het recht om vrij te kunnen spreken een noodzakelijke voorwaarde om 
sociale en economische rechtvaardigheid op te kunnen eisen. Dit inzicht vond na 
het einde van de Tweede Wereldoorlog zijn weg in de Universele Verklaring van de 
Rechten van de Mens waarin zowel burger- en politieke rechten (art. 1-21) als sociale, 
economische en culturele rechten (art. 22-27) zijn neergelegd. 
De Universele Verklaring van de Rechten van de Mens is de bron van een netwerk 
van juridisch bindende mensenrechtenverdragen waaraan alle staten ter wereld zich 
op een of andere manier hebben gebonden. Samen vormen deze verdragen het 
zogeheten multilaterale mensenrechtenstelsel, waarvan de betekenis niet mag worden 
onderschat. Mensenrechtenverdragen, en de daaruit voorvloeiende uitvoerende nationale 
wetgeving, hebben de rechten en vrijheden van honderden miljoenen mensen overal 
ter wereld zichtbaar en tastbaar gemaakt, hen geholpen zich uit te spreken voor betere 
levensomstandigheden en zichzelf te kunnen zijn en zich te kunnen ontwikkelen. Dit is 
een mondiale verworvenheid die moet worden gekoesterd en verdedigd, zo nodig tegen 
de verdrukking in. 
Tegelijkertijd tonen voortdurende armoede, honger, (economische) ongelijkheid, 
milieuschade, oorlog en geweld op indringende wijze aan dat de verwezenlijking van 
menselijke waardigheid veel meer vergt dan de ondertekening van verdragen waarvan 
de naleving afdwingbaar is in juridische procedures bij een nationale of internationale 
rechterlijke instantie. Waarachtige universaliteit van mensenrechten vereist tevens een 
langdurige en breed gedragen ondersteuning van ontwikkelingsprocessen, internationaal 
en in eigen land. Ontwikkeling is aldus een voorwaarde voor het kunnen realiseren van 
mensenrechten, en mensenrechten zijn noodzakelijk voor ontwikkeling.
Ten onrechte zijn mensenrechten en ontwikkelingssamenwerking lange tijd gescheiden 
beleidsterreinen gebleven. Met name Westerse overheden en mensenrechtenorganisaties 
hebben bovendien lange tijd prioriteit gegeven aan de bevordering van burger- en politieke 
rechten. Hoewel sociale, economische en culturele rechten wel degelijk onderdeel zijn 
van het in verdragen geregelde mensenrechtenstelsel, hebben zij niet altijd de aandacht 
gekregen die zij verdienen. Mensenrechten, waartoe ook milieurechten behoren, zijn 
immers naar hun aard ondeelbaar. Pas vanaf de jaren tachtig van de vorige eeuw is 
geleidelijk meer interactie ontstaan tussen ontwikkelings- en mensenrechtenorganisaties, 
al blijft dit een voortdurende uitdaging. Belangrijke multilaterale spelers zoals de 
64

in internationale verdragen. Besprekingen kunnen plaatsvinden over de manier waarop 
deze mensenrechten in samenhang met de SDG’s kunnen worden verwezenlijkt.
Draagvlak
Agenda 2030 is unaniem aangenomen door de leiders van de VN-lidstaten. De 
legitimiteit van de SDG’s komt voorts tot uiting in de bereidheid van het grote 
aantal landen om vrijwillig te rapporteren aan het High Level Political Forum dat 
toezicht houdt op de voortgang van de SDG’s. Het draagvlak voor het multilaterale 
mensenrechtenstelsel kan worden versterkt door met behulp van de SDG’s de 
mensenrechten een bredere zeggingskracht te geven. De allergrootste problemen waar 
honderden miljoenen mensen mee worden geconfronteerd, zijn ongelijkheid, schrijnende 
armoede en een leven in angst. Het mag dan ook geen verbazing wekken dat zij aan 
een beroep op andere mensenrechten doorgaans niet eens toekomen. Door te werken 
aan een integrale rechtenbenadering van de sociale, economische en milieudimensies 
van duurzame ontwikkeling, kan duidelijk gemaakt worden dat mensenrechten concreet 
bijdragen aan het verbeteren van de dagelijkse levensomstandigheden van burgers en 
kan voor het verwezenlijken daarvan ook draagvlak worden gecreëerd. 
Toezicht en monitoring
Zowel het SDG-proces als het mensenrechteninstrumentarium zijn gericht op het meten 
en beoordelen van geleverde inspanningen en prestaties en op het bij elkaar brengen 
van informatie en data. Nu gebeurt dit nog vaak separaat. Als er meer uitwisseling 
en gezamenlijk gebruik van informatie zou zijn, levert dat naar verwachting meer en 
betere kennis en inzichten op. Integratie van SDG- en mensenrechtendata draagt ook 
bij aan het verlichten van de vele internationale rapportageverplichtingen die Agenda 
2030 en mensenrechtenverdragen met zich meebrengen. Dergelijke verplichtingen 
vormen met name voor landen met een minder goed ontwikkelde overheidsbureaucratie 
een forse belasting. De data en de rapportageverplichtingen creëren echter wel een 
informatiebasis die een regering hoe dan ook moet hebben om zinvol en effectief beleid 
te kunnen maken. De integratie van SDG- en mensenrechtendata en -rapportages 
heeft daarmee een gewenst multipliereffect en kan aldus een flinke impuls geven aan 
nationale probleemanalyse, planning en beleid. 
Op basis van bovenstaande conclusies komt de AIV tot de onderstaande 
beleidsaanbevelingen. Voor iedere aanbeveling wordt een aantal handvatten aangereikt 
om het buitenlandbeleid op deze punten te operationaliseren:
1. INTEGREER HET ONTWIKKELINGS-, MENSENRECHTEN- EN MILIEUBELEID.
Nederland dient in het buitenlandbeleid consequent uit te dragen en in de praktijk 
te brengen dat duurzame ontwikkeling een voorwaarde is voor de verwezenlijking van 
mensenrechten, en dat mensenrechten noodzakelijk zijn voor ontwikkeling. Het behalen 
van de SDG’s vereist een integrale (rechten)benadering van de sociale, economische 
en milieudimensies van ontwikkelingsprocessen. Er bestaat een sterke inhoudelijke 
samenhang en interactie tussen deze dimensies die niet genegeerd kan worden. 
De AIV meent dat het ontwikkelings-, mensenrechten- en milieubeleid van Nederland nog 
kan worden versterkt door er meer samenhang in aan te brengen. Agenda 2030 en de 
duurzame ontwikkelingsdoelen bieden een goed kader om deze integratie te verdiepen. 
Het beleid voor Buitenlandse Handel en Ontwikkelingssamenwerking is reeds expliciet in 
66

3. WERK AAN DE VERBETERING VAN HET TOEZICHT EN DE VERANTWOORDING VAN DE 
  UITVOERING VAN AGENDA 2030. LEG DAARBIJ STEEDS DE VERBINDING MET 
  INTERNATIONAAL ERKENDE MENSENRECHTENINSTRUMENTEN.
Om van Agenda 2030 een succes te maken, is een transparant en eenduidig systeem 
van verifieerbaar toezicht en verantwoording nodig. Juist op dit terrein valt nog veel 
resultaat te boeken. Nederland zou daarin een leidende rol op zich kunnen nemen. 
Nederland dient de Secretaris-Generaal van de Verenigde Naties te vragen om 
voorstellen te doen tot stroomlijning en verlichting van de rapportagelast aan het High 
Level Political Forum en de VN-Mensenrechtenraad. Nederland kan de verwevenheid 
tussen mensenrechten en de SDG’s benadrukken door in de eigen aanbevelingen voor 
de Universal Periodic Review steeds het verband te leggen met Agenda 2030. 
Nederland kan het Advisory Committee van de VN-Mensenrechtenraad vragen om in 
kaart te brengen hoe de internationale beleidscoherentie ten aanzien van de SDG’s kan 
worden bevorderd. Ook dient Nederland te bepleiten dat in de nationale rapportages, 
die ondertekenaars van een mensenrechtenverdrag verplicht zijn uit te brengen, wordt 
ingegaan op relevante SDG’s. 
Nederland zou voorts (financiële, personele) middelen beschikbaar kunnen stellen 
om minder ontwikkelde landen te helpen capaciteit op te bouwen op het gebied van 
dataverzameling, interpretatie van data, en SDG- en mensenrechtenrapportage. Tevens 
kan Nederland nationale mensenrechteninstituten en maatschappelijke organisaties 
ondersteunen om nationale rapportageverplichtingen te verbeteren. 
Nederland kan binnen de Inter-agency and Expert Group on SDG Indicators (IAEG-SDGs) 
voorstellen doen voor de verdere concretisering en operationalisering van de SDG-
indicatoren. Daarbij kan gebruikt gemaakt worden van mensenrechtenindicatoren die 
zijn ontwikkeld om onder meer inclusie, (gender)gelijkheid en non-discriminatie te meten. 
Het Kantoor van de VN-Hoge Vertegenwoordiger voor de Mensenrechten en het EU-
Grondrechtenagentschap bieden expertise op dit terrein.
De AIV verwelkomt de betrokkenheid van het College voor de Rechten van de Mens bij 
het opstellen van de derde SDG-rapportage aan de Tweede Kamer. Deze betrokkenheid 
moet structureel zijn en tevens gelden voor de Voluntary National Review van het 
Koninkrijk der Nederlanden aan het High Level Political Forum. 
4. MAAK DE BESTRIJDING VAN ONGELIJKHEID BINNEN EN TUSSEN LANDEN EEN 
  STRUCTUREEL THEMA VAN INTERNATIONAAL OVERLEG.
De AIV beveelt aan dat Nederland in verschillende internationale fora aandacht vraagt 
voor het thema ongelijkheid. Tijdens het High Level Political Forum op het niveau 
van regeringsleiders in september 2019 kan Nederland een prominent side event 
organiseren met het thema ‘Inkomens- en vermogensongelijkheid en hun relatie met de 
realisatie van de duurzame ontwikkelingsdoelen en mensenrechten’. Nederland kan dit 
doen met een breed partnerschap van een of meerdere gelijkgestemde landen (Noord 
en Zuid), multilaterale organisaties (Wereldbank, ILO), niet-gouvernementele organisaties 
(Oxfam, Transparency International) en multinationale ondernemingen en banken. 
Vervolgens kan Nederland vergelijkbare side events organiseren tijdens bijvoorbeeld de 
Algemene Vergadering van de Verenigde Naties en het jaarlijkse World Economic Forum 
in Davos. 
68

organisaties door overheden – zowel in politiek als in financieel opzicht – tegen te 
gaan. Nederland zou het belang van onafhankelijke maatschappelijke organisaties en 
mensenrechtenverdedigers vaker publiekelijk moeten benadrukken. Ook de Europese 
Commissie moet hiertoe worden aangespoord. 
Hierbij past ook een vergroting van de kennis en capaciteit op ambassades op het gebied 
van mensenrechten en aanvallen op het maatschappelijk middenveld. Nederlandse 
ambassades in landen waar mensenrechtenorganisaties onder vuur liggen, dienen de EU-
richtlijnen voor mensenrechtenverdedigers uit te voeren. Deze richtlijnen zijn gebaseerd op 
VN-Verklaring over Mensenrechtenverdedigers (1998). 
De ondersteuning van maatschappelijke organisaties door het ministerie van 
Buitenlandse Zaken dient strategisch en flexibel te worden ingevuld. Langdurende 
basisfinanciering (in plaats van kortlopende projectfinanciering) verdient daarbij de 
voorkeur. Nederland moet geen maatschappelijke organisaties ondersteunen die door 
repressieve overheden in het leven zijn geroepen.
8. BETREK JONGEREN ACTIEF BIJ DE UITVOERING VAN AGENDA 2030.
Nederland moet zich sterk maken voor een speciaal vertegenwoordiger binnen het VN-
systeem die zich toelegt op aandacht voor de belangen van toekomstige generaties. 
Voortbouwend op een voorstel van de Secretaris-Generaal van de VN (zie hoofdstuk I) 
kan Nederland stimuleren dat het High Level Political Forum voor Agenda 2030 jaarlijks, 
als vast agendapunt, de rechten van toekomstige generaties bespreekt.
De jaarlijkse SDG-rapportage aan de Tweede Kamer bevat een jongerenbijdrage die 
wordt opgesteld door de Nationale Jeugdraad. Het is zonder meer positief dat het 
ministerie van Buitenlandse Zaken hen deze mogelijkheid biedt. De AIV meent evenwel 
dat de Nederlandse overheid veel meer gebruik moet maken van de activerende rol 
die jongeren kunnen spelen bij het realiseren van de SDG’s. Jongerenorganisaties 
zouden standaard betrokken moeten worden bij de Nederlandse beleidsvorming rondom 
Agenda 2030 en inspraak moeten hebben op SDG-relevante beleidsterreinen zoals 
onderwijs, klimaat en duurzame ontwikkeling, gezondheid en gelijkheid. Door jongeren 
een positie aan tafel te garanderen – ook bij vakdepartementen en lagere overheden – 
draagt de overheid bij aan meer kennis en bewustzijn van mensenrechten en duurzame 
ontwikkeling bij nieuwe generaties. 
9. VERSTERK DE COÖRDINATIE EN SAMENHANG VAN DE BINNENLANDSE EN BUITENLANDSE
  SDG-INZET.
De coördinatie van het interne en externe SDG-beleid is belegd bij de minister voor 
Buitenlandse Handel en Ontwikkelingssamenwerking. Dit kan de indruk wekken dat 
Nederland primair een op het buitenland gerichte verantwoordelijkheid voor de uitvoering 
van Agenda 2030 heeft. Echter, Agenda 2030 vraagt om implementatie in alle landen, 
ook in Nederland. De Nederlandse SDG-inzet in het buitenland kan alleen overtuigen als 
Nederland ook zijn eigen huiswerk doet. Dit is een verantwoordelijkheid van de regering 
als geheel. 
In de jaarlijkse SDG-rapportage aan de Tweede Kamer over het behalen van de SDG’s in 
Nederland, moet structureel in een aparte paragraaf aandacht worden besteed aan de SDG-
inspanningen in Caribisch Nederland (Bonaire, Sint Eustatius, Saba), met aandacht voor 
mensenrechten. Caribisch Nederland is een volwaardig deel van Nederland. Desondanks 
70

Bijlage I
Ministerie van Buitenlandse Zaken
Prof. mr. J.G. de Hoop Scheffer
Voorzitter
Adviesraad Internationale Vraagstukken Rijnstraat 8
2515 XP Den Haag
Postbus 20061
Postbus 20061
2500 EB Den Haag
2500 EB Den Haag
Nederland
www.rijksoverheid.nI
Contactpersoon
Lotte Hofste
T 070-3487308
Iotte.hofste@minbuza.nl
Datum
april 2018
Betreft Adviesaanvraag Mensenrechten en de SDG’s
Geachte voorzitter,
Na de Tweede Wereldoorlog een breed
is internationaal
mensenrechteninstrumentarium
gebouwd, met als startpunt de in 1948 door de
Verenigde Naties (VN) vastgestelde de Universele Verklaring voor
de Rechten van
de Mens (UVRM), waarin de universaliteit van mensenrechten
voor het eerst
internationaal
werd bevestigd. Dit luidde een periode van enkele decennia in
waarin mensenrechten steeds beter werden beschermd, onder meer door de
totstandkoming van verschillende juridisch bindende
mensenrechtenverdragen.
Mensenrechten kunnen
echter niet uitsluitend gedragen worden door het recht; zij
dienen verankerd te zijn in de structuren van de samenleving.
De aanname door VN-lidstaten van
de Duurzame Ontwikkelingsdoelen (SDG’s) in
2015
hebben wereldwijd momentum gegenereerd voor duurzame ontwikkeling en
versterkte mondiale samenwerking. De SDGs stellen concrete doelen om een
eind
te maken aan armoede, ongelijkheid en klimaatverandering,
uiterlijk in 2030. Zij
benadrukken
daarbij het belang van rechten, respect en waardigheid en hebben
het overkoepelende principe dat niemand mag worden uitgesloten (leave no one
behind). De grote nadruk op mensenrechten in de SDG’s
(meer dan in de
milleniumdoelstellingen) biedt een goed
houvast voor een politieke en
rechtenbenadering van ontwikkeling waarbij de belangen van burgers centraal
staan.
Respect voor
mensenrechten en voor menselijke vrijheden, zoals neergelegd in
internationale verdragen, zijn belangrijke voorwaarden voor duurzame
ontwikkeling en voor het voorkomen van conflicten. De
SDG-agenda kan niet
succesvol
zijn zonder de naleving van mensenrechten en vice versa. Ook worden
zowel de SDG’s als de mensenrechteninstrumenten door experts gezien als
‘raamwerken’ voor een structurele inzet op de gewelddadig
preventie van conflict.
Beide agenda’s hebben elkaar veel
te bieden.
Specifieke mogelijkheden om mensenrechten te bevorderen via de uitvoering van
de SDG’s en vice versa echter
zijn nog niet systematisch onderzocht. In het licht
van bovenstaande
zou het kabinet het op prijs stellen hierover van de Adviesraad
voor Internationale Vraagstukken (AIV) een advies te ontvangen uiterlijk voor het
einde van 2018, aan de hand van de volgende vragen:
Pagina 1 van 2

Bijlage II
Belangrijke mensenrechtenverdragen
CAT  Convention Against Torture and other cruel, inhuman or degrading  
  treatment or punishment (1984) 
  Verdrag tegen foltering en andere wrede, onmenselijke of onterende   
  behandeling of bestraffing
CEDAW  Convention on the Elimination of all Forms of Discrimination against  
  Women (1979) 
  Verdrag inzake de uitbanning van alle vormen van discriminatie van vrouwen
CERD  Convention on the Elimination of all forms of Racial Discrimination (2006) 
  Verdrag inzake de uitbanning van alle vormen van rassendiscriminatie
CMW  Convention on the protection of the rights of all Migrant Workers and their  
  families (1990) 
  Verdrag inzake bescherming van de rechten van alle migrerende  
  werknemers en hun gezinsleden
CRC  Convention on the Rights of the Child (1989)  
  Verdrag inzake de rechten van het kind
CRC-OP1 Optional Protocol to the Convention on the Rights of the Child (2000) 
  Facultatief Protocol bij het Verdrag inzake de rechten van het kind 
CRPD  Convention on the Rights of persons with Disabilities (2006)   
  Verdrag inzake de rechten van personen met een handicap
DRtD  Declaration on the Right to Development (1986) 
  Verklaring inzake het recht op ontwikkeling
EVRM  European Convention for the Protection of Human Rights and
  Fundamental freedoms (1950)
  Europees Verdrag tot bescherming van de Rechten van de Mens en de
  Fundamentele Vrijheden 
ICPED  International Convention for the Protection of All Persons from Enforced 
  Disappearance (2006)
  Internationaal verdrag inzake de bescherming van alle personen tegen 
  gedwongen verdwijning
IVBPR  International Covenant on Civil and Political Rights (1966)
  Internationaal Verdrag inzake Burgerrechten en Politieke Rechten
IVESCR  International Covenant on Economic, Social and Cultural Rights (1966) 
  Internationaal Verdrag inzake Economische, Sociale en Culturele Rechten 
UVRM  Universal Declaration of Human Rights (1948) 
  Universele Verklaring van de Rechten van de Mens

Bijlage IV
Lijst met afkortingen
AIV   Adviesraad Internationale Vraagstukken
AVVN   Algemene Vergadering van de Verenigde Naties 
BHOS   Buitenlandse Handel en Ontwikkelingssamenwerking
BZ   Buitenlandse Zaken 
CBS   Centraal Bureau voor de Statistiek 
CESCR   VN-Comité voor Economische, Sociale en Culturele Rechten
CMR   Commissie Mensenrechten
COS   Commissie Ontwikkelingssamenwerking
ECOSOC  VN-Economische en Sociale Raad 
ECSR   Europees Comité van Sociale Rechten
EHRM   Europees Hof voor de Rechten van de Mens
EU   Europese Unie
EUROSTAT  European Statistical Office
FAO   Food and Agriculture Organization
FUR   Follow Up and Review
GBVB   Gemeenschappelijk Buitenland- en Veiligheidsbeleid
HLPF   High Level Political Forum
IAEG-SDG  Inter-Agency and Expert Group on Sustainable Development   
   Goals Indicators 
ILO   International Labour Organization 
IMF   Internationaal Monetair Fonds
IMVO   Internationaal Maatschappelijk Verantwoord Ondernemen 
IOB   Inspectie Ontwikkelingssamenwerking en Beleidsevaluatie  
IPCC   International Panel on Climate Change (VN-Klimaatpanel) 
LHBTI   Lesbiennes, homoseksuelen, biseksuelen, transgender- en  
   intersekse personen
MDG   Millennium Development Goal
MPI   Multidimensional Poverty Index
NGO   Niet-gouvernementele organisatie
NHRI   National Human Rights Institutions
OESO   Organisatie voor Economische Samenwerking en Ontwikkeling 
OHCHR   Office of the High Commissioner for Human Rights 
PPP   People, Planet, Profit
SCP   Sociaal en Cultureel Planbureau

Door de Adviesraad Internationale Vraagstukken uitgebrachte adviezen*
  1 EUROPA INCLUSIEF, oktober 1997 
  2 CONVENTIONELE WAPENBEHEERSING: dringende noodzaak, beperkte mogelijkheden, april 1998 
  3 DE DOODSTRAF EN DE RECHTEN VAN DE MENS: recente ontwikkelingen, april 1998 
  4 UNIVERSALITEIT VAN DE RECHTEN VAN DE MENS EN CULTURELE VERSCHEIDENHEID, juni 1998 
  5 EUROPA INCLUSIEF II, november 1998 
  6 HUMANITAIRE HULP: naar een nieuwe begrenzing, november 1998 
  7 COMMENTAAR OP DE CRITERIA VOOR STRUCTURELE BILATERALE HULP, november 1998 
  8 ASIELINFORMATIE EN DE EUROPESE UNIE, juli 1999
  9 NAAR RUSTIGER VAARWATER: een advies over betrekkingen tussen Turkije en de Europese Unie, juli 1999
10 DE ONTWIKKELINGEN IN DE INTERNATIONALE VEILIGHEIDSSITUATIE IN DE JAREN NEGENTIG:  
van onveilige zekerheid naar onzekere veiligheid, september 1999
11 HET FUNCTIONEREN VAN DE VN-COMMISSIE VOOR DE RECHTEN VAN DE MENS, september 1999
12 DE IGC 2000 EN DAARNA: op weg naar een Europese Unie van dertig lidstaten, januari 2000
13 HUMANITAIRE INTERVENTIE, april 2000**
14 ENKELE LESSEN UIT DE FINANCIËLE CRISES VAN 1997 EN 1998, mei 2000
15 EEN EUROPEES HANDVEST VOOR GRONDRECHTEN?, mei 2000
16 
DEFENSIE-ONDERZOEK EN PARLEMENTAIRE CONTROLE, december 2000
17 DE WORSTELING VAN AFRIKA: veiligheid, stabiliteit en ontwikkeling, januari 2001
18 GEWELD TEGEN VROUWEN: enkele rechtsontwikkelingen, februari 2001
19 EEN GELAAGD EUROPA: de verhouding tussen de Europese Unie en subnationale overheden, april 2001
20 EUROPESE MILITAIR-INDUSTRIËLE SAMENWERKING, mei 2001
21 REGISTRATIE VAN GEMEENSCHAPPEN OP HET GEBIED VAN GODSDIENST OF OVERTUIGING, juni 2001
22 DE WERELDCONFERENTIE TEGEN RACISME EN DE PROBLEMATIEK VAN RECHTSHERSTEL, juni 2001
23 COMMENTAAR OP DE NOTITIE MENSENRECHTEN 2001, september 2001
24 EEN CONVENTIE OF EEN CONVENTIONELE VOORBEREIDING: de Europese Unie en de IGC 2004,  
november 2001
25 INTEGRATIE VAN GENDERGELIJKHEID: een zaak van verantwoordelijkheid, inzet en kwaliteit, januari 2002
26 NEDERLAND EN DE ORGANISATIE VOOR VEILIGHEID EN SAMENWERKING IN EUROPA IN 2003:  
rol en richting, mei 2002
27 EEN BRUG TUSSEN BURGERS EN BRUSSEL: naar meer legitimiteit en slagvaardigheid voor  
de Europese Unie, mei 2002
28 DE AMERIKAANSE PLANNEN VOOR RAKETVERDEDIGING NADER BEKEKEN: voors en tegens van  
bouwen aan onkwetsbaarheid, augustus 2002
29 PRO-POOR GROWTH IN DE BILATERALE PARTNERLANDEN IN SUB-SAHARA AFRIKA: een analyse van  
strategieën tegen armoede, januari 2003
30 EEN MENSENRECHTENBENADERING VAN ONTWIKKELINGSSAMENWERKING, april 2003
31 MILITAIRE SAMENWERKING IN EUROPA: mogelijkheden en beperkingen, april 2003
32 Vervolgadvies EEN BRUG TUSSEN BURGERS EN BRUSSEL: naar meer legitimiteit en  
slagvaardigheid voor de Europese Unie, april 2003
33 DE RAAD VAN EUROPA: minder en (nog) beter, oktober 2003
34 NEDERLAND EN CRISISBEHEERSING: drie actuele aspecten, maart 2004
35 FALENDE STATEN: een wereldwijde verantwoordelijkheid, mei 2004**
36 PREËMPTIEF OPTREDEN, juli 2004**
37 TURKIJE: de weg naar het lidmaatschap van de Europese Unie, juli 2004
38 DE VERENIGDE NATIES EN DE RECHTEN VAN DE MENS, september 2004
39 DIENSTENLIBERALISERING EN ONTWIKKELINGSLANDEN: leidt openstelling tot achterstelling?, september 2004

 79 DE ARABISCHE REGIO, EEN ONZEKERE TOEKOMST, mei 2012
 80 ONGELIJKE WERELDEN: armoede, groei, ongelijkheid en de rol van internationale samenwerking,
  september 2012
 81 NEDERLAND EN HET EUROPEES PARLEMENT: investeren in nieuwe verhoudingen, november 2012
 82 WISSELWERKING TUSSEN ACTOREN IN INTERNATIONALE SAMENWERKING: naar flexibiliteit en  
vertrouwen, februari 2013
 83 TUSSEN WOORD EN DAAD: perspectieven op duurzame vrede in het Midden-Oosten, maart 2013
 84 NIEUWE WEGEN VOOR INTERNATIONALE MILIEUSAMENWERKING, maart 2013
 85 CRIMINALITEIT, CORRUPTIE EN INSTABILITEIT: een verkennend advies, mei 2013
 86 AZIË IN OPMARS: strategische betekenis en gevolgen, december 2013
 87 DE RECHTSSTAAT: waarborg voor Europese burgers en fundament van Europese samenwerking,   
januari 2014 
 88 NAAR EEN GEDRAGEN EUROPESE SAMENWERKING: werken aan vertrouwen, april 2014
 
 89 NAAR BETERE MONDIALE FINANCIËLE VERBONDENHEID: het belang van een coherent  
 
internationaal economisch en financieel stelsel, juni 2014
 90 DE TOEKOMST VAN DE ARCTISCHE REGIO: samenwerking of confrontatie?, september 2014
 91 NEDERLAND EN DE ARABISCHE REGIO: principieel en pragmatisch, november 2014 
 92 HET INTERNET: een wereldwijde vrije ruimte met begrensde staatsmacht, november 2014
 93 ACS–EU-SAMENWERKING NA 2020: op weg naar een nieuw partnerschap?, maart 2015 
 94 INSTABILITEIT ROND EUROPA: confrontatie met een nieuwe werkelijkheid, april 2015
 95 INTERNATIONALE INVESTERINGSBESLECHTING: van ad hoc arbitrage naar een permanent 
 investeringshof, april 2015
 96 INZET VAN SNELLE REACTIEMACHTEN, oktober 2015
 97 AUTONOME WAPENSYSTEMEN: de noodzaak van betekenisvolle menselijke controle, oktober 2015**
 98 GEDIFFERENTIEERDE INTEGRATIE: verschillende routes in de EU-samenwerking, oktober 2015
 99 DAADKRACHT DOOR DE DUTCH DIAMOND: ondernemen in het licht van de nieuwe duurzame  
ontwikkelingsdoelen, januari 2016
100 GOED GESCHAKELD? Over de verhouding tussen regio en de EU, januari 2016
101 VEILIGHEID EN STABILITEIT IN NOORDELIJK AFRIKA, mei 2016
102 DE BESCHERMING VAN DE BURGERBEVOLKING IN GEWAPEND CONFLICT: over gebaande paden  
en nieuwe wegen, juli 2016
103 ‘BREXIT MEANS BREXIT’: op weg naar een nieuwe relatie met het VK, maart 2017
104 DE WIL VAN HET VOLK?: erosie van de democratische rechtsstaat in Europa, juni 2017
105 IS DE EUROZONE STORMBESTENDIG?: over verdieping en versterking van de EMU, juli 2017
106 DE TOEKOMST VAN DE NAVO EN DE VEILIGHEID VAN EUROPA, oktober 2017
107 FUNDAMENTELE RECHTEN IN HET KONINKRIJK: EENHEID IN BESCHERMING: theorie en praktijk  
van territoriale beperkingen bij de ratificatie van mensenrechtenverdragen, juli 2018
108 COALITIEVORMING NA DE BREXIT: Allianties voor een Europese Unie die moderniseert  
en beschermt, juli 2018
109 KERNWAPENS IN EEN NIEUWE GEOPOLITIEKE WERKELIJKHEID: hoog tijd voor nieuwe 
wapenbeheersingsinitiatieven, januari 2019
Door de Adviesraad Internationale Vraagstukken uitgebrachte briefadviezen
  1 Briefadvies UITBREIDING EUROPESE UNIE, december 1997
  2 Briefadvies VN-COMITÉ TEGEN FOLTERING, juli 1999
  3 Briefadvies HANDVEST GRONDRECHTEN, november 2000

