 
 
 
 
 
Toetsingskader Risicoregelingen 
Rijksoverheid: Liquiditeitssteun vierde 
tranche aan Sint Maarten 
 
  
 
 

Maarten voor de eerste 6 weken van het eerste kwartaal (1 januari tot 12 februari 
2020). Het voorschot wordt vervolgens verrekend met de nog vast te stellen 
liquiditeitsbehoefte voor het hele eerste kwartaal van 2021. Een overweging voor het 
verstrekken van een voorschot is dat Sint Maarten begin januari 2021 acute 
liquiditeitsnood. Daarbij kan er niet gewacht worden tot de deadline voor het realiseren 
e
van de voorwaarden 3 tranche.  
o De tweede deelbetaling is gelijk aan de totale liquiditeitsbehoefte van het eerste 
kwartaal verminderd met het voorschot. De tweede deelbetaling wordt verstrekt nadat 
het Cft de liquiditeitsbehoefte voor het hele eerste kwartaal heeft vastgesteld, Sint 
Maarten heeft voldaan aan de voorwaarden voor de derde tranche liquiditeitssteun en 
de RMR daartoe een positief besluit neemt.  
 
2. Waarom rekent de centrale overheid het tot haar verantwoordelijkheid om het probleem op te 
lossen? 
• Nederland kan liquiditeitssteun bieden op basis van artikel 36 van het Statuut voor het 
Koninkrijk der Nederlanden, waarin wordt bepaald dat landen binnen het Koninkrijk der 
Nederlanden elkaar hulp en bijstand verlenen. Vanuit die solidariteit hebben we Sint Maarten 
de afgelopen periode als partner binnen het Koninkrijk zoveel mogelijk bijgestaan. 
 
3. Is het voorstel voor de risicoregeling: 
a) ter compensatie van risico’s die niet in de markt kunnen worden gedekt, en/of 
• Het dekken in de markt zou betekenen dat Sint Maarten op eigen initiatief financiering 
aantrekt op de kapitaalmarkt. De verwachting is dat Sint Maarten op de internationale 
kapitaalmarkt met een hoge rente wordt geconfronteerd mede door de huidige staat van de 
overheidsfinanciën op Sint Maarten. Het aantrekken van dergelijke leningen heeft een negatief 
effect op de schuldhoudbaarheid door de hogere rentelasten. Voor de leningen geldt het kader 
van de Rijkswet financieel toezicht Curaçao en Sint Maarten (Rft) en artikel 29 van Statuut 
voor het Koninkrijk de Nederlanden. 
b) het beste instrument waarmee een optimale doelmatigheidswinst kan worden bewerkstelligd 
ten opzichte van andere beleidsinstrumenten? Maak een vergelijking met alternatieve 
beleidsinstrumenten. 
• Een alternatief beleidsinstrument is het verstrekken van een gift in tegenstelling tot een 
lening. Dit doet echter geen recht aan de eigen verantwoordelijkheid die de regering van Sint 
Maarten draagt voor de staat van de economie.  
• Een alternatief beleidsinstrument is het verstrekken van een lening zonder hervormingen als 
voorwaarden op te nemen voor die lening. Hierdoor wordt echter het verdienvermogen en 
daarmee ook de houdbaarheid van overheidsfinanciën van Sint Maarten niet vergroot. Een 
ander instrument is een rentedragende lening. De RMR heeft evenwel besloten om omwille van 
de budgettaire druk op Sint Maarten geen rente op te leggen, ook omdat Nederland de 
middelen kon aantrekken tegen een negatieve rente.  
 
4. Op welke wijze wordt het nieuw aan te gane risico gecompenseerd door risico’s vanuit andere 
risicoregelingen binnen de begroting te verminderen? 
• Er is geen andere risicoregeling om de bedoelde compensatie te leveren. Hiertoe was ook 
geen gelegenheid gezien het acute karakter van de hulp. Over 2 jaar wordt de mogelijke 
herfinanciering van de lening bekeken. Door het verstrekken van de liquiditeitstranches 
worden evenwel impliciet de wanbetalingsrisico’s op andere leningen die Nederland heeft 
uitstaan bij Sint Maarten verkleind.  
 
 
 
 
 

bevoegdheden over te nemen die bij de organen van de landen berusten. De COHO 
ondersteunt Sint Maarten bij het doorvoeren van structurele hervormingen. 
• Deze hervormingen hebben tot doel de financiële, economische, institutionele en 
maatschappelijke weerbaarheid van de landen dusdanig te versterken, zodat zij beter in 
staat zullen zijn om externe schokken zelfstandig op te vangen. Deze hervormingen hebben 
als doel de totale economische situatie voor de lange termijn te verbeteren, hierdoor wordt 
het wanbetalingsrisico verkleint. Over twee jaar wordt bezien of er eventueel verlenging van 
de leningen (mogelijk tegen andere leenvoorwaarde) plaatsvindt. Daarbij is het mogelijk 
dat door eventuele verlenging van de looptijden van de leningen de leningen een langer 
looptijd kennen dan die van de COHO. Op dat moment wordt ook bekeken hoe de risico’s 
na het voortbestaan van de COHO worden gemitigeerd. 
 
 
7. Bij complexe risico's: hoe beoordeelt een onafhankelijke expert het risico van het voorstel en 
de risicobeheersende en risicomitigerende maatregelen van Rijk? 
• De adviseur voor de RMR voor het financieel toezicht is het Cft. 
• Het Cft heeft getoetst en geadviseerd op basis van de uitvoeringsrapportages van Sint 
Maarten. 
• Het Cft heeft geen oordeel over de risico’s voor het Rijk, noch over de voorziening tot 
risicocompensatie. 
Vormgeving 
8. Welke premie wordt voorgesteld en hoeveel wordt doorberekend aan de eindgebruiker? Is deze 
premie kostendekkend en marktconform. Zo nee, hoeveel budgettaire ruimte wordt het door 
het vakdepartement specifiek ingezet? 
• De liquiditeitslening wordt verstrekt tegen een rentetarief van 0%. In dit tarief zit een 
risicopremie verwerkt, gelet op het negatieve rentetarief dat Nederland momenteel betaalt 
bij de emissie van nieuwe schuldtitels. 
 
9. Hoe wordt de risicovoorziening vormgegeven? 
• Er is momenteel geen sprake van een begrotingsreserve. Mede gelet op de 
onvoorspelbaarheid van de covid-19 pandemie, is ervoor gekozen alle liquiditeitslening tot 
april 2022 te laten lopen. Alsdan wordt beoordeeld of en zo ja op welke wijze de lening zal 
worden geherfinancierd, eventueel met een bijbehorende begrotingsreserve.  
 
10. Welke horizonbepaling wordt gehanteerd (standaardtermijn is maximaal 5 jaar)? 
• De lening heeft de vorm van een renteloze bulletlening en loopt in april 2022 af. Dit 
betekent dat er gedurende deze periode geen sprake is van rente en 
aflossingsverplichtingen. Alleen aan het einde van de termijn zou deze lening moeten 
worden afgelost. Het Cft heeft geadviseerd de lening na deze periode van twee jaar te 
herfinancieren en dan om te zetten in een sinking bond. Zo kan over twee jaar de totaal 
gegeven liquiditeitssteun geherfinancierd worden waarbij op dat moment de passende 
aflossingstermijnen en overige voorwaarden kunnen worden bepaald. Vanzelfsprekend zal 
te zijner tijd hierover het Cft om advies worden gevraagd. 
• Volgens het Nederlandse kabinet kan Sint Maarten de huidige crisis niet te boven komen 
zonder een substantiële versterking van de reeds vóór de crisis bestaande kwetsbare 
economische structuur van het land. Nederland heeft bij de tweede tranche reeds 
aangekondigd dat structurele hervormingen over de volle breedte van de economie 
noodzakelijk zijn en als voorwaarde zullen worden verbonden aan verdere liquiditeitssteun. 
Nederland zal Sint Maarten hierbij ook bijstaan. De inzet van deze exercitie is dat de 
economie van Sint Maarten in 2027 zodanig versterkt is dat het land zijn autonomie kan 
dragen. 
 
 

