 
 
 
 
 
Toetsingskader Risicoregelingen 
Rijksoverheid: Omzetting van de in 
oktober 2020 verlopen bulletlening aan 
Sint Maarten 
 
  
 
 

• Een alternatief beleidsinstrument is kwijtschelding van de lening in tegenstelling tot 
omzetting daarvan. Dit doet echter geen recht aan de eigen verantwoordelijkheid die de 
regering van Sint Maarten draagt voor de staat van de economie.  
• Een alternatief is ingebrekestelling van Sint Maarten door Nederland en de lening direct 
opeisen. Hierdoor raakt Sint Maarten in default. Dit verzwakt het verdienvermogen en 
daarmee ook de houdbaarheid van overheidsfinanciën van Sint Maarten, en heeft mogelijk 
negatieve uitstralingseffecten richting externe partijen. 
• Een ander instrument is omzetting met een positief rentepercentage in plaats van een 
nihil rentepercentage. De RMR heeft evenwel besloten om omwille van de budgettaire 
druk op Sint Maarten geen rente op te leggen, ook omdat Nederland de middelen kon 
aantrekken tegen een negatieve rente.  
 
4. Op welke wijze wordt het nieuw aan te gane risico gecompenseerd door risico’s vanuit andere 
risicoregelingen binnen de begroting te verminderen? 
• Er is geen andere risicoregeling om de bedoelde compensatie te leveren.   
 
Risico’s en risicobeheersing 
5. Wat zijn de risico’s van de regeling voor het Rijk: 
a. Wat is het totaalrisico van de regeling op jaarbasis? Kent de regeling een totaalplafond? 
• De omzetting betreft een lening met een nominale waarde van € 24,9 mln. Daarbij is er 
geen sprake van het verstrekken van additionele middelen maar een omzetting van een in 
10-10-‘10 verstrekte lening aan Sint Maarten.  
• De omzetting geschiedt in ANG, waardoor er door Nederland een wisselkoersrisico wordt 
gelopen, aangezien de begroting in euro’s is.  
b. Hoe staan risico en rendement van de regeling tot elkaar in verhouding? 
• Sint Maarten heeft al geruime tijd een kwetsbare economische structuur waardoor de 
economie het afgelopen decennium wordt gekenmerkt door een lage economische groei. 
In combinatie met zwak financieel economisch beleid zijn de overheidsfinanciën sterk 
verslechterd. De Covid-19 pandemie heeft de problemen die er waren alleen maar 
verergerd. Sinds 10-10-‘10 loopt de schuldquote van Sint Maarten op. In 2019 was de 
3
schuldquote 51% van het bruto binnenlandsproduct (bbp). Naar verwachting stijgt de 
schuldquote mede door de Covid-19 pandemie tot 91% in 2020. Dit is ver boven de 
kritieke grens van 55% die het Internationaal Monetair Fonds adviseert voor de Caribische 
regio.  
• De minister-president van Sint-Maarten en de staatssecretaris van Binnenlandse Zaken en 
Koninkrijksrelaties hebben een overeenkomst getekend welke de regeringen van Sint 
Maarten en Nederland (juridisch) bindt aan de uitvoering van de hervormingsmaatregelen 
in het landspakket Sint Maarten. Deze maatregelen zijn o.a. gericht op het vergroten van 
de terugbetaalcapaciteit van Sint Maartense regering. Een voorbeeld van dergelijke 
maatregelen is het substantieel verlagen van de personeelslasten van de (semi)publieke 
sector. De omzetting van de in oktober 2020 afgelopen bulletlening (uit 10-10-’10) verlicht 
de korte termijn druk op de overheidsfinanciën en sorteert voor op deze toekomstige 
vergroting van de terugverdiencapaciteit. Door omzetting wordt namelijk ruimte gecreëerd 
voor Sint Maarten om op een later stadium alsnog te voldoen aan de financiële verplichting 
aan Nederland. In dit latere stadium zal Sint Maarten namelijk naar verwachting ook een 
grotere terugbetaalcapaciteit hebben.  
c. Wat is de inschatting van het risico voor het Rijk in termen van waarschijnlijkheid, impact, 
blootstellingduur en beheersingsmate? 
                                                
3
 https://www.tweedekamer.nl/sites/default/files/atoms/files/rapport_-_kleine_eilanden_grote_uitdagingen_-
_eba_-_13052020.pdf 
 
 

11. Wie voert de risicoregeling uit en wat zijn de uitvoeringskosten van de regeling? 
• De omzetting wordt uitgevoerd door het Agentschap van het ministerie van Financiën in 
opdracht van het ministerie van BZK. De uitvoeringskosten die hiermee gepaard gaan zijn 
zeer beperkt en maken onderdeel uit van de reguliere apparaatskosten.    
 
12. Hoe wordt de regeling geëvalueerd, welke informatie is daarvoor relevant evaluatie en hoe 
wordt een deugdelijke evaluatie geborgd? 
• De rol van het Cft blijft onverminderd van kracht. Dit houdt in dat het Cft de RMR tijdig 
informeert over de financiële situatie van de landen. De risicoregeling wordt in het jaar dat 
de lening afloopt (looptijd 15 jaar), geëvalueerd. 
 
 
 
 

