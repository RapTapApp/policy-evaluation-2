Samenvatting
Vrouwen van de Nederlandse Antillen,  
Naar een betere toekomst
De positie van de Antilliaanse en Arubaanse vrouw in het heden, verleden en 
in de toekomst
Sociaal-historisch en empirisch onderzoek
Aan de slag met sterke vrouwen in het 
Koninkrijk
Onderzoek beleid & praktijk
 
 
 
1

In het kader van het initiatief Sterke Vrouwen van het Koninkrijk zijn in opdracht van het 
ministerie van Binnenlandse Zaken en Koninkrijksrelaties door de Universiteit van de 
Nederlandse Antillen twee onderzoeken uitgevoerd rond het thema ‘versterking van de 
positie van de alleenstaande moeder’. Het gaat om een sociaal-historisch en empririsch 
onderzoek “Vrouwen van de Nederlandse Antillen, Naar een betere toekomst” en een 
onderzoek naar beleid en praktijk “Aan de slag met sterke vrouwen in het Koninkrijk”. 
Hierna treft u de samenvatting van beide onderzoeken. 
3

Samenvatting sociaal-historisch 
en empirisch onderzoek
“Vrouwen van de Nederlandse Antillen, Naar een betere toekomst”
In deze studie over Antilliaanse en Arubaanse gezinsontwikkeling staat de positie van 
de moeder centraal. In veel gezinnen is zij de enige ouder die de opvoeding van de 
kinderen draagt. Deze studie laat zien dat een dergelijke positie de vrouw vaak kracht 
geeft. Na de geboorte van haar eerste kind krijgt haar leven een duidelijker focus en 
doel. Afhankelijk van de aanwezige randvoorwaarden betekent dit veelal ook het begin 
van een verdere persoonlijke ontwikkeling van de vrouw. 
Opzet en globale observaties
Dit rapport start met een beschrijving van de gezinsontwikkeling in de Nederlandse 
Antillen en Aruba in historisch perspectief. Mede op basis van observaties uit dit 
literatuuronderzoek is vervolgens met ruim 60 Antilliaanse en Arubaanse vrouwen in 
Nederland en in de Nederlandse Antillen en Aruba gesproken over hun positie als 
alleenstaand moeder. Zodoende is inzicht verkregen in hun ervarings- en belevings-
wereld, hun keuzes en beperkingen, hun kwetsbaarheid en hun kracht. 
De eerste vraag in dit onderzoek betreft de invloed van het verleden op de hedendaagse 
Antilliaanse en Arubaanse moeder. De vrouwen in ons onderzoek blijken zich in het 
algemeen zelf niet zo bewust van het verleden en zien dat als gemis. Bij een aantal 
vrouwen is het bewustzijn groter, en wordt over een positieve invloed van rolmodellen 
gesproken. De soms veronderstelde directe relatie tussen het slavernijverleden en de 
huidige man-vrouw verhoudingen wordt bij de hier onderzochte doelgroep niet 
aannemelijk gemaakt. Wel zien we dat migratiepatronen uit het recente en een verder 
verleden duidelijk van invloed zijn geweest op de gezinsontwikkeling in de 
Nederlandse Antillen en Aruba.
Inzicht in de matrifocale aard van Antilliaanse en Arubaanse familiepatronen is vooral 
van betekenis voor het begrijpen van de sociale steunfunctie in en rond de moeders. 
Van ‘alleenstaande moeders’ kan feitelijk niet gesproken worden. Eerder is sprake van 
fluïde familieverbanden. Deze studie laat zien dat het duiden van deze gezins-
samenstelling als (per definitie) problematisch niet gegrond is en ook niet bijdraagt 
aan het verbeteren van kwetsbare situaties rond deze gezinssamenstelling. 
Onvoldoende inkomen en een daarmee samenhangend tekortschietend opleidings-
niveau zijn vaker oorzaak van problemen, in welke gezinssamenstelling dan ook.
5

gebrekkig en negatief zelfbeeld. Pas wanneer dit ontwikkeld zou zijn tot een zeker 
niveau, kan een volgende stap naar persoonlijke groei mogelijk worden.
De keuze om zelfstandig te wonen is een duidelijke wens van veel vrouwen, vooral op 
Curaçao en Aruba. In Nederland komt uit de interviews duidelijk naar voren dat het 
zelfstandig wonen van alleenstaande Antilliaanse en Arubaanse moeders niet altijd de 
gewenste situatie is. Hier ontbreekt vaak een alternatief voor. Opvallend is dat de 
partnerkeuze, maar ook de keuze om te migreren, nergens als een ‘major life event’ 
lijkt te worden beschouwd. De kwestie rond partnerkeuze lijkt sterk beïnvloed door de 
algemene notie dat mannen zich toch niet binden. Er is wel een sluimerend ideaal bij 
respondenten van een kerngezin met man en kinderen, maar dit wordt weer 
gemakkelijk losgelaten en maakt plaats voor de realiteit van alledag. Veel vrouwen 
kiezen op een gegeven moment bewust voor een leven zonder man. Het geeft trots en 
waardering van de gemeenschap dat ze het alleen redden.
Zelfredzaamheid en randvoorwaarden
Als moeders van eenoudergezinnen eenmaal keuzemogelijkheden krijgen en zien, 
blijkt dat zij die kansen ook zoeken en grijpen. In hun verhalen vertellen veel oudere 
respondenten trots dat ze het toch gered hebben. Hun opleiding- het verder 
ontwikkelen van hun capaciteiten - heeft hier het meest aan bijgedragen. Diverse 
vrouwen hebben met kleine kinderen toch een HBO of WO opleiding weten te 
voltooien. 
In Nederland geven de geïnterviewde vrouwen aan dat zij het moeilijk vinden dat er 
druk staat op het (snel) zelfredzaam worden. Bij vrouwen in hulpverleningssituaties 
staat het op een heel basaal niveau vormen van een eigen huishouding vaak centraal. 
In de Antillen en Aruba kent de samenleving nog tot op zekere hoogte de familiale en 
‘next to kin’ wederkerigheid. Als het moet, levert ieder zijn of haar materiële en 
immateriële bijdrage aan de (groot)huishouding, waardoor het niet nodig is dat 
iemand leert om een gehele huishouding zelfstandig te runnen. In Nederland is dit  
een eerste vereiste, anders redt men het noch op korte noch op langere termijn. 
Naast capaciteiten om een huishouding zelfstandig te voeren, opleidingen te volgen en 
een baan te vinden, vertellen de respondenten dat ze hun opvoedingscapaciteiten een 
cruciale factor vinden in hun zelfredzaamheid en in hun krachtig zijn. Respondenten 
ontlenen hun kracht aan het succes van de kinderen. Het zijn vrouwen die het hebben 
gered en onder zeer zware omstandigheden toch hun kind goed hebben opgevoed. Het 
onvoorwaardelijk van hun kind blijven houden, in contact met het kind blijven en voor 
hun kind blijven staan, zien ze daarbij als essentieel. 
7

Samenvatting Onderzoek Beleid 
& Praktijk
“Aan de slag met sterke vrouwen in het Koninkrijk”
Beleid Nederlandse Antillen en Aruba
Uit de beleidsanalyse blijkt dat er op de meeste eilanden in strikte zin geen beleid 
bestaat om alleenstaande vrouwen te ondersteunen. Dit neemt niet weg dat er vanuit 
de overheid wel degelijk beleidsinitiatieven genomen zijn. Op elk eiland heeft de 
ondersteuning van vrouwen een plek gekregen. Soms geïnstitutionaliseerd in de vorm 
van een Bureau Vrouwenzaken (Curaçao) of de Women’s Desk (Statia en Sint Maarten). 
Veel vaker echter in de vorm van ambulante dienstverlening bij bestaande diensten als 
Sociale Zaken en de GGD (Aruba en Saba).
Het verschil tussen de Beneden- en Bovenwinden lijkt te zijn dat de problematiek van 
alleenstaande vrouwen op de Benedenwinden meer erkenning heeft gekregen.
Met name op de Bovenwinden is het van belang om rekenschap te geven van het feit 
dat migranten een dominante plaats hebben in de samenleving. In het nadenken over 
verdere ondersteuning van (jonge) alleenstaande moeders zal de diversiteit van 
herkomst van de vrouwen en de daarmee samenhangende specifieke omstandigheden 
(taal, inburgering, integratie) een plaats moeten krijgen.
Aandacht verdient tot slot het feit dat er verschillende samenwerkingsprogramma’s 
bestaan op sociaal gebied die mede de beleidsagenda bepalen op de eilanden (SEI op 
alle eilanden, AMFO). Voor de BES-eilanden geldt dat de band richting 
rijksdepartementen nog niet geheel uitgewerkt is. De verwachting is echter dat 
beleidsprioriteiten vanuit Nederland zich meer zullen laten gelden op de BES-eilanden 
dan voorheen.
Instellingen, programma’s en interventies Nederlandse Antillen en Aruba
Voor alle eilanden geldt dat er nauwelijks projecten gevonden zijn die zich specifiek 
richten op moeders en/of vrouwen. Op de Bovenwinden zijn de schaalgrootte en 
beschikbare middelen van invloed. De doelgroep is vaak klein en de middelen van 
NGO’s beperkt, waardoor er eerder voor een generieke aanpak gekozen wordt. Op de 
Benedenwinden zien we vaker dat er sprake is van een bewuste keuze.
Bij de meeste interventies ligt de nadruk op de (potentiële) tienermoeder en de 
preventieve aanpak: voorkomen dat vrouwen keuzes maken die negatief voor hen 
kunnen uitpakken.
9

Algemeen
Verwerk narratieve methodes in de interventies. Uit het voorgaande empirische 
onderdeel van dit onderzoek is naar voren gekomen dat het stilstaan bij de levensloop 
en het bespreken van levensloopkeuzes voor de geïnterviewde vrouwen als zeer prettig 
en stimulerend werd ervaren. Door de vraagstelling in de interviews werden de 
vrouwen gedwongen om de losse elementen van hun leven in perspectief te zien, 
waardoor zij zelf nieuwe inzichten verkregen. In de sociale wetenschap is dat geen 
nieuw fenomeen. Gebaseerd op deze ervaringen is de zogenaamde narratieve methode 
ontwikkeld – interventies die vertrekken vanuit ‘het verhaal’ van de cliënt en veel 
ruimte laten voor het vertellen en interpreteren. Niet een diagnostische formulering is 
het vertrekpunt van de hulpverlening, maar het door de vrouw vertelde verhaal. Juist 
gezien de sterke traditie van verhalen vertellen in het Caribisch gebied – neem de 
functie van de Nanzivertellingen – wordt vermoed dat de verwerking van narratieve 
methodes in interventies van grote waarde kan zijn voor Antilliaanse en Arubaanse 
vrouwen.
Geef ruimte voor traumaverwerking. Bij de bespreking van het empirisch onderzoek 
in een paneldiscussie met experts op Curaçao (september 2009) kwam een ander 
kansrijk element naar voren. Meerdere van de aanwezige experts gaven aan dat zij in 
veel hulpverleningstrajecten een eerste stap noodzakelijk achten waarin stilgestaan 
wordt bij traumaverwerking. Door het verleden een plaats te geven, komen de vrouwen 
weer open te staan voor nieuwe initiatieven voor de toekomst. Veel vrouwen dragen 
moeilijke ervaringen met zich mee, zoals misbruik in de familie, waarbij de dader zich 
nog in de omgeving bevindt. Bij de Nederlandse Antilliaanse en Arubaanse vrouwen 
weten wij dat misbruik bij een deel van de vrouwen in de hulpverlening een reden is 
geweest voor de verhuizing naar Nederland. Het stilstaan bij deze achtergrond en het 
bieden van ruimte voor vergeving van de dader is in deze gevallen essentieel. Gezien de 
waarde die de vrouwen hechten aan geloof en religie ligt een samenwerking met 
kerkgenootschappen voor dit aspect voor de hand. Op Bonaire zou de hulpverlening 
hier in de praktijk al mee werken.
Nederlandse Antillen en Aruba
Op de Nederlandse Antillen en Aruba is het van belang rekening te houden met de 
volgende zaken.
Houdt rekening met de interrelaties tussen jonge moeders. Op de Nederlandse 
Antillen en Aruba geldt vaak dat moeders elkaar kennen en regelmatig ook een partner 
‘delen’ of ‘gedeeld hebben’. Dat zorgt voor een onwenselijke dynamiek in werkgroepen 
en vaak ook tot uitval. Heb hier aandacht voor, ga in beperkte mate de ‘antecedenten’ 
van de moeders na en wees scherp en daadkrachtig wanneer een dergelijke interrelatie 
zich voordoet.
11

kunnen. Op de Antillen is er sprake van een collectieve zelfredzaamheid en in 
Nederland van individuele zelfredzaamheid. Om dit cultuurverschil te overbruggen, 
zouden interventies zich meer kunnen richten op het ‘samen doen’ en minder op de 
individuele zelfredzaamheid. Hierbij speelt het opbouwen van een community een rol. 
Deze community kan de collectieve zelfredzaamheid mogelijk maken en vergroot de 
leefwereld en referentiekaders van de vrouwen. 
Verbeter de informatievoorziening. De doelgroep weet niet altijd wat mogelijk is in 
Nederland en bij welke hulpverleningsinstellingen zij terecht kunnen. 
Informatievoorziening is daarom van belang, waarbij rekening gehouden moet 
worden met de specifieke eigenschappen van de doelgroep. 
Zorg dat de eerste levensbehoeften op orde zijn. Een dak boven je hoofd en brood 
op de plank. Het belang van capability building voor deze doelgroep, zoals in het werk 
van Martha Nussbaum is betoogd en toegelicht in het vorige deel van dit onderzoek, 
zien we in dit veldonderzoek nadrukkelijk terug. Mensen kunnen zichzelf moeilijk 
ontwikkelen wanneer er onzekerheden zijn in de basisbehoeften.
Zorg voor continuïteit voor de cliënt. Nederlandse interventies zijn gebonden aan 
tijdelijke (project)financiering en dit leidt tot kortdurende interventies. De tijdelijke 
financiering van projecten heeft, zoals door Daniel Giltay Veth beschreven, 
een ‘projectencarrousel’ opgeleverd. In het kader van levenslang en levensbreed leren 
en het gemis van een netwerk, zou begeleiding van de doelgroep voor een langere 
periode ten goede komen aan de ontwikkeling van de vrouw. Zorg daarom dat zij voor 
een langere periode iemand heeft om mee te reflecteren en nieuwe kansen te 
ontdekken.
Elementen voor kansrijke interventie voor de thema’s zelfbeeld, 
empowerment en zelfredzaamheid
Zelfbeeld en Levensloop
We constateren dat de situatie op de Bovenwinden en op Bonaire zorgelijk is en dat 
steunfuncties vaak ontoereikend zijn. Dat zien we ook vaak terug in het gemis aan 
beleid. Inrichting van beleid per eiland lijkt hier nog een stap te ver. Zowel praktisch 
gezien de geringe schaalgrootte als sociaal cultureel gezien het bespreekbaar maken 
van dit onderwerp. Zinvol lijkt om de relatie met uitvoeringsinstanties die het veld 
kennen, te intensiveren en te verbreden. Deze organisaties kennen het veld en 
verrichten vaak pionierswerk. Op basis van bevindingen uit deze groepen kan de 
overheid voor de middellange termijn beleid ontwikkelen dat beter aansluit bij deze 
doelgroep. 
13

Tot slot: het verschil in beleidscultuur
Het verschil in beleidscultuur tussen de Nederlandse Antillen en Aruba enerzijds en 
Nederland anderzijds is groot. De politieke horizon waartegen het beleid geschreven 
wordt, is in Nederland op twee manieren sterk van invloed:
Beleid in Nederland is probleemgestuurd beleid en het krappe tijdpad waarbinnen 
successen geboekt moeten worden (4 jaar), legt een druk op de uitvoeringspraktijk en 
kan continuïteit en een adequate leercurve in de weg staan. 
In de Nederlandse Antillen en Aruba zijn de lijnen tussen bestuur, beleid en uitvoering 
door de schaalgrootte veel korter. De beleidsruimte is kleiner. Wat de verschillende 
uitvoeringsorganisaties doen, wordt bepaald door een combinatie van jarenlange 
praktijkervaring en de sturing door de gedupeerde en zijn beleidsmakers. Het omzetten 
van beleid in een klinkende, vernieuwende aanpak is minder aan de orde, en de 
neiging om te documenteren minder groot. 
De tijdelijke financiering van projecten en interventies heeft in Nederland een 
projectencarrousel opgeleverd. Op basis van deskresearch en seminars zijn voldoende 
elementen geïdentificeerd die interventies voor de alleenstaande Antilliaanse en 
Arubaanse moeders kansrijk maken. Effectieve interventies zijn er volop. De 
Nederlandse Antillen en Aruba zitten niet op eenzelfde projectencarrousel te wachten. 
Uitwisseling van kennis en informatie tussen de verschillende delen van het Koninkrijk 
en tussen de eilandgebieden onderling zou een positieve input aan de verduurzaming 
van de interventies kunnen leveren. 
15

