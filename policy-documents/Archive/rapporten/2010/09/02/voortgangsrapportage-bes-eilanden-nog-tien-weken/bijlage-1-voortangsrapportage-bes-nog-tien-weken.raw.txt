       Commissaris voor Bonaire,  
Sint Eustatius en Saba 
 
H.G.J. Kamp 
 
 
 
 
Kralendijk, 3 augustus 2010  
 
 
 
Voortgangsrapportage Nog tien weken  
 
Op 7 december 2009 deed ik u mijn eerste voortgangsrapportage 
‘Halverwege’ toekomen. Nu de datum van 10 oktober 2010 nadert waarop 
de prachtige eilanden Bonaire, Sint Eustatius en Saba deel gaan uitmaken 
van het Nederlandse staatsbestel, bied ik u mijn tweede voortgangs-
rapportage ‘Nog tien weken’ aan. 
 
Ik hoop dat uit deze rapportage naar voren komt dat in de kantoren van de 
Nederlandse rijksoverheid op Bonaire, Sint Eustatius en Saba met grote inzet 
wordt gewerkt door de kwartiermakers van de ministeries, de medewerkers 
van het RSC en de leden van mijn staf. Wij doen dat in de overtuiging dat 
het Europese Nederland en ‘onze’ drie Caribische eilanden meerwaarde voor 
elkaar hebben. 
 
Graag spreek ik mijn waardering uit voor de bestuurders en de ambtelijk 
medewerkers van de drie eilanden. Vertegenwoordigers van alle 
Nederlandse departementen werken op Bonaire, Sint Eustatius en Saba aan 
in totaal 96 projecten, met de ambitie die in korte tijd te realiseren. Dat legt 
een ongekende druk op degenen die politieke en ambtelijke 
verantwoordelijkheid dragen op de eilanden. Hun medewerking en 
betrokkenheid is immers onontbeerlijk voor het welslagen van die projecten. 
Desondanks worden wij steeds op constructieve wijze tegemoet getreden. 
 
Taakverdeling 
In april 2010 bleek het mogelijk overeenstemming te bereiken met het 
bestuurscollege van Bonaire over de verdeling van de overheidstaken tussen 
het eilandsbestuur en Nederland en over enkele andere onderwerpen. Dit 
 1 

Het RSC zal als werkgever gaan optreden voor alle rijksambtenaren op 
Bonaire, Sint Eustatius en Saba. In totaal gaat het om circa 600 
formatieplaatsen, waarvoor de departementen de zogeheten organisatie- en 
formatierapporten hebben opgesteld. De vakbonden hebben met deze 
rapporten ingestemd en de departementen werken inmiddels aan de verdere 
uitwerking. 
Van het land Nederlandse Antillen en de drie eilanden komen ongeveer 400 
medewerkers over, die per 10 oktober 2010 zullen worden aangesteld als 
rijksambtenaar BES van het RSC. Een wervingscampagne is gestart om de 
resterende (ruim 200) vacatures eveneens per transitiedatum vervuld te 
krijgen. De werving van nieuwe medewerkers richt zich in het bijzonder op 
personen die op de Nederlandse Antillen wonen of hier geboren zijn en nu in 
Nederland wonen. Gebleken is dat het niet eenvoudig is om voor de 
vacatures geschikte kandidaten te vinden, al is het maar omdat de opbouw 
van de Nederlandse overheid niet ten koste mag gaan van de ambtelijke 
personeelsbezetting van de eilandsoverheden.  
 
De grotere departementale eenheden krijgen dan wel behouden hun eigen 
huisvesting op de drie eilanden. Gedacht kan worden aan bijvoorbeeld de 
belastingdienst, de politie, de brandweer en de douane. Kleinere 
departementale eenheden worden in de regel ondergebracht in de RSC-
kantoren. Dat is in het bijzonder op Sint Eustatius en Saba het geval. 
Op Bonaire is de kantoorruimte van het RSC te klein voor de huisvesting 
van alle medewerkers. Met de huur van extra ruimten is voor het lopende 
jaar in de benodigde aanvulling voorzien. Nog deze zomer zal worden 
vastgesteld wat de huisvestingsbehoefte voor de middellange termijn is en 
hoe die het beste kan worden ingevuld.  
Op Sint Eustatius wordt de capaciteit van het RSC-kantoor uitgebreid tot 18 
werkplekken. Omdat het huidige kantoor een tijdelijk karakter heeft, beziet 
de Rijksgebouwendienst de opties voor de langere termijn. 
Op Saba is onlangs een nieuw pand beschikbaar gekomen met in totaal 15 
werkplekken, de Antique Inn. Dit karakteristieke gebouw zal – naar ik hoop 
– nog deze maand (augustus) door u feestelijk in gebruik worden genomen. 
 
Communicatie 
Binnen de staf van het RSC is sinds kort een communicatieteam van vier 
personen onder leiding van een kwartiermaker aan de slag. De 
kwartiermaker is tijdelijk gedetacheerd door het ministerie van Verkeer en 
Waterstaat, de overige medewerkers zijn lokaal geworven. Dit laatste stelt 
het RSC in staat met kennis van en begrip voor de lokale doelgroepen te 
 3 

Om ook deze nieuwe taken te kunnen uitvoeren, zal de formatie voor de 
ondersteuning van de Rijksvertegenwoordiger bestaan uit één secretaris en 
vier beleidsmedewerkers. Dit betekent ten opzichte van mijn huidige staf een 
uitbreiding met twee beleidsmedewerkers. De Rijksvertegenwoordiger en 
zijn medewerkers blijven vooralsnog gehuisvest in hetzelfde gebouw als het 
RSC, maar zijn overigens zelfstandig gepositioneerd. Hij maakt gebruik van 
de dienstverlening van het RSC voor de bedrijfsvoering en uitvoerende 
werkzaamheden. 
 
Net als in mijn eerste voortgangsrapportage kan ik u melden dat de 
samenwerking met de directie Koninkrijksrelaties probleemloos verloopt. 
Vrijwel dagelijks vindt uitwisseling van informatie en afstemming plaats. 
Diezelfde informatie-uitwisseling en afstemming vindt – zij het minder 
frequent – plaats met andere onderdelen van BZK, het College financieel 
toezicht en de Vertegenwoordiger van Nederland in de Nederlandse Antillen 
en Aruba. Vooruitlopend op de transitiedatum zijn de verantwoordelijkheden 
van laatstgenoemde voor de BZK-samenwerkingsprogramma’s op Bonaire, 
Sint Eustatius en Saba al naar mij overgegaan.  
 
Leeswijzer 
Hierna geef ik u per ministerie aan wat de actuele stand van zaken is. 
Daaraan voorafgaand ga ik eerst in op enkele onderwerpen die mogelijk uw 
bijzondere aandacht hebben. 
 
Vrije uitkeringen 
Met de drie bestuurscolleges is overleg gevoerd over de hoogte van de vrije 
uitkeringen aan de drie openbare lichamen. De berekeningen daarvoor zijn 
gebaseerd op de eilandbegrotingen voor het jaar 2009. Tijdens die 
besprekingen is van de kant van de eilanden onder meer naar voren gebracht 
dat in deze begrotingen geen dan wel onvoldoende lasten waren opgenomen 
voor het noodzakelijke onderhoud van kapitaalgoederen. In reactie daarop is 
toegezegd te bezien of voor dit doel extra financiële middelen door 
Nederland beschikbaar kunnen worden gesteld. Als voorwaarden zijn 
genoemd dat er goede meerjarige onderhoudsplannen aanwezig dienen te 
zijn en dat uit doorlichting van de begrotingen van de drie eilanden ook de 
noodzaak voor extra middelen moeten blijken.  
Voorts is in de besprekingen over de vrije uitkeringen door de eilanden 
opgemerkt dat bij de verschuiving van de budgetten op grond van de 
overeengekomen taakverdeling, mogelijk onvolkomenheden zijn 
 5 

 
Met de tijdelijke afvalwaterzuivering kan de periode overbrugd worden tot 
de ingebruikname van een nog aan te leggen rioolstelsel in de kuststrook en 
een nog te bouwen definitieve rioolwaterzuiveringsinstallatie (rzi). De 
capaciteit van deze rzi – die zal worden gefinancierd door de EU en het 
ministerie van Verkeer en Waterstaat (VenW) – zal het dubbele zijn van de 
tijdelijke installatie. De beschikbare middelen zijn onvoldoende om alle 
wijken op Bonaire aan te sluiten, maar het eilandsbestuur heeft aangegeven 
Europese subsidie te willen benutten om toch nog enkele extra wijken in de 
opzet mee te nemen. 
De Amsterdamse stichting Wereld Waternet (waterschap Amstel, Gooi en 
Vecht en gemeente Amsterdam) zal het WEB ondersteunen bij het opzetten 
van een beheersorganisatie voor de rzi en het opstellen van kosten- en 
tarievenberekeningen. VenW en VROM zullen Bonaire faciliteren bij de 
inrichting van een projectorganisatie voor de regelgeving, handhaving en 
communicatie.  
 
 
Ministerie van Financiën 
 
Belastingdienst 
De organisatie van de BES Belastingdienst telt 92 formatieplaatsen, inclusief 
de 44 formatieplaatsen van de douane. De dienst is er in geslaagd de 
bestaande (forse) achterstanden in de heffing, controle en inning van 
belastingen weg te werken en efficiencyverbeteringen door te voeren. Er is 
en wordt door de medewerkers hard gewerkt om de organisatie en 
automatisering per transitiedatum op orde te hebben. Mogelijkheden om 
samen te werken met de eilandorganisaties zijn verkend en benut.  
Op Sint Eustatius en Saba zijn kantoren geopend en medewerkers 
aangetrokken en opgeleid. Op Bonaire wordt relatief grootschalige, centrale 
nieuwbouw gerealiseerd. Voor de douane worden op ieder eiland faciliteiten 
in de havens in stand gehouden dan wel gecreëerd en zijn op de luchthavens 
verbeteringen doorgevoerd. 
De kwartiermaker zal vanaf de transitiedatum tot 1 januari 2011 als 
waarnemend hoofd van de BES Belastingdienst gaan fungeren, waarna hij 
door een nog (lokaal) te werven hoofd zal worden opgevolgd.  
 
De Belastingdienst zag zich op Bonaire, Sint Eustatius en Saba voor een 
grote uitdaging gesteld en heeft die op bewonderenswaardige wijze 
opgepakt. Aan de leiding van de dienst heb ik daarvoor mijn waardering 
 7 

aanhouden van een strategische olievoorraad op het eiland. Met Sint 
Eustatius en Saba vindt over dit laatste nog overleg plaats.  
Met betrekking tot de elektriciteitsvoorziening op deze twee eilanden is in 
opdracht van het ministerie van EZ – en op verzoek van de eilandsbesturen 
van Sint Maarten, Sint Eustatius en Saba – een onderzoek verricht naar 
vermeende kruissubsidiëring binnen elektriciteitsbedrijf GEBE. Op basis 
van de onderzoeksbevindingen kunnen de drie betrokken bestuurscolleges 
en GEBE oplossingsgericht overleg gaan voeren. In het verlengde van dit 
onderzoek heeft het ministerie van EZ aangeboden behulpzaam te zijn bij 
het verkrijgen van duidelijkheid (overeenstemming) over de eigendoms-
verhoudingen binnen GEBE.  
Verder zijn door het ministerie afspraken gemaakt over het laten uitvoeren 
van een onderzoek naar de praktische mogelijkheden van geothermische 
energieopwekking (Saba) en het uitvoeren van een haalbaarheidsstudie naar 
het plaatsen van een orkaanbestendige windturbine (Sint Eustatius). 
 
Marktwerking 
Het voorgenomen onderzoek naar de marktwerking op Bonaire, Sint 
Eustatius en Saba zal worden gericht op de structuurkenmerken die aan de  
prijsvorming ten grondslag liggen. Op de middellange termijn zullen deze 
bevindingen gekoppeld worden aan de gegevens die het CBS momenteel 
verzamelt in het kader van een niveaumeting van de prijzen op de eilanden. 
 
Het CBS in Nederland heeft de nodige stappen genomen om het werkpakket 
van het CBS Nederlandse Antillen (in aangepaste vorm) en de huidige CBS-
staf op Bonaire per transitiedatum over te nemen.  
 
Op initiatief van het ministerie van EZ is een plan opgesteld om de Kamer 
van Koophandel op Bonaire te vernieuwen, een gezamenlijke Kamer van 
Koophandel voor Sint Eustatius en Saba op te zetten en het Handelsregister 
op de drie eilanden te actualiseren. Het is de bedoeling dat de Kamers van 
Koophandel voorlichting op het terrein van ondernemerschap en innovatie 
gaan geven en een eerstelijns subsidieloket vormen voor het EZ-
instrumentarium voor (internationaal) ondernemen en innovatie. De Kamers  
zullen ook helpen lokale kennis voor innovatieve ondernemers te 
mobiliseren en samenwerking tussen MKB-ondernemers te bevorderen.  
 
Het ministerie heeft de consultaties van de bestuurscolleges over de Wet 
vestiging bedrijven BES afgerond. Op aanvragen door ondernemers of 
 9 

bereid medewerkers gedurende enkele maanden bij de zustercorporaties op 
de eilanden te detacheren om te ondersteunen bij de organisatieontwikkeling 
en het beheer.  
Om verschillende redenen zijn concrete resultaten vooralsnog uitgebleven. 
 
Zoals ik in mijn eerste voortgangsrapportage meldde, heeft de lokale 
woningcorporatie FCB op Bonaire vorig jaar een aanbod van de (grote) 
Nederlandse woningcorporatie Vestia afgewezen. In juni 2010 heeft FCB 
een samenwerkingsovereenkomst met de woningcorporatie Aert Swaens uit 
Veldhoven getekend. Ook op Bonaire is Nederlandse subsidie (SEI) voor 
sociale woningbouw beschikbaar. Tot nu toe zijn op Bonaire evenmin 
concrete resultaten bereikt. 
 
Vanuit volkshuisvestingoptiek is het van belang dat de sociale huursector op 
de BES-eilanden beschikbaar blijft voor mensen met lage inkomens. Het 
instrument dat daarvoor kan dienen is een huisvestingsverordening. In de 
voorgestelde VROM BES-wet is daarvoor een grondslag opgenomen. Een 
huisvestingsverordening op eilanden als Bonaire, Sint Eustatius en Saba is 
een kwestie van maatwerk, toe te snijden op de plaatselijke omstandigheden 
en mogelijkheden. VROM (WWI) heeft de oud-directeur van de Stichting 
Experimenten Volkshuisvesting bereid gevonden om desgewenst te 
adviseren over de inhoud van een passende huisvestingsverordening op één 
of meerdere van de drie eilanden. Hij zal door VROM worden ingehuurd 
indien de lokale besturen te kennen geven een dergelijk advies op prijs te 
stellen. 
 
Bonaire en Sint Eustatius bereiden ieder met Nederlandse subsidie een 
ruimtelijk ontwikkelingsplan (bestemmingsplan) voor.  
Bonaire gaf aan dat het plan tot doel heeft om de waarden, de kwaliteiten en 
de identiteit van Bonaire veilig te stellen en om nieuwe ontwikkelingen op 
het gebied van wonen, werken en recreëren een goede plaats op het eiland te 
geven. Ten behoeve van het ruimtelijk ontwikkelingsplan heeft Bonaire eerst 
een masterplan voor het eiland laten opstellen. Vervolgens is een 
strategische milieubeoordeling gemaakt waarin de milieugevolgen van de 
nieuwe ontwikkelingen zijn beschreven.    
Het bestuurscollege wil de bevolking van het eiland bij het ruimtelijk 
ontwikkelingsplan – dat inmiddels in procedure is gebracht – betrekken. In 
dat verband is informatie verstrekt, zijn recent twee hoorzittingen gehouden 
en kregen belangstellenden de gelegenheid schriftelijk op het plan te 
 11 

gebied van toezicht en handhaving tot stand kunnen komen, passend bij de 
schaal van Bonaire.  
 
 
Ministerie van Landbouw, Natuur en Voedselkwaliteit 
 
Mede op initiatief van het ministerie van Landbouw, Natuur en 
Voedselkwaliteit (LNV) – daarbij ondersteund door het instituut IMARES 
van de Universiteit Wageningen – vond in december 2009 en juni 2010 op 
Bonaire een tweetal conferenties plaats ter voorbereiding van een 
beheersplan voor de Exclusieve Economische Zone (EEZ). Dit plan zal 
worden gericht op de bescherming van de rijke mariene biodiversiteit en de 
duurzame visserij. Bijzondere aandacht gaat daarbij uit naar de Sababank, 
waarbij wordt gestreefd naar het instellen van een totaal ankerverbod. 
Het ministerie van VenW treft in samenwerking met de Kustwacht 
voorbereidingen voor beheersactiviteiten in de EEZ. Het is de bedoeling dat 
deze activiteiten voor een deel ook uitgevoerd gaan worden door de 
eilanden.  
 
Op verzoek van LNV heeft IMARES op Bonaire in samenwerking met de 
natuurbeschermingsorganisatie STINAPA en de eilandsdienst voor 
ruimtelijke ordening en beheer (DROB) onderzoek gedaan naar de 
bedreigingen van het Lac Cai, een uniek natuurgebied met mangroven, 
zeegras en koraalriffen. Mede op basis van de onderzoeksgegevens zal een 
actieplan worden opgesteld. 
 
 
Ministerie van Defensie 
 
De Koninklijke Marechaussee (KMar) ondersteunt sinds 2005 de douane op 
de luchthaven van Bonaire en sinds 2009 de politie op de drie eilanden. 
Vanaf de transitiedatum is de brigade Caribisch Gebied afdeling BES-
eilanden van de KMar verantwoordelijk voor de grensbewaking. Deze 
afdeling wordt grotendeels gevuld met lokale medewerkers en aangevuld 
met KMar-militairen. Met deze mix van personeel en een uitgebreid 
scholings- en trainingsprogramma wil de Marechaussee de kwaliteit van de 
grensbewaking naar een hoger peil brengen en dat peil vervolgens borgen. 
Met de douane zal intensief worden samengewerkt om te komen tot een voor 
het publiek zo efficiënt mogelijke grenspassage. 
 
 13 

 
Bonaire krijgt een gerichte arbeidsmarktimpuls door 20 lokale jeugdwerkers 
in de gelegenheid te stellen zich via duaal leren verder te scholen naar HBO-
niveau in de sociaal-pedagogische hulpverlening. Dit project wordt 
uitgevoerd door de Christelijke Hogeschool Ede.  
 
 
Ministerie van Justitie 
 
Als gevolg van de tijdelijke investeringsstop op Bonaire heeft de Dienst 
Justitiële Inrichtingen (DJI) forse vertraging opgelopen. Sinds april 2010 
wordt hard gewerkt aan het zoveel mogelijk inhalen van de achterstand en 
de uitbreiding van de capaciteit van het bestaande Huis van Bewaring toch 
nog rond de transitiedatum gereed te hebben. Bij die uitbreiding zal tevens 
capaciteit worden gerealiseerd voor arrestanten.  
De lokale werving, selectie en opleiding van extra personeel is in volle gang, 
maar verwacht wordt dat het toch nodig zal zijn dit jaar nog een vijfde shift 
DJI-ers vanuit Nederland naar Bonaire te zenden.  
 
Ondertussen worden door de Rijksgebouwendienst en de DJI al 
voorbereidingen getroffen voor de nieuw te bouwen penitentiaire 
inrichtingen op Bonaire en Sint Eustatius. Naar huidig inzicht zullen deze op 
zijn vroegst in de loop van 2013 zijn gerealiseerd. 
 
Het overnemen door de Immigratie- en Naturalisatiedienst (IND) van de 
verantwoordelijkheden wat betreft het op de eilanden toelaten van personen, 
zal naar verwachting soepel verlopen. Voor het personeel dat met de taken 
mee over komt, heeft de IND een uitgebreid opleidingsprogramma 
opgesteld.  
In de nieuwe situatie neemt de IND namens de Nederlandse minister van 
Justitie de beslissingen over toelating en uitzetting. De vreemdelingen 
moeten in de regel in hun eigen land een machtiging tot voorlopig verblijf 
(MVV) aanvragen. Het aantal verblijfsdoelen waarvoor toelating kan 
worden gevraagd, is verruimd.  
 
Reclasseringstaken worden momenteel alleen uitgevoerd op Bonaire en wel 
door de Stichting Reclassering en Justitiabelenzorg Bonaire (SRJB). Deze 
stichting is in de afgelopen jaren bij een verbetertraject ondersteund door de 
Stichting Reclassering Nederland (SRN). Met 2,5 formatieplaats is voorzien 
in de uitvoering van de reclasseringsactiviteiten: advies, begeleiding, 
 15 

Nederland nodig is teneinde de veiligheid en de openbare orde te kunnen 
waarborgen. 
 
Brandweer  
De werving van een algemeen commandant voor het nieuwe BES 
Brandweerkorps is gestart. 
Vooruitlopend op de transitiedatum hebben de brandweerkorpsen van 
Bonaire en Sint Eustatius hun manschappen in staat gesteld het 
noodzakelijke diploma voor vliegtuigbrandbestrijding te verkrijgen.  
De Rijksgebouwendienst is gevraagd zorg te dragen voor het beheer en 
onderhoud van de brandweergebouwen op de drie eilanden. Voor Bonaire is 
de procedure gestart om te komen tot een nieuwe brandweerkazerne die 
mogelijk in 2012 kan worden opgeleverd. Onderzocht wordt of voor de 
tussenperiode een tijdelijke voorziening noodzakelijk is. 
Tevens is voor Bonaire de procedure gestart voor de aanschaf van een 
nieuwe crashtender. In dit geval wordt met Defensie overlegd of vanuit 
Nederland een tijdelijke voorziening kan worden getroffen. 
 
De nieuwe multidisciplinaire meldkamer voor politie, brandweer en 
ambulance is in ontwikkeling. Op Bonaire is een extra zendinstallatie 
geplaatst voor een betere verbinding met de hulpdiensten. Op Bonaire en 
Sint Eustatius is nieuwe meldkamer-apparatuur geplaatst. Verwacht wordt 
dat deze apparatuur binnenkort ook op Saba geplaatst kan worden. De 
werving van centralisten voor de meldkamer is gestart. 
 
Bestuur 
De kwartiermaker bestuur ondersteunt de eilandsbesturen bij de 
implementatie van de WolBES, de FinBES en de Kieswet.  
Op basis van door de VNG opgestelde (en toegelichte) 
modelbelastingverordeningen kunnen de eilandsraden verordeningen gaan 
vaststellen voor de eilandbelastingen die zij wensen in te voeren. Voor de 
heffing en inning van deze belastingen zijn volledig bijgewerkte registraties 
nodig van de objecten (gebouwen en installaties) en subjecten (personen) op 
de eilanden. De daarvoor noodzakelijke werkzaamheden zijn voor rekening 
van BZK verricht en verkeren in de afrondende fase.  
 
De eilandsbesturen hebben al aan de VNG gevraagd om model-
verordeningen voor de overige onderwerpen waarover zij op grond van de 
WolBES verordeningen dienen vast te stellen. Met de eilandsbesturen vindt 
 17 

Ministerie van Verkeer en Waterstaat  
 
Per transitiedatum wordt voor de luchthavens van Bonaire, Sint Eustatius en 
Saba het Nederlandse systeem ingevoerd van het volgen van de minimale 
internationale veiligheidsnormen van de International Civil Aviation 
Organisation (ICAO). Er is een masterplan opgesteld om de luchthaven van 
Bonaire verder te ontwikkelen en te laten voldoen aan deze ICAO- normen. 
Minister Eurlings heeft het groene licht gegeven voor het voor rekening van 
VenW renoveren van de start- en landingsbaan van deze luchthaven. 
Verwacht wordt dat de nog te selecteren aannemer rond 1 januari 2011 met 
het werk zal beginnen.  
Ook voor de luchthavens van Sint Eustatius en Saba worden masterplannen 
opgesteld, waarvan de eerste concept-versies inmiddels gereed zijn. 
 
Ten behoeve van de continuïteit van de luchtverkeers- en meteorologische 
dienstverlening voor Bonaire, Sint Eustatius en Saba wordt door het 
ministerie onderhandeld met de Antilliaanse diensten NAATC en 
MDNA&A. Deze laatste dienst zal worden aangewezen voor het uitvoeren 
van meteorologische en seismologische dienstverlening op de drie eilanden. 
Om dit te realiseren is regelgeving in ontwikkeling en zullen 
samenwerkingsovereenkomsten met het KNMI worden opgezet. In dit kader 
zullen nadere afspraken worden gemaakt over het voorspellen van orkanen 
en over de implementatie van een vulkaanbewakingssysteem.  
 
Met het oog op de continuïteit van de ontsluiting door de lucht van Sint 
Eustatius en Saba is een marktonderzoek uitgevoerd. In dit verband wordt 
ook nagegaan welke effecten de ontmanteling van de Nederlandse Antillen 
heeft op de luchtvaartmaatschappij Winair.  
 
Voor de uitvoering van de inspecties van buitenlandse schepen en het 
toezicht op de lokale vaart, worden vier scheepvaartinspecteurs aangesteld. 
De lokale werving van drie inspecteurs is vrijwel afgerond. Zij zullen in 
Nederland worden opgeleid en na de transitiedatum op Bonaire en Sint 
Eustatius worden ingezet. De vierde positie wordt op roulatiebasis ingevuld 
door een ervaren scheepvaartinspecteur van VenW.  
 
Sint Eustatius en Saba hebben er voor gekozen een groot deel van de 
beschikbare SEI-middelen te gebruiken voor onderhoud van en enige 
aanpassingen aan de zeehavens. Het ministerie van VenW assisteert hierbij 
via de kwartiermaker en de directies in Den Haag. De voorbereidingen voor 
 19 

leerlingen een gunstige ontwikkeling doormaken. Voor de meeste vakken 
geldt dat de scholen er nog niet in slagen de opgelopen achterstanden weg te 
werken. 
 
In vervolg op de gratis schoolboeken voor het VO en het secundair 
beroepsonderwijs (SBO) mochten de scholen voor FO, VO en SBO 
remediërend materiaal voor lezen en rekenen aanschaffen. Dit materiaal is 
door de scholen ingezet om de achterstanden weg te werken. Tevens zijn de 
scholen voorzien van aanvullend lesmateriaal, zoals lesmethodes, 
leesboeken, woordenboeken en landkaarten.  
 
Ter versterking van de kwaliteit van de leerlingenzorg hebben van iedere 
school op de drie eilanden twee leraren een specialistische opleiding tot 
intern begeleider gevolgd. Voor de noodzakelijke specialistische 
deskundigheid buiten de school wordt een aparte voorziening gecreëerd: een 
expertisecentrum onderwijszorg. Op ieder van de drie eilanden is een 
procesbegeleider aangetrokken met als opdracht dat expertisecentrum op en 
in te richten, in samenwerking met Jeugd en Gezin.  
 
Op verzoek van het ministerie adviseren de Landelijke Pedagogische Centra 
de scholen op Bonaire, Sint Eustatius en Saba over de doorontwikkeling van 
hun schoolontwikkelingsplannen. Daarin leggen de scholen vast op welke 
manier zij de komende jaren de kwaliteit van het onderwijs willen 
verbeteren. Naast een advies over noodzakelijke verbeteracties worden de 
leervragen in kaart gebracht die de schoolbesturen en schoolleiders hebben 
met het oog op de transitie naar het Nederlandse onderwijsstelsel.  
 
In goed overleg met de drie bestuurscolleges en de betrokken scholen zijn 
programma’s opgesteld om de extra middelen voor de verbetering van de 
schoolgebouwen te besteden aan de meest urgente behoeften. Op elk eiland 
zijn als gevolg hiervan verschillende bouwprojecten in voorbereiding. De 
meest belangrijke hiervan zijn: 
Op Bonaire: nieuwbouw van een brede school voor funderend onderwijs met 
wijkvoorzieningen; nieuwbouw van een school voor de HAVO/VWO-
bovenbouw; urgente voorzieningen aan de praktijklokalen van de 
Scholengemeenschap Bonaire.  
Op Sint Eustatius: renovatie van de Golden Rock School; uitbreiding van de 
Bethel Methodist School (reeds in uitvoering). 
Op Saba: verbouwing van een voormalig bedrijfspand tot technieklokalen 
voor de Saba Comprehensive School. 
 21 

 
Ministerie van Volksgezondheid, Welzijn en Sport 
 
Het ministerie van Volksgezondheid, Welzijn en Sport (VWS) wil het 
niveau van de gezondheidszorg op Bonaire, Sint Eustatius en Saba 
geleidelijk laten toegroeien naar dat in het Europese deel van Nederland. 
Vooruitlopend op de transitiedatum zijn projecten gestart om het zorgaanbod 
op de drie eilanden te verbeteren. Per 1 januari 2011 voert het ministerie de 
zorgverzekering BES in, welke alle rechtmatige bewoners van de drie 
eilanden een gelijk recht op geneeskundige en langdurige zorg geeft. 
 
Verbeteren van het zorgaanbod 
De projecten op dit gebied zien op zowel de organisatie als de kwaliteit van 
de zorg.  
Op het vlak van de organisatie wordt de verzelfstandiging van de huisartsen 
op Bonaire ondersteund. Op Sint Eustatius en Saba zijn stichtingen opgericht 
waarin per 1 januari 2011 de eilandsziekenhuizen worden ondergebracht. 
Het is de bedoeling dat de instellingen voor verpleging en verzorging 
volgen, terwijl daarnaast de eerstelijnszorg, de verslavingszorg en de centra 
voor Jeugd en Gezin in dit verband een plaats zullen krijgen. Desgewenst 
kunnen de eilanden ook de GGD-zorg aan deze stichtingen uitbesteden, die 
geleidelijk in de loop van dit en volgend jaar operationeel zullen worden. 
  
Op het vlak van de kwaliteit zijn inmiddels op alle eilanden nieuwe 
ambulances operationeel. Er wordt gewerkt aan de opleiding van het 
personeel. De uitbreiding van het aantal basisspecialismen in het ziekenhuis 
op Bonaire vraagt tijd. Het samenwerkingsverband met de Vrije Universiteit 
Amsterdam en het Academisch Medisch Centrum Universiteit van 
Amsterdam krijgt vorm in de opzet van een rechtspersoon, waarbij onder 
andere de inkoop op contractbasis van basisspecialistische zorg wordt 
geregeld. Het gaat om de specialismen interne geneeskunde, chirurgie, 
anesthesie, gynaecologie, kindergeneeskunde en psychiatrie. De verwachting 
is dat rond 10 oktober de eerste medisch specialist als kwartiermaker in het 
ziekenhuis van Bonaire werkzaam zal zijn en dat in de loop van een jaar de 
andere specialisten geleidelijk beschikbaar komen.  
 
Ook aan het bieden van dialysevoorzieningen op Bonaire wordt gewerkt. 
Dialysepatiënten hebben voor de behartiging van hun belangen een 
patiëntenvereniging opgericht. Nadat een keuze is gemaakt voor een dialyse- 
achtervangcentrum zal in het ziekenhuis van Bonaire een dialysecentrum 
 23 

ICT-ondersteuning daarvan eerst medio 2011 op orde zijn. Ten minste 
gedurende het eerste kwartaal van dat jaar zal daarom sprake zijn van het 
handmatig verwerken en controleren van informatie, hetgeen uiteraard 
risico’s met zich meebrengt voor het beheer en de dienstverlening. Gewerkt 
wordt aan een uitvoeringsscenario gericht op het beperken van deze risico’s.  
 
 
Ministerie van Sociale Zaken en Werkgelegenheid 
 
In april 2010 hebben de bestuurscolleges van Bonaire, Sint Eustatius en 
Saba met de minister van SZW overeenstemming bereikt over de hoogte van 
het minimumloon en de daaraan gekoppelde uitkeringen. Het gezamenlijke 
streven is om het verschil tussen de hoogte van de uitkeringen en het 
wenselijke niveau van de behoeften van bestaan te verminderen naar gelang 
de economische draagkracht en ontwikkeling. 
De maandelijkse AOV-uitkering gaat op 1 januari 2011 omhoog van 800 
naar 920 NAF, te verhogen met een prijscompensatie over 2010. De 
pensioengerechtigde leeftijd gaat in de periode tot 2021 in stappen omhoog 
tot 65 jaar. 
De onderstand is in de nieuwe situatie in de vorm van een wettelijke regeling 
gegoten, met geobjectiveerde toeslagen voor zelfstandig wonen, de eerste 
drie kinderen, gehuwd zijn of samenwonen en volledige en blijvende 
arbeidsongeschiktheid. Bij het bepalen van de hoogte van de onderstands-
uitkering is rekening gehouden met het kunnen bijverdienen tot de hoogte 
van het minimumloon van 1.260 NAF per maand. 
 
Onderstand 
Op dit moment concentreert de aandacht van SZW zich op de ontwikkeling 
van de werkprocessen, het te hanteren automatiseringssysteem, de selectie 
en de benoeming van medewerkers en tenslotte het opleidingsbeleid. Naar 
het zich thans laat aanzien, zullen de huidige onderstandsmedewerkers van 
Bonaire en Saba de overstap naar het RSC gaan maken (op Sint Eustatius is 
er momenteel geen medewerker onderstand). 
 
In goed overleg met de eilandsbesturen – wier rol als onderstandsverlener 
per 10 oktober 2010 overgaat naar SZW – wordt gewerkt aan de overname 
van het lopende onderstandsbestand. Dit heeft de nodige voeten in de aarde. 
Van alle betrokkenen moeten de voor de vaststelling van het recht op 
onderstand vereiste gegevens worden vastgelegd en beoordeeld. Tevens 
 25 

De insteek is te starten met een goede voorlichting aan de twee meest 
relevante sectoren, namelijk de bouw en de horeca. Op deze voorlichting kan 
worden aangesloten met inspecties. De inspecteurs krijgen voor het 
opmaken van processen-verbaal de bijzondere opsporingsbevoegdheid en 
moeten inhoudelijk en qua vaardigheden worden opgeleid.  
De inspectie van de olieterminals is meer specialistisch van aard en zal 
vanuit Nederland worden uitgevoerd. 
 
 
 27 

