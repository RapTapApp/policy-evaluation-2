 
 
 
 
 
 
Abortus provocatus 
 op de BES eilanden 
 
Een nulmeting  
 
 
 
Drs. W.M. van der Wiele 
November 2010 
Versie 1.1 
 
In opdracht van het Ministerie van Volksgezondheid, Welzijn en Sport 

4. Abortus provocatus op de BES eilanden na 10-10-2011 
 4.1 Implementatie Wet afbreking zwangerschap    25 
 4.2 Nazorg         28 
 4.3 Aandachtspunten voor implementatie Waz op de BES eilanden 29 
 4.4 Aandachtspunten voor implementatie Waz Bonaire   29 
 4.5 Aandachtspunten voor implementatie Waz Saba en Sint Eustatius 30 
 4.6 Preventie van abortus & anticonceptie     31 
 4.7 Preventie van abortus & een integraal beleid seksuele gezondheid 33 
  
Literatuur / Websites         35
Drs. W.M. van der Wiele                                              Nulmeting abortus provocatus op de BES eilanden 
3
 

de seksuele gezondheid van vrouwen. In dat onderzoek kwam ook het onderwerp 
abortus aan bod en in deze nulmeting zal gebruik worden gemaakt van die gegevens, 
die tevens zijn aangevuld met recente gegevens uit contacten per telefoon of email 
met professionals op Curaçao.  
Vanwege de huidige illegaliteit van abortus op de eilanden en de gevoeligheid van het 
onderwerp is er in dit onderzoek rekening gehouden met de privacy van de 
geïnterviewde professionals en worden hun namen niet openbaar gemaakt. 
 
 
Drs. W.M. van der Wiele                                              Nulmeting abortus provocatus op de BES eilanden 
5
 

 
Overtijdbehandeling 
Vroege abortus, tot 16 dagen ‘overtijd’ (amenorroeduur 44 dagen), instrumenteel of 
medicamenteus uitgevoerd.  
Bij het ontwerpen van de Waz, kon in deze ‘overtijdperiode’ een  zwangerschap nog 
niet met zekerheid worden vastgesteld, waardoor onbekend bleef of een zogeheten 
overtijdbehandeling daadwerkelijk een zwangerschap afbrak. De  overtijdbehandeling 
valt daarom niet onder de Waz en kent daarom geen verplichte beraadtermijn. Een 
overtijdbehandeling mag alleen in een ziekenhuis of kliniek met Waz-vergunning 
worden verricht (Jaarrapportage Waz 2007).  
 
Eerste trimester abortus 
Abortus tot en met 13 weken amenorroeduur. Klinieken en ziekenhuizen met een 
Waz-vergunning kunnen, met inachtneming van de beraadtermijn, eerste trimester 
abortussen uitvoeren (Jaarrapportage Waz 2007). 
 
Tweede trimester abortus 
Abortus na 13 weken amenorroe tot aan levensvatbaarheidgrens. Voor het verrichten 
van tweede trimester abortussen stellen de Waz en de Baz extra eisen aan de 
klinieken, die daarvoor een aparte vergunning moeten hebben (Jaarrapportage Waz 
2007).  
 
Beraadtermijn 
Een zwangerschap mag niet eerder worden afgebroken dan op de zesde dag nadat de 
vrouw een arts heeft bezocht en daarbij haar voornemen met hem heeft besproken 
(Waz, artikel 3 lid 1) (Jaarrapportage Waz 2007).  
 
Tienermoeder 
Een tienermoeder is een vrouw in de leeftijd tot 19 jaar die een kind heeft gekregen. 
Drs. W.M. van der Wiele                                              Nulmeting abortus provocatus op de BES eilanden 
7
 

Belangrijk bij medicamenteuze abortus is dat, indien de behandeling gestart is, deze 
ook volledig afgemaakt wordt. Dit is noodzakelijk omdat bij het toch uitdragen van de 
zwangerschap de kans bestaat dat de vrucht beschadigd is. Om dit na te kunnen gaan 
is nacontrole noodzakelijk. Mocht tijdens deze controle blijken dat de 
medicamenteuze abortus niet geslaagd is, dan dient de vrucht alsnog verwijderd te 
worden door middel van zuigcurettage. Na een medicamenteuze abortus kan een 
vrouw direct weer zwanger worden, maar tijdens haar eerste cyclus is dit vanwege 
medische redenen ongewenst. Het is dus belangrijk dat de vrouw in deze periode een 
anticonceptiemiddel gebruikt.  
Medicamenteuze abortus kan gedaan worden tot de negende week van een 
zwangerschap. Het slagingspercentage van medicamenteuze abortus neemt na acht 
weken af en de kans op complicaties is na deze periode groot. 
 
1.2 Zuigcurettage 
Indien een zwangerschap boven de 8 weken afgebroken wordt, dan dient dit gedaan te 
worden door middel van zuigcurettage. Bij zuigcurettage wordt een buisje in de 
baarmoedermond van de vrouw ingebracht waarna vervolgens de baarmoeder 
leeggezogen wordt. Hierbij wordt de foetus verwijderd. De baarmoeder wordt 
plaatselijk verdoofd, al is in Nederland een algehele narcose ook mogelijk. De ingreep 
duurt over het algemeen niet langer dan 5 tot 15 minuten bij zwangerschappen in het 
eerste trimester. Bij verder gevorderde zwangerschappen duurt de ingreep langer en 
kan de tijd oplopen tot drie kwartier. Bij zwangerschappen in het tweede trimester 
krijgt de vrouw voorafgaand aan de ingreep medicijnen toegediend, waardoor de 
baarmoeder oprekt. De baarmoeder wordt dan leeggemaakt met een tangetje en een 
curette (een instrument om de baarmoeder mee af te schrapen). Hierna kan de 
baarmoeder nog leeggezogen worden. In Nederland is het gebruikelijk dat een vrouw 
bij een abortus boven de 13 weken onder narcose behandeld wordt. Net als bij 
medicamenteuze abortus is nacontrole van belang, ondanks het feit dat bij 
zuigcurettage de kans kleiner is dan bij medicamenteuze abortus dat de zwangerschap 
niet volledig afgebroken is. De nacontrole is van belang om er zeker van te zijn dat er 
geen infecties zijn opgetreden.  
Drs. W.M. van der Wiele                                              Nulmeting abortus provocatus op de BES eilanden 
9
 

onbekend, onder andere omdat deze bloedingen of incomplete abortussen vaak als 
spontane miskraam worden geïndiceerd.  
 
Drs. W.M. van der Wiele                                              Nulmeting abortus provocatus op de BES eilanden 
11
 

Door te kijken naar complicaties als gevolg van zelfopgewekte abortus vermoeden 
Boersma et al. dat het aantal zelf opgewekte abortus niet hoger ligt dan 300.   
Een abortus bij één van de elf huisartsen op Curaçao kost tussen de 200 en 300 
Antilliaanse gulden. Dat komt neer op ongeveer 120 euro inclusief alle consulten. Dit 
wordt niet vergoed door de verzekering, maar wordt door de vrouwen zelf betaald.  
 
2.2 Abortus provocatus op Sint Maarten 
Op Sint Maarten ligt de situatie anders. Hier zijn artsen die zowel binnen als buiten het 
ziekenhuis, het Sint Maarten Medical Center, zwangerschappen afbreken in het eerste 
en tweede trimester. Deze artsen zijn zowel huisartsen als gynaecologen. Niet alle 
gynaecologen op Sint Maarten zijn in dienst zijn van het ziekenhuis. Zij houden hier wel 
praktijk, maar hebben een eigen patiëntenbestand. Tevens is er een roulatie van 
gynaecologen die vanuit Nederland tijdelijk voor het Sint Maarten Medical Center 
werken.  
Een aantal gynaecologen op Sint Maarten doet abortus provocatus tot 22 weken. Deze 
ingreep vindt plaats in het ziekenhuis, waardoor dit relatief veilig is. Bij een abortus 
provocatus later dan veertien weken zwangerschap schakelen de gynaecologen een 
psycholoog in voor de begeleiding van de vrouw.  
Ook buiten het ziekenhuis zijn huisartsen die abortushulpverlening uitvoeren. Hoeveel 
dit er precies zijn is niet bekend, maar het gaat om tenminste 5 artsen. Onder hen zijn 
minstens 2 huisartsen die abortus in het tweede trimester van de zwangerschap 
uitvoeren, voor zover bekend tot 16 weken zwangerschap. Deze twee huisartsen doen 
ieder ongeveer 400 abortussen per jaar. Deze ingrepen vinden niet plaats in het 
ziekenhuis, maar in de huisartsenpraktijk. Dit betekent dat de abortus zonder 
complete verdoving wordt uitgevoerd.  
De huisartsen kunnen zelf de prijs voor de abortus vaststellen. Van één huisarts is 
bekend hoeveel de vrouwen moeten betalen. De prijs van een abortus tot 11 weken 
zwangerschap is 200 USD (150 euro). Iedere week die een vrouw langer zwanger is, tot 
maximaal 16 weken, kost 50 USD meer. Voor een abortus van 15 weken betaalt een 
vrouw dus 450 USD (330 euro). Deze huisartsen worden niet alleen bezocht door 
vrouwen vanuit de voormalig Nederlandse Antillen, maar ook door vrouwen uit onder 
andere Anguilla en Tortula. Vrouwen vanuit de Franse kant van Sint Maarten komen 
Drs. W.M. van der Wiele                                              Nulmeting abortus provocatus op de BES eilanden 
13
 

300 gulden. Dit bedrag is gebaseerd op 150 gulden voor de echo en de medicijnen en 
150 gulden voor de consulten. Dit bedrag van ongeveer 120 euro dient de vrouw zelf 
te betalen, daar de verzekering het niet vergoedt.  
 
Ook op Bonaire maken vrouwen gebruik van illegale medicijnen of kruiden om een 
abortus op te wekken. Om hoeveel vrouwen dit jaarlijks gaat is onbekend. De huisarts 
die de medicamenteuze abortushulpverlening doet, geeft aan dat hij jaarlijks ongeveer 
6 vrouwen ziet die met zelfgekochte medicijnen (Misoprostol) geprobeerd hebben een 
abortus op te wekken maar bij wie het niet gelukt is. De huisarts geeft aan dat dit 
voornamelijk komt doordat deze vrouwen geen toegang hebben tot de injectie met 
Methotrexaat die de abortus bespoedigt. Daarnaast nemen zij vaak maar 2 in plaats 
van 4 pillen in en nemen de vrouwen over het algemeen de pillen oraal in plaats van 
vaginaal tot zich. Dit heeft vaak tot gevolg dat zij wel bloedverlies hebben, maar de 
abortus niet of slechts gedeeltelijk voltooid is. Daarnaast ziet hij jaarlijks 2 vrouwen die 
geprobeerd hebben met het kruid basora pretu een abortus op te wekken.   
 
2.5 Cijfers abortus Bonaire 
De huisarts op Bonaire die medicamenteuze abortus uitvoert, doet dit sinds medio 
2004. Dit is in overleg gegaan met Adriana Boersma op Curaçao, die een protocol 
geschreven heeft voor medicamenteuze abortus. Sindsdien heeft de huisarts op 
Bonaire 297 vrouwen geholpen. Jaarlijks komen er ongeveer 50 vrouwen naar deze 
arts om hun zwangerschap te laten afbreken en dit aantal is vrij constant. Daarnaast 
stuurt deze huisarts jaarlijks ongeveer 25 vrouwen voor abortus door naar artsen op 
Curaçao, aangezien zij meer dan 8 weken zwanger zijn. Het ‘officiële’ aantal 
abortussen per jaar op Bonaire komt hiermee op 75. Op Bonaire worden er in een jaar 
ongeveer 220 kinderen geboren. Dat betekent dat minimaal 25,4% van de 
zwangerschappen op Bonaire eindigt in een abortus. Het is echter onbekend hoeveel 
vrouwen er door andere huisartsen op Bonaire doorverwezen worden naar artsen op 
Curaçao. Tevens is het onbekend hoeveel vrouwen op eigen initiatief naar Curaçao of 
andere (ei-)landen gaan om hier hun zwangerschap te laten afbreken. De artsen op 
Curaçao registreren helaas niet hoeveel Bonairiaanse vrouwen naar Curaçao komen 
voor abortushulpverlening. Ook het aantal vrouwen dat zelf met succes een abortus 
Drs. W.M. van der Wiele                                              Nulmeting abortus provocatus op de BES eilanden 
15
 

 
2.7 Abortus op Sint Eustatius 
Voor zover bekend zijn er op Sint Eustatius geen artsen die medicamenteuze abortus 
of zuigcurettage uitvoeren. Er is mij verteld dat in er in het verleden wel medicijnen 
voor medicamenteuze abortus verstrekt zijn. Of dat nu nog gebeurt, is onduidelijk. 
Vrouwen op Sint Eustatius die een abortus willen, kunnen bij één van de drie 
huisartsen terecht voor een verwijzing naar Sint Maarten. Omdat er in ieder geval een 
echo gemaakt dient te worden alvorens de abortus uitgevoerd kan worden, vliegen 
vrouwen eerst naar Sint Maarten voor de echo. Dit is een standaardprocedure in het 
geval van zwangerschap en wordt vergoed door de verzekering. Vaak laten vrouwen 
op Sint Maarten direct na het maken van de echo een abortus plegen. De kosten van 
deze abortus variëren per arts.  
 
Om hun anonimiteit te waarborgen zijn er vrouwen die hun verwijzing niet regelen via 
een arts op Sint Eustatius, maar zelf met een arts op een ander eiland contact 
opnemen. Zo is het bekend dat vrouwen niet alleen naar artsen op de Nederlandse 
kant van Sint Maarten gaan, maar voor een abortus ook de Franse kant van Sint 
Maarten bezoeken. Hier is abortus in het eerste trimester legaal. Ook St. Kitts en 
Puerto Rico staan bekend als eilanden waar vrouwen van Sint Eustatius (en Saba) 
heengaan om hun zwangerschap te laten afbreken. Op Puerto Rico is het mogelijk 
zwangerschappen tot laat in het tweede trimester af te breken. Een maatschappelijk 
werkster vertelde mij dat er in het binnenland van Puerto Rico een centrum is waar 
vrouwen terecht kunnen om hun zwangerschap tot 24 weken te laten afbreken. Dit is 
een professioneel opgezet centrum waar zowel de echo als abortushulpverlening 
gedaan kunnen worden. Tevens is er ruimte voor psychologische begeleiding van 
vrouwen en wordt er tijdens een intakegesprek gekeken naar andere oplossingen dan 
abortus, zoals adoptie. Ook wordt er een nagesprek gehouden waarin het belang van 
anticonceptie wordt besproken. Daarnaast wordt er, het liefst in het bijzijn van de 
partner van de vrouw, uitgelegd dat er omwille van het lichamelijke herstelproces van 
de vrouw gedurende een bepaalde periode geen coïtus mag plaatsvinden. Wat de 
kosten van abortus provocatus op Puerto Rico of Saint Kitts zijn, is onbekend. Op de 
Drs. W.M. van der Wiele                                              Nulmeting abortus provocatus op de BES eilanden 
17
 

Saba is een klein eiland van ongeveer 13 vierkante kilometer met 1823 inwoners en ligt 
iets ten zuiden van Sint Maarten. Engels en Nederlands zijn de officiële talen, maar de 
voertaal is voornamelijk Engels. De meerderheid van de bevolking is rooms-katholiek. 
Daarnaast is een deel van de bevolking Anglicaans. Er zijn vier dorpen op Saba: 
Windwardside, Hells Gate, St. Johns en The Bottom, dat tevens de hoofdplaats is. Het 
ziekenhuis op Saba heet het A.M. Edward Medical Center en heeft veertien bedden ter 
beschikking. Ondanks de kleinschaligheid, beschikt het ziekenhuis wel over echo- en 
röntgenapparatuur. Er zijn drie huisartsen werkzaam op het eiland, van wie twee 
artsen de leiding hebben over het ziekenhuis. Voor spoedeisende hulp of operaties 
dient men naar Sint Maarten gevlogen te worden. Omdat de landingsbaan op Saba 
echter niet verlicht is, kunnen er in het donker geen vluchten worden uitgevoerd en 
kunnen mensen bij een medisch spoedgeval het eiland niet verlaten. Ook bij slecht 
weer kunnen er geen vliegtuigen opstijgen of landen.  
 
2.10 Abortus op Saba 
Voor zover bekend zijn er op Saba geen artsen die medicamenteuze abortus of 
zuigcurettage uitvoeren. Vrouwen kunnen terecht bij drie artsen die hen kunnen 
verwijzen naar Sint Maarten. Om de anonimiteit van vrouwen te garanderen wordt er 
op de doorverwijzing of op de papieren die naar de verzekering gaan nooit vermeld dat 
de vrouw een abortus zal ondergaan. Hierdoor wordt de ingreep voor vrouwen ook 
vaak door de verzekering vergoed, omdat het zogenaamd om een andere medische 
ingreep gaat. Omdat de vrouwen eerst nog een ticket moeten boeken en er een 
afspraak op Sint Maarten gemaakt moet worden, is er automatisch een beraadtermijn 
van ongeveer 3 dagen ingebouwd.  
Het is opvallend dat alle artsen aangeven zich geen situaties te kunnen herinneren, 
waarbij vrouwen in het ziekenhuis opgenomen moesten worden met complicaties 
doordat zij geprobeerd hebben zelf een miskraam op te wekken. Een verklaring 
hiervoor zou kunnen zijn dat iedereen zich bewust is van het feit dat een medische 
noodsituatie een groot risico met zich meebrengt omdat men het eiland niet altijd kan 
verlaten en men dus de risico’s van een zelfopgewekte abortus liever vermijdt. Ook 
geven de artsen, de maatschappelijk werkster en zuster aan nog nooit gehoord te 
hebben dat er op Saba illegale medicijnen voor abortus te koop zijn. 
Drs. W.M. van der Wiele                                              Nulmeting abortus provocatus op de BES eilanden 
19
 

3. Abortus op de BES eilanden in cultureel perspectief 
 
In dit hoofdstuk zal er aandacht besteed worden aan hoe abortus in de Antilliaanse 
samenleving is ingebed. Bij de legalisering van abortus en de implementatie van de 
Nederlandse wetgeving kan deze culturele informatie van grote waarde zijn. 
Daarnaast is er in dit hoofdstuk een paragraaf gewijd aan de gevoelens van de 
geïnterviewde professionals met betrekking tot de legalisering van abortus. Sinds 
maart 2010 is er zowel in Nederland als op de BES eilanden veel over het 
amendement, waarin besloten is dat de Wet afbreking zwangerschap per 10 oktober 
2011 ingevoerd gaat worden, gesproken. Vanuit de BES eilanden is er veel protest en 
kritiek gekomen op de voorgenomen invoering van de Nederlandse wetgeving.    
 
3.1 Abortus in de Antilliaanse cultuur  
Ofschoon uit deze nulmeting naar voren komt dat abortus op de voormalig 
Nederlandse Antillen een geïnstitutionaliseerd verschijnsel is, is er nauwelijks 
onderzoek gedaan naar de motieven voor abortus van vrouwen op de eilanden. In het 
onderzoek van Van der Wiele, waar kort aandacht besteed werd aan het onderwerp 
abortus op Curaçao, kwam uit interviews naar voren dat het motief om een 
zwangerschap te laten afbreken vaak van praktische aard is. Ondanks dat vrouwen 
aangaven morele of religieuze bezwaren te hebben tegen abortus, waren er 
omstandigheden - zoals het hebben van een ander klein kind, te weinig geld of tijdelijk 
geen onderdak - die vrouwen ertoe bewogen voor abortus te kiezen (Van der Wiele, 
2010: 100). Verder onderzoek naar de motieven voor abortus is nodig.  
 
Wat duidelijk is, is dat het beëindigen van een ongewenste zwangerschap niet zelden 
het karakter van een anticonceptiemiddel heeft (Van der Wiele, 2010: 95). Dit 
betekent dat, ondanks dat een zwangerschap ongewenst is voor de vrouw, er tijdens 
seksueel contact geen, inconsistent, of foutief gebruik wordt gemaakt van 
anticonceptiemiddelen.  
 
Drs. W.M. van der Wiele                                              Nulmeting abortus provocatus op de BES eilanden 
21
 

 
Allereerst gaven geïnterviewden aan het gevoel te hebben dat het besluit om abortus 
te legaliseren hen vanuit Nederland is opgelegd, zonder dat er rekening is gehouden 
met de lokale cultuur, normen, waarden en religie van de eilanden. Men is verbolgen 
over het feit dat er op het gebied van pensioenen of uitkeringen speciale regels gelden 
voor de inwoners van Bonaire, Saba en Sint Eustatius, maar dat levensbeschouwelijke 
zaken als abortus wel op gelijke wijze als in Nederland geregeld gaan worden. Omdat 
de eerste vijf jaar het grootste deel van de Antilliaanse wetgeving blijft gelden, had 
men bovendien de verwachting dat dit ook voor wetgeving met betrekking tot abortus 
zou gelden.  
 
De invoeringstermijn van een jaar voor de abortuswetgeving wordt als te kort ervaren. 
Hierbij geven geïnterviewden aan dat er in Nederland een lange periode verstreken is 
voordat abortus gelegaliseerd werd. Aan deze besluitvorming is een maatschappelijke 
discussie voorafgegaan, die volgens een aantal geïnterviewden nog niet (voldoende) 
heeft plaatsgevonden op de BES eilanden. Het debat over de legalisering van abortus 
wordt door een aantal personen als een politiek spel ervaren, zonder dat de benodigde 
maatschappelijke discussie met burgers op gang komt. Hierdoor is de meningsvorming 
over dit onderwerp vaak politiek gekleurd en niet inhoudelijk genoeg. Dit heeft tevens 
te maken met een gebrek aan informatie. Zowel professionals in de medische zorg als 
bestuurders gaven aan de informatieverstrekking rondom de legalisering van abortus 
onvoldoende te vinden. Zo zijn er veel vragen over de precieze invoering van de 
legalisering en de mogelijke consequenties hiervan. Dit tekort aan informatie heeft 
volgens hen een negatieve invloed op de maatschappelijke discussie en de 
mogelijkheid deze inhoudelijk te voeren.  
 
Verschillende geïnterviewden geven daarnaast aan bang te zijn voor de gevolgen van 
de legalisering van abortus. De angst bestaat dat er meer abortus zal worden gepleegd 
als het legaal wordt, dat de jeugd straks geen rem meer heeft op seksueel gebied en 
dit tot een lossere seksuele moraal zal leiden. Vooral op Sint Eustatius stuit dit de 
bevolking om religieuze en ethische redenen tegen de borst.  
 
Drs. W.M. van der Wiele                                              Nulmeting abortus provocatus op de BES eilanden 
23
 

4. Abortus provocatus op de BES eilanden na 10-10-2011 
 
Hoe de situatie op het gebied van abortushulpverlening er per 10 oktober 2011 uit 
gaat is nu nog onduidelijk. Wel is het belangrijk om gedurende het proces van 
besluitvorming te kijken naar praktische en juridische randvoorwaarden en naar de 
mogelijkheden en beperkingen die de cultuur en het karakter van de BES eilanden 
met zich meebrengen. In dit hoofdstuk wordt hieraan aandacht besteed. Daarnaast 
bevat dit hoofdstuk adviezen op het gebied van seksuele voorlichting en 
anticonceptiemiddelen. Maatregelen op dit gebied kunnen ervoor zorgen dat het 
aantal abortussen op de BES eilanden afneemt. 
 
4.1 Implementatie Wet afbreking zwangerschap 
In Nederland worden de kosten voor een abortus provocatus betaald vanuit een 
subsidieregeling die onder de Algemene Wet Bijzondere Ziektekosten (AWBZ) valt. Dat 
houdt in dat er voor vrouwen die in Nederland wonen of werken geen kosten 
verbonden zijn aan een abortus. Het is wenselijk dat ook op de BES eilanden abortus 
vergoed gaat worden. Momenteel wordt abortus niet vergoed, dat ertoe kan leiden 
dat vrouwen uit financiële overwegingen zelf proberen hun zwangerschap af te 
breken.  
 
Voor Saba en Sint Eustatius geldt dat het onwaarschijnlijk is dat op deze eilanden in de 
toekomst een vergunning zal worden aangevraagd voor het verrichten van abortus in 
het eerste trimester. Dat heeft enerzijds te maken met de bereidheid van de artsen om 
een vergunning aan te vragen, anderzijds met de kleinschaligheid van de eilanden en 
de beperkte medische faciliteiten. Tevens dient in gedachten gehouden te worden, dat 
het waarschijnlijk is dat vrouwen vanuit privacyoverwegingen niet bereid zullen zijn op 
Saba of Sint Eustatius hun zwangerschap te laten afbreken. De invloed van de kerk is 
groot en met name de Bovenwindse eilanden zijn klein, waardoor er een sterke sociale 
controle is. Voor vrouwen die ervoor kiezen hun zwangerschap te beëindigen is een 
waarborging van hun anonimiteit een nog groter aandachtspunt dan in Nederland. 
Met oog op het belang dat gehecht wordt aan privacy, is het denkbaar dat vrouwen de 
Drs. W.M. van der Wiele                                              Nulmeting abortus provocatus op de BES eilanden 
25
 

complicaties. Op Sint Eustatius en Saba is het vanwege de huidige beperkte medische 
faciliteiten niet wenselijk abortus in het tweede trimester te verrichten.   
In omliggende landen in het Caribisch gebied is abortus in het tweede trimester echter 
nergens gelegaliseerd. Het één op één invoeren van de Wet afbreking zwangerschap 
betekent dat vrouwen op de BES eilanden het recht hebben op abortus tot 24 weken. 
Hierdoor is Nederland het enige land waar vrouwen die hun zwangerschap in het 
tweede trimester willen laten afbreken naar verwezen kunnen worden. De kosten van 
de vergoeding van deze behandeling en de reis zullen echter hoog zijn.  
 
In de Wet afbreking zwangerschap is bepaald dat vrouwen een beraadtermijn van vijf 
dagen in acht moeten nemen alvorens de abortusbehandeling mag worden 
uitgevoerd. Dit houdt in, dat wanneer een vrouw op de BES eilanden aangeeft haar 
zwangerschap te willen laten afbreken, zij op de vijfde dag van de beraadtermijn naar 
Nederland vliegt zodat zij op de zesde dag kan worden geholpen. Na de behandeling 
kan de vrouw vanwege haar lichamelijke gesteldheid niet direct terugvliegen en 
bovendien moeten eventuele complicaties en hevige bloedingen worden afgewacht. 
Dit betekent dat de vrouw tenminste vier overnachtingen in Nederland zal hebben.  
Omdat er geen cijfers beschikbaar zijn over het aantal vrouwen dat hun zwangerschap 
in het tweede trimester afbreekt, is het onmogelijk een schatting te geven van de 
totale kosten per jaar.  
Een andere mogelijkheid voor abortusverlening in het tweede trimester op de BES 
eilanden, is het invliegen van een Nederlandse arts die op Bonaire de 
abortushulpverlening in het tweede trimester verricht. Dit is een optie, mits 
Fundashon Mariadal, het ziekenhuis van Bonaire, bereid is een vergunning voor 
abortus in het tweede trimester aan te vragen. Vanwege de beperkte medische 
faciliteiten op Saba en Sint Eustatius is het echter onwenselijk dat hier abortus in het 
tweede trimester wordt uitgevoerd. Bij een vergunningverlening voor abortus in het 
tweede trimester aan Fundashon Mariadal zou het wel mogelijk zijn Sabaanse en 
Statiaanse vrouwen naar Bonaire te verwijzen. De logistieke problemen die dit 
oplevert zijn reeds aan de orde geweest in paragraaf 4.1. 
 
 
Drs. W.M. van der Wiele                                              Nulmeting abortus provocatus op de BES eilanden 
27
 

4.3 Aandachtspunten voor implementatie van de Waz op de BES eilanden 
• Vanaf het moment dat de Wet afbreking zwangerschap van toepassing wordt 
verklaard, zijn huisartsen die abortus provocatus uitvoeren strafbaar. Hiermee 
dient rekening gehouden te worden en alle huisartsen, ook op Saba en Sint 
Eustatius, dienen hiervan op de hoogte te zijn.  
• Volgens de huidige Waz mag een huisarts pas een vergunning aanvragen voor 
het uitvoeren van abortus provocatus indien aan alle zorgvuldigheidseisen van 
de wet is voldaan. Dit zijn onder andere eisen ten aanzien van de behandeling, 
het personeel en het aantal behandelkamers. Indien een huisarts een 
vergunning voor abortus provocatus wil aanvragen moet onderzocht worden of 
zijn huisartsenpraktijk aan deze eisen voldoet. Als de inrichting en organisatie 
van huisartspraktijken op de BES eilanden vergelijkbaar is met Nederlandse  
huisartsenpraktijken dan voldoen zij waarschijnlijk niet aan deze 
zorgvuldigheidseisen.  
• Het is onduidelijk naar welk (ei-)land vrouwen verwezen kunnen worden voor 
een abortus in het tweede trimester. Omdat abortus in het tweede trimester 
op Sint Maarten illegaal is, zal het officieel niet mogelijk zijn vrouwen naar 
artsen op dit eiland te verwijzen. Nederland lijkt in dit geval de enige oplossing 
zoals aangegeven in paragraaf 4.1.  
 
4.4 Aandachtspunten voor implementatie van de Waz op Bonaire 
• Fundashon Mariadal beziet of er een mogelijkheid is dat het ziekenhuis de 
abortushulpverlening gaat verzorgen. Hierbij is het standpunt van Fundashon 
Mariadal dat, op het moment dat de Nederlandse overheid met wetgeving op 
het gebied van zwangerschapsafbreking komt, Fundashon Mariadal Bonaire 
deze zorg niet zal onthouden omdat de kans anders groot is dat zij daarmee de 
abortushulpverlening op het eiland tegenhoudt.  
• De huisarts die op dit moment de medicamenteuze abortus tot 9 weken 
uitvoert, is eventueel bereid zuigcurettage tot 13 weken te doen. Volgens de 
huidige Wet afbreking zwangerschap is het voor een huisartsenpraktijk echter 
alleen mogelijk abortussen uit te voeren als wordt voldaan aan de 
Drs. W.M. van der Wiele                                              Nulmeting abortus provocatus op de BES eilanden 
29
 

 zonder dat dit haar in het circuit van illegale abortus of abortus met illegale 
 medicijnen brengt.  
• Het is onduidelijk naar welk (ei)land vrouwen verwezen kunnen worden voor 
een abortus bij een zwangerschap langer dan 8 weken. Ook in het geval dat er 
geen faciliteiten op de eilanden komen voor abortushulpverlening in het eerste 
trimester, dienen alle vrouwen verwezen te worden. Er moet dus in de 
omgeving gezocht gaan worden naar ziekenhuizen of klinieken waar vrouwen 
terecht kunnen voor abortus in het eerste trimester. Hierbij is Bonaire een 
optie, mits het ziekenhuis of een arts daar een vergunning krijgt en een 
regionale functie wil verlenen. Vanwege de grote afstand en bijkomstige kosten 
voor vliegtickets en minimaal drie overnachtingen (ongeveer 400 euro) is 
Bonaire echter niet de meest ideale optie. Een andere mogelijkheid is deze 
vrouwen te verwijzen naar ziekenhuizen in de regio in landen waar abortus in 
het eerste trimester legaal is. De meest voor de hand liggende opties zijn dan 
ziekenhuizen op het Franse gedeelte van Sint Maarten of in Guadeloupe.  
 
4.6 Preventie van abortus & anticonceptie 
Niet alleen de implementatie van de Wet afbreking zwangerschap is van belang, ook 
de preventie van abortus dient een punt van aandacht te zijn. Meer informatie over en 
een betere toegang tot anticonceptie kan leiden tot een vermindering van het aantal 
abortussen. In de huidige situatie wordt anticonceptie op de BES eilanden zelden 
vergoed. De grootste verzekeraar, de Sociale Verzekering Bank van de Nederlandse 
Antillen, vergoedt geen enkele vorm van anticonceptie. Stichting Bureau Ziektekosten 
Verzekering, waar alle ambtenaren verzekerd zijn, vergoedt de anticonceptiepil wel, 
maar overige anticonceptiva niet. Eén van de maatregelen voor het terugdringen van 
het aantal abortussen, is het vergoeden van verschillende soorten anticonceptiva.  
Hierbij is het belangrijk dat niet alleen de pil of het condoom vergoed worden.  
Zoals onder andere uit het onderzoek van Van der Wiele blijkt, stuit het gebruik van 
condooms regelmatig op weerstand. Een nadeel van condooms is dat de vrouw 
afhankelijk is van de medewerking van haar partner. Ook de pil is niet altijd een 
succesvol anticonceptiemiddel op de voormalige Nederlandse Antillen. De pil dient op 
vaste tijden te worden ingenomen en uit de abortusregistratie in Nederland blijkt dat 
Drs. W.M. van der Wiele                                              Nulmeting abortus provocatus op de BES eilanden 
31
 

De meest definitieve anticonceptiemethode is sterilisatie. Hier zijn echter nadelen aan 
verbonden omdat de ingreep relatief duur is, het geen oplossing biedt voor hevige 
menstruatie en er altijd risico’s verbonden zijn aan een operatieve ingreep. Uit 
onderzoek van Adriana Boersma naar abortus op Curaçao blijkt dat 35% van de 
vrouwen die voor zwangerschapsafbreking kiest, ouder is dan 30 jaar. Boersma geeft 
aan dat een deel van deze vrouwen zich graag zou laten steriliseren, maar dit niet doet 
omdat de verzekering (SVB) dit niet vergoedt (Boersma, 2010:8).  
 
4.7 Preventie van abortus & een integraal beleid seksuele gezondheid  
Naast het advies om de anticonceptiva in de zorgverzekering op te nemen, is het 
belangrijk dat het Ministerie van VWS een integraal beleid opstelt voor de seksuele 
gezondheid op de BES eilanden. In dit integrale beleid dient er aandacht besteed te 
worden aan seksuele voorlichting, SOA, HIV, ongewenste (tiener)zwangerschap en 
abortus.  
Tijdens de nulmeting gaven verschillende professionals en beleidsmakers aan dat er 
behoefte is aan gecoördineerd initiatief met betrekking tot voorlichting over 
seksualiteit, SOA/HIV en ongewenste zwangerschap. Niet alle scholen op de BES 
eilanden besteden evenveel aandacht aan dit onderwerp. Er zijn wel stichtingen en 
organisaties die seksuele voorlichting aan hun doelgroep geven, zoals Jong Bonaire, 
een stichting voor naschoolse opvang, FORMA, een organisatie voor 
volwassenenonderwijs, Stichting Bonairiaanse Jeugdzorg en de AIDS Support Group 
Saba. Het bereik en de middelen van deze organisaties zijn echter beperkt. Het advies 
aan het Ministerie van VWS is dan ook een duurzaam en gecoördineerd programma op 
te stellen dat gericht is op seksuele voorlichting en waarbij er samengewerkt wordt 
met de bestaande organisaties. Tijdens de nulmeting kwam ook naar voren dat er veel 
tienerzwangerschappen op de eilanden zijn. Het aantal tienerzwangerschappen op 
Bonaire neemt toe en op Sint Eustatius heeft een kwart van de kinderen die in 2009 
geboren zijn een tienermoeder (meisjes onder de 19, n=16). Omdat 
tienerzwangerschappen doorgaans geplande zwangerschappen zijn en geen 
zwangerschappen die de meisjes zijn overkomen, dient er naast seksuele voorlichting 
ook aandacht besteed te worden aan onderwerpen zoals toekomstperspectief en 
zelfwaardering.  
Drs. W.M. van der Wiele                                              Nulmeting abortus provocatus op de BES eilanden 
33
 

Literatuur / Websites 
 
Literatuur 
Alberts, T. (1992) 
 Je lust en je leven: een inventariserend onderzoek naar relatievorming, seksueel 
 gedrag en de preventie van AIDS op Curaçao. Nationale Aidscommissie van de 
 Nederlandse Antillen; Geneeskundige- en Gezondheidsdienst, Curaçao 
Boersma, A. A. & Alberts, J. & Kleiverda, G. & Meyboom-de Jong, B. (ter perse)
 Termination of Pregnancy in Curaçao: Need for legalization and improvement 
 of sexual and reproductive healthcare. 
Boersma, A. A. & Meyboom-de Jong, B. (2009) 
 Medical abortion in primary care: pitfalls and benefits 58 (6): 610-613. The 
 West Indian medical journal 
Boersma, A. A. & Meyboom-de Jong, B. (2008) 
 Goede uitkomsten van vroege medicamenteuze zwangerschapsafbreking in een 
 huisartsenpraktijk op Curaçao. In: Nederlands Tijdschrift voor Geneeskunde, 152 
 (9): 504-508 
Bertens, M. (2008) 
 Uma Tori Development and Evaluation of an STI/HIV prevention intervention for 
 women of Afro-Surinamese and Antillean descent. Scheffer Drukkerij, 
 Dordrecht. 
Botman, M. & Sanches, P. (2008)  
 Van Punta Woi en Johannes de Doper tot Boegroe ing gi mi! Seksualiteit en 
 erotiek in Suriname. In: OSO, Tijdschrift voor Surinamistiek en het Caraïbisch 
 gebied 27 (1): 1-10 
Chant, S. & Craske, N. (2003) 
 Gender in Latin America Rutgers University Press, New Brunswick, New Jersey 
Dijke, van A. & Hulst, H. & Terpstra, L. (1990) 
 Mama Soltera Warray, Den Haag 
Rutgers Nisso Groep (2009) 
Drs. W.M. van der Wiele                                              Nulmeting abortus provocatus op de BES eilanden 
35
 

