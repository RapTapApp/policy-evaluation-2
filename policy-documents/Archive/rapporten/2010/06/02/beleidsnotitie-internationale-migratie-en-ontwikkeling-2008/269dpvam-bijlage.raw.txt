Beleidsnotitie
Internationale Migratie en Ontwikkeling
2008

Overzicht van OS-partnerlanden ............................................................................... 61
Literatuurlijst ............................................................................................................ 62
2

De beleidsnotitie Ontwikkeling en Migratie uit 2004 bestreek een groot scala aan 
onderwerpen. Ook is er de afgelopen jaren een groot aantal activiteiten ontplooid. Het 
is nu tijd om lessen te trekken uit de opgedane ervaringen, de bakens te 
verzetten, keuzes te maken, en concrete actiepunten te formuleren. Daarom presenteren 
wij in deze beleidsnotitie een zestal prioriteiten waarop de komende jaren verder wordt 
ingezet. 
Deze keuzes zijn tot stand gekomen op basis van een wetenschappelijke analyse van 
de trends in internationale migratie en van de activiteiten die de afgelopen jaren zijn 
uitgevoerd. Ook het maatschappelijk middenveld is geconsulteerd. Een woord van 
dank gaat uit naar allen die hieraan hebben bijgedragen, in het bijzonder de heer H.G. 
de Haas van het International Migration Institute, onderdeel van de Universiteit van 
Oxford.
De minister voor Ontwikkelingssamenwerking
Bert Koenders
De Staatssecretaris van Justitie
Nebahat Albayrak
4

buitenland gaan werken, hetgeen betekent dat het gros van de geldovermakingen niet 
direct bij de allerarmsten terecht komt. Dat neemt niet weg dat de besteding van 
geldovermakingen vaak een positief multipliereffect heeft op lokale economieën en 
daarmee dus bijdragen aan een beperkte maar reële armoedevermindering. Een recente 
studie heeft aangetoond dat een toename van 10 procent van de geldovermakingen 
leidt tot een vermindering met 3,5 procent van het aantal mensen dat van minder dan 1 
dollar per dag leeft. Bovendien is er meer geld beschikbaar voor onderwijs en 
gezondheidszorg en dragen de geldovermakingen op deze manier bij aan het behalen 
van verschillende Millennium Ontwikkelingsdoelen De ontwikkelingseffecten van 
migratie komen in de regel pas op langere termijn ten volle tot uitdrukking, dat wil 
zeggen ongeveer twee decennia na het begin van grootschalige emigratie. Dit komt 
mede door het feit dat migranten het zich vaak pas na een aantal jaar kunnen 
permitteren om daadwerkelijk (veel) geld naar huis te sturen. Tevens blijkt dat hoe 
beter geïntegreerd een migrant in het gastland, des te ondernemender deze is in het 
land van herkomst.
Als negatief effect van migratie uit ontwikkelingslanden wordt vaak het verschijnsel 
brain drain genoemd. Vooral de gezondheidssector in ontwikkelingslanden heeft met 
brain drain te kampen. Dit heeft te maken met financiële pullfactoren vanuit het 
Westen, en met sociaal-politieke pushfactoren in het eigen land, zoals slechte 
arbeidsomstandigheden. Bovendien bestaat er een structureel tekort aan 
gezondheidswerkers in veel ontwikkelingslanden, ook als niemand zou emigreren. 
Buiten de gezondheidssector kampen veel ontwikkelingslanden tegenwoordig met 
grootschalige werkloosheid onder hoogopgeleiden. Verder kan brain drain, op langere 
termijn gepaard gaan met brain gain, als emigranten een innoverende en economische 
rol als transnationale ondernemers gaan spelen. Gezien het lage aantal kenniswerkers 
uit ontwikkelingslanden in Nederland wordt de bijdrage die Nederland momenteel 
levert aan brain drain zeer beperkt geacht. Wel besteedt Nederland aandacht aan dit 
thema in breder ontwikkelingssamenwerkingsverband en op het niveau van de 
Europese Unie (EU). 
Met betrekking tot de genderimpact van migratie, laat een aantal empirische studies 
zien dat migratie van mannen vaak geen structureel effect op traditionele genderrollen 
heeft. Wanneer vrouwen zelf aan het migratieproces deelnemen is dit wel het geval. 
Met de toenemende feminisering van migratie, zijn er dan ook aanwijzingen dat 
migratie op de lange termijn positieve effecten heeft voor die vrouwen die migreren, 
zoals economische onafhankelijkheid en toegang tot anticonceptie. In het migratie-en-
ontwikkelingsbeleid zal in de uitvoering van alle prioriteiten de genderimpact van 
desbetreffend beleid worden meegenomen. 
Ontwikkelingssamenwerking in het algemeen kan door middel van een bijdrage aan 
duurzame ontwikkeling, politieke stabiliteit en goed bestuur indirect en slechts op 
lange termijn een bijdrage leveren aan een geleidelijke afname van de noodzaak van 
migratie. In eerste instantie blijkt ontwikkeling van de armste landen tot meer migratie 
te leiden.
6

3. Stimuleren van circulaire migratie/brain gain
Onder circulaire migratie wordt verstaan: ‘migratie waarbij de migrant 
achtereenvolgens langere tijd in verschillende landen verblijft, waaronder zijn of haar 
land van herkomst’. Het concept circulaire migratie houdt voor deze notitie in dat er 
gezocht wordt naar een triple win, waarbij zowel de migrant, het land van herkomst als 
het ontvangende land profiteren van de migratie. In het kader van circulaire migratie 
zal Nederland in de eerste plaats het beleid van tijdelijke uitzending naar 
herkomstlanden voortzetten, waarbij migranten die permanent in Nederland verblijven 
tijdelijk als experts een bijdrage kunnen leveren aan de ontwikkeling en/of de 
wederopbouw van het ontwikkelingsland waar zij oorspronkelijk vandaan komen. 
Uitgangspunt is dat dit vraaggestuurd gebeurt en in samenspraak met landen van 
herkomst.
Anderszijds wordt onder circulaire migratie ook tijdelijke migratie vanuit 
ontwikkelingslanden naar Nederland verstaan. Er bestaan echter nog veel vraagtekens 
over of en hoe dit concept in de praktijk werkt. Een pilot voor circulaire migratie zal
meer inzicht geven in de risico’s, mogelijkheden en onmogelijkheden. Daartoe zullen 
afspraken worden gemaakt met een land van herkomst (ook over de medewerking bij 
terugkeer) en hierbij te betrekken bedrijven. Het zal gaan om mensen die reeds een 
vakgerichte basisopleiding hebben gevolgd en na twee jaar moeten teruggaan naar hun 
land van herkomst om daar de verworven kennis en ervaring te kunnen inzetten. 
Minimumloon, huisvesting en ziektekostenverzekering worden geregeld met de 
bedrijven waar zij zullen werken. Er komen twee pilots voor elk maximaal honderd 
circulaire migranten per land.
4. Versterken van de betrokkenheid van migrantenorganisaties
Migranten en dus ook migrantenorganisaties kunnen door geldovermakingen, 
netwerken, en kennis van lokale omstandigheden een zinvolle functie vervullen bij 
armoedebestrijding. Veel migrantenorganisaties zijn dan ook actief in 
ontwikkelingssamenwerking. Een onderzoek zal worden uitgevoerd naar de 
voorwaarden waaronder de meerwaarde van migranten optimaal kan worden benut. 
Tevens zal worden onderzocht of migrantenorganisaties voldoende toegang tot 
fondsen hebben. Mocht dit niet het geval zijn dan wordt overwogen de middelen van 
de bestaande loketten op te hogen en/of de toegang voor migranten te verbeteren.
In de uitvoering van deze beleidsnotitie wordt er naar gestreefd migrantenorganisaties 
meer te betrekken in de beleidsdialoog en -uitvoering omtrent 
ontwikkelingssamenwerking. Hierbij zal de overheid alert zijn op mogelijk 
controversiële politieke activiteiten van migrantenorganisaties. Het streven is om de 
kennis en expertise van migranten vooral thematisch en/of landenspecifiek in te zetten. 
Daarbij is het wenselijk dat migrantenorganisaties zich bijvoorbeeld in een platform 
organiseren, maar hiervoor zijn dergelijke organisaties zelf verantwoordelijk. 
Eventueel zou de overheid ondersteunend kunnen op te treden, mogelijk in de vorm 
8

1. Inleiding
Op verzoek van de Tweede Kamer brachten de toenmalige ministers voor 
Ontwikkelingssamenwerking en Vreemdelingenzaken en Integratie in 2004 
gezamenlijk een beleidsnotitie uit over de coherentie tussen, en inzet op het terrein van 
migratie en ontwikkeling. In de afgelopen jaren is uitvoering gegeven aan de 
beleidsprioriteiten van deze notitie. Hierover is de Tweede Kamer door middel van een 
1
vijftal voortgangsrapportages geïnformeerd.
In het Algemeen Overleg naar aanleiding van de vijfde voortgangsrapportage op 26 
april 2007 zegden de minister voor Ontwikkelingssamenwerking en de staatssecretaris 
van Justitie toe een nieuwe notitie uit te brengen, waarin nieuwe en concretere 
beleidsaccenten zouden worden gelegd. Voor u ligt deze toegezegde notitie 
Internationale Migratie en Ontwikkeling 2008. 
De notitie bouwt voort op nieuwe inzichten in internationale migratie en de relatie 
tussen migratie en ontwikkeling, en is mede een uitwerking van de betrokkenheid van 
Nederland om de achterstand in het behalen van de Millennium Ontwikkelingsdoelen 
2
(MDGs) te verkleinen. De nieuwe inzichten en de bijdrage aan de MDG’s worden 
uitgewerkt in zes beleidsprioriteiten waarvoor wij ons de komende tijd in het bijzonder 
zullen inzetten. Deze prioriteiten liggen op het raakvlak tussen migratie en 
ontwikkeling: daar kunnen namelijk wederzijdse positieve beleidsuitkomsten worden 
gestimuleerd. Voor deze notitie is daarom een duidelijke afbakening gemaakt van het 
beleidsterrein ‘migratie en ontwikkeling’: slechts de overlap tussen beide terreinen 
wordt beschreven.
Voor aanverwante thema’s zal, waar nodig, worden verwezen naar andere stukken 
waarmee de Tweede Kamer is of zal worden geïnformeerd. Zo doet deze beleidsnotitie 
geen uitlatingen over het Nederlandse toelatingsbeleid. Hierover is bijvoorbeeld in mei 
3
2006 de nota ‘Naar een modern migratiebeleid’ verschenen. In de uitwerking hiervan 
zullen de kaders voor het toekomstige Nederlandse toelatingsbeleid worden 
beschreven. Ook wordt niet ingegaan op het nationale asiel-, en terugkeerbeleid. De 
Tweede Kamer zal over de verbetering van de toelatingsprocedure asiel en 
aanvullende maatregelen in nationaal beleid ter bevordering van de effectiviteit van het 
terugkeerbeleid spoedig worden bericht. Samenwerking met derde landen, waaronder 
  
1 Tweede Kamer, 2004 – 2005, 29 693, nr. 4; Tweede Kamer, 2005–2006, 29 693, nr. 6, nr. 9 en nr. 11; 
Tweede Kamer, 2007–2008, 29 693, nr. 14
2 Het project ‘Millennium Ontwikkelingsdoelen dichterbij’ is als een van de transversale projecten 
opgenomen in het Coalitieakkoord Balkenende IV.
3 Tweede Kamer, 2005–2006, 30 573, nr. 1
10

activiteiten uit het Terugkeer, Migratie-en-Ontwikkelingsprogramma bijgedragen aan 
de keuze voor deze beleidsprioriteiten.
Deze prioriteiten zijn: 
1. Meer aandacht voor migratie in de ontwikkelingsdialoog en voor ontwikkeling 
in de migratiedialoog;
2. Institutionele ontwikkeling op het gebied van migratiemanagement;
3. Stimuleren van circulaire migratie / brain gain;
4. Versterken van de betrokkenheid van migrantenorganisaties;
5. Versterken van de relatie tussen geldovermakingen en ontwikkeling; en
6. Bevorderen van duurzame terugkeer (en herintegratie).
Geografisch is een keuze gemaakt om activiteiten uit te voeren in de OS-
partnerlanden, aangevuld met een drietal landen dat vanuit nationaal 
migratieperspectief van belang is. Voor de periode 2008 – 2009 is gekozen voor 
Marokko, Sierra Leone en Angola. In beginsel zal de landenkeuze iedere twee jaar 
5
(politiek) worden heroverwogen.
Alle activiteiten zoals beschreven in onderhavige notitie worden binnen de bestaande 
budgetten gefinancierd. Over de verdeling van de beschikbare middelen  over deze 
activiteiten zal tussen de betrokken ministeries nader overleg plaatsvinden. 
In ieder geval wordt een deel van de activiteiten gefinancierd uit een subsidiekader. 
Hiertoe wordt het bestaande Terugkeer, Migratie en Ontwikkeling-programma 
heringericht volgens de in deze notitie beschreven prioriteiten en gekozen landen. Het 
budget voor dit subsidiekader bedraagt Euro 5 miljoen per jaar, ten laste van de ODA-
begroting van het ministerie van Buitenlandse Zaken. 
Binnen de Justitiebegroting is op het vlak van terugkeer slechts financiering van de 
6
standaard (REAN ) ondersteuningsbijdrage mogelijk en in zeer beperkte mate van 
andere maatregelen op het vlak van bevordering van duurzame terugkeer en 
7
capaciteitsopbouw. Ten behoeve van financiering van activiteiten ter ondersteuning 
van landen van oorsprong en transit op het vlak van preventie en bestrijding van 
mensenhandel en mensensmokkel, institutionele ontwikkeling, opbouw van 
  
5 De geografische beperkingen gelden niet voor de Herintegratieregeling bij Terugkeer.
6 Return and Emigration of Aliens from the Netherlands
7 Voor 2008 is circa Euro 6,8 miljoen aan de Internationale Organisatie voor Migratie (IOM) 
beschikbaar gesteld.
12

2. Trends in migratie 
In de beleidsnotitie Ontwikkeling en Migratie uit 2004 is reeds een analyse gemaakt 
van de belangrijkste migratiepatronen wereldwijd en per regio. In dit hoofdstuk 
worden de belangrijkste trends beschreven die de vorm en richting van internationale 
migratiestromen doen veranderen.
Er kunnen verschillende vormen van migratie worden onderscheiden. Een belangrijk 
onderscheid betreft het verschil tussen vluchtelingen en overige migranten. De 
definitie van vluchteling is vastgelegd in de Vluchtelingenconventie uit 1951: een 
vluchteling is iemand die zich uit gegronde vrees voor vervolging wegens zijn ras, 
godsdienst, nationaliteit, het behoren tot een bepaalde sociale groep of politieke 
overtuiging bevindt buiten het land waarvan hij/zij de nationaliteit bezit. 
Verdragsstaten hebben de verplichting vluchtelingen asiel te verlenen. Mensen die op 
de vlucht zijn, maar geen internationale grens zijn overgestoken, worden aangeduid 
met internally displaced people (IDPs). In principe is de eigen staat verantwoordelijk 
voor het verlenen van bescherming en assistentie aan deze mensen, maar deze taak 
wordt vaak overgenomen door UNHCR en andere internationale organisaties. 
Onder overige migranten wordt een ieder verstaan die migreert om een andere reden 
dan het zoeken van internationale bescherming. Hierbij wordt vaak onderscheid 
gemaakt tussen internationale migranten en interne migranten, die respectievelijk wel 
en niet een internationale grens hebben overschreden. 
Gezien de bijzondere status van vluchtelingen in het internationaal recht, is het van 
belang het onderscheid tussen vluchtelingen en de overige migranten goed voor ogen 
te houden. 
In dit hoofdstuk worden twee hoofdstromen in migratie onderscheiden: Zuid-Noord 
migratie (migratie vanuit ontwikkelingslanden naar ontwikkelde landen, paragraaf 2.2) 
en Zuid-Zuid migratie (migratie tussen ontwikkelingslanden, paragraaf 2.3). Hierbij 
dient echter te worden aangetekend dat dit onderscheid een analysemiddel is daar een 
toenemend aantal landen tegelijkertijd land van herkomst, bestemming, als transit zijn. 
Dit hoofdstuk begint met een paragraaf over mondiale migratiestromen.
2.1 Mondiale migratiestromen 
9
In 2007 waren er wereldwijd ongeveer 200 miljoen migranten. Tussen 1960 en 2005 
is het geschatte aantal internationale migranten in absolute aantallen meer dan 
  
9 Het aantal (internationale) migranten worden in deze statistieken gedefinieerd als ‘the mid-year 
estimate of the number of people who are born outside the country’ (UNDESA 2006). Dit sluit in zekere 
zin aan de bij de in Nederland gangbare definitie van een immigratie, te weten ‘de vestiging van 
personen vanuit het buitenland in Nederland’ (www.cbs.nl). Tweede generatie allochtonen, personen die 
14

Van de legale migranten bevinden zich er ongeveer 17 miljoen in Afrika, 53 miljoen in 
Azië, 64 miljoen in Europa, 7 miljoen in Latijns-Amerika en 45 miljoen in Noord-
12
Amerika (figuur 3). In veel gevallen betreft het migranten die binnen deze regio’s 
zijn gemigreerd.
Figuur 3. Internationale migranten, naar regio
70
Afrika
60
Azië
50
Europa
40
30
Latijns Amerika en
Caraïbisch gebied
20
Noord-Amerika
10
Oceanië
0
1960 1970 1980 1990 2000 2005
In 2005 waren wereldwijd 13,5 miljoen (7 procent) van de migranten vluchteling. 
Deze percentages liggen hoger in Afrika (18 procent) en Azië (15 procent). De 
grootste concentraties vluchtelingen bevinden zich in West-Azië (4,7 miljoen) en 
13
Zuid-Oost Azië (2,3 miljoen). In 2006 vond voor het eerst sinds 2002 een toename 
van de vluchtelingenpopulatie plaats, van 8,7 naar 9,9 miljoen personen. Deze toename 
was voornamelijk het gevolg van de vlucht van 1,2 miljoen Irakezen naar buurlanden 
14
als Jordanië en Syrië.
2.2 Trends in Zuid-Noord migratie 
Tot 1945 vonden de voornaamste migratiestromen binnen het Noorden plaats, maar 
sinds de dekolonisatie is Zuid-Noord migratie sterk toegenomen. Migratie naar de EU 
als geheel is nu ongeveer even omvangrijk als de migratie naar een klassiek 
immigratieland als de Verenigde Staten. Naast de EU en Noord-Amerika is, sinds de 
oliecrisis van de jaren zeventig, ook de Golfregio opgekomen als een belangrijke 
bestemming voor migranten vanuit ontwikkelingslanden. In de toekomst lijkt een 
sterke afname van Zuid-Noord migratie als gevolg van arbeidsmarkt-, economische en 
15
demografische trends onwaarschijnlijk. Het is eerder te verwachten dat tengevolge 
van een veelheid aan factoren waaronder bevolkingsgroei en mondialisering Zuid-
Noord migratie verder zal toenemen. 
  
12 UNDESA 2006
13 Ibid. 
14 UNHCR 2007
15 IMI 2006
16
Internationale migranten (miljoenen)

voornamelijk het gevolg van toegenomen communicatie- en transportmogelijkheden. 
Voor migranten heeft dit de mogelijkheden vergroot om sociaal-economische en 
politieke bindingen met herkomstlanden te onderhouden.
2.2.1 Migratie naar Nederland
Na een dalende immigratie van 2002 tot 2005, neemt de immigratie naar Nederland 
sinds 2006 weer toe. In de eerste jaren van het millennium is de samenstelling van de 
immigratie verder gewijzigd. Het aantal immigranten uit de vier traditionele 
herkomstlanden (Turkije, Marokko, Suriname en de Nederlandse Antillen en Aruba) 
en het aantal asielmigranten nemen verder af. Uit sommige landen, zoals Polen, 
Bulgarije en China komen daarentegen juist meer migranten. Wanneer naar de regio 
van herkomst wordt gekeken valt op dat immigratie vanuit Afrika en Azië een dalende 
trend laat zien terwijl alleen de migratie vanuit Europa een stijgende lijn laat zien. 
De daling van het aantal asielverzoeken sinds de eeuwwisseling heeft zich na 2004 
doorgezet. Dit kwam onder andere doordat het aantal asielzoekers uit Afghanistan en 
voormalig Joegoslavië sterk afnam. Ongeveer de helft van de asielaanvragen in 2007 
werd ingediend door Irakezen (2,5 duizend aanvragen) of Somaliërs (2,0 duizend 
aanvragen). Ook in 2006 waren dit de grootste groepen asielzoekers. Voor bijna alle 
nationaliteiten is het aantal asielaanvragen afgenomen, met uitzondering van de 
Somaliërs. Het aantal asielverzoeken van deze groep lag in 2007 ruim een derde hoger 
dan een jaar eerder. In de loop van de tijd is de samenstelling van de asielstroom sterk 
van karakter veranderd. Zo kwamen er in de jaren tachtig naar verhouding veel 
asielzoekers uit Ghana, India, Suriname, Turkije en Zaïre (de huidige Democratische 
Republiek Congo) naar Nederland. In de jaren negentig was een groot deel van de 
asielzoekers in Nederland afkomstig uit het voormalige Joegoslavië, Afghanistan, Irak 
en Somalië.
Tabel 1. Asielaanvragen in Nederland naar land van nationaliteit
Irak Somalië Afghanistan Iran Angola Sierra Servië Burundi Turkije China Totaal
Leone en 
Monte-
negro
2002 1022 538 1077 665 1891 1620 516 452 638 541 8960
2003 3472 451 492 555 370 314 393 402 414 295 7158
2004 1043 792 688 450 177 138 395 405 338 265 4691
2005 1620 1315 902 557 222 189 336 419 289 333 6182
2006 2766 1462 932 921 212 203 607 455 341 314 8213
2007 2445 2006 519 355 79 228 64 168 147 272 6283
Totaal 12368 6564 4610 3503 2951 2692 2311 2301 2167 2020 41487
Bron: IND Informatie Systeem
2.3 Trends in Zuid-Zuid migratie 
Zoals te zien in tabel 2 bevindt 47 procent van alle migranten uit ontwikkelingslanden 
zich in andere ontwikkelingslanden. Het werkelijke aantal Zuid-Zuid migranten is 
18

23
Egypte, Tsjaad, Kenia, Oeganda en Tanzania. In West-Afrika leidden de conflicten 
in Sierra Leone (1991-2001), Liberia (1989–1996 en 1999–2003) en Guinee (1999-
2000) tot minimaal 1,1 miljoen vluchtelingen en internally displaced persons 
24
(IDP’s). Volgens UNHCR zijn 80 procent van alle vluchtelingen vrouwen en 
kinderen. 
Veel Zuid-Zuid migranten leven, gezien hun lage loon en dikwijls illegale status, vaak 
in moeilijker omstandigheden dan veel Zuid-Noord migranten. Zij worden vaak 
gediscrimineerd op grond van sekse en/of etniciteit, seksueel misbruikt, niet of 
nauwelijks beschermd door overheden van landen van herkomst en -bestemming en 
dikwijls geëxploiteerd op de arbeidsmarkt. Grootschalige uitzettingen zijn zowel in 
25
West-Afrika als Latijns-Amerika regelmatig voorgekomen. Verder heeft een recente 
studie van de Wereldbank aangetoond dat Zuid-Zuid migranten niet alleen veel minder 
verdienen dan Zuid-Noord migranten, maar ook dat de kosten van Zuid-Zuid 
26
geldovermakingen vaak veel hoger zijn dan Noord-Zuid geldovermakingen.
2.4 Illegale migratie
Een aantal bronnen wijst op een toenemend illegaal karakter van migratie en 
27
toenemend gebruik van mensensmokkelaars door migranten. Een verklaring die 
hiervoor wordt gegeven is een discrepantie tussen vraag naar en aanbod van 
migrantenarbeid. Het aanbod van migrantenarbeid in het Zuiden groeit sneller dan de 
28
(legale) vraag in het Noorden. Een andere verklaring kan het bestaan van 
migrantennetwerken zijn. In Nederland is een dergelijke trend van een toenemend 
illegaal karakter van migratie overigens niet direct waarneembaar. In 2004 werd het 
aantal illegalen in de periode 1997-2003 geschat op 125.000 tot 225.000. Tussen april 
2005 en april 2006 zou het aantal illegale vreemdelingen in Nederland tussen 75.000 
en 185.000 liggen. Hoewel de bandbreedte in het meest recente onderzoek lager ligt, 
  
23 Zoomers en Van Naerssen 2006; Bakewell en De Haas 2007
24 Drumtra 2006
25 Zo zette de Nigeriaanse regering tussen 1983 en 1985 een groot aantal West-Afrikaanse migranten 
het land uit, waaronder circa een miljoen Ghanezen. Recentelijk is de Libische regering tot uitzetting 
van Afrikaanse migranten overgegaan, hoewel dit de migratie als gevolg van de economische groei en 
de toenemende vraag naar goedkope arbeid niet heeft stopgezet.
26 Ratha en Shaw 2007
27 Schoorl et al. 2000; Castles and Miller 2003; Reyneri 2001
28 De Global Commission on Migration and Development vraag in haar rapport ook nadrukkelijk 
aandacht voor het creëren van werkgelegenheid en de mogelijkheden voor het opbouwen van een 
duurzaam bestaan in ontwikkelingslanden (GCIM 2005).
20

3. Verbanden tussen migratie en ontwikkeling
3.1 Inleiding 
Hedendaagse migratie moet primair worden beschouwd als een onvermijdelijk gevolg 
van mondialisering en economische integratie. In een globaliserende wereld groeien de 
relaties tussen landen. Goederen en kapitaal bewegen zich vrijwel ongehinderd over 
landsgrenzen. Aan het verkeer van personen zijn wel restricties verbonden. Een 
schaduwzijde van de mondialisering is de groeiende criminaliteit, bijvoorbeeld in de 
vorm van mensenhandel. Sinds 2000 is de specifieke aandacht voor de verbanden 
tussen migratie en ontwikkeling in onderzoek sterk toegenomen. Hierbij gaat de 
meeste aandacht uit naar het ontwikkelingspotentieel van migratie, en wordt migratie 
veelal in samenhang genoemd met de MDG’s . Het betreft dan met name MDG1, het 
terugdringen van extreme armoede. Maar migratie wordt ook in verband gebracht met 
andere Millennium Ontwikkelingsdoelen, zoals MDG3, gendergelijkheid, waarbij de 
relatie zowel positief kan zijn (meer gendergelijkeid) als negatief (hogere 
kwetsbaarheid van migrerende vrouwen) of MDG7, waarbij een relatie aangebracht 
kan worden tussen milieudegradatie en migratie.
Migranten worden in toenemende mate als een potentiële bron van ontwikkeling in 
landen van herkomst gezien door het sturen van geld en het inzetten van hun 
competenties voor sociaal-economische en politieke ontwikkeling van landen van 
herkomst, al dan niet gekoppeld aan de terugkeer van migranten. 
Hoewel Zuid-Noord migratie vaak positieve effecten op de levens van migranten, hun 
families en gemeenschappen kan hebben, is het echter niet reëel te verwachten dat 
migratie alléén een meer algemeen ontwikkelingsproces in gang kan zetten. Hiervoor 
zijn ook gunstige economische en politieke ontwikkelingscondities vereist. Het lijkt 
derhalve verstandiger te spreken van een ontwikkelingspotentieel van migratie dan van 
een automatisch effect. 
3.2 Ontwikkelingspotentieel van migratie
3.2.1 De invloed van migratie op armoede en ongelijkheid 
De meeste studies concluderen dat Zuid-Noord migratie de armoede zowel langs 
32
directe als indirecte weg heeft verminderd. Een studie naar 71 ontwikkelingslanden
concludeerde dat een toename van 10 procent van geldovermakingen per hoofd van de 
bevolking tot een afname van 3,5 procent leidt van het aantal mensen dat van minder 
  
32 Taylor et al. 1996; Adams en Page 2005
22

3.2.2 Brain drain versus brain gain 
Er heeft lange tijd consensus bestaan dat migratie van hoogopgeleiden een negatief 
effect heeft op ontwikkeling van landen van herkomst – de zogeheten brain drain. Uit 
recent onderzoek komt echter een genuanceerder beeld naar voren. Emigratie van 
hoger opgeleiden is voor een aantal landen, vooral kleinere landen, problematisch: in 
bijvoorbeeld Sierra Leone, Tanzania en Liberia is meer dan de helft van de artsen en 
verpleegsters geëmigreerd, hetgeen de gezondheidszorg in de landen van herkomst 
37
verzwakt. In Ghana vertrokken in 2000 twee keer zoveel verpleegkundigen als er in 
dat jaar hun diploma haalden. Twee jaar later schatte het Ghanese ministerie van 
Volksgezondheid dat 57 procent van de vacatures voor verpleegkundigen niet kon 
worden vervuld. 
Recente analyse van de OESO suggereert echter dat internationale migratie niet de 
belangrijkste oorzaak is voor het tekort aan gezondheidswerkers in 
ontwikkelingslanden. Migratie kan wel bijdragen aan een verergering van deze 
problematiek. Naast de pullfactoren die gegenereerd worden door de groeiende vraag 
naar gezondheidswerkers vanuit de landen van bestemming spelen ook pushfactoren 
vanuit de landen van herkomst een belangrijke rol. Onaantrekkelijke 
arbeidsomstandigheden en onvoldoende investeringen in basisgezondheidszorg zijn 
voorbeelden van dergelijke pushfactoren.
Ook de Wereldgezondheidsorganisatie (WHO) schat in dat de regionale tekorten aan 
gezondheidswerkers de aantallen gemigreerde gezondheidswerkers uit deze regio’s ver 
te boven gaat. Ook al zou er in deze regio’s geen sprake zijn van een dergelijke 
migratie, dan nog zou er een groot tekort aan gezondheidswerkers zijn. Van de 57 
landen met een groot tekort aan gezondheidswerkers zijn er 36 in Afrika. Driekwart 
van de Afrikaanse landen heeft te maken met een groot tekort aan 
gezondheidswerkers. Een toename van ongeveer 140 procent van het huidige aantal 
gezondheidswerkers zou nodig zijn om aan dit tekort op te heffen. Naar schatting is 12 
38
procent van de dit totale aantal (140 procent) werkzaam in de OESO-regio.
Hoewel emigratie van hoogopgeleiden in sommige landen en in bepaalde sectoren tot 
personeelstekorten kan leiden, kampen veel ontwikkelingslanden tegenwoordig met 
grootschalige werkloosheid onder hoger opgeleiden. Sommige landen zoals de 
Filipijnen creëren bewust overschotten aan geschoold personeel om in het buitenland 
te gaan werken.
Brain drain kan, zeker op de langere termijn, vergezeld gaan van een zogeheten brain 
gain. In landen met een opkomende economie, zoals China, India, Zuid-Korea, Taiwan 
en Turkije, spelen emigranten bijvoorbeeld een belangrijke innoverende en 
  
37 OECD 2007a
38 Ibid.
24

liberalisering van de markt voor tijdelijke arbeid. De discussie speelt zich vooral af in 
de General Agreement on Trade in Services (GATS) onderhandelingen. De GATS 
onderscheidt vier manieren waarop internationale handel in diensten plaatsvindt (de 
zogeheten modes of supply). Mode 4 gaat over het recht van personen om tijdelijk in 
een ander land te zijn met als doel om als zelfstandige of in loondienst een dienst te 
verlenen voor een van te voren bepaalde duur. Het gaat hierbij niet om permanent 
verblijf of het verkrijgen van staatsburgerschap in een ander land. 
Ondanks de toenemende vraag op de EU-arbeidsmarkt (onder andere door de 
toenemende vergrijzing en het hogere opleidingsniveau) en ondanks het groeiend besef 
van de potentiële bijdrage van grotere arbeidsmobiliteit aan de wereldwijde 
economische groei, is de voortgang in mode 4 onderhandelingen zeer bescheiden en 
wordt vaak ook nog belemmerd door allerlei nationale regelgeving ten aanzien van 
42
visa, tewerkstelling of sociale zekerheid. Hoewel mode 4 door het grotendeels 
vraaggestuurde karakter zeer specifiek en gereguleerd de economie van de 
‘gastlanden’ kan versterken (of economische ontwikkeling kan bevorderen), zijn er 
maar weinig potentiële gastlanden die deze kansen optimaal benutten. 
Ontwikkelingslanden zijn van mening dat de wens van ontwikkelde landen om de 
tijdelijkheid van verblijf van een arbeidsmigrant te kunnen garanderen, goed kan 
samengaan met een ruimere, selectieve, vraaggestuurde marktopening voor tijdelijke 
dienstverlening door arbeidsmigranten. 
(2) Tijdelijke uitzending vanuit Nederland naar het land van herkomst.
Tijdelijke uitzending is gericht op tijdelijke arbeid van migranten in Nederland met een 
permanente verblijfsstatus, in het ontwikkelingsland waar zij oorspronkelijk vandaan 
komen, bijvoorbeeld om een bijdrage te leveren aan wederopbouw. Tijdelijke 
uitzending kan, wanneer goed beheerd, voor alle betrokken partijen positieve effecten 
hebben. Aanvullend op andere ontwikkelingsstrategieën kan tijdelijke uitzending een 
bescheiden bijdrage leveren aan de ontwikkeling van het land van herkomst: het is een 
vorm van brain gain.
3.2.4 Geldovermakingen
Bijzondere aandacht bij de studie naar de effecten van migratie op ontwikkeling gaat 
uit naar geldovermakingen: het geld dat migranten overmaken naar hun land van 
herkomst. Voor staten vormen geldovermakingen een externe bron van harde valuta, 
welke een deel van betalingsbalanstekorten dekt. Bovendien blijken geldovermakingen 
een stabiele en betrouwbare bron van deviezen, in vergelijking met andere 
kapitaalstromen naar ontwikkelingslanden zoals directe buitenlandse investeringen 
43
alsmede ontwikkelingshulp. Na buitenlandse investeringen zijn geldovermakingen de 
  
42 Winters 2005
43 World Bank 2005; Ratha 2003; Kapur 2003; Buch et al. 2002
26

Hoewel het hier om relatief grote bedragen gaat, is het van belang te onderkennen dat 
het economische belang van geldovermakingen van regio tot regio en van land tot land 
verschilt. Het belang van geldovermakingen ten opzichte van buitenlandse 
investeringen is het hoogst in Afrika en het Midden-Oosten. Hoewel het belang van 
geldovermakingen ten opzichte van het BBP groter is in armere landen, is de 
effectiviteit in termen van ontwikkeling groter in landen met een hoger 
ontwikkelingsniveau, zoals sommige landen in Azië en Latijns-Amerika. Dit is te 
danken aan een beter investeringsklimaat en hoger opleidingsniveau, waardoor de 
geldovermakingen door de achterblijvers beter kunnen worden benut.
Terwijl geregistreerde overdrachten gemiddeld 1,9 procent van het BBP van alle 
ontwikkelingslanden vormen, is dit percentage het hoogst voor lage inkomenslanden. 
Binnen deze groep liggen deze percentages veel hoger in kleine en arme landen, zoals 
in Eritrea (37,9 procent), Guinee-Bissau (48,7 procent) en Lesotho (24,1 procent). 
Verreweg de meeste inkomensoverdrachten (USD 153 miljard) stromen naar 
middeninkomenslanden omdat daar ook verreweg de meeste Zuid-Noord migranten 
vandaan komen. In de voornaamste emigratielanden vormen geldovermakingen zelden 
meer dan circa tien procent van het BBP. Voorbeelden zijn Marokko (11,2 procent), 
Ghana (6,6 procent), Senegal (7,5 procent), de Filipijnen (12,5 procent) India (2,7 
48
procent), China (0,8 procent), Mexico (2,9 procent).
De veronderstelling van sommigen dat de afhankelijkheid van geldovermakingen een 
risico vormt, daar de geneigdheid geld over te maken snel zou afnemen wanneer 
49
migranten zich vestigen en sociaal en/of economisch integreren, wordt niet door 
onderzoek onderbouwd. Er is gebleken dat deze afname van geldovermakingen in veel 
gevallen niet, nauwelijks of veel trager optreedt. Studies lijken aan te tonen dat het 
absolute bedrag aan geldovermakingen pas na 15 tot 20 jaar na migratie een piek 
50
bereikt. Dit kan mede worden verklaard doordat de migratie, tegen eerdere 
verwachtingen in, is doorgegaan als gevolg van gezinshereniging en illegale migratie. 
Hierdoor worden de banden met landen van herkomst steeds weer aangehaald. Door 
deze stabiele stroom van geldovermakingen wordt overigens wel afhankelijkheid van 
geldovermakingen gecreëerd.
Tot slot stellen mondialisering, en de ontwikkelingen in de transport- en 
communicatietechnologie, steeds meer migranten in staat er een transnationale 
  
48 Deze percentages zijn gebaseerd op schattingen inclusief informele overdrachten (Bron: IFAD 2007)
49 Merkle en Zimmermann 1992; Ghosh 2006
50 Brown 1994; Fokkema en Groenewold 2003; De Haas en Plug 2006; Taylor 1999; Agunias 2006a; 
Dayton-Johnson et al. 2007
28

langere termijn zien, dat wil zeggen ongeveer twee decennia na het begin van 
grootschalige emigratie.
Een ander belangrijk inzicht is dat dergelijke positieve ontwikkelingseffecten niet 
noodzakelijkerwijs zijn gekoppeld aan de terugkeer van migranten. Veel migranten 
investeren zonder definitief terug te keren, of reizen veel heen en weer. Dergelijke 
pendelmigratie en transnationaal ondernemerschap tonen ook aan dat het traditionele 
onderscheid tussen permanente vestiging en definitieve terugkeer in de praktijk te 
rigide kan zijn. 
Positieve ontwikkelingseffecten in de vorm van investeringen, werkgelegenheid en 
economische groei treden evenwel niet automatisch op. De mate waarin migranten 
sociaal, politiek en economisch investeren in landen van herkomst hangt af van de 
sociaal-economische status en verblijfstitel van migranten in de landen van 
bestemming en de meer algemene politieke en economische condities in landen van 
herkomst. Tot slot beperken, zoals hiervoor reeds aangehaald, de potentieel positieve 
ontwikkelingseffecten van migratie zich niet tot investeringen in bedrijfsmatige 
activiteiten in landen van herkomst, maar hebben deze ook een positief effect op het 
54
welzijn van deze landen als geheel.
3.3 Sociaal-culturele en politieke effecten van migratie
3.3.1 Sociaal-culturele effecten van migratie 
Emigratie kan ook leiden tot een zogeheten migratiecultuur, waarbij migratie als 
voornaamste middel tot sociaal-economische vooruitgang gezien wordt. Men spreekt 
van een migratiecultuur, als de bevolking alle inspanningen richt op emigratie en 
emigratie een steeds belangrijker plaats inneemt in overlevingsstrategieën. De focus op 
migratie gaat vaak ten koste van het aanpakken van de binnenlandse problemen. In 
sommige gevallen kunnen hoge migratie-inkomsten leiden tot een algeheel dédain ten 
opzichte van traditionele lokale activiteiten zoals landbouw. Dit kan samen met het 
wegtrekken van arbeidskrachten verklaren waarom migratie in eerste instantie gepaard 
55
kan gaan met een afname in agrarische productiviteit. Aan de andere kant is 
  
54 Daar waar recent onderzoek neigt naar een positieve evaluatie van de directe effecten van migratie op 
de sociale en economische effecten van migratie en overmakingen op ontwikkeling in 
herkomstgemeenschappen en -regio’s, laat onderzoek naar de effecten op macro-economische groei en 
werkgelegenheid een veel minder eenduidig beeld zien. Terwijl het effect in sommige landen positief is, 
is deze neutraal of zelfs negatief in andere landen. Deze variatie kan waarschijnlijk mede verklaard 
worden uit de zeer verschillende mate waarin landen van herkomst de politieke en economische 
randvoorwaarden weten te scheppen die het voor migranten aantrekkelijk in landen van herkomst te 
investeren en/of (tijdelijk) terug te keren.
55 Lucas 1987; De Haas 2006b
30

migratie. Dit rapport meldt dat bijna de helft van de migranten vrouw is (95 miljoen, 
49,6 procent). De voornaamste verandering is de toename van het aantal vrouwelijke 
arbeidsmigranten dat onafhankelijk migreert, door een stijgende vraag naar vrouwen in 
57
bijvoorbeeld de industriële sector, huishoudelijk werk en verzorgende beroepen.
Vrouwelijke migranten zijn kwetsbaar tijdens het migratieproces voor misbruik en 
uitbuiting, door bijvoorbeeld medemigranten of mensensmokkelaars.
Pas recentelijk wordt door de internationale gemeenschap ingezien dat de afwegingen 
die mannen en vrouwen maken om te migreren verschillend zijn en ook hoe belangrijk 
vrouwelijke migranten zijn voor de ontwikkeling van de economie en het sociale 
welzijn van samenlevingen. Een aantal empirische studies laat zien dat migratie vaak 
58
geen structureel effect op traditionele genderrollen heeft. Hoewel migratie van 
mannen veelal gepaard gaat met toenemende verantwoordelijkheden van vrouwen, is 
dit meestal slechts tijdelijk. Niet zelden betekent migratie een toename van taken, 
lasten en zorgen van vrouwen, die vaak in onzekerheid achterblijven en alleen de zorg 
voor kinderen moeten dragen, zonder dat daar een duurzame vergroting van hun macht 
59
tegenover staat. Voor vrouwen met kinderen die als afhankelijken mee emigreren 
met hun echtgenoot is het erg moeilijk als er huiselijk geweld is of als zij willen 
scheiden om te moeten kiezen tussen hun persoonlijke veiligheid en hun legale status. 
Dit maakt deze vrouwen extra kwetsbaar. Ook vinden traditionele praktijken zoals 
gedwongen huwelijken, eerwraak en vrouwenbesnijdenis van immigrantenvrouwen in 
Nederland regelmatig plaats.
Wanneer vrouwen zelf aan het migratieproces deelnemen, zijn er aanwijzingen dat 
migratie op de lange termijn positieve effecten heeft voor vrouwen in het algemeen, 
zoals economische onafhankelijkheid en toegang tot anticonceptie. Migratie is in de 
regel niet de enige factor van verandering, maar speelt wel een versterkende en 
60
versnellende rol.
In verschillende emigratiegebieden komen uitgaven van migranten ten goede aan 
61
onderwijs, in het bijzonder de scholing van meisjes. Sommige onderzoekers stellen 
dat grootschalige migratie vanuit Noord-Afrika naar Europa de afname van 
geboortecijfers in landen van herkomst heeft versneld door de overdracht van moderne 
  
57 Salih 2001
58 Taylor 1984; Myntti 1984
59 Day en Içduygu 1997; Van Rooij 2000; King et al. 2006; Taylor 1984; Myntti 1984; Hampshire 2006
60 King et al. 2006; Taylor et al. 2006
61 Yang 2004; Cox Edwards en Ureta 2003; Hanson en Woodruff 2002; Bencherifa 1996
32

mobiliseren om zich in te zetten voor het land van herkomst. Dat is een vrijwillige 
keuze van de migrant.
3.4 Effecten van ontwikkeling op migratie
De effecten van ontwikkeling op migratie zijn mede afhankelijk af van het type 
migratie, hoe ontwikkeling wordt gedefinieerd en het stadium van ontwikkeling van 
een land. Wanneer wij ons beperken tot vrijwillige migratie, en ontwikkeling zien als 
een toename in de capaciteiten en vrijheden van mensen om hun bestaan naar eigen 
voorkeur vorm te geven, kan in algemene zin gesteld worden dat het verband tussen 
ontwikkeling en migratie positief is. 
Vrijwillige migratie, waarbij migranten trachten een beter bestaan op te bouwen, komt 
veelal voort uit een combinatie van een zekere mate van ontwikkeling gecombineerd 
met relatieve (en niet absolute) deprivatie en grote internationale inkomensverschillen. 
Zolang er substantiële Zuid-Noord verschillen in inkomen blijven bestaan, zullen 
omstandigheden van sterke groei vaak in eerste instantie gepaard gaan met een 
toenemende emigratiegeneigdheid, omdat mensen een zeker kapitaal nodig hebben om 
68
te kunnen migreren. Binnenlandse en internationale migratie zijn vaak een intrinsiek 
onderdeel van meer algemene sociale en economische ontwikkelingsprocessen. 
Verschillende studies wijzen uit dat emigratie in de regel pas geleidelijk afneemt na 
een lange periode van duurzame ontwikkeling en economische groei, op voorwaarde 
dat het land van herkomst perspectief en vertrouwen biedt door onder meer politieke 
69
stabiliteit en toenemende politieke vrijheden. Dit gaat gepaard met toenemende 
retourmigratie en immigratie, waarna landen een transitie van netto emigratie- naar 
netto immigratielanden door kunnen maken.
Ontwikkelingssamenwerking kan door middel van de totstandbrenging van duurzame 
ontwikkeling, politieke stabiliteit en goed bestuur indirect en op lange termijn een 
bijdrage leveren aan een geleidelijke afname van (de noodzaak van) migratie. De 
verwachting is echter dat de ontwikkeling van de armste landen niet direct tot een 
afname van emigratie naar Westerse landen zal leiden. Het valt eerder te verwachten 
dat de emigratie door de take-off ontwikkeling in de allerarmste landen de aanvankelijk 
70
alleen zal worden aangewakkerd (de zogenaamde migration hump) . 
  
68 Skeldon 1992; Martin and en Taylor 1996; Zelinsky 1971; De Haas 2007c; Skeldon 1997
69 Rotte et al. 1997; Martin en Taylor 1996; Bohning 1994; Olesen 2002 
70 Martin en Taylor 1996; zie ook Hatton and Williamson 2003
34

Sinds de Europese Raad in 2005 de ‘Algehele aanpak voor migratie’ heeft 
aangenomen heeft het onderwerp een grote vlucht genomen binnen het Europees 
beleid en is gestage vooruitgang geboekt in de integratie van migratie in het externe en 
ontwikkelingsbeleid van de EU en vice versa. Er is gewerkt aan het verbeteren van 
dialoog en samenwerking met landen van herkomst en transit. Uitvoering van de 
actieplannen van Rabat en Tripoli, de Euromed-verklaring en het EU-Afrika-
73
partnerschap zijn de komende jaren prioritair. Hierin zal een evenwichtige 
benadering met aandacht voor wederzijdse wensen en verplichtingen het uitgangspunt 
zijn, met specifieke aandacht voor ontwikkeling en voor terugkeer. Hierbij wordt 
onder meer gebruik gemaakt van instrumenten als samenwerkingsplatforms voor 
dialoog over migratie en partnerschappen. Nederland zal zoeken naar samenwerking 
met een aantal gelijkgestemde lidstaten.
Nederland streeft naar (intensivering van) de dialoog over migratie met 
ontwikkelingslanden en naar het vastleggen van de samenwerking in partnerschappen 
met derde landen, met name ook in hierboven genoemd EU-kader. Binnen deze 
partnerschappen is ruimte voor ondersteuning en activiteiten op het vlak van migratie 
en ontwikkeling. In een partnerschap dient ruimte te zijn voor wederzijdse interesses 
en belangen, maar ook dienen, waar opportuun, afspraken over (het nakomen van) 
verplichtingen, met name waar het de terugname van eigen onderdanen betreft, te 
worden opgenomen. Het meewerken van landen aan terugkeer kan worden 
gestimuleerd door (extra) activiteiten op het gebied van migratie en ontwikkeling. 
Landen die niet meewerken aan terugkeer zullen in principe niet in aanmerking komen 
voor activiteiten op dit gebied. Bovendien zal in de dialoog met deze landen waar 
mogelijk aandacht worden gevraagd voor terugkeerproblematiek. Bij de 
totstandkoming van partnerschappen zal worden aangesloten bij de, in het kader van 
het terugkeerbeleid, te ontwikkelen landenstrategieën.
Op basis van de analyse zoals gepresenteerd in hoofdstuk 3 alsmede bovenbeschreven 
internationale en Europese ontwikkeling, is gekozen voor de volgende zes 
beleidsprioriteiten. Deze zullen praktische en strategische invulling krijgen op het 
internationale, EU en nationale niveau.
1. Meer aandacht voor migratie in de ontwikkelingsdialoog en voor ontwikkeling 
in de migratiedialoog;
2. Institutionele ontwikkeling op het gebied van migratiemanagement;
3. Stimuleren van circulaire migratie / brain gain;
4. Versterken van de betrokkenheid van migrantenorganisaties;
  
73 ‘EU-Afrika-partnerschap voor migratie, mobiliteit en werkgelegenheid’ (EU-Afrika Top, Lissabon, 
december 2007). Een van de drie prioriteiten binnen dit partnerschap is de implementatie van het 
actieplan aangenomen tijdens de conferentie voor Migratie en Ontwikkeling (Tripoli, november 2006). 
36

democratisch worden vormgegeven en gestuurd vanuit het betreffende land, en geen 
compilatie zijn van wensen van donoren en westerse thema’s. Al vormt migratie geen 
vast onderdeel van PRPS’s; het kan wel worden opgenomen in één van de vaste 
‘pijlers’, zoals de economische pijler (monetair beleid, pro-poor growth) en de 
76
governance pijler (migratiemanagement).
In fragiele staten, waar doorgaans geen breed gedragen PRSP bestaat, kan migratie op 
twee manieren van belang zijn in de dialoog met het land en andere donoren. 
Allereerst kampen dergelijke landen veelal met de problematiek van internally 
displaced persons (IDP’s) en vluchtelingen en de herintegratie van deze mensen als de 
situatie verbetert. Daarnaast kan er een mogelijk belangrijke rol weggelegd zijn voor 
77
de diaspora, zowel in politiek als financieel opzicht.
Migratie figureert tot nu toe ook beperkt binnen de Meerjarige Strategische Plannen 
(MJSPs) van de ambassades in de OS-partnerlanden. Hierin geven de ambassades aan 
hoe zij denken in te spelen op gesignaleerde ontwikkelingen in het land, gegeven hun 
positie in het krachtenveld van actoren. In die landen waar de factor migratie positieve 
danwel negatieve effecten van betekenis heeft, identificeren ambassades 
mogelijkheden en risico’s waarop zij kunnen inspelen in de dialoog met de lokale 
autoriteiten.
Migratie is meer en meer onderdeel van het Europese externe en ontwikkelingsbeleid. 
Zo is migratie meegenomen in de programmering voor het tiende Europees 
Ontwikkelingsfonds (EOF) en wordt migratie als thema gaandeweg meer opgenomen 
in de Europese Landen Strategie Papers. Ten behoeve van de Europese Landen 
Strategie Papers heeft de Europese Commissie voor (een groot deel van) de ACP-
landen (Afrika, Caraïben, Stille Oceaan) zogenaamde migratieprofielen opgesteld. 
Nederland ondersteunt deze stapsgewijze integratie van migratie in het externe beleid 
en zal aandringen op werkelijk gebruik van deze informatie in het formuleren van 
beleid. 
4.1.2 Ontwikkeling in de migratiedialoog
Op eenzelfde manier zullen in het formuleren van Nederlands beleid met betrekking 
tot migranten eventuele gevolgen voor ontwikkelingslanden zo veel mogelijk worden 
meegenomen. In de analyse van hoofdstuk drie is opgemerkt dat de potentiële 
positieve rol die migranten kunnen leveren aan de ontwikkeling van hun land van 
herkomst mede afhankelijk is van de mate van succes van migranten in landen van 
bestemming. Een goede integratie en participatie van migranten in de maatschappij 
  
76 Hierbij wordt opgemerkt dat PRSP’s alleen worden geschreven door de MOLs (Minst Ontwikkelde 
landen). Een belangrijke groep landen van waaruit migratie naar Nederland plaatsvindt wordt dus niet 
via PRSP’s bereikt.
77 Zie paragraaf 4.3 en 4.4 en de nog te verschijnen notitie over fragiele staten.
38

aantal beleidsmaatregelen aan de Tweede Kamer kenbaar heeft gemaakt om deze 
personen zo snel mogelijk in het arbeidsproces op te nemen. In de aanbiedingsbrief bij 
80
het rapport ‘De arbeidsmarktpositie van hoger opgeleide vluchtelingen’ zijn een 
aantal maatregelen genoemd die voor de uitvoering van deze motie van belang zijn: 
het Banenoffensief vluchtelingen, de voorlichtingscampagne naar vluchtelingen, 
werkgevers en gemeenten en de maatwerktrajecten hoger opgeleide vluchtelingen. 
81
Deze maatregelen werden al eerder in een brief aan de Tweede Kamer toegelicht.
Hiernaast kunnen generieke maatregelen op het vlak van toelating genoemd worden, 
waarvan onderdanen van ontwikkelingslanden mede kunnen profiteren. Zo is 
bijvoorbeeld in december 2007 de zoektijd naar een baan voor buitenlandse studenten 
die in Nederland zijn afgestudeerd, verlengd. Zij hebben nu een zoektijd van een jaar, 
waarin zij vrij zijn om op de arbeidsmarkt een baan te vinden die voldoet aan de 
criteria zoals gesteld in de kennismigrantenregeling.
Ook kunnen burgers van ontwikkelingslanden gebruik maken van de Nederlandse 
kennismigrantenregeling en het voorstel voor een EU-richtlijn inzake toegang en 
verblijf van onderdanen van derde landen met het oog op een hooggekwalificeerde 
baan (blue card-voorstel). Dit blue card-voorstel laat ruimte voor regelingen die de 
werving van kennismigranten beperken, om zo braindrain uit ontwikkelingslanden te 
voorkomen. Verder biedt de regeling mogelijkheden aan bluecard-houders die 
langdurig ingezeten zijn om gedurende een langere periode in het land van herkomst te 
werken of studeren zonder het verblijfsrecht te verliezen. Daarmee wordt circulaire 
migratie bevorderd.
Het werven van zorgpersoneel van buiten de EU dient een sluitpost te zijn van het 
arbeidsmarktbeleid. Herhaling van de situatie in 2000 en 2001 is ongewenst, toen 
enkele zorginstellingen verpleegkundigen uit ontwikkelingslanden (onder andere Zuid-
Afrika en de Filipijnen) wierven. Op verzoek van de regering hebben zorgwerkgevers 
daarna een keurmerk van intermediairs en wervingsbureaus ontwikkeld. Nederland 
streeft er naar dat zorgwerkgevers een gedragscode opstellen voor het niet proactief 
werven van zorgpersoneel uit ontwikkelingslanden of uit landen met eigen tekorten 
aan zorgpersoneel. 
Bij asielzoekers kan van volledige participatie in de samenleving geen sprake zijn. 
Evenwel wordt erkend dat het zo volledig mogelijk benutten van het potentieel van 
asielzoekers ook een positieve bijdrage kan leveren aan de uiteindelijke duurzaamheid 
van de terugkeer van de betreffende migrant. Ook kan dit een positieve rol spelen bij 
integratie in Nederland wanneer asiel wordt verleend. In dit kader is de Tweede Kamer 
reeds toegezegd dat de regelgeving die op de toegang tot de arbeidsmarkt voor alle 
  
80 Tweede Kamer, 2005-2006, 27 223, nr. 80
81 Tweede Kamer, 2005-2006, 27 223, nr. 78
40

bevolkingssamenstelling en (regionale) migratiedynamiek en is er onvoldoende inzicht 
in (mogelijkheden voor) beleid en regelgeving. Nederland zal, waar nodig, 
programma’s en projecten ten behoeve van dataverzameling ondersteunen.
4.2.2 Grensbeheer
Grensbeheer is een belangrijk onderdeel van migratiebeheer en de bestrijding van 
mensensmokkel en mensenhandel in het bijzonder. Een goed grensbeheer kan 
bijdragen aan het verminderen van illegale migratie en het beter faciliteren van legale 
migratie. De komende jaren zal Nederland zich onverminderd inzetten om een bijdrage 
te leveren aan de verbetering van het grensbeheer in derde landen, bijvoorbeeld door 
kennisoverdracht op het gebied van identiteits- en documentfraude en het beschikbaar 
stellen van apparatuur. 
Grensbeheer behelst ook een goed functioneren van de immigratiediensten die kunnen 
bijdragen aan betrouwbare en toegankelijk data over migratiestromen ten behoeve van 
een evenwichtig migratiebeleid. Op het gebied van ondersteuning van de opbouw van 
immigratiediensten is de ervaring van Nederland tot nog toe beperkt maar positief. In 
Ghana heeft, in samenwerking met andere donoren, een succesvol project 
plaatsgevonden met de Ghanese immigratiedienst. Op basis van deze positieve 
ervaring, waarbij gebruik wordt gemaakt van lokale expertise en kennisoverdracht, 
zullen komende jaren meer projecten worden ondersteund of ontwikkeld, waar met 
name aandacht zal zijn voor bevorderen van de regionale samenwerking op het terrein 
van personenverkeer en het ontwikkelen van lokale expertise. Hiervoor zal wederom 
samenwerking en afstemming worden gezocht met andere donoren.
In dit kader zal Nederland ook de activiteiten van FRONTEX, het Europese 
agentschap voor het beheer van de buitengrenzen, ondersteunen. FRONTEX heeft een 
bijzondere rol toebedeeld gekregen in de samenwerking met derde landen en 
capaciteitsopbouw. Beoogd wordt onder meer dat derde landen participeren in 
gezamenlijke trainingen, en dat de informatie-uitwisseling tussen de EU en derde 
landen wordt versterkt zodat de weg wordt geëffend voor operationele samenwerking. 
Nederland zet zich ervoor in dat bij migratiebeheer, waaronder grensbeheer en opbouw 
van immigratiediensten, voldoende aandacht is voor bescherming en asiel.
4.2.3 Mensenhandel en –smokkel
In hoofdstuk 2 is reeds gewezen op de aanzienlijke risico’s waaraan migranten die 
gebruik maken van smokkelnetwerken, vaak worden blootgesteld. Daar komt bij dat 
mensensmokkel maar al te vaak uitmondt in de uitbuiting en dwang die kenmerken 
zijn van mensenhandel. Door deze kenmerken kan mensenhandel worden gezien als 
een moderne vorm van slavernij. Een krachtige aanpak van zowel mensenhandel als 
mensensmokkel is dan ook geboden. Dit blijft onverkort een beleidsprioriteit. In de 
mensenrechtenstrategie, die in november 2007 aan de Tweede Kamer is aangeboden, 
wordt specifiek aandacht besteed aan het bestrijden van mensenhandel. Zoals in deze 
42

Nederland streeft er naar dat iedere vorm van migratiebeheer protection-sensitive is, 
dat wil zeggen dat migratiebeheer altijd voldoende aandacht schenkt aan de 
internationale beschermingsaspecten, waaronder het principe van non-refoulement en 
het folterverbod. Voorts zal de samenwerking tussen staten en de betrokken 
organisaties (onder andere de VN-vluchtelingenorganisatie UNHCR, IOM, het 
Internationale Rode Kruis) in het kader van asiel en migratie nadrukkelijk worden 
gestimuleerd. Dit zal niet alleen in het geval van gemengde migratiestromen 
toegevoegde waarde hebben, maar ook in omstandigheden waarin een 
vluchtelingensituatie ten einde loopt en ontwikkeling op gang komt.
4.3 Stimuleren van circulaire migratie / brain gain
Nederland ziet het bevorderen van circulaire migratie als een instrument om vorm te 
geven aan het versterken van de positieve bijdrage van migranten en migratie aan 
ontwikkeling. Daarnaast is het een middel om de migratiesamenwerking met andere 
landen te verbreden. 
In de nota ‘Naar een modern migratiebeleid’ geeft het kabinet aan de ogen niet te 
willen sluiten voor de migratiedruk vanuit ontwikkelingslanden. Het faciliteren en 
reguleren van tijdelijke arbeidsmigratie uit ontwikkelingslanden is echter in sterke 
mate afhankelijk van de wijze waarop die tijdelijkheid kan worden vormgegeven. De 
Mode 4 onderhandelingen in de Wereldhandelsorganisatie (WTO) kunnen een kader 
scheppen waarbinnen die tijdelijkheid, voor zover het tijdelijke grensoverschrijdende 
dienstverlening betreft, goed kan worden vormgegeven. Het Nederlandse beleid is er 
op gericht zo min mogelijk obstakels voor het Nederlandse bedrijfsleven op te werpen 
voor de tijdelijke inzet van arbeidsmigranten in dat kader. Tegelijkertijd benadrukt 
Nederland in de GATS-onderhandelingen het belang van sectoren en wijzen van 
dienstverlening die van bijzonder belang zijn voor ontwikkelingslanden.
Door middel van de twee in hoofdstuk 3 beschreven vormen van circulaire migratie, 
tijdelijke arbeidsmigratie naar Nederland en tijdelijke uitzending vanuit Nederland 
naar het land van herkomst, kan brain gain worden bevorderd.
4.3.1 Tijdelijke arbeidsmigratie naar Nederland 
Voor hoogopgeleiden bestaan reeds verschillende regelingen voor een verblijf in 
83
Nederland of deze worden ontwikkeld. Nederland kent de kennismigrantenregeling.
  
83 Op grond van de kennismigrantenregeling kunnen arbeidsmigranten die meer verdienen dan Euro 
47.565 bruto per jaar verdienen (voor kennismigranten jonger dan 30 jaar geldt een inkomenscriterium 
van Euro 34.881 bruto/jaar, voor wetenschappelijk onderzoekers geldt geen salariscriterium) zonder 
tewerkstelling in Nederland worden te werk gesteld door een werkgever die een convenant met de IND 
heeft afgesloten. De verblijfsvergunning voor de kennismigrant en eventueel zijn gezinsleden wordt via 
een snelle procedure (streeftermijn 2 weken) afgegeven. Sinds december jl. kunnen buitenlandse 
studenten die afstuderen aan een Nederlandse instelling voor hoger onderwijs één jaar naar werk 
44

Het MIDA Ghana Health Project maakt het mogelijk voor Ghanezen in Nederland en 
andere EU-landen, werkzaam in de gezondheidssector, om hun vaardigheden, kennis 
en andere vormen van kapitaal over te dragen aan de Ghanese gezondheidssector via 
tijdelijke terugkeerprogramma’s. Daarnaast krijgen Ghanezen de mogelijkheid om 
trainingstrajecten in Nederland te volgen. Onlangs is het project een tweede fase 
ingegaan. Deze fase voorziet in een betere institutionele inbedding.
TRQN voorziet in de tijdelijke uitzending van in Nederland verblijvende migranten 
met een permanente verblijfsstatus naar hun land van herkomst. Hiervoor werd in 2006 
een aantal landen geselecteerd, alle in een wederopbouwfase: Afghanistan, Sierra 
Leone, Soedan, Bosnië-Herzegovina, Servië en Montenegro en Kosovo. Via dit project 
zijn ondertussen zo’n 160 personen tijdelijk uitgezonden. Deze personen hebben in 
verschillende sectoren, zoals onderwijs en gezondheid, bijgedragen aan de 
wederopbouw van hun land van herkomst en zijn erin geslaagd om hun ervaring en 
kennis aan anderen over te dragen. Hierdoor zijn met name lokale organisaties 
versterkt. TRQN wordt zowel bij de deelnemers als ook bij de ontvangende landen en 
organisaties positief ontvangen.
De komende jaren zal dit soort projecten steun blijven krijgen. Uitgangspunt is dat 
aangesloten wordt bij het beleid van de landen van herkomst die de rol van diaspora bij 
de ontwikkeling willen versterken. Onderzocht wordt in hoeverre andere donoren 
interesse hebben om deel te nemen aan dergelijke projecten. 
4.4 Versterken van de betrokkenheid van migrantenorganisaties
Zoals blijkt uit hoofdstuk 3 kunnen migranten een niet te onderschatten rol spelen bij 
ontwikkeling van landen van herkomst. Door geldovermakingen, netwerken en andere 
vormen van betrokkenheid kunnen zij een zinvolle functie bij armoedebestrijding 
vervullen en een bijdrage leveren aan het behalen van de Millennium 
Ontwikkelingsdoelen. De inzet van migranten bij ontwikkeling was er altijd al, maar 
stond veelal los van de bestaande structuren. Deze is de laatste tijd meer zichtbaar 
geworden. Ook vindt meer dialoog met hen plaats. 
4.4.1 Ontwikkelingssamenwerking door migrantenorganisaties
Talloze migrantenorganisaties zijn actief in ontwikkelingssamenwerking. Vele 
kleinschalige projecten worden uitgevoerd die een aanvulling vormen op die van 
reguliere ontwikkelingsorganisaties. Dat zijn lovenswaardige initiatieven, die 
uitstekend zonder betrokkenheid van de overheid kunnen worden uitgevoerd. 
Activiteiten van migranten kunnen een meerwaarde hebben bij de ontwikkeling van 
hun land van herkomst. Migranten hebben nuttige netwerken en zijn vaak beter bekend 
met regelgeving in het land van herkomst. Een onderzoek zal worden uitgevoerd naar 
de voorwaarden waaronder de meerwaarde van migranten optimaal kan worden benut.
Er bestaan verschillende mogelijkheden voor migrantenorganisaties voor 
capaciteitsversterking en het aanvragen van subsidie voor uitvoering van projecten. 
46

Ook is het van belang dat migrantenorganisaties die daartoe de kwaliteiten en 
capaciteiten bezitten de kans krijgen door te groeien. Dit is een proces van lange adem. 
Er zullen middelen beschikbaar komen voor de gerichte versterking van een aantal 
organisaties die voldoen aan daarvoor gestelde criteria. Het doel is dat een aantal 
migrantenorganisaties kan doorgroeien en dat zij een volwaardige partner in 
ontwikkelingssamenwerking worden, zowel op landenniveau als thematisch.
4.4.3 Diasporabeleid van landen van herkomst
Overheden van landen van herkomst zijn ook meer en meer geïnteresseerd in hun 
diaspora. Regeringen van ontwikkelingslanden zien hun emigrantenpopulaties steeds 
meer als een cruciale bron van ontwikkeling en staan open om hun kennis, 
vaardigheden en middelen in te zetten voor ontwikkelingsdoeleinden. Door gerichte 
maatregelen wordt getracht migranten te overtuigen terug te keren, dan wel een 
andersoortige bijdrage te leveren aan de ontwikkeling van hun land van herkomst. Ook 
in het EU-Afrika-partnerschap is afgesproken meer samen te gaan werken om de 
diaspora en migrantenorganisaties te betrekken bij ontwikkeling. Indien daar om wordt 
verzocht door ontwikkelingslanden, zullen dergelijke initiatieven, waar nodig en waar 
mogelijk, worden ondersteund. In de landen waar Nederland een actief migratie-en-
ontwikkelingsbeleid voert en waaruit in Nederland een substantiële migrantenpopulatie 
aanwezig is, zal met de autoriteiten en andere betrokkenen besproken worden hoe de 
rol van de diaspora verder invulling kan krijgen. Er bestaat zowel bij een aantal 
ontwikkelingslanden, de Nederlandse overheid, alsmede bij uitvoerende organisaties 
van bijvoorbeeld brain gain projecten de wens over een profiel van verschillende 
diaspora te beschikken. Hiertoe lopen reeds verschillende initiatieven. Het opstellen 
van dergelijke profielen zou door de Nederlandse overheid kunnen worden 
gefaciliteerd.
4.4.4. Migranten en ondernemerschap
In Nederland wonen vele initiatiefrijke immigranten uit ontwikkelingslanden. Velen 
van hen worden ondernemer en velen zijn daarbij ook bezig met internationaal 
ondernemen gericht op hun land van herkomst. Hun activiteiten kunnen voor deze 
landen bijdragen aan duurzame ontwikkeling, groei van werkgelegenheid en 
kennisoverdracht. Voor zulke "nieuwe" Nederlandse internationale ondernemers zijn 
geen speciale instrumenten of subsidieregelingen ingesteld, maar er wordt wel speciale 
actie ondernomen om bestaande instrumenten onder hun aandacht te brengen, c.q. om 
instituten beter voor hen toegankelijk te maken. De EVD maakt zich hier sterk voor 
door actief de netwerken van deze nieuwe ondernemers te verbinden met het eigen 
85
EVD-netwerk. Tevens worden specifieke doelgroepen, zoals ondernemers van 
  
85 De EVD heeft in april 2008 de publicatie "Nieuw Internationaal Ondernemen"
uitgebracht. Hierin staan voorbeelden van rolmodellen en informatie over
nieuw ondernemerschap.
48

richtlijn betreffende betaaldiensten in de interne markt welke onder meer van 
toepassing is op geldtransactiekantoren. Deze richtlijn moet per 1 november 2009 
geïmplementeerd zijn. De gevolgen hiervan voor de Wet inzake de 
geldtransactiekantoren worden momenteel in kaart gebracht. Hierbij moet worden 
88
opgemerkt dat uit diverse onderzoeken (onder andere Goed geld overmaken door de 
Consumentenbond, oktober 2005) blijkt dat de snelheid en betrouwbaarheid 
belangrijkere factoren zijn dan de prijs. Uit onderzoek van de Nederlandse 
Mededingingsautoriteit (NMa) is gebleken dat de Nederlandse markt voldoende 
competitief is. Echter, meer transparantie en inzicht in mogelijkheden en 
transactiekosten van de verschillende manieren van geld overmaken kan de 
concurrentie verder vergroten. Hiertoe is in Nederland de website 
www.geldnaarhuis.nl opgezet door Stichting IntEnt. Het ministerie van Buitenlandse 
Zaken heeft in 2007 een bijdrage geleverd ter uitbreiding van de website. De bedoeling 
is dat de website in de toekomst onafhankelijk van subsidies kan voortbestaan. 
Nederland zal bezien of dergelijke concurrentievergrotende initiatieven ook in de 
toekomst kunnen worden ondersteund. 
4.5.2 Het vergroten van het armoedeverminderende effect van geldovermakingen 
door het stimuleren van initiatieven van migranten
Nederland biedt migrantenorganisaties via de loketten van verschillende 
maatschappelijke organisaties diverse mogelijkheden om geldovermakingen in te 
zetten voor ontwikkelingsactiviteiten, aangevuld met middelen uit het 
Medefinancieringstelsel (MFS). Zoals beschreven in paragraaf 4.4.1 wordt onderzocht 
of hiertoe bij de bestaande loketten voldoende mogelijkheden zijn voor migranten. 
Indien dit niet het geval blijkt te zijn, zullen de middelen van de bestaande loketten 
worden opgehoogd of de toegang voor migranten worden verbeterd.
4.5.3 Financiële sector ontwikkeling
Thans heeft minder dan 25 procent van de bevolking in ontwikkelingslanden toegang 
89
tot formele financiële diensten. Onderzoek heeft aangetoond dat de financiële sector 
een belangrijke motor voor economische groei is en dat deze groei vooral de armen ten 
goede komt. Financiële sector ontwikkeling zal daarom de komende jaren een 
belangrijke focus van het Nederlandse beleid zijn. Hiervoor wordt verwezen naar de 
notitie over financiële sector ontwikkeling die eveneens in 2008 aan de Tweede Kamer 
zal worden aangeboden. De ontvangers van geldovermakingen kunnen worden gezien 
als een interessante doelgroep voor spaarproducten, verzekeringen, kredieten en 
moderne betaalsystemen. 
  
88 Onderzoek onder Nederlanders van Turkse, Marokkaanse, Surinaamse, Antilliaanse, Somalische en 
Ghanese afkomst.
89 Claessens en Feijen 2006
50

aangeboden aan deze klanten wordt het voor banken ook commercieel interessanter 
aan deze groep aandacht te besteden. Overheden kunnen hierbij een stimulerende rol 
spelen door banken te wijzen op belangrijke corridors.
4.6 Bevorderen van duurzame terugkeer en herintegratie
Voor de handhaving én voor het draagvlak van het Nederlandse migratiebeleid is het 
van belang dat migranten die geen rechtmatig verblijf (meer) hebben, Nederland, bij 
voorkeur vrijwillig, verlaten. Door financiële steun of bijstand in natura kan 
terugkeerders hulp worden geboden bij het opbouwen van een bestaan in het land van 
herkomst. Bovendien kan worden ingespeeld op de zorgen en capaciteitsproblemen bij 
overheden van de landen van herkomst over de opvang en herintegratie van 
terugkeerders. 
In de afgelopen jaren is ervaring opgedaan met facilitering van zelfstandig vertrek, 
onder meer door IOM. Dit wijst uit dat financiële herintegratieondersteuning één van 
91
de stimulerende factoren voor zelfstandige terugkeer kan zijn. Daarnaast zijn 
positieve ervaringen opgedaan met herintegratieondersteuning in de vorm van 
scholing, hulp bij de bemiddeling naar werk en begeleiding bij het opzetten van een 
eigen bedrijf, inclusief toegang tot microkredieten. Ten slotte zijn diverse projecten 
uitgevoerd ten behoeve van de herintegratie van kwetsbare groepen, zoals 
alleenstaande minderjarige vreemdelingen. Nederland zal zich ook de komende jaren 
inzetten voor de herintegratie van deze groepen waarbij terdege rekening gehouden zal 
worden met de specifieke behoeften van vrouwen.
Met inachtneming van de ervaringen met deze verschillende projecten zullen de 
mogelijkheden voor herintegratieondersteuning bij terugkeer worden uitgebreid. 
Binnen het budget voor migratie en ontwikkeling wordt hiervoor een bedrag van 
maximaal Euro 2 miljoen per jaar gereserveerd. Het gaat hier om: 
1. Herintegratieregeling Terugkeer (HRT). Dit betreft een voortzetting in een nieuwe 
fase  van de huidige regeling;
2. herintegratiebijdrage in natura voor (ex-)asielzoekers (persoonlijk 
ontwikkelingsfonds in natura);
3. Nationale terugkeerprogramma’s in landen van herkomst;
4. projecten voor bijzondere groepen die buiten de regelingen onder (1), (2) en (3) 
vallen.
  
91 Gebruikmakend van de HRT-regeling, en haar voorganger, de Herintegratie Regeling Project 
Terugkeer, de HRPT-regeling zijn sinds juli 2004 3700 migranten zelfstandig vertrokken.
52

terugkeerlanden alsmede specifieke herintegratiewensen zal hierbij maatwerk worden 
geboden en geen standaard bedrag worden voorgeschreven. De hoogte van de 
herintegratiebijdrage in natura wordt gemaximeerd voor volwassenen en kinderen. 
Afhankelijk van de mogelijkheden in landen van herkomst kan worden gedacht aan 
begeleiding bij het opzetten van een eigen bedrijf, inclusief toegang tot 
microkredieten, of bij het zoeken naar een baan, een opleiding of huisvesting. Bij de 
begeleiding naar werk zal nadrukkelijk worden gekeken naar mogelijke samenwerking 
met het Nederlandse bedrijfsleven. 
4.6.3 Nationale terugkeerprogramma’s in landen van herkomst
Daarnaast, en in sommige opzichten in het verlengde van of als alternatief voor de 
HRT in natura, kan worden gedacht aan nationale terugkeerprogramma’s in landen van 
herkomst. Op basis van haar (capaciteits)behoefte kan een overheid tot de conclusie 
komen dat de herintegratie van terugkeerders (niet alleen vanuit Nederland) een 
probleem is. Om dat probleem het hoofd te bieden zou een zogeheten National 
Returnee Programme kunnen worden opgezet, dat wordt uitgevoerd onder 
verantwoordelijkheid van de betreffende overheid. Alle naar het land terugkerende 
vreemdelingen, waaronder ook vreemdelingen afkomstig uit andere Europese landen 
dan Nederland, zouden hier gebruik van kunnen maken. Nederland zou financiële (en 
eventueel technische) ondersteuning kunnen bieden voor het programma als geheel. 
Alleen de 40+3 landen komen hiervoor in aanmerking. Omdat de voorgestelde 
programma’s in principe open staan voor teruggekeerden uit meerdere (Europese) 
landen, is Europese dan wel internationale co-financiering wenselijk. Een onderzoek 
zal worden geïnitieerd ten einde de mogelijkheden op Europees niveau in kaart te 
brengen. 
4.6.4 Projecten voor bijzondere groepen die buiten de regelingen onder (1) en (2) en 
(3) vallen 
Verder bestaat het voornemen om herintegratieprojecten voor specifieke groepen voort 
te zetten, met inachtneming van de instroom. Hierbij zal het gaan om (mogelijk 
uiteenlopende) projecten voor kwetsbare groepen, zoals minderjarige migranten, 
slachtoffers van mensenhandel of personen met bepaalde medische klachten.
4.7 Overige thema’s binnen migratie en ontwikkeling
4.7.1 Mensenrechten 
Mensenrechten vormen een belangrijke prioriteit van het buitenlands beleid. In de 
notitie ‘Naar een menswaardig bestaan - een mensenrechtenstrategie voor het 
94
buitenlands beleid’ wordt niet afzonderlijk ingegaan op de relatie tussen 
  
94 Tweede Kamer, 2007–2008, 31 263, nr. 1
54

bevordering van de werkgelegenheid van de eigen onderdanen hebben ertoe geleid dat 
migranten collectief worden uitgezet. 
Nederland maakt zich in het kader van het buitenlands beleid sterk voor 
mensenrechtenproblematiek met betrekking tot migranten. Zo wordt in de Euromed-
dialoog nadrukkelijk aandacht gevraagd voor de positie van vluchtelingen. Ook in de 
dialoog tussen de EU en de Golfstaten worden mensenrechten, waaronder die van 
migranten, regelmatig aan de orde gesteld. Ten aanzien van de situatie in West-Afrika 
is de EU in het bijzonder geïnteresseerd in de afspraken die in ECOWAS-kader zijn 
gemaakt ten aanzien van de liberalisering van het personenverkeer binnen deze regio.
Voor zover er bijvoorbeeld in het kader van het Global Forum on Migration and 
Development kritiek komt op het beleid van de EU-lidstaten, zijn er voldoende 
argumenten om deze kritiek te pareren. In alle EU-lidstaten is immers sprake van een 
deugdelijke rechtsgang, die kan eindigen bij het Europese Hof voor de Rechten van de 
Mens. Dit Hof deinst er niet voor terug staten terecht te wijzen indien naar de mening 
van het Hof het vreemdelingenbeleid of de tenuitvoerlegging ervan strijd oplevert met 
het Europese Verdrag inzake de Rechten van de Mens. Staten zijn dan verplicht hun 
(uitvoerings)beleid aan te passen. 
Voor het voeren van een optimale dialoog over de mensenrechten van migranten is het 
van belang op deze en andere rechtswaarborgen te kunnen wijzen en ook te beschikken 
over specifieke informatie over het beleid terzake. Met het oog hierop is 
geïnventariseerd op welke terreinen de kritiek het grootst is. De regering is van plan op 
basis hiervan een informatiebundel te maken voor al diegenen die deelnemen aan de 
dialoog over mensenrechten van migranten, hetzij in multilateraal, hetzij in bilateraal 
kader.
4.7.2 Gezondheid
Gezondheid is nauw verweven met zowel migratie als ontwikkeling. Enerzijds wordt 
bij migratie gedacht aan de gezondheid van migranten en hun toegang tot zorg. Dit 
behelst ook de relatie tussen de mobiliteit van migranten en veranderingen in het 
voorkomen van ziekte in de landen van bestemming zoals Nederland. Anderzijds is 
gezondheid van belang voor ontwikkeling, evenals ontwikkeling van belang is voor 
gezondheid. Achterblijvende migrantenfamilies krijgen vaak verbeterde toegang tot 
gezondheidszorg vanwege geldovermakingen. Zo gezond mogelijk zijn is een 
97
fundamenteel recht van de mens , maar ook een economisch belang. Gezonde mensen 
kosten namelijk minder aan zorg en zijn beter in staat aan het economische 
productieproces deel te nemen. 
  
97 De constitutie van de Wereldgezondheidsorganisatie WHO stelt dat ’the enjoyment of the highest 
attainable standard of health is one of the fundamental rights of every human being’.
56

4.7.4 Milieumigranten
Veel armen in ontwikkelingslanden zijn voor hun levensonderhoud direct afhankelijk 
van natuurlijke hulpbronnen. Slecht beheer van natuurlijke hulpbronnen in combinatie 
met een groeiende bevolking kan vruchtbare grond verloren doen gaan, en tekorten aan 
drinkwater, brandstof (hout) en voedsel opleveren. Migratie heeft echter veelal een 
complexe achtergrond, waarbij het specifieke effect van het verlies van natuurlijke 
hulpbronnen moeilijk is te bepalen. Er zijn ook voorbeelden waar verbeterd beheer van 
natuurlijke hulpbronnen heeft geleid tot terugkeer van stedelingen naar het platteland.
Het is derhalve lastig te definiëren wie milieumigrant is en wie niet en samenhangend 
daarmee, wat de juridische status is van een dergelijke migrant. Voorspellingen over 
het aantal milieumigranten over de komende decennia lopen sterk uiteen van 25 
miljoen tot 1 miljard in de komende 40 jaar. Het uiteenlopende aantal heeft mede te 
maken met de verschillende gehanteerde definities.
Nederland zal een actief beleid blijven voeren op gebied van milieu en ontwikkeling,
door beïnvloeding van de internationale discussie binnen de milieuverdragen, in de 
samenwerking met de multilaterale organisaties en de bilaterale partners en in de 
discussie met NGO’s. De investeringen in milieu en ontwikkeling bedragen 0,1
procent van het BNP. Nederland zal de ontwikkeling op het gebied van milieumigratie 
blijven volgen, alsmede de discussie over de ontwikkeling van een internationaal 
geaccepteerde definitie van een milieumigrant.
58

Voor tijdelijke uitzendingen vanuit Nederland naar het land van herkomst wordt onder 
meer overwogen de huidige bijdrageovereenkomst met IOM te verlengen. Een positief 
besluit hiertoe is mede afhankelijk van de appreciatie van de (kwalitatieve) resultaten 
tot nu toe. Deze komen beschikbaar medio 2008.
Gezien de complexe aard van de werkzaamheden (afspraken intermediairs, convenant 
met bedrijven e.d.) van de pilot circulaire migratie naar Nederland wordt expertise 
ingehuurd buiten de betrokken ministeries. Hiertoe wordt mogelijk een tender 
uitgeschreven.
4. Versterken van de betrokkenheid van migrantenorganisaties:
Voor gerichte versterking van een aantal migrantenorganisaties zullen 
subsidiemiddelen worden gereserveerd.
5. Versterken van de relatie tussen geldovermakingen van migranten en 
ontwikkeling:
Indien mogelijkheden via maatschappelijke organisaties niet voldoende blijken, zal 
worden overwogen de middelen van bestaande loketten bij maatschappelijke 
organisaties op te hogen. 
6. Bevorderen van duurzame terugkeer (en herintegratie):
- Herintegratieondersteuning door middel van de Herintegratieregeling Terugkeer:
deze regeling wordt thans uitgevoerd door IOM (in de vorm van een 
bijdrageovereenkomst), en heeft een looptijd tot medio 2008. Met inachtneming 
van de resultaten van de evaluatie van deze regeling, is onze inzet dat deze zal 
worden voortgezet.
- Herintegratieregeling in natura: voor de introductie van deze nieuwe 
herintegratiebijdrage als ondersteuning bij het opbouwen van een duurzaam 
bestaan in het land van herkomst zal een (subsidie)tender worden uitgeschreven.
- Herintegratie voor kwetsbare of andere bijzondere groepen: bijdrage of subsidie.
Voor het verstrekken van subsidies zullen beleidsregels en een daarmee samenhangend 
subsidieplafond worden vastgesteld en vervolgens gepubliceerd in de Staatscourant. 
Ontvangen subsidieverzoeken worden, binnen het raamwerk van de Subsidieregeling 
Ministerie van Buitenlandse Zaken, getoetst aan nader te bepalen formele en 
inhoudelijke criteria. In ieder geval zal gelden dat voorstellen binnen de prioriteiten 
van deze notitie dienen te vallen. Van de landenkeuze voor activiteiten op het gebied 
van migratie en ontwikkeling (de overeengekomen lijst van 40 + 3 landen) zal in 
principe niet worden afgeweken.
Een evaluatie van de geïmplementeerde activiteiten is voorzien voor medio 2011.
60

Literatuurlijst
Adams, R. H. 1989. Worker Remittances and Inequality in Rural Egypt. Economic 
Development and Cultural Change 38:45-71.
—. 1991. The Economic uses and Impact of International Remittances in Rural Egypt. 
Economic Development and Cultural Change 39:695-722.
—. 2003. International Migration, Remittances, and the Brain Drain: A Study of 24 Labor-
Exporting Countries. Washington D.C.: World Bank.
Adams, R. H., en J. Page. 2005. Do international migration and remittances reduce poverty in 
developing countries? World Development 33:1645-1669.
African Diaspora Policy Centre. 2007. The Contribution of African Diaspora to Policy 
Dialogue.
Agunias, D. R. 2006a. From a zero-sum to a win-win scenario? Literature review on circular 
migration. Migration Policy Institute.
—. 2006b. Remittances and Development: Trends, Impacts, and Policy Options. Migration 
Policy Institute.
Bakewell, O., en H. de Haas. 2007. ‘African Migrations: continuities, discontinuities and 
recent transformations,’ in African Alternatives. Edited by L. de Haan, U. Engel, and P. 
Chabal, pp. 95-118. Leiden: Brill.
Barry, K. 2006. Home and away: The construction of citizenship in an emigration context. 
New York University Law Review 81:11-59.
Bauer, T., en K. Zimmermann. 1998. ‘Causes of International Migration: A Survey,’ in 
Crossing Borders: Regional and Urban Perspectives on International Migration. Edited 
by P. Gorter, P. Nijkamp, and J. Poot, pp. 95-127. Aldershot: Ashgate.
Black, R.. 2004. Migration and Pro-Poor Policy in Africa. Working paper nr. C6. Sussex 
Centre for Migration Research
Bencherifa, A. 1996. ‘L'impact de la Migration Internationale sur le Monde Rural Marocain.’
Séminaire sur ‘La Migration Internationale’, 6-7 juin 1996, Rabat, 1996, pp. 403-429.
Bohning, W. R. 1994. Helping Migrants to Stay at Home. Annals of the American Academy of 
Political and Social Science 534:165-177.
Brown, R. P. C. 1994. Consumption and investments from migrants’remittances in the south 
pacific ILO.
Buch, C. M., A. Kuckulenz, en M.-H. L. Manchec. 2002. Worker Remittances and Capital 
Flows. Kiel Working Paper No. 1130. Kiel: Kiel Institute for World Economics.
Castles, S., en M. J. Miller. 2003. The Age of Migration, Second revised and updated edition 
(1998) edition. Houndmills, Basingstoke, Hampshire and London: MacMillan Pres ltd.
Claessens, S. en Feijen, E.H.B. (2007). Financial Sector Development and the Millennium 
Development Goals. World Bank Working Paper No. 89. 
62

—. 2007b. The Myth of Invasion: Irregular migration from West Africa to the Maghreb and 
the European Union. International Migration Institute, University of Oxford.
—. 2007c. Turning the tide? Why development will not stop migration. Development and 
Change 38.
de Haas, H., en R. Plug. 2006. Cherishing the goose with the golden eggs: Trends in migrant 
remittances from Europe to Morocco 1970-2004. International Migration Review
40:603-634.
Hampshire, K. 2006. Flexibility in domestic organization and seasonal migration among the 
Fulani of northern Burkina Faso. Africa 76:402-426.
Hanson, G. H., en C. Woodruff. 2002. Emigration and educational attainment in Mexico. 
Mimeo. University of California at San Diego.
Hatton, T. J., en J. G. Williamson. 2003. Demographic and Economic Pressure on Emigration 
out of Africa. Scandinavian Journal of Economics 105:465-486.
Heinemeijer, W. F., J. A. van Amersfoort, W. Ettema, P. De Mas, and H. van der Wusten. 
1976. Weggaan om te Blijven. Gevolgen van Gastarbeid op het Marokkaanse Platteland. 
Amsterdam: Universiteit van Amsterdam. Sociaal Geografisch Instituut.
IFAD. 2007. Sending Money Home: Worldwide Remittance Flows to Developing Countries. 
International Fund for Agricultural Development.
IMI. 2006. Towards a New Agenda for International Migration Research. Oxford: 
International Migration Institute, University of Oxford.
Jones, R. C. 1998. Remittances and Inequality: A Question of Migration Stage and 
Geographical Scale. Economic Geography 74:8-25.
Kapur, D. 2003. Remittances: the new development mantra? Palais des Nations.
Kapur, D., en J. McHale. 2003. Migration’s new payoff. Foreign Policy
November/December:49-57.
Kategekwa, J. 2006. Extension of Modus 4 commitments to include unskilled workers in the 
WTO.
King, R., M. Dalipaj, en N. Mai. 2006. Gendering migration and remittances: Evidence from 
London and northern Albania. Population Space and Place 12:409-434.
Kirisci, K. 2003. Turkey: A Transformation from Emigration to Immigration Migration 
Information Source November 2003.
Koser, K. 2007. Maximizing the benefits of circular migration for the Netherlands: a report 
prepared by the Hague Process on Refugees and Migration Foundation for the 
Netherlands Ministry of Foreign Affairs.
Lucas, R. E. B. 1987. Emigration to South-Africa's Mines. The American Economic 
Review:313-330.
Martin, P. L., en J. E. Taylor. 1996. ‘The anatomy of a migration hump,’ in Development 
strategy, employment, and migration: Insights from models. Edited by J. E. e. Taylor, 
pp. 43-62. Paris: OECD, Development Centre.
64

Schoorl, J., L. Heering, I. Esveldt, G. Groenewold, R. v. d. Erf, A. Bosch, H. d. Valk, en B. d. 
Bruijn. 2000. Push and Pull Factors of International Migration: A Comparative Report. 
Luxembourg: Eurostat, European Communities.
SER. 2007. Arbeidsmigratiebeleid. Advies 07/02.
Skeldon, R. 1992. On Mobility and Fertility Transitions in East and Southeast Asia. Asian 
Pacific Migration Journal 1:220-249.
—. 1997. Migration and development: A global perspective. Essex: Longman.
Smit, M.L. 2001. Sociaalrechtelijke bescherming in de vrije markt, een sociaalrechtelijke 
vergelijking tussen het EG-recht en het GATS-regime tegen de achtergrond van het vrije 
dienstenverkeer. Afstudeerscriptie VU.
Stark, O., C. Helmenstein, en A. Prskawetz. 1997. A brain gain with a brain drain. ECOLET
55:227-234.
Stark, O., J. Edward Taylor, en Shlomo Yitzhaki. 1988. Migratdsion, Remittances in 
Inequality: A Sensitivity Analysis Using the Extended Gini Index. Journal of 
Development Economics 28:309-322.
Stark, O., en J. E. Taylor. 1989. Relative Deprivation and International Migration. 26 1:1-14.
Taylor, E. 1984. Egyptian migration and peasant wives. Merip reports 124:3-10.
Taylor, E. J. 1994. ‘International migration and economic development: a micro economy-
wide analysis,’ in Development Strategy, Employment and Migration. Edited by E. J. 
Taylor. Paris OECD.
Taylor, J. E. 1999. The new economics of labour migration and the role of remittances in the 
migration process. International Migration 37:63-88.
Taylor, J. E., J. Arango, G. Hugo, A. Kouaouci, D. S. Massey, en A. Pellegrino. 1996. 
International migration and community development. Population Index 62:397-418.
Taylor, J. E., en T. J. Wyatt. 1996. The shadow value of migrant remittances, income and 
inequality in a household-farm economy. Journal of Development Studies 32:899-912.
Taylor, M. J., M. J. Moran-Taylor, en D. R. Ruiz. 2006. Land, ethnic, and gender change: 
Transnational migration and its effects on Guatemalan lives and landscapes. Geoforum
37:41-61.
Thieme, S., en S. Wyss. 2005. Migration Patterns and Remittance Transfer in Nepal: A Case 
Study of Sainik Basti in Western Nepal. International Migration 43:59-98.
UNDESA. 2006. International Migration 2006. New York: United Nations Department of 
Economic and Social Affairs.
UNHCR. 2007. Global Trends: Refugees, Asylum-seekers, Returnees, Internally Displaced 
and Stateless Persons. Geneva: UNHCR.
UNPFA. 2006. State of World Population. A Passage to Hope. Women and International 
Migration.
Van Hear, N. 2004. Diasporas, Remittances, Development, and Conflict. Migration 
Information Source, June 1, 2003.
66

