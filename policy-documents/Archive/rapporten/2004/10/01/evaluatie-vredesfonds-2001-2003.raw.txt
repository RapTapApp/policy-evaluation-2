 
 
 
 
 
 
 
Evaluatie Vredesfonds 
Flexibiliteit met Visie 
2001- 2003 
 
 
 
Bart Klem en Georg Frerks 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Netherlands Institute of International Relations 
‘Clingendael’ 
Conflict Research Unit 
Oktober 2004 

© Instituut Clingendael 
3
Voorwoord 
Voor u ligt de evaluatie van het Vredesfonds. Uit dit fonds heeft het Ministerie van Buitenlandse 
Zaken in de periode 2001 tot 2003 een brede reeks van activiteiten gefinancierd op het vlak van vrede 
en veiligheid. Per 1 januari 2004 werd het fonds formeel opgeheven en ging het grotendeels op in het 
stabiliteitsfonds. Aan de Tweede Kamer werd daarom deze evaluatie toegezegd. 
 Beleidsmakers, volksvertegenwoordigers en bestuurders leven in een jachtige realiteit waarin tal 
van vraagstukken uit het heden en de toekomst om aandacht vragen. Soms is het echter ook zinnig om 
tijd en geld vrij te maken om terug te blikken, zeker in het geval van een innovatief en 
‘experimenteel’ initiatief, wat het vredesfonds was. Met het ondersteunen van Afrikaanse 
vredesmachten of waarnemingsmissies bijvoorbeeld was voorheen nog niet veel ervaring opgedaan. 
De mensen die het vredesfonds hebben opgezet en beheerd kwamen dan ook met veel nieuwe 
vraagstukken en dilemma’s in aanraking. Het zou jammer en dom zijn als deze ervaringen en de 
lessen die eruit getrokken zijn zonder verdere beschouwing in een stoffige la of een achterkamer van 
het collectieve geheugen zouden verdwijnen. Deze evaluatie was dus een zinnige exercitie. 
 Dit is geen reguliere evaluatie, zoals we die bijvoorbeeld uit de ontwikkelingssamenwerking 
kennen. Uit het vredesfonds zijn zulke uiteenlopende activiteiten gefinancierd dat het niet mogelijk 
was deze met de traditionele evaluatiekaders te beoordelen. Sommige activiteiten werden vanuit een 
politieke, symbolische of diplomatieke imperatief ondersteund. Andere simpelweg om het concrete 
resultaat dat een specifiek project moest opleveren. Bij weer andere projecten - bijvoorbeeld onder de 
noemer van vredesopbouw - zijn concrete resultaten (laat staan impact) moeilijk te meten en moet de 
overtuiging dat een bepaald initiatief een zinnige bijdrage levert in ogenschouw genomen worden. 
Deze evaluatie gaat dus uit van verschillende rationaliteiten zoals die bij de gefinancierde activiteiten 
een rol spelen en poogt zo tot een afgewogen oordeel te komen. 
 Ten aanzien van de meeste projecten hebben wij een overwegend positief oordeel. Het 
vredesfonds heeft belangrijke en relevante activiteiten op het gebied van vrede en veiligheid mogelijk 
gemaakt. Voor de toekomst kan echter wel een strakkere lijn worden gevolgd wat betreft het mandaat, 
de criteria en de werkwijze. Als flexibele financieringspot is het fonds een nuttige en noodzakelijke 
toevoeging gebleken aan het bestaande instrumentarium. Wij vinden het fonds een belangrijk 
experiment dat in aangepaste vorm dient te worden voortgezet binnen de contouren van het 
stabiliteitsfonds en waaruit voor dit laatste fonds zinvolle lessen kunnen worden getrokken. 
 Wij willen de medewerkers van het Ministerie en de Directie Veiligheidsbeleid in het bijzonder 
bedanken voor hun medewerking en de open en welwillende houding waarmee zij ons tegemoet zijn 
getreden. Voorts willen wij de medewerkers van de Conflict Research Unit bedanken voor hun 
commentaar op een eerdere versie van dit document. 
 
Bart Klem en Georg Frerks 
 

© Instituut Clingendael 
6
VI. Lessen, conclusies en aanbevelingen 53 
Algemene punten 53 
Mandaat en criteria voor toekenning 53 
ODA en non-ODA 54 
Overige OS principes 55 
Keuze en aard van de activiteiten 55 
Aanvraag en beoordeling 56 
Werkwijze en procedures 57 
Relevantie en doeltreffendheid 58 
Eindoordeel 58 
 
Annex 1: Terms of Reference 63 
Introduction 63 
Rationale of evaluation 63 
Approach and evaluation questions 63 
Execution 64 
 
Annex 2: Interviews 67 
 

© Instituut Clingendael 
9
I. Vraagstelling en aanpak 
Het vredesfonds is opgericht op verzoek van de Tweede Kamer van de Staten-Generaal en richt zich 
op de financiering van activiteiten in het kader van vredesoperaties door ontwikkelingslanden, 
vredesdialogen, vredesopbouw, conflictpreventie, conflictbemiddeling en civiel-militaire 
samenwerking. In de periode van 2001 tot en met 2003 zijn éénenvijftig activiteiten gefinancierd, 
voor een totale waarde van bijna €31.5 miljoen. In vier gevallen ging het om een verlenging of 
aanvullende financiering, zodat er in feite zevenenveertig projecten zijn ondersteund. 
 Na een periode van bijna drie jaar heeft het Ministerie van Buitenlandse Zaken (BuZa), dat belast 
is met de uitvoering van het vredesfonds, het initiatief genomen het fonds in kaart laten te brengen. In 
reactie op verschillende kamervragen was voorts meermalen toegezegd om (naast de jaarlijkse 
beknopte weergave van financieringen) een externe evaluatie van het fonds te laten uitvoeren. Hierbij 
ging het om inhoudelijke aspecten, zoals de doeltreffendheid, de algehele doorwerking en de 
beleidsrelevantie van de gefinancierde activiteiten, alsook om de procedurele en management 
aspecten en de doelmatigheid van het fonds. Het was ook de bedoeling lessen te trekken en 
aanbevelingen te formuleren. Dit werd tevens van belang geacht in verband met de oprichting van het 
stabiliteitsfonds, waarin het vredesfonds vanaf begin 2004 is opgegaan. 
 De evaluatie is uitgevoerd door een taakgroep van de Conflict Research Unit (CRU) van het 
Nederlands Instituut voor Internationale Betrekkingen ‘Clingendael’ bestaande uit drs. Bart Klem, 
onderzoeker CRU en prof. Georg Frerks, hoofd CRU. De (Engelstalige) Terms of Reference van de 
evaluatie zijn toegevoegd als annex 1. Omdat het bij het vredesfonds gaat om een relatief klein 
programma met een geringe financiële omvang, is gekozen voor een bescheiden opzet van de 
evaluatie. De nadruk lag op dossierstudie en interviews. Een uitgebreide veldevaluatie van 
geselecteerde projecten werd van beperkt nut geacht, aangezien extrapolatie van de bevindingen erg 
lastig zou zijn. De projecten zijn daarvoor te verschillend. 
 Een tweede methodologische overweging had te maken met het evaluatieve kader dat moest 
worden toegepast op het vredesfonds. Bij evaluaties is in het algemeen van belang hoe de te 
onderzoeken interventies zijn gesitueerd binnen bredere beleidskaders en de thematische, sectorale of 
projectmatige operationalisering daarvan. Binnen het werkterrein van het Ministerie van Buitenlandse 
Zaken bestaan oorspronkelijk verschillende tradities op dit gebied. Het terrein van de 
ontwikkelingssamenwerking beschikt veelal over goed gearticuleerde beleidskaders. In groot detail 
uitgewerkte projectontwerpen moeten in de diverse fasen van de projectcyclus voldoen aan vooraf 
gespecificeerde formaten. Hierbij worden algemeen geldende principes (cross-cutting themes) en 
thematische prioriteiten verdisconteerd onder rubrieken zoals destijds geformuleerd via de zogeheten 
GAVIM criteria (goed bestuur, armoede, vrouwen, institutionele ontwikkeling en milieu) of via meer 
gedetailleerde toetsingen over deze elementen afzonderlijk zulks naar gelang de aard van het project. 
Ook aan vraagstukken rondom lokale ownership, partnerschap en duurzaamheid wordt in beginsel 
aandacht besteed. Het spreekt vanzelf dat deze voorkeur - en zelfs voorschriften - ten aanzien van 
explicitering en precisering van de projectlogica bij het evaluatieproces van de 
 

© Instituut Clingendael 
11 
die van toepassing kunnen worden verklaard op interventies binnen het buitenlands beleid in het 
algemeen. Het is in onze optiek dus niet zo dat de activiteiten die uit het vredesfonds zijn gefinancierd 
zich geheel kunnen onttrekken aan de basale principes die binnen het ontwikkelingsbeleid gelden. Dit 
geldt des te meer daar deze ervaringen binnen het ministerie voor handen zijn en het wiel dus niet 
steeds opnieuw hoefde te worden uitgevonden. 
 Bovenstaande benaderingswijze heeft consequenties voor de manier waarop de evaluatievragen 
(zoals vastgesteld in de Terms of Reference in annex 1) worden gehanteerd. Hieronder volgt per vraag 
een korte uiteenzetting over de manier waarop aan de betreffende vraag invulling is gegeven. 
Welke thematische en regionale focus hebben de gefinancierde activiteiten? 
Dit is een descriptieve karakteristiek van de onderzochte activiteiten, waarvoor geen verdere 
operationalisering noodzakelijk was. De resultaten worden in hoofdstuk drie in cijfers en 
taartdiagrammen weergegeven. 
Komen deze activiteiten overeen met de doelste llingen en criteria van het vredesfonds en passen 
ze binnen het algemene beleid van het Ministerie van Buitenlandse Zaken? 
Deze vraag betreft de beleidsrelevantie van de gefinancierde activiteiten. Wij hebben hierbij de 
doelstellingen en criteria voor te financieren activiteiten ontleend aan de binnen het ministerie 
gehanteerde procedure voor het vredesfonds alsmede de ‘Subsidieregeling vredesfonds Buitenlandse 
Zaken’, zoals gepubliceerd in de Staatscourant. Hierin komen twee zaken naar voren: Het type 
activiteit dat voor financiering in aanmerking komt en een aantal inhoudelijke criteria waarop een 
aanvraag beoordeeld wordt. 
 Omdat de Tweede Kamer het vredesfonds een breed mandaat gegeven, komt een breed scala aan 
activiteiten in aanmerking voor financiering. De betrokken deelterreinen - samengevat in hoofdstuk 
twee - zijn door ons gebruikt om op basis van de projectdossiers vast te stellen of de activiteiten zich 
binnen het mandaat van het vredesfonds bevonden. 
 De aanvullende, inhoudelijke criteria die bij de beoordeling worden gehanteerd (en ook in 
hoofdstuk twee zijn opgenomen) zijn minder eenduidig. Beoordeling van aanvragen vond onder meer 
plaats op basis van de ‘politieke prioriteit’, de kwaliteit van de aanvraag en het ‘katalyserende 
karakter’ van de activiteit. Verder werden de ‘zichtbaarheid’, het Nederlands profiel van de activiteit, 
het niet doorkruisen van ontwikkelingsbeleid en kwaliteitseisen aan de beherende of uitvoerende 
organisatie betrokken in de beoordeling. Deze criteria zijn tamelijk ruim en subjectief. Zij boden dus 
geen goed hanteerbaar evaluatiekader. Ook het ogenschijnlijk duidelijke criterium dat activiteiten niet 
1
dienen te kwalificeren voor financiering uit ODA (Official Development Assistance) middelen , bleek 
                                                 
1
 Kort samengevat zijn die criteria als volgt geformuleerd: ODA is hulp (al dan niet via een multilaterale 
organisatie) van overheden aan arme landen (gegroepeerd op de DAC 1 lijst) met als hoofddoel economische 
ontwikkeling en welzijn. Indien deze hulp een lening betreft dan moeten de voorwaarden zacht zijn. De DAC 
heeft de volgende activiteiten nader gespecificeerd. 
§ Militair materieel en diensten zijn geen ODA, extra kosten vanwege het gebruik van legers (door 
donoren) voor humanitaire hulp wel. 
§ Peacekeeping missies zijn geen ODA, maar waarnemingsmissies, verkiezingswaarnemers, DDR, 
training van douane of politie en ontwapening wel. 
§ Politietraining is ODA, met uitzondering van paramilitaire eenheden. (vervolgd op volgende pagina) 
 

© Instituut Clingendael 
13 
minder stringent gehanteerd. Anderzijds heeft het vredesfonds initiatieven gefinancierd die zich 
richten op structurele veranderingen en capaciteitsopbouw. In deze gevallen treedt duurzaamheid 
evident wel op de voorgrond. Evenals bij effectiviteit, zullen wij het beoordelingscriterium 
duurzaamheid dus toepassen naar gelang de activiteit. 
 Ook voor doelmatigheid zijn de maatstaven bij vredesinitiatieven in de regel minder helder, 
aangezien de opbrengsten van de interventies niet goed in geld uit te drukken zijn. Een simpele 
kosten-baten analyse is voor oorlogsinterventies - veelal met een sterke politieke imperatief - niet te 
maken. Bij sommige vredesfondsprojecten is het veel moeilijker vast te stellen ‘hoeveel iets zou 
mogen kosten’ dan bij meer routinematige ontwikkelingsprojecten, omdat het veelal om een nieuw 
soort activiteiten onder relatief complexe omstandigheden gaat, waarvoor nauwelijks precedenten 
bestaan. In andere gevallen kunnen overigens weldegelijk uitspraken worden gedaan over de 
verhouding tussen middelen en behaalde doelstellingen, omdat het hier gaat om projecten waar juist 
wel al veel ervaring mee bestaat, zoals opleidingen en leveranties. Ook bij de doelmatigheidskwestie 
is dus een gevalspecifieke aanpak geboden. 
Hoe werden de aanmelding, selectie en rapportage van de activiteiten behandeld door de 
verantwoordelijke eenheden en werden alle financiële en administratieve procedures van het 
Ministerie van Buitenlandse Zaken gevolgd? 
Deze beschrijvende vraag kan zonder veel problemen op basis van dossierstudie en interviews worden 
beantwoord. Wat betreft de beoordeling van deze procedurele en procesmatige kanten van het 
vredesfonds zullen wij ons oordeel beredeneren. 
Hoe verliep de samenwerking tussen de diverse eenheden binnen het Ministerie tijdens de 
besluitvorming en, waar relevant, met externe experts? 
Ook deze vraag is beschrijvend en kan relatief simpel worden beantwoord. Van belang is wel dat het 
vredesfonds een overspanning vormt van twee ambtelijke culturen, namelijk die van de diplomatie 
(Directoraat Generaal Politieke Zaken) en die van de ontwikkelingssamenwerking (Directoraat 
Generaal Internationale Samenwerking). Daarnaast kan worden gewezen op de specifieke bijdrage 
van Defensie. De benadering en visie van de verschillende ambtelijke partijen met betrekking tot 
samenwerking loopt uiteen. Wij nemen dit in ogenschouw bij de beoordeling van de ambtelijke 
samenwerking omtrent het vredesfonds. 
Welke lessen kunnen worden getrokken uit de ervaringen met het fonds? 
Deze vraag behoeft op dit moment geen toelichting en zal na de analyse van gegevens en hun context 
verder worden behandeld. 
 

© Instituut Clingendael 
15 
II. Ontstaan en opzet van het Vredesfonds 
Tijdens de behandeling in de Tweede Kamer van de begroting van Buitenlandse Zaken voor het jaar 
2
2000 is de motie Koenders (Kamerstuk II, 2000/01, 26800 V, nr.38) aangenomen. De motie beoogde 
het oprichten van een vredesfonds waaruit een bijdrage kon worden geleverd aan vredesoperaties door 
ontwikkelingslanden en aan formele of informele vredesdialogen. Dit initiatief kwam mede voort uit 
vragen die in de eerste termijn door de Partij van de Arbeid (PvdA) waren gesteld. Deze vragen 
kwamen erop neer dat er onvoldoende invulling zou worden gegeven aan het terrein van de 
conflictpreventie. Er werd verder gesuggereerd dat er non-ODA financiering zou moeten komen ten 
behoeve van vredesoperaties en vredesdialogen. Zowel tijdens de beraadslagingen in de Tweede 
Kamer als in de beantwoording van de schriftelijke vragen toonde de Minister sympathie voor dit 
idee, hoewel hij in het midden liet of hiervoor een speciaal fonds moest worden opgericht. Bij de 
behandeling in de Tweede Kamer van de Defensienota 2000 is verder de motie Harrewijn (Kamerstuk 
II, 2000/01, 26900, nr.24) aangenomen. Deze motie verzocht de regering de financiering van 
initiatieven op het gebied van conflictpreventie, conflictbemiddeling en civiel-militaire samenwerking 
mogelijk te maken in de vorm van een vredesfonds “waarop ook NGO’s [niet gouvermentele 
organisaties, red.] een beroep kunnen doen”. 
 Gezien de raakvlakken van beide moties is besloten de uitvoering ervan te combineren door 
middel van de opzet van één vredesfonds, dat gezien wordt als een additioneel instrument op het 
terrein van het buitenlandse beleid, specifiek bedoeld voor activiteiten die niet in aanmerking komen 
voor financiering uit Official Development Assistance (ODA) middelen. Het vredesfonds richt zich op 
de financiering van activiteiten in het kader van crisisbeheersing, conflictpreventie en vredesopbouw, 
belangrijke doelstellingen van het Nederlands buitenlands beleid. Voor de jaren 2000 en 2001 wordt 
een bedrag van €6,8 miljoen beschikbaar gesteld. Omdat in het eerste jaar nog geen uitgaven worden 
gerealiseerd, zijn deze fondsen bij motie van de Tweede Kamer toegevoegd aan de budgetten voor 
2002 en 2003, die daardoor een niveau bereiken van €10,2 miljoen. De financiering van activiteiten 
kan plaats vinden via verschillende mechanismen: bijdragen, subsidies en opdrachten. Het 
subsidieplafond van het vredesfonds ten behoeve van aanvragen van NGO’s wordt gesteld op 
€1.000.000 per aanvraag. 
 De besluitvorming en het beheer van het vredesfonds berusten bij de Directie Veiligheidsbeleid 
(DVB) van het Ministerie, waarbij het Bureau Conflictpreventie, Vredesoperaties, Militaire en Civiele 
Samenwerking (DVB/CV) het primaire aanspreekpunt vormt. Er is verder een stuurgroep ingesteld 
bestaande uit vertegenwoordigers van de Directie Veiligheidsbeleid, de Directie Verenigde Naties en 
Financiële Instellingen (DVF) en de Directie Mensenrechten en Vredesopbouw (DMV). Deze laatste 
twee directies dienen hun medeparaaf te hechten aan het beoordelingsmemorandum. In de stuurgroep 
neemt na verloop van tijd ook een vertegenwoordiger van het Ministerie van Defensie deel (formeel) 
als toehoorder, maar gaandeweg met een actievere opstelling, zeker in die gevallen waar het 
                                                 
2
 Deze motie werd mede ondertekend door de kamerleden Hoekema en Van Ardenne-van der Hoeven. 
 

© Instituut Clingendael 
17 
• De bijdrage van het vredesfonds moet duidelijk zichtbaar zijn. Activiteiten moeten bij 
voorkeur een duidelijk Nederlands profiel hebben of dienen te worden ingezet om duidelijk 
uiting te geven aan een Nederlandse beleidsprioriteit; 
• Financiering uit het vredesfonds mag het ontwikkelingsbeleid niet doorkruisen; 
• Activiteiten komen slechts voor subsidiëring ten laste van het vredesfonds in aanmerking 
indien voor subsidiëring geen andere grondslag in de Subsidieregeling Ministerie van 
Buitenlandse Zaken voorhanden is en dienen derhalve ook niet te kwalificeren voor 
financiering met ODA middelen; 
• Er zullen kwaliteitseisen worden gesteld aan de beherende en de uitvoerende organisaties; 
• De omvang van de subsidie voor de afzonderlijke aanvragen zal van dien aard zijn dat wordt 
voorkomen dat één enkel project een onevenredig groot beslag op de beschikbare middelen 
legt; 
• Er zal een grote terughoudendheid worden betracht m.b.t. de financiering van op zichzelf 
staande seminars, workshops en conferenties. 
 
Uit het vredesfonds kunnen tenslotte zowel activiteiten met een korte looptijd worden gefinancierd als 
meerjarige projecten. 
 

© Instituut Clingendael 
20
Thematische verdeling (naar budget)
Vredes 
Training en oefening 
onderhandelingen
voor vredesmissies
2%
9%
Overig
Monitoring
15%
10%
Ontwapening, 
Ondersteuning 
demobilisatie en 
vredesmissies
reïntegratie
33%
Ondersteuning leger 
13%
en politie
18%
 
 
Thematische verdeling (in aantallen)
Monitoring
Overig
6%
Vredesonderhande-
27%
Ondersteuning leger 
lingen
en politie
9%
21%
Ontwapening, 
demobilisatie en 
reïntegratie
Training en oefening 
9%
Ondersteuning 
voor vredesmissies
vredesmissies
15%
13%
 
De stationering van troepen van de Economic Community of West African States (ECOWAS) in 
Ivoorkust is hier een voorbeeld van. Na het Linas-Marcoussis akkoord en de stationering van Franse 
troepen begin 2003 wordt naarstig gezocht naar een regionale oplossing. ECOWAS landen blijken 
bereid om troepen te leveren en Frankrijk oefent druk uit op andere donoren om dat initiatief te 
financieren. Uiteindelijk worden dertienhonderd ECOWAS troepen in Ivoorkust gestationeerd. De 
totale bijdrage (aangevoerd door Frankrijk die haar eigen troepen graag op korte termijn ziet 
terugkeren) wordt meermalen uitgebreid wegens verlenging van de missie en loopt op tot vele 
 

© Instituut Clingendael 
22
Ondersteuning van de veiligheidssector 
Naast vredesmissies, heeft het vredesfonds ook een bijdrage geleverd aan de opbouw of hervorming 
van leger en politie in een aantal landen. Verreweg het grootste deel van deze gelden werd 
gereserveerd voor Afghanistan. Voor zowel de wederopbouw van het Afghaanse nationale leger als 
de nationale politieacademie werd €2.000.000 opzij gezet. 
 De fondsen voor het leger waren bedoeld voor huisvesting, training, salarissen, aanschaf en 
onderhoud militair materieel (geen wapens). Inmiddels is het Afghaanse leger opnieuw opgericht, 
maar dat is niet te danken aan de Nederlandse financiering. Naar het oordeel van de VN missie in 
Afghanistan (UNAMA), die de fondsen van donoren beheert, is de Afghaanse overheid nog 
onvoldoende vormgegeven. Zolang overheid niet goed genoeg functioneert, houdt de VN dus de hand 
op de knip. Hervorming en opbouw van het nationale leger gaan ondertussen door met bilaterale 
financiering van de Verenigde Staten. De regering Karzai toonde zich wel erkentelijk voor de 
Nederlandse bijdrage, die inmiddels weer is teruggevorderd van UNAMA. 
 De financiering van de nationale politieacademie heeft wel doorgang gevonden. Alhoewel 
politietraining binnen de ODA criteria valt, zag DGIS af van financiering vanwege de grote financiële 
bijdragen die Afghanistan al ontvangt. Desondanks werd wel overgegaan tot financiering uit het 
vredesfonds. Mede dankzij het fonds werden de gebouwen gerenoveerd en voorzien van inrichting. 
Ongeveer vijftienhonderd studenten worden op de academie opgeleid. Tussentijdse problemen 
(gebruik voor andere doeleinden, diefstal, vernieling) zijn gaandeweg opgelost en het complex is 
officieel geopend. Hoewel de politieschool succes lijkt te boeken, ondervinden de hervorming en het 
functioneren van de Afghaanse politie grote problemen. 
 Naast deze relatief grootschalige financiering werd een aantal minder omvangrijke initiatieven 
bij het vredesfonds onder gebracht. Deze activiteiten kwamen voort uit de Nederlandse aanwezigheid 
in Afghanistan en Irak. Op aandringen van de Nederlands-Duitse troepen van de International 
Security Assistance Force (ISAF) werden de Afghaanse troepen in de omliggende bergen van Kabul 
voorzien van containers om de winterkou beter te kunnen doorstaan. ISAF ondernam ook de training 
voor de Afghaanse nationale garde en vroeg hiervoor een bijdrage uit het vredesfonds aan. Het geld 
werd besteed aan voeding van de getrainde rekruten. Daarnaast werd op aandringen van de 
Nederlandse ambassade in Kabul een conferentie georganiseerd over hervorming van de Afghaanse 
veiligheidssector. Hieraan namen prominente leden van de Afghaanse regering deel. 
 In Irak voerde het Nederlandse bataljon met steun van het fonds een trainingsproject uit voor de 
politiemacht in de provincie Al Muthanna. Naast het reguliere potje van €50.000 voor civiel-militaire 
samenwerking (CIMIC) waar elke vredesmissie geheel los van het vredesfonds over beschikt, werd 
€833,300 uit het vredesfonds beschikbaar gesteld. Deze bijdrage was in de Kamer al door de Minister 
van Buitenlandse Zaken toegezegd. Desondanks stuit het concrete voorstel van het Nederlandse 
bataljon bij BuZa op enige vragen. De regiodirectie plaatst vraagtekens bij de haalbaarheid en 
duurzaamheid van het project en de leverantie van vuurwapens stuit op problemen vanwege het 
wapenembargo van de VN veiligheidsraad. Toch vindt het project op korte termijn doorgang. Blijkens 
een beknopt bericht van Defensie zijn de goederen (waaronder kogelwerende vesten, handboeien, 
zaklampen, communicatie apparatuur, uniformen, voertuigen, pistolen, computers) inderdaad 
geleverd. De verdere uitvoering en resultaten van het project zullen duidelijk moeten worden uit de 
uiteindelijke rapportage. 
 

© Instituut Clingendael 
24
dat de opstandige republiek Transdnjestrië in de toekomst niet over de Russische wapens kan 
beschikken. Voorts dient het project proliferatie van wapens en eventueel terroristisch misbruik tegen 
te gaan. De uitvoering van het project verloopt moeizaam mede omdat de opstandige regio de 
Russische wapenerfenis niet graag uit handen geeft. Desondanks wordt meer dan de helft van de 
oorspronkelijk aanwezige munitie afgevoerd. De OVSE - die samen met de Russische krijgsmacht 
verantwoordelijk is voor het project - bericht in december 2003 dat negenentwintig treinen met 
munitie en elf met materieel uit Moldavië zijn vertrokken. 
Waarnemingsmissies 
Naast militaire vredesmissies financierde het vredesfonds ook ongewapende pogingen om 
vredesbestanden te handhaven. In dit verband werden drie waarnemingsmissies gesteund: één in 
Aceh, één in Zuid-Soedan en één in Burundi. 
 In de onrustige Indonesische regio Aceh werden achtenveertig buitenlandse waarnemers 
gestationeerd. Deze poging van het Henry Dunant Centre for Humanitarian Dialogue slaagde er echter 
niet in om de aanvankelijke rust te bewaren. Binnen enkele maanden ontstonden de eerste breuklijnen 
in het vredesbestand tussen de Vrijheidsbeweging Aceh (Gerakan Aceh Merdeka: GAM) en de 
Indonesische overheid. De gevechten braken weer los en de waarnemers zagen zich genoodzaakt zich 
terug te trekken en rustiger tijden af te wachten. De Nederlandse bijdrage aan dit project (€100.000 op 
een totaal van €8.735.848) was overigens symbolisch. 
 De missie in het Zuid-Soedanese Nuba gebergte had meer succes. De internationale 
waarnemingsmissie werd die op 19 januari 2002 in het leven geroepen met de ondertekening van het 
staakt-het-vuren tussen de Soedanese regering en de Sudan People’s Liberation Movement (SPLM). 
Mede dankzij deze Joint Monitoring Committee (JMC) en haar International Monitoring Unit (IMU) 
bleef het gebergte lange tijd relatief rustig. Ondanks de aanvankelijke successen kampte de missie 
echter al snel met grote financiële en personele tekorten. De Nederlandse bijdrage (totaal €3.007.400) 
werd echter verlengd. De laatste verlenging van Nederlandse financiering wordt inmiddels gedragen 
door het stabiliteitsfonds. De bijdrage was mede bedoeld als symbool van politieke steun aan en 
betrokkenheid bij het vredesproces. Het Verification and Monitoring Team - een andere 
waarnemingsmissie in Soedan - wordt gefinancierd uit het fonds voor Goed Bestuur, Mensenrechten 
en Vredesopbouw (GMV). 
 Op de valreep van de overgang van het vredesfonds naar het stabiliteitsfonds gaf Nederland ook 
nog een kleine bijdrage (€100.000) aan de waarnemingsmissie in Burundi. Dit op verzoek van Aldo 
Ajello, de speciale EU gezant voor het Grote Meren gebied. Met het geld werden acht Gabonese 
waarnemers gestationeerd. De missie vindt plaats onder de paraplu van de Afrikaanse Unie. Naast 
Gabonezen nemen nog drie andere Afrikaanse landen deel. 
Opleidingsinitiatieven voor vredesmissies 
Het versterken van lokale en regionale capaciteiten voor de handhaving van vrede wordt binnen het 
Nederlandse beleid van groot belang geacht. Het vredesfonds wil bijdragen aan ‘Afrikaanse 
oplossingen voor Afrikaanse problemen’. Een zelfde zinsnede zou kunnen opgaan voor de Balkan. 
 Vrijwel vanaf de oprichting financierde het vredesfonds trainingen voor Afrikaanse officieren in 
Nederland. Sinds 2001 steunt het fonds de School voor Vredesmissies in Amersfoort met een 
 

© Instituut Clingendael 
26
de cursussen kunnen deelnemen. Het centrum ontving €155.000 uit het vredesfonds. Het centrum is 
inmiddels formeel geopend en de eerste cursus zal eind 2004 starten. 
 De Junior Staff Officer’s Course in Slowakije richt zich op deelnemers uit heel Centraal- en 
Oost-Europa. Niet vredeshandhaving als zodanig, maar een betere samenwerking met zogeheten 
5
Partnership for Peace landen met de Noord Atlantische Verdragsorganisatie (NAVO) staat bij deze 
cursus centraal. Het propageren van NAVO-normen en waarden in (potentiële) conflictgebieden, het 
creëren van een gemeenschappelijke veiligheidscultuur en het verhogen van de ‘interoperabiliteit’ van 
krijgsmachten in het kader van vredeshandhaving worden hierbij als argumenten opgevoerd. Het 
project wordt aanvankelijk afgewezen, omdat het een structurele financiering betreft. Twee maanden 
later wordt toch besloten tot een jaarlijkse bijdrage. Voor €1.335.075 (van 2002 tot 2006) wordt 
bijgedragen aan de bouw van faciliteiten en het geven van cursussen. Defensie levert personeel voor 
het initiatief. 
Vredesonderhandelingen of informele dialoog 
Het ondersteunen van formele of informele vredesdialogen was één van de twee componenten van de 
motie Koenders. Voor een totaal bedrag van €730.065 werden uit het fonds vier dialogen gesteund. 
Eén van de projecten werd door het ministerie zelf ter hand genomen. Tijdens het voorzitterschap van 
de OVSE viel Nederland de taak ten deel om het vredesproces tussen de Georgische overheid en de 
onrustige provincie Zuid Ossetië een stap verder te helpen. De bijeenkomst tussen beide delegaties in 
Den Haag verliep goed, maar veel vooruitgang werd er niet geboekt. De posities van beide partijen 
bleken daarvoor te rigide. 
 De andere drie vredesdialogen waren meer informeel van karakter en werden uitgevoerd door 
NGO’s. In alledrie de gevallen werd op hoog niveau overleg gevoerd. Deze projecten vonden plaats 
in Zuid-Azië en Zuidelijk Afrika. Een preciezere omschrijving wordt vanwege de vertrouwelijke aard 
van deze dialogen niet gegeven. 
Activiteiten die niet onder bovenstaande noemers vallen 
Ruim een kwart van de projecten valt niet onder één van de bovenstaande noemers. Bijna een miljoen 
werd besteed aan de Afghaanse Loya Jirga, de ‘Grote Raad’ die de nationale grondwet vormgaf. De 
Nederlandse bijdrage werd besteed aan het registratieproces van districtsvertegenwoordigers en de 
verkiezing van afgevaardigden in de Grote Raad. Concreet kwam dit neer op de bekostiging van 
bijeenkomsten, staf en apparatuur voor regionale verkiezingsbijeenkomsten en transport van de 
afgevaardigden naar de Grote Raad. Voorts werd geld besteed aan publieksvoorlichting middels radio 
en televisie. 
 Aan de bouw van een monument op de begraafplaats van Potocari, nabij Srebrenica, werd een 
miljoen besteed. De aanvraag voor deze financiering was afkomstig van een groep lokale organisaties. 
De betreffende brief is gericht aan premier Balkenende en is verwijtend van toon. Verwezen wordt 
naar de tekortkomingen van United Nations Protection Force (UNPROFOR) en het Srebrenica-
                                                 
5
 Partnership for Peace landen zijn 30 landen waarmee de NAVO een samenwerkingsovereenkomst heeft. Deze 
samenwerking heeft tot doel om operationele samenwerking tussen legers beter te laten verlopen. De landen 
bevinden zich vooral in Centraal en Oost-Europa en Centraal Azië. Ook Rusland, Ierland, Zweden, Zwitserland 
en Oostenrijk behoren tot de groep. 
 

© Instituut Clingendael 
28
Ook de Max van der Stoel prijs, een periodieke prijs van de Hoge Commissaris voor Nationale 
Minderheden van de OVSE aan NGO’s die zich verdienstelijk hebben gemaakt op het gebied van 
minderheden, kwam ten laste van het fonds. De prijs werd in het leven geroepen bij Van der Stoel’s 
vertrek als Hoge Commissaris voor Minderheden van de OVSE. Niet alleen de prijs zelf, maar ook 
het administratieve beheer werd betaald. Het Portugese voorzitterschap van de OVSE klopt bij 
Nederland aan om de financiering door te zetten. Ondanks kritische geluiden over de eigen 
verantwoordelijkheid van Portugal, besluit de Minister van Buitenlandse Zaken de steun te 
continueren. 
 Voorts zijn er nog twee conferenties die onder dit kopje genoemd dienen te worden. Eén vond 
plaats in Jordanië en ging over tolerantie en bewustwording in de Arabische wereld. Deze driedaagse 
conferentie met drieënzestig deelnemers hanteerde een zeer brede agenda. Onderwerpen als de rol van 
de media, onderwijs en mensenrechten in relatie tot tolerantie kwamen aan bod. Naast een aantal 
gevalstudies werd ook aandacht besteed aan theoretische beschouwingen, zoals die van Huntington en 
Fukuyama. De Nederlandse ambassadeur, als voormalige plaatsvervangend directeur van DVB nauw 
betrokken geweest bij het vredesfonds, leverde een bijdrage aan de openingsceremonie. Het tweede 
project betreft een reeks van drie workshops die in verschillende Afrikaanse landen werd 
georganiseerd door het Fund for Peace. Regionale publieke figuren en markante personen in 
maatschappelijke debatten kwamen hier bijeen om over veiligheid en vredeshandhaving te praten. 
 De Nederlandse militaire missie in Afghanistan (onderdeel van ISAF) werd in de gelegenheid 
gesteld om een afscheidscadeau aan de lokale gemeenschap te geven. Die kans werd aangegrepen om 
een vrouwenkliniek op te knappen. Hoewel deze aanvraag aanvankelijk was afgewezen voor 
vredesfondsfinanciering, wordt uiteindelijk toegegeven aan druk van de Minister voor 
Ontwikkelingssamenwerking en de ambassade in Kaboel. Het project begint uiteindelijk met 
vertraging, maar nog net voor het vertrek van de Nederlandse militairen. De verdere werkzaamheden 
worden overgenomen door de lokale overheid en UNICEF. 
 De oprichters van Sesamstraat werden gesteund in hun poging om in Kosovo een 
televisieprogramma te maken om wederzijds respect en begrip tussen kinderen van verschillende 
bevolkingsgroepen te bevorderen. Aanvankelijk wordt kritiek geuit op deze aanvraag aangezien het 
evident een ODA activiteit betreft. Redenen voor financiering waren onder andere de goede 
bekendheid van de organisatie en de goede resultaten die met een vergelijkbaar project in het Midden 
Oosten waren behaald. Ten tijde van deze evaluatie was het nog te vroeg om iets over de concrete 
resultaten van dit project te zeggen, maar de organisatie mikte op tweeënvijftig programma’s van een 
half uur in het Servisch en Albanees. De uitzendingen zouden grotendeels bestaan uit eerder gemaakte 
items uit de Verenigde Staten en zesentwintig items van drie minuten die speciaal voor de uitzending 
gemaakt zouden worden in Kosovo. 
 Tot slot werd een breed programma voor jongeren in Zuid Libanon gesteund. Dit project van een 
lokale NGO en het United Nations Development Programme (UNDP) zette een reeks van activiteiten 
in gang om tolerantie en begrip te kweken tussen jongeren afkomstig uit verschillende 
maatschappelijke en religieuze groeperingen in het gebied. 
 

© Instituut Clingendael 
30
Bovenstaande grafiek laat zien aan welk type activiteit het vredesfonds is besteed. Het grootste deel 
van het vredesfondsbudget kwam ten goede aan de operationele kosten van vredesmissies of 
waarnemingsmissies. Meestal gaat het hier om lumpsum bijdragen die voor het grootste deel aan 
salarissen en verblijfskosten zijn besteed. Bij deze financieringen werd standaard de clausule 
opgenomen, dat bijdragen uit het vredesfonds niet aan wapens besteed mochten worden. 
 Ongeveer een kwart van het budget is besteed aan ‘hardware’: het leveren of financieren van 
apparatuur en de constructie of renovatie van gebouwen. Deze projecten zijn in de meeste gevallen 
aanbesteed bij bedrijven. 
 Onder de derde categorie vallen workshops, trainingen en conferenties. Overigens is dit type 
activiteit de grootste categorie wanneer het aantal projecten als maatstaf wordt genomen. Er zijn dus 
veel, maar relatief goedkope projecten gefinancierd. 
 
Wie voerde vredesfonds projecten uit? 
(naar aantal projecten)
Bedrijf
Internationale 
Overige
6%
organisatie
9%
17%
Nederlandse overheid 
(i.s.m. eventuele 
Buitenlandse 
partners)
krijgsmacht
26%
19%
Non-gouvermentele 
organisatie
23%
 
Voorgaande grafiek laat zien dat de Nederlandse overheid vaak zelf één van de belangrijkste 
uitvoerders van de gefinancierde activiteit is. Wat betreft de overige gevallen, namen NGO’s het 
grootste deel voor hun rekening, gevolgd door buitenlandse krijgsmachten, internationale organisaties 
en bedrijven. 
 

© Instituut Clingendael 
32
meerdere voorstellen zijn geschift. Hetzelfde geldt voor het behandelende bureau DVB/CV. Het 
bureau is regelmatig gepolst over de haalbaarheid van voorstellen, meestal op informele wijze via e-
mail of telefoon, zonder dat er reeds een formele aanvraag was ingediend. Ook hier heeft de reactie 
van het bureau in bepaalde gevallen als een zeef gewerkt. 
Ambtelijke betrokkenheid 
Binnen het ministerie werd het bureau Conflictpreventie, Vredesoperaties, Militaire en Civiele 
Samenwerking van de Directie Veiligheidsbeleid (DVB/CV) primair aanspreekpunt voor het 
vredesfonds. De directie nam een voormalig stagiair aan via een uitzendbureau en belastte hem met de 
uitvoeringstaken van het fonds. Deze kon in voorkomende gevallen terugvallen op andere collega’s en 
werd begeleid door de plaatsvervangend directeur van DVB onder wiens uiteindelijke 
verantwoordelijkheid het vredesfonds viel. Desgevraagd wees de directie op de omstandigheid dat 
binnen het personeelsregime van het ministerie niet op stel en sprong een formatieplaats voor een 
nieuwe activiteit kon worden gecreëerd en dit de enig praktisch haalbare oplossing was. Inmiddels is 
een formatieplaats voor het fonds tot stand gekomen. Hoewel de uitvoering van de taken aanvankelijk 
op een redelijk junior niveau had plaatsgevonden, kon en moest dit volgens de directie niet worden 
gezien als een onderschatting van het belang van het fonds. Er was in feite in de directe begeleiding 
door een relatief hoog ambtelijk niveau voorzien, waaraan steeds ook alle belangrijke beslissingen en 
oordeelmomenten werden voorgelegd. 
 De uiteindelijke besluitvorming wat betreft de financiering van projecten vond plaats in een 
speciaal opgezette stuurgroep waarin naast DVB ook de Directie Verenigde Naties en Financiële 
Instellingen (DVF) en de Directie Mensenrechten en Vredesopbouw (DMV) zitting hadden. Deze 
laatste directies hadden de bevoegdheid van mede-parafering van de beoordelingsmemoranda. Het 
Ministerie van Defensie was niet bij de voorbereiding en opzet van het fonds betrokken. Naar eigen 
zeggen kreeg Defensie pas over het fonds te horen nadat de defensieattachés op de ambassades het 
nieuws hadden opgepikt. In een later stadium werd het ministerie uitgenodigd een toehorend 
vertegenwoordiger naar de vergaderingen af te vaardigen. Gedurende de resterende looptijd van het 
werkte dit aldus het Ministerie van Defensie dan ook niet naar volle tevredenheid. Gedeeltelijk kwam 
dit voort uit een angst bij de andere partners dat het ministerie het fonds teveel voor eigen doeleinden 
zou willen gebruiken en er was ook tijd nodig om aan elkaar ‘te kunnen snuffelen’, waarbij Defensie 
erkent dat Buitenlandse Zaken andere en bredere afwegingen moet maken dan die binnen Defensie 
gebruikelijk aan de orde zijn. Afgezien van de gewone deelname aan de discussie als toehoorder, 
meende Defensie recht op een stem te hebben wanneer de inzet van eigen defensie materieel en 
personeel aan de orde was. Pas meer recent en met name onder het huidige stabiliteitsfonds komt de 
participatie van Defensie naar eigen zeggen beter uit de verf. Dit heeft ook te maken met 
waargenomen verbeteringen in het management en beheer van het fonds. Deze visie wordt minder 
expliciet geformuleerd binnen Buitenlandse Zaken, waarbij men echter wel onderschrijft dat door 
middel van het vredesfonds de contacten met Defensie zijn aangehaald en verbeterd en ook erkent dat 
de gehele exercitie van het vredesfonds een leerproces op een grotendeels onbekend terrein is 
geweest. 
 Zoals uit de nu volgende grafiek blijkt, werden ook de regiodirecties in veel gevallen betrokken 
bij de besluitvorming. Bij ruim de helft van de projecten maakten ambassades en 
vertegenwoordigingen deel uit van de procedure. Reden was veelal dat de aanvraag via een 
 

© Instituut Clingendael 
34
Hoogste niveau bij besluitvorming
60
50
40
30
20
10
0
 
Snelheid van beoorde ling 
De duur van de beoordelingsprocedure varieerde sterk. Gemiddeld nam het proces ongeveer veertien 
7
weken in beslag. In de snelste gevallen had het ministerie ongeveer vier weken nodig om een 
aanvraag te verwerken. In een enkel urgent geval slaagde het ministerie er ook in om nog binnen die 
termijn fondsen ter beschikking te stellen. Bij ongeveer één op de drie aanvragen was sprake van een 
urgente actuele aanleiding. 
 Bij ongeveer een derde van de projectaanvragen liep de behandeltijd op tot meer dan vier 
maanden. Soms was dit te wijten aan externe factoren, zoals veranderlijke omstandigheden in de 
betreffende regio. Ook het vragen van toelichting op een projectvoorstel en het doorvoeren van 
eventuele bijstellingen nam soms extra tijd in beslag. Binnen het ministerie werd veel tijd verloren 
met het op en neer schuiven van commentaar tussen directies. In drie gevallen liet de aanvrager van 
de subsidie expliciet ontevredenheid over de trage gang van zaken blijken en zijn door het ministerie 
verontschuldigingen aangeboden. 
                                                 
7
 Dit getal is de mediaan. Vanwege de grote uitschieters, geeft deze maat een beter beeld dan een regulier 
gemiddelde. 
 
Directie niveau
Directeur Generaal Politieke Zaken
Secretaris generaal
Minister van Buitenlandse Zaken
Aantal projecten

© Instituut Clingendael 
36
beraadslagingen wordt opgesteld. In sommige dossiers wordt zowel een bemo als een goemo 
aangetroffen, in andere gevallen wordt volstaan met een goemo. De verhouding is ongeveer fifty fifty. 
Hoewel wij niet op schrift hebben kunnen aantreffen wanneer de ene dan wel de andere procedure 
dient te worden gevolgd, lijkt er een praktijk te zijn ontstaan dat de ‘lichtere variant’ wordt gehanteerd 
bij de financieel wat minder omvangrijke aanvragen, voor aanvragen die redelijk overzichtelijk zijn, 
en bij aanvragen waar al een toezegging is gedaan (bijvoorbeeld tijdens een internationaal overleg of 
‘pledging conference’) of er sprake is van een politieke committering. Het is in dit soort gevallen niet 
altijd uit de dossiers op te maken of er in de stuurgroep nog daadwerkelijk een grondige 
beoordelingprocedure heeft plaatsgevonden of dat er uit overwegingen van politieke opportuniteit in 
feite een legitimering van een al genomen besluit is verschaft. 
 Ten aanzien van het gebruiken van het OS-bemo formaat, kan worden opgemerkt dat veel van de 
vredesfondsprojecten danig bleken te verschillen van de typische ontwikkelingsprojecten. Het 
memorandum was daarom niet erg toepasselijk en bruikbaar. Bijgevolg werden thema’s als gender en 
armoede heel vaak afgedaan als ‘niet van toepassing’ of kortweg ‘positief’. In een later stadium is de 
format van het beoordelingsmemorandum aangepast en is meer nadruk komen te liggen op een 
opener, inhoudelijk narratieve toelichting op de financieringsbeslissing in plaats van het aflopen van 
allerlei van tevoren opgestelde categorieën. 
 Van de behandelde aanvragen zijn éénenvijftig activiteiten goedgekeurd en vijfendertig 
8
afgewezen. Men kan redetwisten over de betekenis van het percentage van de goedgekeurde 
(negenenvijftig procent) of afgekeurde (éénenveertig procent) projecten op het totaal van de 
zesentachtig ingediende projecten. Geeft dit juist blijk van een kritische benadering of meent men dat 
bij een dergelijke slagingskans de vijver waaruit gevist kan worden eigenlijk veel te klein is en dit een 
zekere beperking van de keuze en de mogelijke kwaliteit kan impliceren? Of mogen we vaststellen 
dat deze redenering er niet toe doet, omdat de procedure op zich voldoende waarborgen van een 
kwalitatief degelijke beoordeling inhoudt? In de beginperiode van het fonds was er sprake van een 
aanvankelijke onderbesteding van de gelden (in 2000 werd in het geheel geen geld uitgegeven) en lag 
de lat misschien niet erg hoog ook omdat het fonds nog van de grond moest komen. Aan de andere 
kant hebben we hierboven reeds geconstateerd dat ‘natuurlijke selectie’ - enkele aanvragen werden 
teruggetrokken of werden niet ingediend voor ze de stuurgroep formeel bereikten - waarschijnlijk een 
tamelijk grote rol heeft gespeeld. 
 Voor de aanvragen die goedgekeurd werden, werd een variëteit aan argumenten aangedragen in 
de goedkeuringsmemoranda. De volgende argumenten kwamen regelmatig in de dossiers voor: 
 
• Onmiddellijke noodzaak. Het probleem dat de voorgestelde activiteit beoogt op te lossen 
vormt een directe bedreiging voor de internationale veiligheid. Dit argument komt vooral 
naar voren bij vredesmissies en activiteiten gericht op ontwapening, demobilisatie en 
reïntegratie; 
                                                 
8
 Het precieze aantal afgewezen projecten is lastig te bepalen, aangezien niet altijd een formeel verzoek tot 
financiering is ingediend of in behandeling genomen. In een kleine tien gevallen is geen formele 
afwijzingsbeslissing in de dossiers te vinden. Ook heeft in het voortraject al een zekere schifting 
plaatsgevonden. In een enkel geval was sprake van een ‘reservering’ die niet nodig bleek te zijn, omdat er reeds 
elders in de financiering van een activiteit was voorzien of geen officiële aanvraag bij DVB meer volgde. In 
andere gevallen bleken de gedane suggesties niet een daadwerkelijke behoefte aan de kant van de ontvangers in 
te houden. Tenslotte zijn een nog een viertal projecten doorgeschoven voor financiering uit reguliere DMV-
fondsen, omdat het hier om ODA-ble activiteiten ging. 
 

© Instituut Clingendael 
38
effectiviteitoverwegingen van minder groot belang. In de doelstellingen van het vredesfonds 
genoemde overwegingen zoals een duidelijk ‘Nederlands profiel’ of ‘zichtbaarheid’, vallen 
ook onder deze vorm van rationaliteit; 
• De ‘Doing-Good’ rationaliteit. Deze rationaliteit die zijn wortels heeft in het humanitaire 
bedrijf, gaat prima facie uit van het nut van de betreffende activiteiten. Sommige activiteiten 
zijn in deze opvatting nou eenmaal altijd goed en leveren qualitate qua een goede bijdrage. 
In dit kader past geen gedetailleerde doel-middelen rationaliteit en wordt ook een 
gedetailleerde specificatie van de interventielogica of de verwachte effecten meestal 
achterwege gelaten; 
• De rationaliteit van het symbolische gebaar. Onder bepaalde omstandigheden is het 
noodzakelijk om een gebaar te maken, ongeacht de daadwerkelijke effecten van de 
activiteiten. Deze liggen dan meestal ook niet in het tastbare of meetbare terrein van 
doeltreffendheid of doelmatigheid, maar vervullen een functie op een ander (meta)niveau. 
 
Wij menen dat al deze rationaliteiten hun eigen betekenis en noodzaak kunnen hebben in de realiteit 
en dat bij elk van deze rationaliteiten in principe een ander vertoog met bijbehorende argumenten 
past. Ook vanuit evaluatie oogpunt is dit een relevant gegeven, omdat hiermee bij de beoordeling van 
de resultaten rekening moet worden gehouden. In wezen loopt men gemakkelijk het gevaar de 
(verkeerde) argumenten vanuit het ene type rationaliteit toe te passen op een activiteit van een ander 
type rationaliteit. Zo lijkt het weinig zin te hebben een strakke analyse van doel-middelen rationaliteit 
en effectiviteit toe te gaan passen op een activiteit die vooral vanuit een symbolische rationale is 
gesteund. In hoofdstuk vijf wordt nader ingegaan op de rol die de verschillende rationaliteiten hebben 
gespeeld bij de beoordeling van de activiteiten die door het vredesfonds zijn gesteund. 
Afgewezen projecten 
In de dossiers zijn vijfendertig afgewezen aanvragen aangetroffen. Hierover is in de paragraaf 
hierboven en in de achtste voetnoot reeds een en ander gezegd. De afgewezen aanvragen liepen 
meestal vast op één van de vier onderstaande bezwaren: 
 
• De aanvraag komt niet direct genoeg ten goede aan de bevordering van vrede. Dit argument 
werd bijvoorbeeld gebruikt bij conferenties die in Nederland plaats vonden, bij studie in 
Nederland en bij activiteiten die zich richten op beleidsmakers. Het grote aantal afwijzingen 
in de categorie ‘mondiaal’ (zie het taartdiagram op de volgende pagina), hangt samen met de 
over het algemeen geringere (geografische) specificiteit en concrete doel(groep)gerichtheid 
van deze activiteiten; 
• De aanvraag richt zich onvoldoende op de bevordering van vrede zoals beoogd onder het 
vredesfonds. Activiteiten op het gebied van wederopbouw bijvoorbeeld lagen naar het 
oordeel van de betrokken ambtenaren te ver af van de taakstelling van het vredesfonds; 
• Sommige aanvragen werden geclassificeerd als ODA en daarom afgewezen voor 
vredesfondsfinanciering. Soms werd de aanvraag doorverwezen naar een ander 
subsidiekanaal, zoals bijvoorbeeld de Thematische Medefinanciering (TMF) of het GMV 
fonds; 
 

© Instituut Clingendael 
41 
V. Evaluatie 
Hieronder worden de evaluatieve vragen uit de terms of reference stuk voor stuk nagelopen. 
Welke thematische en regionale focus hebben de gefinancierde activiteiten? 
Eén van de uitgangspunten van het vredesfonds was om financieringen zowel geografisch als 
thematisch te spreiden. Zoals is af te leiden uit de grafieken in hoofdstuk drie, is aan dat uitgangspunt 
recht gedaan. Qua geografische spreiding valt op te merken dat initiatieven zijn gefinancierd in 
Afrika, Europa, Zuid Azië, Latijns Amerika en het Midden Oosten. Ruim de helft van het 
vredesfondsgeld is evenwel besteed in Afrika en de rest van het budget kwam grotendeels in Europa 
of Zuid Azië terecht. Met projecten van Argentinië tot Aceh en van de DRC tot Moldavië moet 
worden geconcludeerd dat aan het geografisch uitgangspunt van het fonds tegemoet is gekomen. Er 
kan tegelijkertijd ook worden geconstateerd dat de relatieve nadruk die op Afrika is gevallen, 
overeenkomt met de algehele beleidslijn die het ministerie voorstaat. 
 Ook thematisch was de spreiding van de activiteiten groot. Alle categorieën van activiteiten zijn 
in meer of mindere mate gedekt. Non-VN vredesoperaties, DDR, vredesdialogen en onderhandelingen 
en training ten behoeve van de lokale en regionale capaciteit voor vredeshandhaving zijn alle uit het 
vredesfonds gefinancierd. Wat betreft ‘capaciteitsopbouw op het gebied van civiel-militaire 
samenwerking’ mag worden geconcludeerd dat een aantal CIMIC projecten is gefinancierd. Wat in dit 
verband precies wordt bedoeld met capaciteitsopbouw blijft overigens onduidelijk. Ook onder de 
noemer ‘participatie van “civil society” bij conflictpreventie en conflictbemiddeling’ zijn een aantal 
projecten te scharen. Zoals uit de grafiek in hoofdstuk drie is af te leiden, is ongeveer een kwart van 
de activiteiten door een NGO uitgevoerd, ondanks de aanwezige terughoudendheid op het ministerie 
om met internationale of Nederlandse NGO’s in zee te gaan. 
 Ondanks deze brede thematische spreiding vinden we dat er wel degelijk accenten zijn gelegd. 
Driekwart van het vredesfondsbudget is besteed aan de zogenoemde harde veiligheid: vredesmissies, 
training van leger en politie, en DDR. Indien waarnemingsmissies ook binnen deze categorie gevat 
worden is dat aandeel nog groter. 
 Gezien de brede mandaatstelling van het fonds, moet de brede geografische en thematische 
spreiding van activiteiten in beginsel positief beoordeeld worden. Anderzijds moet gezegd zijn, dat bij 
zo’n breed palet het gevaar van versnippering altijd op de loer ligt. Dit kan de uiteindelijke 
effectiviteit en de beheersbaarheid van het fonds aantasten. Met kleine bijdragen in tientallen 
verschillende landen is het logischerwijze moeilijker toezien op de kwaliteit van de projecten. We 
zullen dan ook aanbevelen om een strakkere thematische en geografische focus te kiezen. Anderzijds 
moet dit niet ten koste gaan van de manoeuvreerruimte die het fonds nodig heeft om flexibel te 
kunnen opereren. 
 

© Instituut Clingendael 
43 
de DRC, kwam er uiteindelijk na persoonlijk aandringen van de Nederlandse Minister van Defensie 
een aanvraag van de kant van het Zuid-Afrikaanse leger. Aanvragen van NGO’s of VN organisaties 
werden wel op kwaliteit beoordeeld, maar geen enkele aanvraag is op basis van dit criterium 
afgewezen. 
 Politieke prioriteit heeft bij een aantal activiteiten de doorslag gegeven. In sommige gevallen 
deed de Minister van Buitenlandse Zaken toezeggingen voordat de activiteiten precies waren 
vormgegeven en een aanvraag op tafel lag. De training van politie door de Nederlandse militairen in 
Irak, de renovatie van een kliniek in Kabul door ISAF, de leverantie van trucks aan Sierra Leone en 
de waarnemingsmissie in Zuid Soedan zijn hier een voorbeeld van. Ook bij de bijdrage aan de 
begraafplaats bij Srebrenica speelde politieke prioriteit uiteraard een rol. Bij de vernietiging van de 
munitie in Moldavië was een secundaire overweging “een plaats aan de tafel te veroveren” in verband 
met het op handen zijnde voorzitterschap van de OVSE. Bij het RECAMP project in Tanzania was 
een overweging dat het goed was ‘iets’ met de Fransen samen te doen en het geheel een sterkere 
Europese dimensie te geven. Bij de meeste aanvragen is die politieke prioriteit niet expliciet genoemd 
in de beoordeling, maar konden we die vaststellen op basis van de gehouden interviews. Vaak werd 
een activiteit echter als ‘belangrijk’ beoordeeld of werd gerefereerd aan de Nederlandse aandacht voor 
bijvoorbeeld Irak of Afghanistan. Hieruit kan worden afgeleid dat politieke- of beleidsprioriteiten een 
rol speelden. Indien we concluderen dat de interventies in al die gevallen politiek prioritair waren, 
moet worden gezegd dat Nederland een breed scala aan politieke prioriteiten heeft. Het criterium is 
weinig onderscheidend. In de meeste gevallen is politiek opportuun wellicht een betere beschrijving 
dan politiek prioritair. Wij zijn overigens van mening dat politieke opportuniteit een geldig en zelfs 
doorslaggevend criterium kan zijn voor activiteiten op het beleidsterrein van het vredesfonds. Hoewel 
dit niet is voorgekomen, zouden hieronder ook speciale wensen vanuit de volksvertegenwoordiging 
kunnen vallen. We achten het dan ook gewenst dat in een toekomstige regeling voldoende ruimte 
blijft voor financieringsbeslissingen, waarbij politieke opportuniteit een rol speelt. Afgezien van de 
politieke opportuniteit is er ook soms de behoefte aan een snelle pragmatische oplossing. In de visie 
van sommigen hadden de salarissen van Van der Stoel of Biegman wellicht beter uit een ander potje 
kunnen komen, maar bleek het alleen via het vredesfonds op een snelle en ongecompliceerde wijze te 
regelen. 
 Het criterium dat een project of interventie katalyserend moet zijn is moeilijk te hanteren. Ieder 
project katalyseert natuurlijk iets, maar wat er precies gekatalyseerd moest worden was en bleef 
onduidelijk. Dit criterium is te vaag om als evaluatieve toetsteen te gebruiken. Bovendien bestaat er 
een zekere spanning met de behoefte van het ministerie om interventies te financieren die zo direct 
mogelijk aan vrede bijdragen. 
 Het ministerie stelt dat er kwaliteitseisen zullen worden gesteld aan de beherende en uitvoerende 
organisaties. Bij financieringen aan internationale organisaties, zoals de OVSE of VN organisaties, en 
bij projecten waar BuZa of Defensie zelf nauw betrokken was, werd in de regel aangenomen dat de 
beherende en uitvoerende capaciteit in orde was. Bij aanvragen van NGO’s werd in vijf gevallen een 
COCA lijst ingevuld. Bij de overige aanvragen werd gerefereerd aan eerdere (positieve) ervaringen 
met de betreffende organisatie of werd volstaan met de opmerking dat de organisatie goed bekend 
staat. In twee gevallen - een demobilisatieproject in Bulgarije en een trainingscentrum in Caïro - bleek 
die aanname ongegrond. Er ontstonden grote problemen bij de uitvoering en het beheer van deze 
projecten. Soms werd de relatieve zwakke beheerstructuur (het management bij ECOWAS) op de 
koop toegenomen, omdat er in feite ook geen alternatieven waren. 
 

© Instituut Clingendael 
45 
Vredesmissies 
Het fonds ondersteunde vredesmissies in Burundi, de DRC, Ivoorkust en Sierra Leone. Bij deze 
missies speelden zowel de doel-middelen rationaliteit (rust creëren door het sturen van troepen) als 
het politieke imperatief (openlijke steun aan een vredesproces) een rol. Bovendien werd als argument 
aangevoerd dat de vredesmissies zouden bijdragen aan de Afrikaanse capaciteit voor 
vredeshandhaving. Bij dit laatste motief speelt duurzaamheid dus een rol. 
 Wat betreft de effectiviteit moet dus worden opgemerkt dat een deel van de doelstelling 
(steunbetuiging door geld te geven) in alle gevallen is gehaald. Het succes van de verschillende 
vredesmissies is uiteraard moeilijker te beoordelen en een gedetailleerde beoordeling kan in deze 
studie niet gegeven worden. Uit de rapportage van de missie in Ivoorkust blijkt dat de situatie in het 
land is verslechterd gedurende de aanwezigheid van de troepen. Dat kan vanzelfsprekend niet zomaar 
worden teruggevoerd op het functioneren van de ECOWAS troepen. In het geval van Burundi doet de 
rapportage vermoeden dat de politieke leiders goed beschermd zijn, zoals de bedoeling was. Het 
opnieuw opzetten van het nationale leger verliep echter moeizaam en het bereiken van een meer 
definitieve oplossing is nog weer heel wat lastiger. Het is zelfs de vraag volgens sommige 
waarnemers of de betrokken partijen wel voldoende zijn gecommitteerd aan een vreedzame oplossing, 
er zou een groot intern gebrek aan tolerantie bestaan en de positie van de Zuid-Afrikaanse 
vredesmacht tamelijk precair zijn, gelet op een klaarblijkelijk bestaande Burundese aversie tegen een 
regionale vredesmacht. Dit soort argumenten valt vanzelfsprekend niet meer binnen het bereik van de 
door het vredesfonds gefinancierde activiteit, maar geeft wel aan hoe gecompliceerd de eventuele 
effectiviteitsvraag ligt. 
 In de DRC steunde het fonds de Zuid Afrikaanse militairen met hardware. Ondanks contractuele 
verplichtingen, heeft de Zuid Afrikaanse krijgsmacht geen rapportage ingediend. Over de effectiviteit 
van hun bijdrage kan op dit moment dus weinig worden gezegd. 
 De leverantie van DAF trucks aan de Nigeriaanse vredesmacht in Sierra Leone lijkt een positief 
effect gehad te hebben. Tijdens bezoeken van het ministerie aan de vredesmacht werden geen 
tekortkomingen geconstateerd. Over de huidige staat van de vrachtwagens is niets bekend. Aangezien 
het een schenking betrof, heeft het ministerie naar eigen zeggen geen verantwoordelijkheid meer voor 
wat betreft het gebruik van de trucks. Op basis van feitelijke informatie is over de duurzaamheid van 
dit project dus moeilijk iets te zeggen. Wel moet worden opgemerkt dat het ministerie bewust 
aandacht heeft besteed aan duurzaamheid door monteurs op te leiden en twintig reservetrucks te 
leveren. 
 Wat betreft de andere vredesmissies is de doelmatigheid moeilijk te beoordelen. Vergeleken met 
een ‘Westerse interventie’ zijn de Afrikaanse missies goedkoop en wat mag vredeshandhaving 
kosten? Ook duurzaamheid is in dit verband lastig te beoordelen. De vredesmissies richten zich in 
beginsel op korte termijn doelen. Enige uitzondering daarbij is de consideratie dat de ervaring met 
vredesmissies de Afrikaanse capaciteit voor vredeshandhaving zou vergroten. Op zich is dat een 
plausibele aanname, maar een empirische toetsing is moeilijk te realiseren. 
Ondersteuning van de veiligheidssector 
Onder deze noemer vallen een aantal conferenties, de politieacademie in Afghanistan en additionele 
activiteiten van de Nederlandse militairen in Irak en Afghanistan. De meeste van deze activiteiten 
 

© Instituut Clingendael 
47 
organisatie met een rapportage waarin werd gesteld dat vierenveertighonderd veertig mensen waren 
bezocht, vijftienhonderd achtentachtig geregistreerd, elfhonderd drieëndertig zouden uitzicht hebben 
op een baan en twaalfhonderd negenenzestig namen deel aan een trainingscursus. Inmiddels was de 
organisatie min of meer ingestort en was een onderzoek van KPMG nodig om beter zicht op de zaak 
te krijgen. Conclusie: geen fraude, maar minimale resultaten. 
 Het DDR project van de IOM in Kroatië (in samenwerking met de Kroatische overheid) is pas 
eind 2003 begonnen en kan dus nog niet worden beoordeeld. 
 Naast deze drie DDR projecten, wordt ook het munitievernietigingsprogramma in Moldavië 
onder dit kopje gevat. Mede vanwege de gevoelige status van dit project en het belang van 
verschillende partijen om de boel op te lichten, werd dit project nauwkeurig gevolgd door OVSE 
inspecteurs. De organisatie komt met reguliere en adequate rapportages waaruit blijkt dat per 
december 2003 negenentwintig treinen met munitie en elf met materieel uit Moldavië zijn vertrokken 
naar Rusland. Volgens een bericht van februari 2004 was op dat moment nog éénentwintig 
achthonderd achtenzestig ton in Moldavië over. Dat is tweeënvijftig procent van de oorspronkelijke 
hoeveelheid. Het project heeft dus een aanzienlijke bijdrage aan de vermindering van de voorraden 
geleverd. Gelet op de politieke dimensie van het project in het kader van het Nederlandse OVSE 
voorzitterschap kan tevens van een succes worden gesproken. 
Waarnemingsmissies 
Het vredesfonds steunde drie waarnemingsmissies. In twee gevallen - Burundi en Aceh - was die 
bijdrage symbolisch. In beide gevallen werd €100.000 bijgedragen. In het derde geval - de missie in 
Zuid Soedan - was de bijdrage relatief groot: €3.007.400 terwijl het totale budget voor de missie 
€22.000.000 was. De Joint Monitoring Commission (JMC) lijkt een positief effect gehad te hebben. 
Gezien de grote instabiliteit in het land als geheel, mag de relatieve rust in het Nuba gebergte, waar de 
JMC actief was, geprezen worden. De reguliere briefings en rapportage van deze missie zijn 
uitgebreid. In de rapportage wordt gesteld dat de (voormalig) strijdende partijen tevreden zijn, dat de 
gevechten (grotendeels) zijn gestopt en dat de bevolking blij is met de aanwezigheid van de 
waarnemers. Alleen de financiële dekking en het tekort aan personeel zijn problematisch, aldus de 
rapportage. Dat laatste doet in ieder geval vermoeden dat de activiteit niet ondoelmatig wordt 
uitgevoerd. Over de duurzaamheid van deze missie is gegeven de aard van de activiteit moeilijk een 
oordeel te vellen. 
Opleidingsinitiatieven voor vredesmissies 
De zes trainingsinstituten die het vredesfonds onder deze noemer heeft gefinancierd kunnen in 
beginsel op een redelijk traditionele manier worden geëvalueerd. Probleem is echter dat de meeste 
scholen nog amper begonnen zijn. De twee instituten in Centraal en Oost Europa - de Junior Staff 
Officer’s Course in Slowakije en het Peace Support Operation Training Centre in Bosnië-Herzegovina 
- staan nog in de kinderschoenen en ook het Kofi Annan International Peacekeeping Training Centre 
in Ghana heeft haar deuren pas geopend. De Nederlandse bijdrage, het bouwen van een 
conferentiecentrum, is geslaagd, maar voor een beoordeling van het effect van de school als geheel is 
het te vroeg. Wel kan als positief punt worden opgemerkt dat de eerste cursussen goed zijn verlopen 
 

© Instituut Clingendael 
49 
communiqué uit te brengen en de ban die de ene partij op de andere had ingesteld op te heffen. Ook 
werd het staakt-het-vuren verlengd, zo meldt de rapportage. 
Activiteiten die niet onder bovenstaande noemers vallen 
Zowel de activiteiten in deze ‘restgroep’ als de imperatieven die aan de financiering ten grondslag 
liggen lopen sterk uiteen. De steun aan de Afghaanse Grote Raad werd sterk gedreven door een 
symbolische, diplomatieke en ‘Doing-Good’ rationaliteit. Reguliere opvattingen over 
doeltreffendheid, doelmatigheid en duurzaamheid gaan hier dus mank. Het nut van de bijeenkomst en 
het relatieve succes - een grondwet - staan echter buiten kijf. Deze activiteit wordt dan ook positief 
beoordeeld. 
 Ook het oordeel over de begraafplaats bij Srebrenica is positief. Hoewel het project kampte met 
rapportage moeilijkheden en onduidelijk management, staat als een paal boven water dat een 
Nederlandse bijdrage in dit geval niet uit kon blijven. Niet alleen vanuit een symbolisch imperatief, 
maar ook uit politieke overwegingen (gegeven de verwijtende toon van de aanvragende organisaties 
richting de Nederlandse overheid) was de vredesfondsbijdrage succesvol. De bijdrage sluit ook nauw 
aan bij het bezoek van verschillende bewindslieden aan Srebrenica. In het beoordelingsmemorandum 
van deze financiering zijn het verlichten van het lijden van nabestaanden en de ondersteuning van het 
verzoeningsproces tussen bevolkingsgroepen als motivering opgenomen. Wij achten deze doel-
middelen rationaliteit echter van ondergeschikt belang bij de beoordeling van deze activiteit. 
 De activiteiten van Biegman en Van der Stoel, vertegenwoordigers van respectievelijk de NAVO 
en de OVSE in Macedonië, worden alom als positief beoordeeld. De inzet van beiden vond 
grotendeels op diplomatiek niveau achter de schermen plaats en het effect is niet te meten volgens een 
beperkte projectlogica. Wij hebben echter voldoende aanwijzingen dat het werk van beiden een 
waardevolle bijdrage aan de conflictpreventie in Macedonië is geweest. 
 De Max van der Stoel prijs had een sterk politiek imperatief. De Minister van Buitenlandse 
Zaken zei de prijs persoonlijk toe aan Van der Stoel en bij de overgang van het OVSE voorzitterschap 
vond de minister dat het vredesfonds niet moest ‘kruidenieren’ en de financiering gewoon moest laten 
doorlopen. Vanuit een politieke, symbolische optiek wordt de prijs in beginsel als positief beoordeeld. 
Op basis van rapportage moet echter blijken hoeveel aandacht de prijs krijgt. 
 De conferentie in Jordanië besloeg drie dagen en richtte zich op drieënzestig deelnemers die in de 
verschillende landen van de Arabische wereld een sleutelrol vervullen bij het bevorderen van 
tolerantie, aldus het dossier. Het effect van conferenties is in de regel moeilijk te beoordelen. Vandaar 
ook de terughoudendheid van het ministerie om dit soort bijeenkomsten te financieren. Op basis van 
de rapportage kan echter worden gesteld dat de conferentie qua output opleverde wat men 
redelijkerwijs van een conferentie kan verwachten. 
 Het jeugd verzoeningsproject in Libanon valt zoals de meeste vredesopbouw projecten onder een 
‘Doing Good’ rationaliteit. Het effect van de interventies is eigenlijk niet goed te traceren, maar de 
uitvoerders en financiers zijn ervan overtuigd dat de activiteit - mits goed uitgevoerd - een positieve 
bijdrage aan vrede oplevert. De uitgebreide rapportage en de notitie van een ambassademedewerker 
die het project bezocht maken het echter wel mogelijk een beeld te geven van de uitgevoerde 
activiteiten van dit specifieke project. Met een survey werden acht bestaande ‘community 
development centres’ geïdentificeerd. Vervolgens werden éénendertig jeugdgroepen (met totaal 
achthonderd zesentwintig leden) opgericht. De activiteiten bestonden onder meer uit het planten van 
 

© Instituut Clingendael 
51 
duidelijkheid van het beoordelingsproces verminderd. Dit is ten koste gegaan van de aanvragende 
partij. Zoals hierboven opgemerkt waren deze discussies bovendien wellicht minder ter zake doende 
zo niet irrelevant, omdat uiteindelijk ongeveer de helft van de gefinancierde activiteiten als ODA kan 
worden gekarakteriseerd, mede vanwege de conceptuele contradicties in de doelstellingen van het 
fonds. De pragmatische aanpak die bij het Stabiliteitsfonds is gekozen in deze kwestie, en de 
initiatieven die de Nederlandse Minister voor Ontwikkelingssamenwerking omtrent ODA kwesties in 
internationaal (OECD/DAC) verband heeft ondernomen, vallen dan ook toe te juichen. Ondanks deze 
debatten over de ODA heeft het vredesfonds aan de andere kant geleid tot een betere samenwerking 
tussen de diverse betrokken directies binnen Buitenlandse Zaken en met het Ministerie van Defensie. 
Betrokkenen nemen waar, dat men naar elkaar is toe gegroeid en er een beter begrip van de 
wederzijdse perspectieven en standpunten is ontstaan. Bij het Ministerie van Defensie wordt 
bijvoorbeeld de betrokkenheid bij het Afrika overleg genoemd en de huidige inzet van defensie 
attachés in Afrikaanse landen als een uiting van deze verbeterde relatie. 
 Ten aanzien van de hantering van de criteria bij de beoordeling van de aanvragen waren een 
aantal van de beoordelingscriteria in feite onbruikbaar. Het verdient aanbeveling dergelijke criteria te 
laten vallen of ze te verduidelijken. Overigens betekent dit niet dat wij alles willen ‘dichttimmeren’. 
Een belangrijk voordeel van het vredesfonds was juist de mogelijkheid en flexibiliteit, die het 
verschafte voor initiatieven die klaarblijkelijk niet binnen de bestaande strakke kaders konden worden 
gerealiseerd. Wij willen alleen benadrukken dat de invulling van deze ruimte met visie dient te 
gebeuren. Weten wat je wilt, en waarom! De ondertitel van de evaluatie “Flexibiliteit met visie” geeft 
dit door ons wenselijk geachte perspectief verder uitdrukking. Verder menen we te kunnen vast 
stellen dat er binnen de stuurgroep een werkwijze is ontstaan, die ook een goede basis voor de 
behandeling van aanvragen onder het nieuwe stabiliteitsfonds vormt, mits er wel enige aandacht aan 
een aantal hier genoemde aspecten wordt gegeven. 
 In een aantal gevallen slaagde het ministerie er in om aanvragen binnen een redelijke termijn te 
behandelen. Binnen het departement werden in de regel de juiste afdelingen (vooral regiodirecties en 
ambassades/vertegenwoordigingen) geraadpleegd. In geval van urgente interventies reageerde het 
fonds in de regel extra snel (binnen vier weken). Niettemin menen wij dat de aangevoerde noodzaak 
van zorgvuldigheid moet kunnen worden verwezenlijkt binnen een snellere gemiddelde behandeltijd 
dan thans, zeker wanneer het beleid en de beoordelingscriteria beter zijn geoperationaliseerd dan bij 
de start van het vredesfonds het geval was en er meer ervaring is opgedaan. Een mediaan van veertien 
weken zou voor een type fonds als dit een stevige stimulans tot grotere snelheid moeten betekenen. 
 Wat betreft actieve pogingen van het ministerie om bekendheid aan het fonds te geven en een 
stroom van aanvragen te creëren is het oordeel enigszins kritisch. Hoewel de subsidiemogelijkheden 
van het vredesfonds naar de verschillende ambtelijke onderdelen van het ministerie werden 
gecommuniceerd, bleef de bekendheid buiten het ministerie zeer gering. Los van een vermelding in de 
Staatscourant en een artikel over de verscheping van DAF trucks naar Sierra Leone in Internationale 
Samenwerking, het maandblad van het Ministerie voor Ontwikkelingssamenwerking, zocht DVB 
geen publiciteit. Bijgevolg kwamen aanvragen vooral via ambassades of andere onderdelen van het 
departement bij de stuurgroep terecht. Deze geringe openbaarheid leidde in het eerste subsidiejaar 
(2000) tot een volledige onderbesteding van het fonds. Dit kwam de minister op kritische 
kamervragen te staan. De niet bestede gelden uit dat jaar werden vervolgens op verzoek van de Kamer 
overgeheveld en uitgesmeerd over 2002 en 2003. 
 

© Instituut Clingendael 
53 
VI. Lessen, conclusies en aanbevelingen 
Algemene punten 
1. Binnen Buitenlandse zaken bestaan traditioneel twee brede interventie benaderingen: een 
proactieve, in behoorlijk detail uitgewerkte, “OS logica van geprojectiseerde ontwikkeling” op 
basis van expliciete beleidsaannamen, en een bredere, meer reactieve en flexibele benadering met 
meer discretionaire beleidsruimte. 
Bij het vredesfonds (stabiliteitsfonds) is een strak ‘dichtgetimmerd’ kader niet haalbaar 
noch wenselijk, maar de activiteiten onder het vredesfonds kunnen zich ook niet onttrekken 
aan sommige inzichten en lessen uit de ontwikkelingssamenwerking. 
Mandaat en criteria voor toekenning 
2. Het mandaat door de Kamermotie aan het fonds meegegeven, is breed: vredesoperaties door 
ontwikkelingslanden, vredesdialogen, conflictpreventie, conflictbemiddeling, vredesopbouw en 
capaciteitsopbouw op het gebied van civiel-militaire samenwerking. 
3. Het fonds dekt ook in geografisch opzicht een breed canvas, hetgeen gemakkelijk tot 
versnippering leidt, zeker wanneer het relatief kleine budget in ogenschouw wordt genomen. Op 
mondiaal niveau is er met €10 miljoen per jaar weinig eer te behalen op al die deelgebieden. De 
onduidelijke relatie van het fonds ten opzichte van het Nederlands ontwikkelingsbeleid heeft 
deze versnippering in eerste instantie versterkt. 
Het vredesfonds (stabiliteitsfonds) is gediend met een meer specifiek mandaat, zowel op 
thematisch als geografisch gebied. Binnen dat mandaat dient de flexibele inzet van het fonds 
voorop te staan. 
4. Ook geeft zo’n breed mandaat problemen voor een degelijke en deskundige beoordeling van de 
aanvragen en de beheersbaarheid van het fonds. Deze tendens wordt versterkt door de geringe 
uitvoeringscapaciteit die het ministerie heeft ingezet. Van bestaande expertise bij ambassades en 
regionale directies binnen het departement is goed gebruik gemaakt, maar de centrale coördinatie 
van het vredesfonds is wat te licht opgevat. 
Zeker gezien het nieuwe karakter van het fonds en het feit dat veel beleid op het kruisvlak 
van vrede, veiligheid en ontwikkeling nog in de grondverf staat, zou een iets meer 
uitgebreide en meer ervaren staf de aanbeveling hebben verdiend of voor zover nog relevant 
verdienen. 
5. Het fonds werd verondersteld te werken op basis van een reeks algemeen geformuleerde criteria. 
Deze criteria waren ruim en voor meerdere uitleg vatbaar en dus subjectief (‘politieke prioriteit’, 
‘kwaliteit van de aanvraag’, ‘katalyserend karakter’, ‘zichtbaarheid’ en dergelijke). In sommige 
gevallen werd ter beoordeling van de uitvoerende organisatie een COCA-lijst gevraagd, in andere 
niet. Andere criteria waren triviaal, zoals de blote opmerking dat er een doelgroep moest zijn. Er 
is geen nadere omschrijving of operationalisering van deze criteria aangetroffen. Sommige 
 

© Instituut Clingendael 
55 
Overige OS principes 
9. Een nadere beschouwing van de ontwikkelingsrelatie is mede van belang omdat de opzet en 
werkwijze van het vredesfonds haaks staan op een aantal principes die aan de basis van de 
Nederlandse ontwikkelingssamenwerking zijn komen te staan door de loop der jaren. De 
Nederlandse hulp kenmerkt zich (idealiter) door structurele relaties met een beperkt aantal 
landen, waarbij partnership en ownership centraal staan. Het vredesfonds wordt juist 
pragmatisch en ad hoc ingezet. Met de beneficianten wordt in beginsel geen lange termijn relatie 
aangegaan. 
De insteek van het stabiliteitsfonds - een meer coherent programma in een kleiner 
geografisch gebied - wordt in dit verband toegejuicht, ook omdat ownership en partnership 
bij aan conflict en vrede gerelateerde processen wel degelijk van belang zijn. Hetzelfde 
geldt in principe voor gender, een onderwerp dat thans een marginale rol speelt in het 
vredesfonds. Hoewel onderzoek ter plaatse zou moeten bewijzen of door deze 
gendeerblindheid concrete missers zijn begaan, is een actievere opstelling ten aanzien van 
dit onderwerp gewenst mede gelet op resolutie 1325 van de VN Veiligheidsraad (die een 
gendersensitieve benadering van activiteiten op het gebied van vrede en conflict bepleit) en 
de Windhoek Declaration (gendersensitieve vredesmissies). 
Keuze en aard van de activiteiten 
10. Activiteiten werden uit het vredesfonds gefinancierd op basis van verschillende rationaliteiten. 
Wij hebben vier rationaliteiten onderscheiden, die elk hun eigen legitieme rol en waarde hadden 
bij de financieringsbeslissing: de doel-middelen rationaliteit en de rationaliteit van het politieke 
of diplomatieke imperatief, de ‘doing-good’ rationaliteit, de rationaliteit van het symbolische 
gebaar. Al deze rationaliteiten kunnen hun eigen betekenis en noodzaak hebben in de realiteit en 
bij elk van deze rationaliteiten past in principe een ander vertoog met bijbehorende argumenten. 
Traditionele evaluatiecriteria, zoals doeltreffendheid, doelmatigheid en duurzaamheid, spelen bij 
elk van deze rationaliteiten een andere rol. Voor elk project dient daarom bij de beoordeling 
alsook de evaluatie een eigen, beredeneerde afweging te worden gemaakt. 
Ook bij het stabiliteitsfonds dienen bij de goedkeuringsprocedures verschillende 
rationaliteiten te worden onderkend en erkend. Dit betekent dat flexibel moet worden 
omgegaan met meer traditionele beoordelings- en evaluatiecriteria (zoals doeltreffendheid, 
doelmatigheid en duurzaamheid) bijvoorbeeld ten behoeve van een politieke imperatief. Wel 
dienen de gebruikte rationaliteiten en daarbij passende argumenten goed te worden 
vastgelegd in de goedkeuringsmemoranda. 
11. Het vredesfonds heeft belangrijke activiteiten op het gebied van vrede en veiligheid gefinancierd. 
Informele vredesonderhandelingen, waarnemingsmissies om toe te zien op vredesbestanden en 
militaire vredesmissies door Afrikaanse landen zijn mede door het fonds mogelijk gemaakt. 
12. Een fonds met voldoende flexibiliteit, pragmatisme en politieke bewegingsruimte is een nuttige 
en noodzakelijke toevoeging gebleken aan het instrumentarium op het terrein van vrede en 
conflict. Het fonds is van pas gekomen als flexibele financieringspot voor zinnige activiteiten 
waar andere financieringskanalen niet in voorzien. Het maakt interventies mogelijk die anders 
 

© Instituut Clingendael 
57 
19. De informatievoorziening rondom het vredesfonds was slecht. Er is vrijwel geen ruchtbaarheid 
aan gegeven. Dit leidde gedurende de hele periode tot minder dan honderd aanvragen en in het 
eerste jaar tot een volledige onderbesteding. 
20. De bekendmaking van het fonds is bewust beperkt is gehouden tot de eigen kanalen uit angst 
voor een ‘lawine’ van aanvragen. Er is niet actief geworven onder NGO’s ondanks de motie 
Harrewijn die een fonds voorzag waar NGO’s juist wel een beroep op konden doen. 
Het wordt aanbevolen een bredere bekendmaking van het fonds na te streven. 
21. Door de gevolgde interne procedure zijn een aantal projecten al gezeefd in het voortraject. In 
totaal zijn er zesentachtig projectvoorstellen en -ideeën geweest, waarvan er éénenvijftig zijn 
goedgekeurd (negenenvijftig procent). Het intern ontmoedigen of juist aanmoedigen van 
aanvragen kan de kwaliteit verhogen en kan de procedure werkbaar houden. 
22. De belangrijkste in dossiers vermelde argumenten voor goedkeuring waren: onmiddellijke 
noodzaak vanwege bedreigingen voor de internationale veiligheid, het project gebied had 
‘prioriteit’, lokale capaciteit kon duurzaam worden versterkt, het project vormde een ‘window of 
opportunity’, er waren positieve ervaringen met de uitvoerende organisatie. 
De goedkeuring van de projecten kan worden verbeterd door een set van duidelijker criteria 
en maatstaven op te stellen (zie aanbeveling vijf).  
23. Het geheel van gefinancierde projecten vormde geen coherent programma. Een aantal projecten 
biedt een duidelijke toegevoegde waarde aan de bestaande inspanningen van het Ministerie van 
Buitenlandse Zaken, maar in veel gevallen werden op zich staande projecten gefinancierd. 
24. De belangrijkste argumenten om projecten af te wijzen waren dat de aanvraag onvoldoende ten 
goede kwam aan de bevordering van vrede of op een manier die buiten de doelstelling van het 
fonds viel, sommige aanvragen werden afgekeurd omdat ze binnen de ODA vielen (hoewel 
andere ODA-ble projecten wel werden goedgekeurd) of omdat er twijfels bestonden over de 
kwaliteit van de uitvoerende organisatie. Bij de beoordeling van aanvragen is nadruk gelegd op 
de concrete bijdrage die een project zou moeten leveren aan vrede en veiligheid. Conferenties, 
onderzoeken en lobbyactiviteiten die geen directe weerslag hebben in de (potentiële) 
oorlogsgebieden zelf vallen dus buiten de criteria. Deze stelregel is niet consequent gehanteerd. 
Er zijn een aantal conferenties gefinancierd die slechts met veel moeite onder de criteria te 
plaatsen zijn. 
Werkwijze en procedures 
25. Voor de beoordeling bestaan twee verschillende formulieren en er lijken in de praktijk ook 
verschillende procedures te worden gevolgd voor verschillende categorieën van projecten. Zo 
heeft de ‘beoordeling’ van een reeds gedane politieke toezegging meer het karakter van een 
legitimering achteraf of administratieve afhandeling dan van een beoordeling per se. 
Er moet naar worden gestreefd één duidelijk goedkeuringsformat te hanteren respectievelijk 
te formaliseren dat er verschillende procedures bestaan voor verschillende typen projecten. 
26. Bij de beoordeling en zeker in twijfelgevallen werden vaak relatief hoge ambtelijke echelons 
betrokken en ook adviezen van regiodirecties en ambassades ingewonnen. De duur van de 
behandeltijd was behoorlijk lang (de mediaan lag op veertien weken), hoewel het ook mogelijk 
bleek sneller te werken wanneer projecten als urgent werden gezien. 
De behandeltijd van de aanvragen moet worden verkort. 
 

© Instituut Clingendael 
59 
rapportages voor handen waren. Een klein aantal projecten is problematisch verlopen of ronduit 
mislukt. Bij een grotere groep projecten werden zowel positieve als negatieve aspecten 
geconstateerd. Ten aanzien van de meeste projecten, waarover althans een tentatief oordeel 
mogelijk was, hebben wij een overwegend positief oordeel. Op het terrein van mandaat, criteria 
en de werkwijze omtrent het fonds konden echter nogal wat tekortkomingen worden vastgesteld 
en er konden dan ook veel suggesties worden gedaan voor verbeteringen. Deze doen niet af aan 
de waarde van een dergelijk fonds, ook voor de toekomst, maar indien aan deze suggesties 
invulling wordt gegeven kunnen de resultaten ervan in positieve zin worden beïnvloed. Wij 
kunnen een aantal van de tekortkomingen ook wel billijken, omdat nog ervaring moest worden 
opgedaan met totaal nieuwe structuren en activiteiten. Ook bleek een aantal kinderziekten en 
weeffouten de uitvoering van het fonds parten te hebben gespeeld. Zoals toegelicht onder de 
punten 3, 5, 13, 15, 22, 25, 26 en 27, kan voor de toekomst echter wel een strakkere lijn worden 
gevolgd wat betreft het mandaat, de criteria en de werkwijze. Wij zien de uitvoering van het 
vredesfonds in de periode 2001-2003 als een belangrijk experiment dat in aangepaste vorm dient 
te worden voortgezet binnen de contouren van het stabiliteitsfonds en waaruit voor dit laatste 
fonds zinvolle lessen kunnen worden getrokken. 
 

© Instituut Clingendael 
63 
Annex 1: Terms of Reference 
Introduction 
1. The Dutch Peace Fund (‘vredesfonds’) was established in 2000 on request of the Dutch 
Parliament, and after some preparatory activities and project screening, started its activities in 
2001. In the years 2001-2002 a total of 31 projects has been supported, up to a total of about €18 
million; 
2. The Peace Fund funds activities related to peace operations in developing countries, peace 
dialogues, crisis management, conflict prevention, civil-military cooperation and peace building. 
The fund supports activities with a short duration as well as projects covering several years. In 
addition, the activities should in principle not qualify for ODA funding; 
3. Thus a number of fields have been identified which qualify for Peace Fund support, as well as a 
specific criteria that need to be matched. Finally, a detailed procedure has been established for 
the submission, appraisal and implementation of activities supported by the Peace Fund. 
Rationale of evaluation 
4. After having functioned for a period of nearly three years, it has been decided to assess the 
results of the Peace Fund. This has also been communicated to the Parliament. The evaluation 
will address substantive policy aspects such as the effectiveness, overall impact and policy 
relevance of the activities, as well as the managerial aspects, procedural adequacy of the program 
and its overall efficiency; 
5. On the basis of such an evaluation lessons learned and recommendations can be identified. This 
has recently received a new relevance in view of the envisaged establishment of a so-called 
“Stability Fund”, of which the present Peace Fund will become a constituent part. 
Approach and evaluation questions 
6. The study will be carried out by a small interdisciplinary team of consultants that possesses the 
required thematic and evaluation expertise. The Ministry of Foreign Affairs will be informed on 
the composition of the team and the CVs of the experts involved will be submitted. 
7. The study will be monitored by a Reference Group comprising representatives of relevant 
Departments at the Ministry of Foreign Affairs, i. E. DVF, DMV, IOB, FEZ and DVB. This 
latter Department will also chair the Reference Group. If so desired, the Reference Group may 
also include third party experts. The consultants will report to the Reference Group on a regular 
basis. Meetings of the Reference Group will be combined with the regular Steering Committee 
meetings (which take place once every month). 
8. In view of the size of the Peace Fund it has been decided to focus the evaluation on particular 
aspects and limit its duration to a maximum of 7 months. This, among others, implies that a 
 

© Instituut Clingendael 
65 
11
an executive summary , while also a verbal presentation will be given to the reference 
group as well as to other stakeholders involved; 
st
• The desk study will start the 1 of October 2003, while the four case studies will be 
completed in the months of November and December. In December the organisation 
responsible for the evaluation will submit an interim report (financial and narrative), 
which will be presented to and discussed within the Reference Group. January and 
February 2004 will be used for the synthesis, analysis and reporting of the data. The 
12
month of March will be used for the finalization and dissemination of the report. 
During the whole period there will be regular meetings with the Reference Group. 
After the evaluation has been carried out, the organisation will submit a final narrative 
and financial report with regard to the evaluation itself. 
                                                 
11
 No separate executive summary has been added to the evaluation. The evaluators did not consider this useful, 
given that all major points are being discussed in Chapter VI: ‘Lessen, conclusies en aanbevelingen’.  
12
 The evaluation could start only in February 2004, due to the security assessments required for access to the 
Peace fund files. In addition, the execution and feedback of the study took more time than initially envisaged. 
The final evaluation was completed in October 2004.  
 

