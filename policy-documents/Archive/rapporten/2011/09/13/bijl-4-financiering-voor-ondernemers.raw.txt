Bijlage 4:  Financiering voor ondernemers 
 
Kapitaalverschaffing aan bedrijven levert een belangrijke bijdrage aan het goed functioneren van 
de economie. De bancaire sector speelt hier een onmisbare rol in. Nu de economie zich herstelt van 
de financiële crisis is het van groot belang om een goed beeld te hebben van de ontwikkelingen en 
1
eventuele knelpunten in die sector. In het advies van de Expertgroep Bedrijfsfinanciering onder 
leiding van dhr. De Swaan, dat ik op 20 juni aan uw Kamer heb aangeboden, zijn mogelijke  
knelpunten in de financiering van bedrijven onderzocht . De aanbevelingen van de Expertgroep en 
de resultaten van de evaluatie van de borgstellingsregeling voor het Midden- en Kleinbedrijf 
2
(BMKB) hebben het kabinet richting gegeven in de wijze waarop de financieringsinstrumenten 
aangepast kunnen worden om ondernemers en de economie optimaal te blijven ondersteunen. Het 
kabinet zal aanpassingen aanbrengen in de BMKB, de Groeifaciliteit en de Garantie 
Ondernemersfinanciering en heeft generieke aanbevelingen van de Expertgroep ter hand genomen. 
De verdere uitwerking van alle adviezen blijft echter een samenspel tussen overheid, bedrijfsleven 
en banken.  
 
A. Borgstelling MKB-kredieten (BMKB) 
Uit de evaluatie van de Borgstelling MKB-kredieten (BMKB) blijkt dat de regeling efficiënt is, 
kredietgenerend werkt en in een specifieke behoefte voorziet. Het rapport van de Expertgroep 
geeft ook aan dat starters, snelle groeiers en innovatieve bedrijven door de huidige situatie op de 
kapitaalmarkt een steun in de rug nodig blijven hebben. De BMKB ondersteunt het midden- en 
kleinbedrijf goed in haar behoefte aan krediet. De BMKB kende in 2010 een record benutting van  
€ 742 mln. van de beschikbare € 765 mln. Om de kredietverlening aan het MKB extra te 
ondersteunen, is een aanvraag bij het Europees Investeringsfonds (EIF) ingediend. Met een 
(substantiële) bijdrage van het EIF is het mogelijk om het garantieplafond  tijdelijk te verruimen 
van € 765 miljoen naar € 1 miljard. Definitieve besluitvorming door het EIF wordt niet eerder dan 
in de loop van het vierde kwartaal van 2011 verwacht. Daarop vooruitlopend is besloten  het 
garantiebudget voor 2011 in elk geval te verhogen ook al zou de EIF-aanvraag niet worden 
gehonoreerd. De besluitvorming over de budgetverhoging voor 2012 en 2013 zal bij VJN 2012 
plaatsvinden. Daarbij zal ook de kasraming voor de dekking van de schades uit de borgstellingen 
worden geactualiseerd.  
Naast de voorgenomen verhoging van het budget via het EIF worden een aantal aanpassingen 
in de BMKB doorgevoerd. Aangezien in een aantrekkende conjunctuur niet alle verruimingen 
meer nodig zijn, worden enkele crisismaatregelen beëindigd. Tevens wordt de regeling op 
diverse punten geactualiseerd om optimaal aan te blijven sluiten op de veranderende bancaire 
praktijk. De administratieve lasten van de regeling worden zo ook laag gehouden. De 
aanpassingen dragen bij aan een verdere beheersing van risico’s en kosten voor de overheid, 
waardoor meer bedrijven van de regeling gebruik kunnen maken terwijl een premieverhoging zo 
mogelijk achterwege dan wel beperkt kan blijven. 
 
De BMKB wordt op de volgende punten aangepast: 
1. Verhoging van borgstellingskredieten voor starters van € 100.000 naar € 200.000.  
In 2008 is de garantie voor een borgstellingskrediet voor starters verhoogd van € 100.000,- 
naar € 200.000,-. Deze maatregel krijgt een structureel karakter. Uit de onderzoeken van de 
Expertgroep blijkt namelijk dat risico’s voor starters moeilijk zijn in te schatten en dat 
financiers daarom terugvallen op harde zekerheden. Starters hebben juist vaak te maken met 
een tekort aan zekerheden en hebben om die reden structureel behoefte aan extra 
ondersteuning Een maximale omvang van de borgstelling van € 200.000 sluit beter aan bij de 
huidige categorie bedrijven die als starter moeilijk aan financiering komen. 
2. Meer evenwicht in risicoverdeling tussen de overheid en banken bij kredieten aan starters  
Het Kabinet vraagt van de banken een groter deel van het benodigde krediet voor eigen risico 
                                                
 
1
 Bijlage bij Kamerstuk 31311 nr. 82 
2
 Bijlage bij Kamerstuk 31311 nr. 82 
 
 

In het advies van de Expertgroep wordt van derden aangetrokken eigen vermogen als een van de 
belangrijkste knelpunten aangemerkt. De Groeifaciliteit kan hierin een belangrijke rol spelen. De 
Groeifaciliteit is tijdens de crisis verruimd en biedt 50% garantie met een maximum van € 12,5 
miljoen op risicokapitaal verstrekt door participatiemaatschappijen aan bedrijven (voor het door 
banken verstrekte risicokapitaal in de vorm van achtergestelde leningen, is het maximum van € 
2,5 miljoen aan garantie ongewijzigd gebleven). De benutting van de Groeifaciliteit is in 2010 
hoger dan in 2009, maar desalniettemin substantieel achtergebleven bij de prognose. Dat geldt 
met name voor de banken. De sterk veranderde omstandigheden ten aanzien van bancaire 
financiering, lijken hier debet aan te zijn. Daarom wordt bezien op welke punten de huidige 
regeling herzien moet worden om de beoogde doelstellingen te bereiken. Er wordt nagegaan hoe 
de effectiviteit van de Groeifaciliteit voor zowel banken als participatiemaatschappijen kan worden 
vergroot en een complementaire rol kan vervullen ten opzichte van het nieuwe Innovatiefonds 
MKB+. Tevens wordt bekeken hoe het instrument aangepast moet worden om een geëigende 
positie te kunnen innemen in de financiering vanaf de start tot een beursgang van MKB-bedrijven.  
De maximale garantie van € 12,5 mln. zal in de post crisis periode substantieel worden 
teruggebracht.  
De Groeifaciliteit wordt in het licht van de veranderende verhoudingen op de kapitaalmarkt 
aangepast om de effectiviteit te vergroten en met het bestaande garantiebudget het MKB+ 
beter te kunnen faciliteren bij het aantrekken van buffervermogen. 
 
De Garantie Ondernemersfinanciering is in maart 2009 gepubliceerd als tijdelijke maatregel ten 
tijde van de financiële crisis. De doelgroep betreft alle in de kern gezonde ondernemingen die 
financiering nodig hebben van ten hoogste € 150 miljoen en de banken niet bereid zijn die zonder 
garantie van de overheid te verlenen (uitgezonderd financiële instellingen, vastgoed en primaire 
landbouw). In tegenstelling tot de Groeifaciliteit vallen ook niet-achtergestelde leningen en 
leningen met zekerheden onder de regeling maar vallen aandelen er niet onder. De overheid deelt 
mee in de opbrengsten uit zekerheden.  
 
In 2012 wordt de nog onbenutte ruimte onder de 1,5 miljard opnieuw beschikbaar gesteld. Het 
risico voor het Rijk wordt verlaagd door de maximale garantie per individuele lening van € 75 mln. 
te verlagen naar € 25 mln.Uit het advies van de Expertgroep blijkt dat het MKB behoefte heeft aan 
een gevarieerder aanbod aan financiering. Het verlengen van de GO is een antwoord op deze 
aanbeveling.  
De Garantie Ondernemingsfinanciering wordt volgend jaar voortgezet, waarbij de 
maximumgarantie per bedrijf wordt teruggebracht van € 75 mln. naar € 25 mln. De verlenging 
wordt gerealiseerd uit het resterende budget van de regeling.  
 
In het advies van de expertgroep bedrijfsfinanciering wordt geschetst dat er behoefte is aan 
nieuwe aanbieders van financiering voor het MKB. Het creëren van nieuwe aanbieders is in beginsel 
een zaak voor de markt, waarbij het wel denkbaar is dat de overheid een stimulans geeft in de 
opstartfase. Een dergelijke stimulans is echter gebonden aan stringente voorwaarden, met name 
waar het de budgettaire ruime betreft die het kabinet heeft en Brusselse voorschriften inzake 
staatssteun. Binnen deze kaders is het kabinet bereid de mogelijkheden te onderzoek van een 
garantieregeling, die financiers waaronder institutionele beleggers ondersteunt van initiatieven 
gericht op het verbreden en verdiepen van MKB financiering en beslist daarover in het voorjaar 
2012. 
 
C. Generieke aanbevelingen van de Expertgroep Bedrijfsfinanciering 
De Expertgroep heeft op mijn verzoek onderzoek gedaan naar de ontwikkelingen op de markt van 
bedrijfsfinanciering. Door het advies hebben financiers, het bedrijfsleven en de overheid een 
gezamenlijk beeld van waaruit actie kan worden ondernomen. Ik ben dan ook in gesprek met deze 
partijen over de aanbevelingen van de Expertgroep. De eerste resultaten stemmen mij positief en 
ik ga dan ook vanuit dat iedereen een constructieve bijdrage levert om de kredietverlening verder 
te verbeteren.  
 
 

50.000 te verstrekken (dit was voorheen € 35.000). Het kabinet neemt daarmee tevens de 
aanbeveling van het Topteam Creatieve Industrie om de grens voor microkredieten te 
verhogen over. 
 
Daarnaast dient in een aantal gevallen op Europees niveau naar raakvlakken, mogelijkheden en 
ontwikkelingen te worden gekeken, zoals bij ratings voor bedrijven, het Europese betaalsysteem en 
de bankrekeningnummers (SEPA). 
 
 
 
 
 

