Halfjaarrapportage juni 2010 – maart 2011 College financieel toezicht voor de openbare 
lichamen Bonaire, Sint Eustatius en Saba 
Algemeen 
Het financieel toezicht na 10 oktober 2010 
 
Sinds 10 oktober 2010 heeft het Koninkrijk der Nederlanden een nieuwe staatkundige structuur. Het 
Land Nederlandse Antillen is opgehouden te bestaan en de eilanden Bonaire, Sint Eustatius en Saba 
(BES) zijn opgenomen als openbaar lichaam van Nederland. De eilanden Curaçao en Sint Maarten 
hebben  de status van land binnen het Koninkrijk gekregen.  
Voor het College financieel toezicht (Cft) betekent dit dat waar voorheen de zes College leden 
gezamenlijk besluiten namen over  alle zes entiteiten, is er nu sprake van een verdeling tussen enerzijds 
Cft BES en anderzijds Cft Curaçao en Sint Maarten. De Wet financiën openbare lichamen Bonaire, Sint 
Eustatius en Saba (Wet FinBES) vormt de basis voor de uitoefening van het financieel toezicht. Het 
toezicht na 10-10-10 wijkt op een belangrijk punt af van het toezicht vóór de staatkundige vernieuwing, 
dat op basis van het Besluit tijdelijk financieel toezicht BES werd uitgevoerd. Tot 10-10-10 voerde het 
Cft het toezicht op de BES onafhankelijk uit in opdracht van  de Rijksministerraad. Door  de opname van 
de BES-eilanden als openbare lichamen in het Nederlandse staatsbestel, vallen de eilanden en daarmee 
ook het Cft sindsdien onder de ministeriële verantwoordelijkheid van de minister van Binnenlandse 
Zaken en Koninkrijksrelaties (BZK). 
Artikel 4 lid 2 van de FinBES bepaalt dat het Cft eens per halfjaar schriftelijk verantwoording aflegt over 
zijn werkzaamheden aan de Minister van Binnenlandse Zaken en Koninkrijksrelatie. In mei 2010 heeft 
het Cft zijn laatste halfjaarrapportage aangeboden, over de periode september 2009 tot en met mei 
2010. De voorliggende rapportage heeft betrekking op de periode juni 2010 tot en met maart 2011.  
De rapportage behandelt in het eerste deel de begrotingen van de openbare lichamen. Er wordt 
gerapporteerd over de begrotingsuitvoering 2010 en de totstandkoming van de begroting 2011. Ook 
wordt aandacht besteedt aan de jaarrekeningen van de openbare lichamen. Het tweede deel van de 
rapportage is gericht op het financieel beheer. Daarbij worden enkele onderwerpen zoals het 
personeelsbeheer, de doeluitkering sociaal vangnet en financieel beheer en Corporate Governance 
besproken. In deze rapportage besteedt tot slot ook aandacht aan de betalingsachterstanden en de 
werkgroep “Financiële Afhandeling Overgangssituatie BES (FAOBES)”.  
 
A. Openbare lichamen Bonaire, Sint Eustatius en Saba 
Begroting BES 
Hieronder wordt ingegaan op de ontwikkelingen in de begrotingen van de drie openbare lichamen. 
Daarbij passeren zowel de uitvoering van de begroting 2010 als de voorbereiding van de begroting 2011 
de revue. Tevens wordt een doorkijk gegeven naar het proces met betrekking tot de totstandkoming van 
de begroting 2012. 
Begroting 2010 
De begroting 2010 betrof de derde opeenvolgende begroting die tot stand is komen onder het financiële 
toezicht van het Cft. De begroting 2010 was tevens de laatste begroting van de openbare lichamen 
waarbij nog een tekort was toegestaan. De toegestane tekortreeks had betrekking op de periode 1 
januari 2008 tot en met 9 oktober 2010.  
Gedurende de uitvoering van de begroting 2010, hebben de drie openbare lichamen eens per kwartaal 
gerapporteerd over de uitvoering van de begroting en zijn er voorstellen tot wijziging van de begroting 
ingediend.  
1 
 

maatregelen van het grootst mogelijke belang is en gezien de overige risico’s die het Cft ziet in de 
begroting van Bonaire, heeft het College met Bonaire afgesproken dat Bonaire maandelijks zal 
rapporteren omtrent de voortgang in de begrotingsuitvoering in het algemeen en de voortgang in de 
uitwerking en implementatie van de maatregelen in het bijzonder. Uit deze rapportages blijkt dat een 
deel van de maatregelen inmiddels is gerealiseerd en dat een deel van de maatregelen vooralsnog on 
hold is gezet, dan wel nog nader moeten worden ingevuld. Dit laatste houdt verband met de nog 
lopende discussie over de hoogte van de vrije uitkering.  
Saba en Sint Eustatius hebben minder moeite gehad hun begroting voor 2010 (en de meerjarige 
doorwerking ervan) sluitend te maken. Zowel Saba als Sint Eustatius hebben nieuwe inkomstenbronnen 
aangeboord, zoals het heffen van een vergoeding voor het verzamelen van huisvuil (Saba) en het 
invoeren van een nieuwe retributieverordening (Sint Eustatius). Hierdoor kon de begroting van beide 
voormalig eilandgebieden hoger worden vastgesteld dan op basis van de Kaderbrief was bepaald.  
Ook Bonaire heeft nieuwe inkomstenbronnen geïntroduceerd om de begroting sluitend te maken. Een 
voorbeeld is het heffen van een vast bedrag per cruiseboot-toerist die het eiland bezoekt. Ook zijn de 
grondwaarden m.b.t. erfpacht naar boven bijgesteld. Daarmee hebben de openbare lichamen 
nadrukkelijk gekeken naar mogelijkheden aan de inkomstenkant om de begroting sluitend te maken en 
niet louter naar het verlagen van de uitgaven. 
Uit de onlangs ingediende rapportages tot en met het vierde kwartaal 2010, kan niet voldoende worden 
opgemaakt wat het te verwachten eindresultaat van de openbare lichamen over het jaar 2010 is. De 
openbare lichamen geven aan dat door het nieuwe staatkundige bestel (met velerlei verschuivingen van 
kosten) nog geen definitieve balans kon worden opgemaakt van het resultaat ultimo 2010. Bepaalde 
facturen en afrekeningen moeten nog verwerkt  worden. De (concept) jaarrekening over 2010 (ultimo 
augustus 2011) zal enerzijds inzicht moeten geven in het behaalde resultaat over de periode van 1 
januari tot en met 9 oktober van het oude eilandgebied Bonaire en anderzijds in het behaalde resultaat 
over de periode van 10 oktober tot en met 31 december van het nieuwe openbare lichaam. Tevens zal 
de jaarrekening inzicht moeten geven in de eindbalans van het eilandgebied Bonaire per 9 oktober 2010 
en de beginbalans per 10 oktober van het openbaar lichaam.  Het is Bonaire niet gelukt om in de 
jaarrekening onderscheid te maken tussen de periode van 1 januari tot en met 9 oktober en periode van 
10 oktober tot en met 31 december. Dit bleek zowel technisch als qua tijd en capaciteit niet haalbaar.  
Bonaire geeft in haar laatste kwartaalrapportage geen richting aan met betrekking tot het resultaat 
ultimo 2010. Het Cft heeft in zijn reactie richting Bonaire aangegeven te begrijpen dat als gevolg van de 
transitie per 10 oktober 2010 nog niet alle boekingen zijn verwerkt, maar had toch gehoopt alvast enig 
inzicht in een voorlopig resultaat te kunnen krijgen. Bonaire wacht op de jaarrekening 2010 voor het 
resultaat van ultimo 2010. Het Cft heeft daarom Bonaire, maar ook Saba en Sint Eustatius, voor de 
toekomst verzocht om in de uitvoeringsrapportages het te verwachten eindresultaat voor het 
betreffende jaar op te nemen, al dan niet met de nodige voorbehouden. Medio februari is met alle 
openbare lichamen afgesproken dat er, in aanvulling op de reguliere en wettelijk vastgelegde 
kwartaalrapportages, vanaf juli 2011 maandrapportages zullen worden opgeleverd die Bonaire in 
samenspraak met Saba en Sint Eustatius zal ontwikkelen, rekening houdend met de 
liquiditeitsbeheersing. Dit voorstel zal op korte termijn met het Cft worden besproken en in gezamenlijk 
overleg zal tot één uniforme maandrapportage-methodiek worden besloten. Richting de openbare 
lichamen heeft het Cft meermalen aangegeven dat deze rapportages primair dienen ter ondersteuning 
van het bestuurscollege, zodat deze indien noodzakelijk kan bijsturen. Tevens dwingt het de financiële 
administratie op orde te hebben en te houden. Alleen dan kan een maand- of kwartaalrapportage 
waardevolle (juiste, betrouwbare en volledige) gegevens bevatten. 
Sint Eustatius geeft in haar (ambtelijke) rapportage over het vierde kwartaal 2010 aan, in termen van 
baten en lasten, een tentatief overschot van ANG 1,6 miljoen te verwachten. Op een begroting van bijna 
ANG 33 miljoen betekent dit een meevaller van circa 5%. In de rapportage tot en met het derde 
kwartaal 2010 gaf Sint Eustatius nog aan een negatief resultaat van circa ANG 1,3 miljoen te 
3 
 

begroting die nog een tekort op de gewone dienst mocht vertonen. Door Nederland is het tekort over 
het jaar 2008 reeds kwijtgescholden, omdat door de openbare lichamen aan de daartoe 
overeengekomen voorwaarden is voldaan. Voor de jaren 2009 en 2010 dient dit nog te gebeuren. Na de 
vaststelling van de betreffende jaarrekeningen, kan worden getoetst of aan alle voorwaarden is voldaan 
om ook de resterende jaren van de tekortreeks kwijt te schelden. Het Cft wacht op de gecontroleerde 
jaarrekening 2009 en 2010 om dit in een keer af te handelen.  
De staatkundige hervorming is een ingewikkeld en uniek proces. Hierdoor kunnen in de komende 
periode naar alle waarschijnlijkheid nog zaken aan het licht komen die in een eerder stadium niet naar 
voren zijn gekomen. Om dit zo goed mogelijk in kaart te kunnen brengen heeft het Cft de openbare 
lichamen verzocht om vanaf medio 2011 maandelijkse voortgangsrapportages aan te leveren. Niet 
alleen blijft hierdoor de dialoog met het Cft in stand,  maar de rapportages functioneren ook bij uitstek 
als sturingsinstrument voor de betreffende openbare lichamen. Ook voor wat de vormvereisten van de 
begroting betreft, is 2011 een overgangsjaar. Vanaf de begroting 2012 dient deze te voldoen aan het 
Besluit Begroting en Verantwoording BES (BBV-BES). 
Op basis van de toetsing van de conceptbegrotingen 2011 aan de criteria in artikelen 11, 13, 15 en 19 
van de Wet FinBES, en rekening houdend met het feit dat er sprake was van een aanlooptraject, heeft  
het Cft onder voorbehoud  een voorzichtig positief oordeel afgegeven over de begrotingen voor het jaar 
2011. Het voorbehoud heeft betrekking op eventuele afwijkende budgettaire gevolgen van de transitie 
die in een later stadium nog naar voren kunnen komen. In dat geval dient dit alsnog, via een 
begrotingswijziging, in de begroting 2011  te worden verwerkt.  
De minister van BZK heeft, rekening houdend met het advies en het voorbehoud van het Cft, de 
begrotingen 2011 van de drie openbare lichamen op 28 februari 2011 goedgekeurd. Artikel 19 van de 
Wet FinBES schrijft voor dat het bestuurscollege de door hen vastgestelde begroting, door tussenkomst 
van het Cft, uiterlijk 15 november voorafgaand aan het begrotingsjaar ter goedkeuring aan de minister 
van BZK dient voor te leggen. De datum van 15 november is weliswaar niet gehaald, maar gezien het 
feit dat het een overgangsjaar van eilandgebied naar openbaar lichaam betreft, is door het Cft en BZK 
besloten pragmatisch hiermee om te gaan. 
Zoals eerder in deze rapportage is aangegeven, komt naar voren dat de openbare lichamen moeite 
hebben om hun begroting sluitend te krijgen. De openbare lichamen wijten dit aan een in hun ogen te 
lage vrije uitkering.  
Jaarrekening BES 
Het natuurlijke sluitstuk van de begrotingscyclus betreft de verantwoording via de jaarrekening. In het 
verleden was op dit gebied bij de BES sprake van grote achterstanden in het opmaken en controleren 
van de jaarrekeningen. In de beginfase van het  financiële toezicht is onder andere veel tijd gestoken in 
het inlopen van de bestaande achterstanden. Om een goede begroting te kunnen opstellen is het 
immers van belang ook een goed inzicht te hebben in de realisaties van de meest recente jaren. 
 
Deze inspanningen hebben ertoe geleid dat begin 2009 de jaarrekeningen tot en met 2007 door drie 
openbare lichamen waren opgesteld en ingediend én dat de jaarrekening over 2008 voor de uiterste 
datum opgenomen in het Besluit BES (1 april 2009) bij het Cft was ingediend. Ook de jaarrekening over 
2009 is door alle drie de eilandgebieden voor 1 april 2010 ingediend.  
 
De jaarrekeningen 2009 (en de beginbalans 2009) van de openbare lichamen zijn gecontroleerd door de 
accountant. De jaarrekeningen van Bonaire en Saba zijn voorzien van een afkeurend oordeel. De 
controle van de jaarrekening van Sint Eustatius is bijna rond en zal zeer waarschijnlijk worden voorzien 
van een oordeelsonthouding. De afkeuring zit hem met name in het onvoldoende toepassen van het 
baten en lastenstelsel zoals dat is voorgeschreven in de geldende comptabiliteitswetgeving en straks in 
de BBV BES. De jaarrekeningen zijn niet afgekeurd op het aspect van begrotingsrechtmatigheid. 
5 
 

een inventarisatie van deze onderwerpen gemaakt en daarin een prioritering in de tijd aangebracht. In 
het nu volgende wordt een aantal van deze onderwerpen behandeld. 
Personeelsbeheer 
Bonaire 
Voor wat betreft de personeelskosten (voor overheidspersoneel) geldt dat deze veelal een structureel 
karakter hebben, waarmee de begroting weinig budgetflexibiliteit kent. Bij het begin van het tijdelijke 
financiële toezicht (in december 2007) heeft het Cft reeds onderkend dat dit op termijn tot budgettaire 
problemen zou kunnen leiden en heeft daarom destijds aan de Rijksministerraad voorgesteld om het 
onderdeel personeel van Bonaire onder voorafgaand toezicht (VT) te plaatsen. Onder een dergelijk 
regime kon Bonaire op dit terrein geen verplichtingen aangaan zonder voorafgaande toestemming van 
het Cft. Bij de beoordeling door het Cft hebben de toetsing aan de eigen regelgeving van Bonaire en de 
(meerjarige) budgettaire inpasbaarheid een grote rol gespeeld. In de hieropvolgende jaren heeft het Cft 
de Rijksministerraad geadviseerd het VT te continueren, hetgeen ook is geschied. Hiermee is  
voorkomen dat de budgetflexibiliteit van de begroting nog verder beperkt zou worden, met het oog op 
de terugloop in het toegestane tekort.  
Onderstaande tabel geeft een beeld van het verloop van de Cft adviezen op de ingediende zaken 
gedurende de periode van voorafgaand toezicht. Het beeld laat een duidelijke verbetering zien van de 
kwaliteit van de bij het Cft ingediende zaken. Het aantal goedgekeurde mutaties is substantieel 
toegenomen terwijl voor het aantal afgewezen mutaties het tegenovergestelde geldt.  
 Aantal  
Akkoord Geen 
Jaar ingediende  
onder oordeel/ 
 mutaties Akkoord voorwaarde Afgewezen Aangehouden ingetrokken 
 Abs. Perc. Abs. Perc. Abs. Perc. Abs. Perc. Abs. Perc. Abs. Perc. 
2008 127 100% 30 24% 51 40% 41 32% 2 2% 3 2% 
2009 244 100% 123 50% 53 22% 36 15% 11 5% 21 9% 
2010 242 100% 199 82% 17 7% 16 7% 1 0% 9 4% 
 
In de periode van voorafgaand toezicht personeel op Bonaire is het personeelsbestand afgenomen van 
538 personen in mei 2008 tot 363 in november 2010. Het gaat om 175 personen minder waarvan 40% 
het gevolg is van 10 oktober 2010 waarbij bepaalde functies door het Rijk zijn overgenomen. Het 
resterend aantal is mede vanwege een strakke hantering van de geldende wet- en regelgeving. 
Ter afronding van het voorafgaand toezicht heeft er op 21 januari 2011 een evaluatie plaatsgevonden 
waaraan betrokken partijen hebben deelgenomen. De conclusie is dat het VT op personeel in de 
afgelopen periode zonder meer verbetering heeft gebracht in de kwaliteit van de adviezen t.a.v. 
mutaties, in beleid en regelgeving op het gebied van personeel en, zowel ambtelijk als bestuurlijk, in de 
discipline m.b.t. het volgen van de wet- en regelgeving. 
Het Cft heeft de minister van BZK geïnformeerd het niet langer noodzakelijk te achten om het VT op de 
begrotingsposten met betrekking tot personeel (10, 30, 41 en 43) na 2010 te continueren. De reden 
hiervoor is dat een aantal van deze begrotingsposten sinds 10 oktober 2010 onder de 
verantwoordelijkheid van de Rijksvertegenwoordiger vallen of niet meer gebruikt worden door Bonaire. 
Het VT (door het Cft) op personeel is zodoende per 31 december 2010 beëindigd. 
7 
 

 
Saba heeft de ontvangen middelen voor de doeluitkering 2009  bestemd voor het opstellen en uitvoeren 
van een integraal stappenplan voor de reorganisatie van het bestuursapparaat. Saba heeft het ministerie 
van BZK per brief geïnformeerd over de voortgang van de besteding van de doeluitkering. Tevens heeft 
Saba het ministerie verzocht de middelen voor 2010 ter beschikking te stellen. Dit verzoek is vooralsnog 
niet gehonoreerd. Het ministerie van BZK heeft als voorwaarde gesteld dat Saba uiterlijk eind mei 2011 
een eerste opzet van het personeelsplan indient.  
 
Sint Eustatius heeft, na herhaalde herinneringen van het Cft, pas in december 2010 een verzoek voor 
aanwending van de doeluitkering ingediend bij het ministerie van BZK. In het schrijven van februari 
2011 heeft het ministerie het bestuur van Sint Eustatius enkele voorwaarden gesteld en gevraagd 
hiermee in te stemmen. Sint Eustatius heeft hierop nog niet gereageerd. 
Over de uitvoering van de doeluitkering sociaal vangnet en financieel beheer, moet door de openbare 
lichamen worden gerapporteerd in de uitvoeringsrapportages. Met betrekking tot de rapportage over de 
besteding van de toegekende middelen, wenst het Cft nog het volgende op te merken. Er is nadrukkelijk 
als eis gesteld dat in de uitvoeringsrapportages separaat wordt gerapporteerd over de besteding van de 
middelen die met de doeluitkering zijn gemoeid. Dit laat nog te wensen over. Het Cft heeft Saba en 
Bonaire herhaaldelijk op deze rapportageplicht gewezen. Het Cft heeft de minister van BZK in 
overweging gegeven om het beschikbaar stellen van de tranche 2010 mede conditioneel te maken aan 
het beschikbaar stellen van verantwoordingsinformatie over de besteding van tranche 2009. Tevens is 
BZK verzocht de tranche 2010 niet in één keer in zijn geheel beschikbaar te stellen maar in delen, 
wederom afhankelijk van de geleverde verantwoordingsinformatie.  
 
Inkomensoverdrachten 
De nieuwe subsidieverordening voor Bonaire ter vervanging van de huidige, is gereed en dient nog aan 
het  bestuurscollege te worden aangeboden om geaccordeerd te worden. Vanwege het feit dat het eiland 
de afgelopen tijd veel bestuurswisselingen heeft ondergaan, is er in de procedure vertraging opgetreden. 
Naar verwachting zal, met het recentelijk aantreden van het nieuwe bestuurscollege, snel tot de 
afronding van het proces worden overgegaan. Voor Sint Eustatius geldt eveneens dat de 
subsidieverordening gereed is en is voorgelegd aan het bestuurscollege. Ook dit eiland heeft sinds kort 
een nieuw bestuurscollege waardoor naar verwachting het proces kan worden afgerond. Saba heeft 
aangegeven dat het concept dat door het Cft BES is opgesteld niet praktisch is voor toepassing op dit 
openbaar lichaam. Om deze reden heeft Saba aangegeven om op korte termijn met een eigen 
voorstel  voor een subsidieverordening te presenteren aan het Cft BES. Indien het Cft BES instemt met 
dit voorstel, kan de bedoelde verordening snel in werking treden. Het Cft BES heeft tot op heden dit 
voorstel niet ontvangen. 
Corporate governance  
Bonaire 
Op 22 december 2009 is de Code Corporate Governance Bonaire (Code) met unanieme stemmen in de 
Eilandsraad aangenomen. Naast de Code betrof het ook de functieprofielen voor de commissarissen van 
de Bonaire Holding Maatschappij N.V. (BHM) als beheerder van de overheidsvennootschappen en 
stichtingen waarin de overheid participeert. Bij de incorporatie van de Code in de statuten van de 
overheidsvennootschappen en stichtingen, is er flinke vertraging opgelopen. De reden hiervoor ligt o.a. 
in de vele wisselingen van bestuurscolleges op dit eiland in de afgelopen 2 jaren. Hetgeen ook een rol 
speelt is dat de enige notaris van het eiland onlangs is overleden waardoor het eiland momenteel niet 
over een notaris beschikt die de aktes kan passeren. Inmiddels is ook hiervoor een oplossing gevonden. 
Ondanks het voorgaande  wordt er gehandeld conform de regels van de Code. Het Cft BES krijgt de 
benoemingsvoorstellen voor nieuwe commissarissen in overheidsvennootschappen en stichtingen langs 
ter beoordeling. Hierbij worden de regels in de Code op strikte wijze gehanteerd. Sinds vrijdag 4 april 
9 
 

In de uitvoeringsrapportages rapporteren de openbare lichamen  tot nu toe voornamelijk over de 
verbetermaatregelen die het Cft gezamenlijk met de entiteiten is overeengekomen. Deze 
verbetermaatregelen zijn opgenomen in het Toetsingskader en in de respectievelijke verbeterplannen. 
Het Cft is samen met de openbare lichamen gestart met het opstellen van meerjaren verbeterplannen 
(2011 – 2015) waarin naast de door de het Cft geïnitieerde verbetermaatregelen ook de bevindingen 
naar aanleiding van de accountantsonderzoeken van de jaarrekening zijn opgenomen. Tevens worden de 
eigen prioriteiten van het openbaar lichaam meegenomen. In nauw overleg met de openbare lichamen 
zullen al deze verbeterpunten worden uitgezet in de tijd. De openbare lichamen zullen over de 
voortgang van de verbeteracties blijven rapporteren in de uitvoeringsrapportages. Het verbeterplan zal 
jaarlijks worden geëvalueerd en aangepast.  
Werkgroep Financiële afhandeling overgangssituatie BES (FAOBES) 
Op 6 januari 2011 is er een ambtelijk overleg geweest tussen het Ministerie van Binnenlandse Zaken en 
Koninkrijksrelaties (BZK) en het College Financieel Toezicht (Cft). In dit overleg zijn onder andere de 
schuld- en vorderingsposities over de periode vóór 10-10-2010 tussen Nederland en de openbare 
lichamen, aan de orde gekomen. Ten aanzien van de schuldsanering tot 2008 zijn reeds afspraken 
gemaakt die overigens nog wel een doorlooptijd hebben tot heden (zie verder de paragraaf 
betalingsachterstanden).  
Om een inventarisatie te maken van openstaande punten is er een informele werkgroep “Financiële 
Afhandeling Overgangssituatie BES (FAOBES)” opgericht.  
 De doelstelling van de werkgroep was:  
• Het (mede aan de hand van de jaarrekeningen van de openbare lichamen) inventariseren van de 
schuld/vorderingspositie van de openbare lichamen jegens Nederland die zijn ontstaan in de jaren 
2008, 2009 en tot en met 9 oktober 2010 en die buiten de reguliere schuldsanering vallen.  
• Het beoordelen van de geïnventariseerde schulden/vorderingen; 
• Het doen van voorstellen ter afwikkeling van de geïnventariseerde en beoordeelde posten. 
 
Door de werkgroep FAOBES is in eerste instantie aandacht besteedt aan: 
1. Saneren van betalingsachterstanden tot en met 2007 
Verwezen wordt naar de paragraaf betalingsachterstanden 
2. Betalingen aan het Algemeen Pensioenfonds Nederlandse Antillen (APNA) 
Conform afspraken heeft het Cft adviezen verstrekt met betrekking tot de betalingsachterstanden 
over de jaren 2006 en 2007. Daarnaast zijn ook de herberekeningen (de zogenaamde terugwerkende 
kracht) over de jaren tot en met 2007 beoordeeld en met een positief advies tot saneren voorgelegd 
aan de minister van BZK. Op verzoek van BZK is eveneens de betalingsachterstand over de periode 
01-01-2008 tot en met 09-10-2010 beoordeeld. De Minister van BZK heeft ingestemd met de 
adviezen van het Cft. De betalingen aan en verrekeningen met het APNA en het Pensioenfonds 
Caraïbisch Nederland vinden thans plaats.  
3. De tekortreeks over de periode 01-01-2008 tot en met 09-10-2010 
Voor Bonaire, Sint Eustatius en Saba was het toegestaan om een (aflopend) tekort op de begroting 
van de Gewone Dienst te hebben, de “Tekortreeks”. De toegestane tekortenreeks is per eilandgebied 
en per jaar vastgesteld en is 3 jaren (2008 t/m 2010) van toepassing geweest. Naar de standdatum 
van 19 oktober 2010 zijn bedragen berekend zoals die met de (voormalige) BES eilanden moeten 
worden verrekend als gevolg van een meergebruik danwel mindergebruik van de tekortreeks. Deze 
bedragen zijn in het Bestuurlijk overleg financiële verhoudingen van maart 2011 bekend gemaakt 
door de minister van BZK. Aan de openbare lichamen is gevraagd om zo spoedig mogelijk een reactie 
te geven. Dit onderwerp is doorgeschoven naar het bestuurlijk overleg in het najaar 2011.  
11 
 

APNA. Deze betalingsachterstanden zijn inclusief de zogenaamde Terugwerkende Kracht Berekeningen 
(TWK) premies. De TWK premies ontstaan als gevolg van de niet-actuele personeel-, salaris- en 
financiële administratie op de (voormalige) eilandgebieden, maar ook doordat keuringen van nieuw in 
dienst getreden personeel niet juist en tijdig worden verwerkt door het APNA. Het Cft heeft medio 
september over de betalingsachterstanden APNA geadviseerd aan het MinBZK.  
In september 2010 heeft de minister van BZK ingestemd met de adviezen van het Cft en heeft  het Cft 
verzocht  om de betalingen aan het APNA te verrichten. Deze betalingen hebben in september 2010 
plaatsgevonden. 
Adviezen met betrekking tot “reguliere” crediteuren. 
Door het Cft zijn in december 2010 adviezen gegeven aan de minister van BZK voor wat betreft de 
reguliere crediteuren, dit zijn de leveranciers van goederen en diensten. Inmiddels heeft de minister 
integraal ingestemd met de adviezen van het Cft hierover. Betalingen aan deze crediteuren doorlopen 
een apart traject (bankmutaties en -verificatie) en moeten derhalve nog plaatsvinden. In mei 2011 zal 
gestart worden met de betalingen. 
Periode tot en met 31 december 2010 
Tot en met 31 december 2010 konden door de voormalige BES eilanden nog overige nagekomen 
betalingsachterstanden worden aangemeld  bij het Cft. Het Cft heeft in de periode tot eind maart 2011 
een plausibiliteittoets op deze nagekomen betalingsachterstanden  uitgevoerd. De nadruk lag hierbij op 
een aantal grotere (institutionele) crediteuren. In april 2011 zijn door het Cft adviezen aan de minister 
van BZK verzonden met betrekking tot betalingsachterstanden aan met name de Sociale 
Verzekeringsbank (SVB), Fonds Ziektekosten OverheidsGepensioneerden (FZOG) en de stichting Bureau 
Ziektekostenvoorzieningen (BZV). 
Totaal te saneren bedrag 
In totaal is  voor de afzonderlijke (voormalige) eilandgebieden door het Cft geadviseerd de volgende 
bedragen met betrekking tot de betalingsachterstanden met ontstaansdatum liggend tussen 1 januari 
2006 en 31 december 2007 te saneren: 
 APNA Crediteuren Nagekomen Totaal 
betalingsachterstanden 
Bonaire 15.979.652 2.966.026 7.802.587 26.748.265 
Sint Eustatius 5.551.104 2.364.885 684.611 8.600.600 
Saba    3.422.592 223.395 432.000 4.077.987 
Totaal  24.953.348 5.554.306 8.919.198 39.426.852 
Bedragen in ANG 
Voor de sanering van de betalingsachterstanden is door het ministerie van  BZK een bedrag toegezegd 
van maximaal ANG 50 miljoen. Zoals blijkt uit bovenstaande tabel, is hiervan ANG 39,4 mln besteed. 
Het resterende bedrag van ANG 10,6 mln is  niet besteed aan de sanering van betalingsachterstanden 
BES met ontstaansperiode 1 januari 2006 tot en met 31 december 2007. Een reden is dat een aantal 
betalingsachterstanden van de (voormalige) BES eilanden aan het Land NA en (overige) collectieve 
sector zijn. Deze betalingsachterstanden komen in dit traject niet voor sanering in aanmerking. 
Betalingsachterstanden tot en met 2005 
13 
 

