 
 
 
 
e
8 HALFJAARSRAPPORTAGE  
BELASTINGDIENST 
 
Mei 2011 
 
 
 
 
 
 
 
 
 
 
 
 
 
 
 
 
 
 
 
31 mei 2011 

  
1 Inleiding 
e
Voor u ligt de 8 halfjaarsrapportage Belastingdienst. Sinds 2008 ontvangt de Tweede 
Kamer halfjaarlijks een rapportage over de voortgang van de activiteiten van de 
Belastingdienst. Oorspronkelijk betrof dit de activiteiten van het plan van aanpak 
1
vereenvoudigingsoperatie Belastingdienst . Omdat veel van de maatregelen uit dit plan 
van aanpak inmiddels hun beslag hadden gekregen, is voorjaar 2010 besloten de 
rapportage een wat breder karakter te geven waarin aandacht voor zowel de prestaties 
van dienstverlening, toezicht en massale klantprocessen.  
 
De rapportage kent vier hoofdstukken.  
 
In hoofdstuk 1 worden de belangrijkste kengetallen van dienstverlening weergegeven. 
Bijzondere aandacht is er voor de plannen om meer bellers naar de BelastingTelefoon in 
één keer van dienst te zijn door telefoontjes door te verbinden naar gespecialiseerde 
belastingdienstmedewerkers.  
 
In hoofdstuk 2 worden de belangrijkste kengetallen van toezicht weergegeven. 
Onderwerpen die in dit hoofdstuk nader worden belicht zijn: de opzet het onderzoek naar 
de effecten van horizontaal toezicht MGO/ZGO en de stand van zaken van de aanpak 
systeemfraude en intracommunautaire btw-fraude.  
 
In hoofdstuk 3 (massale klantprocessen en ICT) wordt teruggekeken op de 
aangiftecampagne IB 2010. Daarnaast wordt aandacht besteed aan de stand van zaken 
van de EU-btw teruggaaf en van het nieuwe toeslagensysteem.  
 
In hoofdstuk 4 wordt een aantal toezeggingen behandeld die bij verschillende 
gelegenheden aan de Tweede Kamer zijn gedaan. 
 
In de bijlage wordt overeenkomstig de afspraak met de vaste commissie voor Financiën 
met behulp van productietabellen inzicht gegeven in de prestaties van de Belastingdienst. 
                                                      
1
 Tweede Kamer, vergaderjaar 2006-2007, 31 066, nr. 2 
 
Halfjaarsrapportage Belastingdienst – mei 2011 Pagina 2 

Terugbelafspraken  
De afdoeningstermijn voor terugbelafspraken is conform de doelstelling. In paragraaf 2.2 
wordt ingegaan op de plannen om bij complexere vragen door te verbinden naar 
gespecialiseerde belastingdienstmedewerkers. 
 
Registratie nieuwe ondernemers 
De tijdige toekenning van btw- en loonheffingnummers blijft in de eerste vier maanden 
van 2011 met 91% onder de norm. In het begin van het jaar was het werkaanbod hoger 
dan verwacht. In combinatie met enkele opgetreden automatiseringsproblemen heeft dit 
gezorgd voor vertraging in de afhandeling van de verzoeken. In april zijn de laatste 
problemen opgelost. Er wordt nu hard gewerkt om de achterstand in te halen, maar het 
risico bestaat dat als gevolg van het cumulatieve effect van de eerder genoemde 
problemen de jaardoelstelling (95-98% afgifte btw/LH-nummer binnen 5 werkdagen) niet 
volledig kan worden gerealiseerd.  
 
Afgedane bezwaarschriften 
Ten opzichte van de vorige halfjaarsrapportage is de tijdige afdoening van 
bezwaarschriften verbeterd. Dit geldt vooral voor de belastingregio‟s die het afgelopen 
jaar achterbleven bij de norm. Het nieuwe ondersteunende systeem voor de 
belastingregio‟s , waarmee de ingekomen bezwaren worden gedigitaliseerd en 
geregistreerd, is eind 2010 geïmplementeerd. Met de implementatie hiervan is tevens 
adequate managementinformatie beschikbaar gekomen, waardoor het proces goed kan 
worden aangestuurd. De verwachte verbetering in de tijdige afdoening van bezwaren door 
deze veranderingen in proces en ICT-ondersteuning wordt nu zichtbaar in de behaalde 
resultaten over de eerste maanden van 2011.  
 
Met een percentage van 94% over de periode tot en met april nadert de Belastingdienst 
de ondergrens van de norm (95-100%). De belastingregio‟s scoren een tijdigheid van 
93%. De andere bedrijfsonderdelen van de Belastingdienst (Douane, Toeslagen, Centrale 
administratie) handhaven hun goede afdoeningsniveau (ruimschoots boven 95%).  
 
Afgehandelde klachten 
De doelstelling voor het Awb-conform afdoen van klachten wordt niet gehaald. De 
cumulatieve score is 95%. Dit wordt veroorzaakt door de ontstane achterstand bij de 
afhandeling van het grote aantal klachten over de invordering van toeslagen. 
 
De daling van het aantal ontvangen klachten in 2010 zet ook dit jaar door. Tot en met 
april 2011 zijn 3.883 klachten ingediend, tegen 4.386 in dezelfde periode van 2010; dat is 
een daling van 11,5%. De Belastingregio‟s laten een teruggang zien van 16,1% en het 
aantal klachten over het kantoor Toeslagen daalde met 13,6%. 
 
 
2.2  Telefonische dienstverlening  
 
2.2.1 Doorverbinden BelastingTelefoon 
In de vorige halfjaarsrapportage is gemeld dat er wordt gewerkt aan uitbreiding van de 
mogelijkheden om in geval van complexere vragen direct door te verbinden naar een 
inspecteur of andere bevoegde medewerker. Hierover kan inmiddels het volgende worden 
gemeld. 
 
 
Halfjaarsrapportage Belastingdienst – mei 2011 Pagina 4 

vragen tijdens de aangiftecampagne. De Consumentenbond zal ten slotte bekijken of bij 
een volgend onderzoek de Belastingdienst meer kan worden betrokken. Met de 
Consumentenbond is een afspraak gemaakt voor een bezoek aan de BelastingTelefoon 
waarbij uitleg zal worden gegeven over inrichting en werkwijze van de 
dialoogondersteuning en de kwaliteitsborging. 
 
2.3  Toeslagen 
Het afgelopen half jaar is er sprake geweest van een redelijk stabiel toeslagenproces.  
 
Tabel 3 eerste aanvragen en mutaties 
Periode t/m april 2011 
  Huurtoeslag Zorgtoeslag Kinderopvang- Kindgebonden 
      toeslag budget 
Eerste aanvragen 69.000 167.000 35.000 8.000 
waarvan verwerkt binnen acht 
weken  97% 100% 92% 95% 
Mutaties en correcties 173.000 495.000 608.000 103.000 
waarvan verwerkt binnen acht 
weken  99% 100% 91% 99% 
 
Tabel 4 definitief toekennen toeslagen 2008 
Periode t/m april 2011 
  Huurtoeslag Zorgtoeslag Kinderopvang- Kindgebonden 
      toeslag budget 
Nabetalingen van te weinig 
ontvangen toeslagen 266.000 1.257.000 180.000 190.000 
 Aandeel in totaal  22% 24% 41% 17% 
waarvan:         
€ 0 - € 100 8% 11% 13% 6% 
€ 100 - € 500 7% 10% 17% 9% 
€ 500 - € 1000 4% 2% 6% 2% 
> € 1000 2% 0% 5% 0% 
Totaal nabetaald (€ x mln) 103,6 236,6 94,4 43,2 
Nihil 564.000 2.303.000 83.000 458.000 
 Aandeel in totaal  47% 43% 19% 41% 
Invorderingen van te veel 
uitbetaalde toeslagen 363.000 1.761.000 175.000 464.000 
 Aandeel in totaal  30% 33% 40% 42% 
waarvan:         
€ 0 - € 100 4% 10% 14% 9% 
€ 100 - € 500 11% 17% 15% 23% 
€ 500 - € 1000 6% 5% 5% 9% 
> € 1000 9% 1% 5% 0% 
Totaal terug te vorderen (€ x mln) 295,3 471,6 96,0 150,8 
 
Noot: Door afrondingsverschillen kan de som van de percentages in de onderverdeling verschillen 
van het totaalpercentage 
 
Tot en met april 2011 zijn er in totaal 8,0 miljoen toeslagen huur-, zorg, kinderopvang en 
kindgebonden budget voor het toeslagjaar 2008 definitief vastgesteld. Uitgesplitst betreft 
het 1,2 miljoen definitieve toeslagen huur, 5,3 miljoen definitieve toeslagen  zorg, 0,4 
miljoen definitieve toeslagen kinderopvang en 1,1 miljoen definitieve toeslagen 
 
Halfjaarsrapportage Belastingdienst – mei 2011 Pagina 6 

Productieverstoringen toeslagen 
 
17 februari 2011 
Bij circa 1.000 toeslaggerechtigden huurtoeslag is ten onrechte de huurtoeslag geheel of 
gedeeltelijk ingetrokken. Deze toeslaggerechtigden hadden op basis van een toezichtactie 
een gemotiveerde beschikking met aangepaste huur moeten ontvangen. De aanvragers 
hebben een excuusbrief en een nieuwe beschikking ontvangen. 
 
10 februari 2011 
Zo‟n 2.000 toeslaggerechtigden hebben ten onrechte een aanmaning ontvangen. Deze 
toeslaggerechtigden maken namelijk gebruik van een betalingsregeling. De aanmaningen 
zijn ongedaan gemaakt en de toeslaggerechtigden hebben een excuusbrief ontvangen. 
 
23 december 2010 
Bij ongeveer 200.000 toeslagen  is ten onrechte het voorschot voor de maand januari niet 
verrekend met een openstaande toeslagenschuld. Het betreft toeslaggerechtigden voor 
wie een betalingsregeling loopt. De voorschotten zijn vanaf de maand februari weer 
gewoon verrekend met de nog openstaande toeslagschuld.   
 
23 december 2010 
Voor circa 54.000 toeslaggerechtigden is de huurtoeslag voor de maand januari ten 
onrechte niet uitbetaald aan de verhuurder (zogenaamd geclusterd betalen). De 
toeslaggerechtigden hebben hierover een brief ontvangen waarin wordt uitgelegd dat de 
huurtoeslag januari is uitbetaald op de eigen rekening en niet op die van de verhuurder.  
23 december 2010 
Ongeveer 10.000 toeslagenbeschikkingen met dagtekening 29 oktober 2010 zijn ten 
onrechte een aantal weken te laat verzonden. De financiële verwerking van de 
beschikkingen had al wel plaatsgevonden. De betrokken toeslaggerechtigden hebben een 
beschikking met nieuwe dagtekening ontvangen. 
 
19 november 2010 
Bij zo‟n 3.000 beschikkingen huurtoeslag is gebruik gemaakt van onjuiste huurgegevens. 
Deze beschikkingen zijn aangepast. 
 
Halfjaarsrapportage Belastingdienst – mei 2011 Pagina 8 

 
In de realisatie van de doelstellingen voor horizontaal toezicht in het segment MGO is 
achterstand ontstaan. De Belastingdienst is bij dit type proces voor de planning van zijn 
toezichtactiviteiten afhankelijk van de snelheid waarin de bedrijven hun interne (fiscale) 
beheersing op orde krijgen. 
 
Aantal behandelde aangiften IH en Vpb 
Het aantal in 2011 door de inspecteur van de Belastingdienst te behandelen IB- en Vpb-
aangiften ligt volgens de doelstelling in de begroting IXB 2011 tussen de 450.000 en 
650.000. Met de tot en met april 2011 gerealiseerde aantallen ligt de Belastingdienst op 
koers om deze doelstelling te halen.  
De Belastingdienst zet steeds meer in op andere risicogerichte vormen van handhaving, 
meer themagericht (vastgoed) en doelgroepgericht (privégebruik auto). Het beleid is er 
op gericht de aantallen traditioneel geregelde aangiften terug te brengen.  
 
 
3.2 Onderzoek effecten horizontaal toezicht MGO/ZGO  
December vorig jaar heeft de Tweede Kamer het rapport „doorlichting algemene 
3
beleidsdoelstelling Belastingdienst (compliance)‟ ontvangen . Deze doorlichting vloeide 
voort uit het Rijksbegrotingvoorschrift om periodiek de begrotingsdoelstellingen door te 
lichten op de aspecten effectiviteit en efficiency.  
 
Genoemde doorlichting spitste zich toe op de compliance in de segmenten particulieren en 
MKB. In de begroting IXB 2011 is voor dit jaar aangekondigd onderzoek te doen naar het 
effect van het toezicht op de doelstelling van compliance in de segmenten MGO en ZGO. 
In het algemeen overleg van 13 januari 2011 heeft de staatssecretaris dit voornemen in 
antwoord op vragen van Kamerleden bevestigd. Aan de Kamer is toegezegd dat in de 
halfjaarsrapportage wordt gemeld hoe dit onderzoek wordt aangepakt.  
 
Horizontalisering van het toezicht 
Centraal in het onderzoek staat de horizontalisering van het toezicht. Hiermee wordt 
gedoeld op het beleid om bij de invulling van het toezicht te komen tot een meer 
gelijkwaardige relatie en verantwoordelijkheidsverdeling tussen belastingplichtige en 
Belastingdienst dan in de traditionele situatie. Horizontalisering is een bredere 
maatschappelijke ontwikkeling, zoals deze beschreven is in het rapport van de WRR „De 
toekomst van de nationale rechtstaat‟ (2002). De overheid positioneert zich anders in de 
samenleving; zij zoekt meer de gelijkwaardigheid op. Dit vooral om te voorkomen dat we 
met zijn allen vastlopen in een woud van steeds meer detaillistische regelgeving. De winst 
moet zijn een vermindering van het aantal (juridische) conflicten met burger of bedrijf.  
 
Met horizontaal toezicht wil de Belastingdienst de samenwerking met belastingplichtigen 
en hun adviseurs centraal stellen. Het streven is om zaken vooraf in de actualiteit af te 
stemmen. Op deze wijze worden controles achteraf over het verleden steeds minder 
nodig. De samenwerking met belastingplichtigen en hun adviseurs geschiedt met behoud 
van ieders eigen rol. Deze samenwerking is gericht op een efficiënte en effectieve vorm 
van toezicht, waarbij de partners tevoren weten waar ze aan toe zijn. Wederzijds 
vertrouwen is een van de belangrijke uitgangspunten bij horizontaal toezicht. Het gaat 
onder andere om vertrouwen dat de onderneming de relevante fiscale risico‟s onderkent 
                                                      
3
 Tweede Kamer, vergaderjaar 2010-2011, 31 066, nr. 98 
 
Halfjaarsrapportage Belastingdienst – mei 2011 Pagina 10 

waarin alle disciplines samenwerken (heffing, inning, toeslagen, centrale administratie, 
FIOD). 
 
Maatregelen identiteitsfraude  
Het verwerkingsproces van de papieren wijzigingsverzoeken van bankrekeningnummers is 
met ingang van 16 maart 2011 aangepast door een bevestigingsverzoek naar de 
aanvrager te zenden. Verwerking van de mutatie vindt pas plaats na ontvangst van het 
getekende bevestigingsverzoek. De digitale aangiften en verzoeken die via DigiD 
binnenkomen worden voorzien van een check op het burgerservicenummer (BSN). Het 
BSN van de gebruikte DigiD moet overeenkomen met het BSN van het bericht. Voor de 
aanvragen kinderopvangtoeslag is deze controle per 19 april 2011 operationeel. 
Voor de aanvragen huur- en zorgtoeslag wordt deze controle medio juni 2011 
operationeel. Binnen enkele maanden wordt deze procedure ook van toepassing op de 
berichten in de inkomensheffing. 
Ook het inzenden van berichten met een digitale handtekening (pincode) wordt beter 
beveiligd, zodat misbruik van iemands BSN wordt voorkomen.  
Met de realisatie van deze maatregelen worden de meeste gevallen van identiteitsfraude 
en ongeautoriseerde wijzigingsverzoeken van bankrekeningnummers voorkomen. 
 
Stopzetten betalingen aan spookburgers 
De betalingen van toeslagen en voorlopige teruggaven inkomensheffing aan personen 
zonder bij de Belastingdienst bekende woon- of verblijfplaats zijn gestopt. Door Toeslagen 
zijn in de periode 1 januari 2011 tot 1 mei 2011 ongeveer 10.000 toeslagen niet verleend 
of ingetrokken met een financieel belang van € 16 miljoen. Bij de voorlopige teruggaven 
bleken 880 burgers geen bekend adres te hebben. Na een beperkt adresonderzoek is van 
maximaal 600 posten de voorlopige teruggaaf per 1 mei 2011 beëindigd. Het financiële 
belang voor 2011 van deze posten bedraagt € 1,2 miljoen. Ook voor de overige 
belastingmiddelen wordt deze maatregel de komende maand ingezet. 
 
Controle bankrekeningnummers 
Bankrekeningnummers waarop voor verschillende burgerservicenummers betalingen van 
belastingen en toeslagen worden overgemaakt, worden gesignaleerd en gecontroleerd. In 
de eerste vier maanden is in 87 gevallen daadwerkelijk fraude geconstateerd, waarna 
betalingen zijn stopgezet en aanslagen zijn opgelegd.  
 
Maatregelen inkomensheffing 
Met behulp van consistentieregels en contra-informatie zijn de eerste vier maanden ruim 
26.000 nieuwe signalen van vermoedelijke en zekere fraude met, voornamelijk, aangiften 
IH en verzoeken opgeleverd. Ruim 2.500 aangiften met gefingeerde gegevens over 
oudere jaren (2006 t/m 2009) zijn tijdig onderschept. Over deze oude jaren is in totaal 
ruim € 10 miljoen gecorrigeerd. 
Op de definitieve aangiften 2010, waarvan de behandeling medio april is gestart, is 
aanvullende actie gezet door de parameters bij te stellen. Daarmee worden fraudeposten 
tijdig gedetecteerd. Naar verwachting komen hierdoor ruim 20.000 aangiften in 
aanmerking voor extra controle. Naar verwachting leidt dit tot ongeveer 5.000 reële 
fraudegevallen met een geschat belang van € 43 miljoen. 
 
Taskforce fraude toeslagen 
Binnen kantoor Toeslagen is begin 2011 een taskforce fraude ingesteld. Deze taskforce 
heeft de opdracht fraude aan de voorkant van de toeslagprocessen te detecteren. Daartoe 
 
Halfjaarsrapportage Belastingdienst – mei 2011 Pagina 12 

Btw-nummers 
Op basis van vermoedens van fraude wordt in een zo vroeg mogelijk stadium actie 
ondernomen om een (beginnende) carrouselfraude de pas af te snijden. Hieraan hoeft 
overigens geen fraudesignaal ten grondslag te liggen. Actief wordt gezocht naar btw-
nummers die ten onrechte nog als actief  „staan‟ en wordt het nummer ingetrokken. 
Wanneer een ondernemer meer dan twee jaar een nihilaangifte doet voor de 
omzetbelasting, wordt de onderneming afgevoerd. Op deze wijze wordt voorkomen dat 
het nummer wellicht in de toekomst voor (carrousel)fraude misbruikt gaat worden. Het 
intrekken van het btw-nummer is in de eerste vier maanden van dit jaar 6.329 keer 
gebeurd.  
 
Tabel kengetallen intracommunautaire btw-fraude (in aantallen) 
 
 Totaal 2010 Totaal 2011 t/m april 
Aantal uitgereikte waarschuwingsbrieven - 13 
(op naam) 
Aantal uitgereikte waarschuwingsbrieven - 2 
(anoniem) 
Aantal stopgezette ondernemingen in kader 130 37 
van bestrijding (carrousel)fraude 
Aantal btw-nummers ingetrokken door de 2.000 6.329 
regio‟s  
Aantal btw-nummers ingetrokken naar 73 60 
aanleiding van signaal FIOD 
Naheffing btw, aantal onderzoeken 68 62 
Naheffing btw, bedrag €. 20.921.826,- €.  7.003.127,- 
Boete €.   1.700.049,- €.  2.068.692,- 
Fiscaal belang strafzaak €. 27.541.728,- €.    926.754,- 
Fiscaal nadeel in het buitenland (detectie €. 53.766.916,- €. 14.640.876,- 
dankzij signaal FIOD) 
Aantal verzoeken om informatie via FIOD   
(SCAC 383)* 
  uit het buitenland 611 263 
 aan het buitenland  420 92 
Artikel verzoeken om informatie via het   
Central Liaison Office  (SCAC 2004)* 
 uit het buitenland 1634 507 
 aan het buitenland 333 225 
 
* Een artikel 5 verzoek (SCAC 2004) is een verzoek van of aan het buitenlandse Belastingdienst (op 
basis van artikel 5 verordening van de Europese Raad betreffende de administratieve samenwerking 
en de bestrijding van fraude op het gebied van de belasting over de toegevoegde waarde) om 
inlichtingen te verstrekken dan wel een administratief onderzoek in te stellen. Deze verzoeken zijn 
niet per definitie signalen van fraude. Echte fraudesignalen lopen via de FIOD (SCAC 383). 
 
 
Ontwikkeling EU-regelgeving 
De Europese Commissie heeft op 3 december 2010 het groenboek “De toekomst van de 
BTW – naar een eenvoudiger, solider en efficiënter BTW-stelsel” gepubliceerd. Het 
groenboek betreft een consultatiedocument waarop door alle betrokkenen kan worden 
gereageerd. De resultaten van deze consultatieronde worden door de Commissie verwerkt 
 
Halfjaarsrapportage Belastingdienst – mei 2011 Pagina 14 

4  Massale klantprocessen en ict 
 
4.1  Aangiftecampagne IB 2010 
In deze paragraaf wordt teruggekeken op de opzet van de IB 2010 aangiftecampagne en 
de resultaten van de campagne. Voor de IB aangifte 2010 heeft de Belastingdienst 
ingezet op enerzijds het verminderen van het aantal papieren aangiften, anderzijds op 
een intensivering van het gebruik van de vooraf ingevulde aangifte (VIA). Alles overziend 
heeft dit geleid tot een sterke daling van het aantal aangiften op papier, een sterke 
stijging van het aantal digitale aangiften dat op 1 april binnen was en een belangrijke 
stijging van het gebruik van de VIA. 
 
Vermindering papieren aangiften 
Om te beginnen is een aantal papieren aangifteformulieren afgeschaft (T- en E-biljet). 
Gebruikers die deze biljetten bestelden, is gevraagd het aangifteprogramma te gebruiken. 
Indien alsnog gewenst, kregen betrokkenen het P-biljet toegestuurd.  
 
Voorheen kregen alle particuliere belastingplichtigen die op papier aangifte hadden 
gedaan het volgende jaar automatisch een papieren biljet thuisgestuurd. Dat 
automatisme is in 2011 afgeschaft. Alleen voor de 65-plussers onder deze groep is een 
uitzondering gemaakt.  Zij hebben, indien zij voor 2009 gebruik hadden gemaakt van een 
papieren variant, een papieren aangifte voor 2010 ontvangen. 
Ook particulieren die uitstel hadden aangevraagd en van wie op het moment van selectie 
nog niet duidelijk was of ze op papier of digitaal aangifte zouden doen, werd in het 
verleden uit het oogpunt van dienstverlening een P-biljet toegestuurd. Het automatisch 
toesturen van papier aan deze groep (500.000) is ook beëindigd. 
 
Het aantal automatisch toegestuurde biljetten daalde door deze acties van circa 1,5 
miljoen in 2010 naar 265.000 in 2011. Uiteindelijk zijn er tot en met 31 maart nog 
ongeveer 335.000 P-biljetten actief aangevraagd. 
 
Bevordering digitale aangiften 
In totaal hebben 7,8 miljoen belastingplichtigen dit jaar een uitnodiging ontvangen tot het 
doen van digitale aangifte. Vorig jaar waren dat er 6,7 miljoen. de voorlichtingscampagne 
is sterk ingezet op het digitaal aangifte doen, waarbij het gemak van de VIA werd 
benadrukt. Ook de uiterste aangiftedatum van 1 april werd onderstreept. 
Tot en met 31 maart zijn er ruim 7,7 miljoen digitale aangiften ontvangen. Dit is 
beduidend meer dan vorig jaar (6,8 miljoen).  
 
 
4.2 Btw-teruggaaf  
De afgelopen periode zijn problemen met het gewijzigde proces van btw-teruggaaf als 
gevolg van EU-wetgeving in nauw overleg met het bedrijfsleven aangepakt.  
Vanaf december 2010 zijn de inspanningen bij de Belastingdienst vooral gericht geweest 
op het afhandelen van een werkvoorraad van circa 25.000 verzoeken van buitenlandse 
ondernemingen om BTW-teruggaaf. Door inzet van extra capaciteit is deze achterstand in  
de loop van februari jl. ingelopen. Het proces bij de Nederlandse Belastingdienst zowel 
voor verzoeken van Nederlandse ondernemers als buitenlandse ondernemers verloopt 
thans zonder noemenswaardige stagnatie.  
 
 
Halfjaarsrapportage Belastingdienst – mei 2011 Pagina 16 

Huidige stand van zaken nieuwe toeslagensysteem  
7
In mijn brief van 27 april 2011 heb ik aangegeven dat de eerste stap van het 
beheerst implementeren, de conversie van gegevens uit de huidige 
toeslagsystemen naar het nieuwe toeslagsysteem, is afgerond. De 
Belastingdienst was toen bezig met de handmatige verwerking van de 
uitvalposten. Inmiddels zijn de uitvalposten, die het ontbufferen mogelijk 
zouden kunnen verstoren, handmatig weggewerkt. Dit betekent dat de gegevens 
zoals die golden per november 2010 in het nieuwe toeslagensysteem zijn 
geladen. Daarmee is de conversie volgens planning afgerond. 
 
Uit de conversie is duidelijk geworden dat er bij ongeveer een half miljoen 
burgers een merkbaar effect kan gaan ontstaan bij het voorschot voor 
toeslagjaar 2012 ten opzicht van toeslagjaar 2011.  
De verschillen in het voorschot kunnen zowel positief (de burger krijgt een 
hogere toeslag), als negatief (de burger krijgt een lagere toeslag) zijn. Uit een 
analyse komt naar voren dat dit voornamelijk veroorzaakt wordt door de 
inkomensharmonisatie (NTS gaat bij het voorschot uit van één inkomen, terwijl 
de huidige systemen bij het voorschot uit kunnen gaan van meerdere inkomens) 
Daarnaast verschuift ook het toezicht. In de huidige situatie vindt het toezicht 
meestal na afloop van het berekeningsjaar plaats, maar nog voor het definitief 
toekennen. Met het NTS verlegt zich dit naar de voorschotfase. Signalen van 
onder andere het GBA worden anders dan nu gedurende het berekeningsjaar 
opgepakt. Ook dit leidt tot verschillen.  
Het aantal burgers dat uiteindelijk iets merkt van de verschillen tussen het NTS 
en de huidige systemen kan nog wijzigen als gevolg van de fase die na de 
conversie komt: het verwerken van eerste aanvragen en wijzigingen.  
 
De Belastingdienst is inmiddels begonnen met de volgende fase van het 
beheerst implementeren: het geautomatiseerd verwerken van eerste aanvragen 
en wijzigingen die na november 2010 zijn ingediend. Per maand moet de 
Belastingdienst ongeveer 650.000 wijzigingen en eerste aanvragen verwerken 
die de Belastingdienst van burger of derden (bijvoorbeeld het GBA) heeft 
ontvangen. 
 
Uit de verwerking tot nu toe komt het beeld naar voren dat het nieuwe 
toeslagensysteem sneller en stabieler draait dan vorig jaar. Ook zijn er tot nu 
toe nauwelijks verstoringen geweest die van invloed zijn op de planning. 
Cruciaal voor de planning is of de uitval die hieruit naar voren komt binnen de 
gemaakte aannames gerealiseerd kan worden. Bij uitvalposten gaat het onder 
andere om verschillen tussen wat de burger meldt en wat het GBA meldt. 
Naar aanleiding van de massale verwerking van de maand december 2010, lijkt 
de uitval 25% lager uit te komen dan de raming waarop de planning is 
gebaseerd. Ten aanzien van de snelheid waarmee deze posten verwerkt kunnen 
worden, geldt dat uit een eerste analyse blijkt dat dit minimaal gelijk is aan de 
eerdere aannames. Wel is geconstateerd dat de moeilijkheidsgraad van deze 
uitvalposten hoger is dan verwacht.  
Een eerste conclusie is dat ook deze fase van het beheerst implementeren 
conform planning afgerond kan worden.  
                                                      
7
 Kamerstukken II, vergaderjaar 2010/11, 31066, nr. 102 
 
Halfjaarsrapportage Belastingdienst – mei 2011 Pagina 18 

de mededeling het later nog eens te proberen. Op deze wijze kunnen burgers 
die ingelogd zijn, hun handelingen zonder problemen verrichten en zal het 
systeem niet als gevolg van overmatig gebruik uitvallen. 
 
3)  BelastingTelefoon 
 De capaciteit van de BelastingTelefoon wordt maximaal verhoogd. Het aantal 
beschikbare seats voor Toeslagen wordt bijna verdubbeld. In een normale 
week verwerkt de BelastingTelefoon ongeveer 70.000 gesprekken die 
toeslagengerelateerd zijn. Na de opschaling kan de BelastingTelefoon voor 
Toeslagen 120.000 gesprekken per week aan met een verhoogde afhandeltijd 
per gesprek. 
De spreiding van de gesprekken heeft de Belastingdienst echter niet in de 
hand. Dit betekent als er veel burgers tegelijkertijd gaan bellen, de 
BelastingTelefoon onbereikbaar wordt. Om dit op te vangen worden er 
maatregelen genomen zoals bij het burgerportal. Het telefoonverkeer wordt 
doorlopend gemonitord. Zodra het te druk wordt zullen nieuwe bellers 
worden afgevangen. Zij krijgen dan een voicerespons, waarin wordt verzocht 
het op een later moment nog eens te proberen. Op deze wijze kunnen de 
burgers met wie de BelastingTelefoon in gesprek is, worden afgehandeld. 
Zonder deze maatregel zouden ook deze burgers niet meer geholpen kunnen 
worden en zou er een extra risico op overbelasting en uitval van de telefonie 
worden gelopen. 
 
4)  Balies en HIP's 
 Aan de balies wordt een adequate afhandeling van de bezoekersvragen 
gewaarborgd door een maximale inzet van gekwalificeerde mensen. 
8
 Ook krijgen de hulp en informatiepunten (HIP's) de beschikking over 
faciliteiten waarmee ze burgervragen kunnen beantwoorden. 
 
Ri si co ’s 
Ondanks de gunstige ontwikkelingen, bestaan er nog steeds risico's. Kort 
samengevat zijn dit:  
1. De introductie van een nieuw systeem, hoe goed ook, zal bij de burgers 
leiden tot vragen en daardoor tot extra druk op de dienstverlening (met 
name de BelastingTelefoon). De maatregelen die worden genomen zijn 
hiervoor beschreven; 
2. Uit het verder testen van de burgerportal en het massaal automatisch 
continueren kunnen nog bevindingen naar voren komen. Ook worden er 
nog nadere testen uitgevoerd ten aanzien van onder andere de 
perfomance.; 
3. In de software die thans in productie staat, kunnen nog steeds 
kinderziekten optreden. Als er veel en zware bevindingen worden 
geconstateerd, dan kan het oplossen daarvan zorgen voor vertraging;  
4. De beheersbaarheid van de handmatig te behandelen uitval wordt bepaald 
door twee factoren: de moeilijkheid en hoeveelheid van de te behandelen 
                                                      
8
 HIP‟s zijn speciaal geselecteerde niet commerciële organisaties zoals bijvoorbeeld 
gemeenten, waarmee door de Belastingdienst/Toeslagen aparte convenanten worden 
afgesloten. 
 
 
Halfjaarsrapportage Belastingdienst – mei 2011 Pagina 20 

5. Toezeggingen aan Tweede Kamer 
 
In dit hoofdstuk wordt een aantal openstaande toezeggingen behandeld die bij 
verschillende gelegenheden aan de Tweede Kamer en de vaste commissie voor financiën 
zijn gedaan. 
 
Verzamel algemeen overleg Belastingdienst 26 november 2009 
 
Toezegging 
Toegezegd is de resultaten van het overleg met de banken over de hypotheken en de 
vooringevulde aangifte aan de Kamer terug te koppelen. 
 
Met de banken, verenigd in de Nederlandse Vereniging van Banken (NVB), is op 2 maart 
2011 een convenant gesloten waarin afspraken zijn gemaakt over het aanleveren van 
gegevens door de banken ten behoeve van de vooraf ingevulde aangifte (VIA). Hierbij 
gaat het onder andere om het bedrag van de schuld en om de betaalde hypotheekrente. 
Deze gegevens kunnen door de banken binnen hun eigen organisatie geautomatiseerd 
worden verzameld en vervolgens digitaal aan de Belastingdienst worden verstrekt. Andere 
gegevens, bijvoorbeeld over de afsluitdatum van het contract, waarvoor raadpleging van 
de onderliggende hypotheekovereenkomst noodzakelijk is, kunnen niet op deze 
geautomatiseerde wijze worden verstrekt voor VIA-gebruik. Daarom maken ze geen 
onderdeel uit van de afspraken in het convenant.  
 
Toezegging 
Toegezegd is om in overleg te gaan met het bedrijfsleven over het persoonlijk domein 
voor de ondernemer. 
 
Deze toezegging is inmiddels gestand gedaan. Voor het overleg is de volgende vorm 
gekozen. VNO-NCW schuift aan bij het zogeheten Digicom-overleg, dat een voorportaal 
voor digitale ontwikkelingen is van het Becon-overleg (het overleg met 
belastingconsulenten). 
 
 
Algemeen overleg Vereenvoudiging toeslagen 6 april 2010 
 
Toezegging 
Toegezegd is om via een quick-scan na te gaan of de medewerkers van de HUBA-
campagne burgers duidelijk maken dat zij vóór 1 april van het jaar volgend op het 
toeslagjaar een aanvraag voor een toeslag moeten indienen (voor zover zij dat nog niet 
gedaan hebben). 
 
In het voorlichtingsmateriaal en de opleidingen die aan medewerkers van de HUBA-
campagnes worden gegeven, wordt ingegaan op de relatie tussen de aangifte 
inkomstenbelasting en het tijdig aanvragen van een toeslag. Naar aanleiding van de 
onderhavige toezegging is deze relatie nog eens benadrukt. 
 
 
 
Halfjaarsrapportage Belastingdienst – mei 2011 Pagina 22 

Toezegging 
Toegezegd is de Kamer te informeren over het standpunt hoe te handelen bij 
terugvordering van toeslagen in gevallen waarin de inmiddels gescheiden partner niet 
meewerkt. 
 
Uitgangspunt is dat met de ondertekening van de aanvraag (en de medeondertekening 
door een partner) er voor wordt getekend dat men samen verantwoordelijk is voor het 
voldoen van eventuele terugvorderingen. De Belastingdienst is daar verder geen partij in. 
Artikel 26 Awir bepaalt dat de belanghebbende het bedrag van de terugvordering 
verschuldigd is. De term belanghebbende ziet in beginsel zowel op de aanvrager als op 
zijn/haar partner. In de praktijk richten de terugvordering en de invorderingsacties zich 
eerst tot de aanvrager.  
 
Toezegging 
Toegezegd is in de eerstvolgende halfjaarsrapportage terug te komen op de 
mogelijkheden van versnelling van communicatie met belastingplichtigen in het 
buitenland (o.a. de mogelijkheden van e-mail). 
 
De groep van belastingplichtigen in het buitenland is een kleine, maar zeer uiteenlopende 
groep van over de hele wereld. De Belastingdienst/buitenland heeft daarbij te maken met 
kwalitatief verschillende postbedrijven. Het is niet mogelijk om voor ieder individueel 
geval een passende oplossing te ontwikkelen.  
De medewerkers van Belastingdienst/buitenland proberen, met de hen ter beschikking 
staande middelen, de belastingplichtigen zo goed mogelijk te bedienen. Daaronder valt 
naast de telefoon onder voorwaarden ook e-mail. Aan het gebruik van e-mail zijn 
beperkingen verbonden in verband met identificatie. E-mail leent zich dan ook niet om 
formele of vertrouwelijke berichten te versturen. Aan een email kunnen geen rechten 
worden ontleend.   
Gebruik maken van internet kan alleen als de belastingplichtige in het buitenland al over 
een DigiD beschikt. Een DigiD verloopt na vijftien maanden als het in die tussentijd niet 
wordt gebruikt. Een DigiD aanvragen als men in het buitenland woont, is nog niet 
mogelijk. Daarvoor is een inschrijving in de Gemeentelijke Basis Administratie vereist.  
Het Ministerie van Binnenlandse Zaken is bezig een DigiD-systeem voor het buitenland te 
ontwikkelen. Binnen de Belastingdienst wordt onderzocht wat er moet gebeuren om 
mensen die in het buitenland wonen met DigiD te laten werken.  
 
 
Vragenuur Tweede Kamer 15 februari 2011 over controle op mogelijk nucleair 
schroot  
 
Toezegging 
Financiën (i.c. Douane) gaat onderzoeken of het mogelijk is sommige ladingen langzamer 
door de poortjes te laten gaan of te bekijken of dit bij de schrootbedrijven zelf 
georganiseerd kan worden (risicoanalyse en afspraken). Verder wordt (door ELI) 
uitgezocht hoe het controlemechanisme bij de schrootbedrijven zelf werkt en of zij 
verplicht zijn te melden wanneer radioactief materiaal gevonden wordt. 
 
Na nadere beschouwing van de problematiek wordt voortaan door de Douane de volgende 
procedure gevolgd voor de controle op binnenkomende containers met schroot. 
Uitgangspunt is dat de Douane zich bij haar taakuitoefening als toezichthouder goederen 
 
Halfjaarsrapportage Belastingdienst – mei 2011 Pagina 24 

Bijlage: Productietabellen 
 
Belastingdienst in cijfers 
 
Tabel1: Volumes 
  2010 2011 
  t/m april t/m april 
Aantal behandelde aangiften 17,7 mln 18,7 mln 
Aantal voorlopige aanslagen 3,1 mln 2,7 mln 
Aantal voorlopige teruggaven 2,9 mln 3,0 mln 
Aantal uitgevoerde fiscale controles 0,8 mln 0,8 mln 
Aantal uitbetaalde toeslagen 7,9 mln 8,2 mln 
 
Dienstverlening 
 
Tabel 2: Telefonische bereikbaarheid 
  2010 2011 
  t/m april t/m april 
Aantal belpogingen 5.258.657 5.353.976 
Uitval overbelasting 88.543 14.689 
Totaal beantwoord 4.362.125 4.534.632 
Bereikbaarheid 83% 85% 
 
Toelichting: 
Het aantal belpogingen is in 2011 enigszins toegenomen t.o.v. 2010. De bereikbaarheid is gestegen, 
met name als gevolg van de lagere uitval door overbelasting. Het resultaat bevindt zich aan de 
bovenkant van de bandbreedte van de doelstelling (begroting IXB 2011) van 80-85%. 
 
Tabel 3: Aangenomen telefoontjes per werkstroom (exclusief uitval overbelasting) 
  2010 2011 
  t/m april t/m april 
Particulieren     
Totale aanbod 2.584.748 2.465.385 
Totaal beantwoord 2.464.279 2.263.756 
Aangenomen 95% 92% 
Ondernemingen     
Totale aanbod 1.185.598 1.181.330 
Totaal beantwoord 1.018.695 1.041.498 
Aangenomen 86% 88% 
Toeslagen     
Totale aanbod 1.321.711 1.335.228 
Totaal beantwoord 1.244.238 1.220.856 
Aangenomen 94% 91% 
Overig     
Totale aanbod 595.890 596.011 
Totaal beantwoord 471.649 511.330 
Aangenomen 79% 86% 
 
 
 
 
Halfjaarsrapportage Belastingdienst – mei 2011 Pagina 26 

  
Tabel 8: Gebruik digitale formulieren 
  2010 2011 
  t/m april t/m april 
Aanvraag Verklaring arbeidsrelatie 
(VAR) 50.874 60.306 
Bezwaarschrift 48.500 61.882 
Melding betalingsonmacht - 843 
Notariële akten 1.762 2.092 
Uitstel BPM 984 870 
Uitstel IB-aangifte 88.524 95.378 
Verzoek stopzetten VA/VT 5.722 4.671 
Verzoek wijzigen toetsingsinkomen 52.160 123.758 
 
Tabel 9: Bezwaarschriften 
   
Afgedane bezwaarschriften:   
  2010 2011 
  t/m april t/m april 
Totaal 173.920 150.128 
      
Belastingregio's 136.093 119.043 
Douane 3.857 2.750 
Toeslagen 28.229 22.117 
Motorrijtuigenbelasting 5.741 6.218 
   
Percentage tijdig afgedane bezwaarschriften:  
  2010 2011 
  t/m april t/m april 
Totaal 89% 94% 
      
Belastingregio's 86% 93% 
Douane 99% 100% 
Toeslagen 98% 99% 
Motorrijtuigenbelasting 99% 96% 
 
Toelichting: 
Het tijdig (Awb-conform) afdoen van bezwaarschriften is t.o.v. 2010 aanmerkelijk verbeterd, met 
name bij de belastingregio‟s. Het totaalresultaat is nog wel onder de doelstelling (begroting IXB 
2011) van 95-100%. 
 
Halfjaarsrapportage Belastingdienst – mei 2011 Pagina 28 

 
Percentage afgedane beroepschriften waarbij de belastingplichtige gedeeltelijk in het 
gelijk werd gesteld: 
  2010 2011 
  t/m april t/m april 
Totaal 17% 11% 
      
Inkomstenbelasting 16% 14% 
Omzetbelasting 16% 7% 
Motorrijtuigenbelasting 15% 7% 
Douane 37% 6% 
Overige belastingen 18% 13% 
Toeslagen 6% 6% 
   
Tabel 11: Klachten 
 
Ontvangen klachten:   
  2010 2011 
  t/m april t/m april 
Totaal 4.386 3.883 
      
Belastingregio‟s 2.173 1.823 
Toeslagen 1.643 1.420 
Overig 570 640 
   
Afgedane klachten:   
  2010 2011 
  t/m april t/m april 
Totaal 4.545 3.825 
      
Belastingregio‟s 2.137 1.847 
Toeslagen 1.889 1.391 
Overig 519 587 
   
Percentage tijdig afgedane klachten:   
  2010 2011 
  t/m april t/m april 
Totaal 98% 95% 
      
Belastingregio‟s 99% 91% 
Toeslagen 98% 99% 
Overig 94% 98% 
 
 
Halfjaarsrapportage Belastingdienst – mei 2011 Pagina 30 

 
 
 
> Retouradres Postbus 20201 2500 EE  Den Haag 
 
 
Directoraat-Generaal 
Belastingdienst  
de Staatssecretaris van Financiën 
 
Korte Voorhout 7 
2511 CW  Den Haag 
 
Postbus 20201 
 
2500 EE  Den Haag  
 
www.rijksoverheid.nl 
 
 
Ons kenmerk 
DGB/2011/3394U 
Uw brief (kenmerk) 
 
 
Bijlagen 
Datum 27 mei 2011 
Rapport ‘Minder plannen, meer 
Betreft Evaluatie transformatie IV-keten Belastingdienst  
resultaten in de IV-keten – 
 
uitkomsten evaluatie’ 
 
 
 
 
In de eerste helft van 2009 heeft het MT Belastingdienst het organisatiebureau 
McKinsey de opdracht gegeven de IV-keten door te lichten. De onderzoeksvraag 
was: ‘Kan de Belastingdienst de continuïteit en de kwaliteit van het huidige 
productieproces garanderen en tegelijkertijd de gewenste veranderingen 
realiseren? En kan dat op een manier die tegelijk efficiënt en effectief is?’  
 
In het memo ‘Minder plannen, meer resultaten in de IV-keten Belastingdienst’ van 
13 mei 2009 zijn de onderzoeksbevindingen en -aanbevelingen door McKinsey 
vastgelegd. Op basis van de aanbevelingen is het transformatieprogramma voor de 
IV-keten gestart. De toenmalige staatssecretaris heeft destijds aan de Kamer 
aangegeven McKinsey te vragen twee jaar later opnieuw de balans op te maken. 
Conform dit voornemen is eind april - begin mei 2011 door McKinsey de gevraagde 
evaluatie uitgevoerd.  
 
Onderstaand volgen de uitkomsten van de evaluatie en de conclusies die ik daar 
uit trek. De rapportage van McKinsey heb ik als bijlage bijgevoegd.   
 
 
Aanbevelingen doorlichting 2009 
 
De drie belangrijkste aanbevelingen na de doorlichting van twee jaar geleden 
waren:  
- Verlaag de ambities voor technologische vernieuwing. Geef prioriteit 
aan ten eerste het waarborgen van continuïteit, daarna het implementeren 
van wetgeving, en tenslotte het innoveren van dienstverlening en 
handhaving.  Stel verdere uitwerking van het Complexiteitsreductie-2-
gedachtegoed tenminste drie jaar uit. Kijk goed naar de verschillende 
delen van Complexiteitsreductie-1 en toets deze kritisch op de gekozen 
prioriteiten en op de business case. 
- Vereenvoudig de structuur van de IV-keten in afdelingen voor IT-beleid, 
IT-vraag en IT-aanbod. Spiegel de structuur van de IV-keten aan de 
bedrijfsonderdelen van de Belastingdienst; dat wil zeggen: zorg dat de 
structuur van de IV-keten logisch aansluit op de structuur van de 
 Pagina 1 van 3 
 

 
Directoraat-Generaal 
Conclusies naar aanleiding van de bevindingen van McKinsey 
Belastingdienst 
 
 
Uit de bevindingen van McKinsey trek ik de conclusie dat de organisatie en 
Ons kenmerk 
besturing van de IV-keten er nu veel beter voor staan dan twee jaar geleden, dat 
DGB/2011/ U 
de resultaten zijn verbeterd en dat de kosten sterk zijn gedaald. We zijn op koers. 
 
Uiteraard ben ik hierover verheugd.  
 
  
Ik onderschrijf ook de visie van McKinsey dat het transformatieproces nog niet is 
afgerond en de komende paar jaar nog met kracht en vastberadenheid door zal 
moeten gaan. Daarbij staat nog steeds de zorg voor de continuïteit van de 
Belastingdienst voorop.  Waar in de komende jaren ruimte is voor vernieuwing in 
de informatievoorziening zal deze in het teken staan van het stapsgewijs 
verbeteren van de digitale dienstverlening aan burgers en bedrijven.  
 
Met de verdere implementatie van het zogeheten ‘lean management’ in de 
organisatie, de daaraan verbonden professionalisering, een gezonde instroom, 
doorstroom en uitstroom van medewerkers verwacht ik dat de transparantie en 
productiviteit in de IV-keten op het vereiste niveau zullen komen.  
 
Ook het verder op orde brengen van portfoliomanagement, de doorontwikkeling 
van architectuur en het verbeteren van business cases zal daaraan een bijdrage 
leveren. 
 
Door de aandacht op deze verbeteringen te blijven richten, zal de Belastingdienst 
de komende jaren de lijn die met de transformatie van de IV-keten is ingezet met 
kracht doortrekken. Met extra accentuering daar waar nodig. Aanvullende 
maatregelen daarnaast acht ik, gezien de bevindingen uit de evaluatie, op dit 
moment niet nodig.  
 
 
 
Hoogachtend, 
 
 
 
 
 
drs. P.W.A. Veld 
de directeur-generaal Belastingdienst 
 
  Pagina 3 van 3 

GEVOLGDE AANPAK 
De evaluatie heeft zich gericht op dezelfde vijf onderwerpen als de eerdere 
doorlichting, te weten: IT-Strategie, IT-organisatie en governance, IT-architectuur, 
application development & maintenance (ADM) en IT-infrastructuur. Bij de 
evaluatie hebben we voor ieder van deze onderwerpen de conclusies en 
aanbevelingen van de doorlichting genomen — waarvan de directeur-generaal 
Belastingdienst aangegeven heeft deze te zullen opvolgen feiten verzameld en 
bepaald in hoeverre de aanbevelingen opgevolgd zijn. 
Bij het verzamelen van de feiten zijn vier bronnen gebruikt: 
• Interviews en aanvullende gesprekken met medewerkers en managers van de 
IV-keten en van de andere Belastingdienstonderdelen — 17 interviews zijn 
aangevuld met —50 (telefoon)gesprekken over specifieke onderwerpen. 
•
De teamscan, zoals ingevuld door —1500 medewerkers binnen de IV-keten, 
aangevuld met vragen op het gebied van waarden en extra vragen op het gebied 
van leiderschap. 
• Uitgebreid broimenonderzoek van zowel inteme (eindrapport van de 
transformatie, architecturen) als exteme documenten (rapporten van de 
Algemene Rekenkamer en externe bureaus). 
• Analyse van McKinsey best-practices bij transformaties en op het gebied van 
ICT, specifiek toegepast op de IV-keten. 
AANBEVELINGEN UIT DE DOORLICHTING VAN 2009 
De samenvattende conclusie van onze doorlichting van de IV-keten in 2009 was dat 
de IV-keten de continuïteit en de kwaliteit van het productieproces niet kon 
garanderen, moeite had om veranderingen te realiseren, en onvoldoende efficiënt en 
effectief werkte. Onze drie belangrijkste aanbevelingen om dit te verbeteren waren: 
• Verlaag ambities voor technologische vernieuwing. 
Geef prioriteit aan ten 
eerste het waarborgen van continuïteit, daarna het implementeren van 
wetgeving, en tenslotte het innoveren van dienstverlening en handhaving. Stel 
verdere uitwerking van het CR2 (CR staat voor complexiteitsreductie) 
gedachtegoed ten minste drie jaar uit. Kijk goed naar de verschillende delen 
van CR1 en toets deze kritisch op de gekozen prioriteiten en op de business 
case.
McKinsey & Company 1 2

Deze conclusies lichten we in meer detail toe in de rest van dit memo. 
EVALUATIERESULTATEN PER ONDERDEEL 
IT
1. -strategie 
De aanbevelingen na de doorlichting uit 2009 waren: 
Stel heldere prioriteiten in de volgorde (1) continuïteit, (2) wetgeving en (3) 
innovatie; ontwikkel systemen zo veel mogelijk per bedrijfsonderdeel; stop een 
groot deel van de CR1-projecten; bevries CR2 voor de komende drie jaar; en 
verbeter de efficiency van de 1V-keten significant. 
Wij hebben geconstateerd dat er expliciet prioriteiten zijn gesteld in de volgorde 
(1) continuïteit, (2) wetgeving en (3) innovatie. Toetsing voor nieuwe projecten 
heeft plaatsgevonden tijdens het jaarlijkse portfolioproces van 2009 en 2010. Over 
2011 kunnen we nog geen uitspraak doen: het definitieve portfolio voor 2011 en 
daarmee de definitieve prioriteitenstelling moet nog vastgesteld worden. Lopende 
proj ecten in 2009 zijn niet expliciet getoetst op de prioriteiten, wel zijn voorbeelden 
van scopewijzigingen aanwezig. 
Ontwikkeling van systemen per bedrijfsonderdeel is geborgd in de spelregel 
"bedrijfsonderdelen specialiseren zich" uit de concernarchitectuur Sinds 2009 zijn 
— in lijn met de aanbeveling — geen nieuwe generieke systemen ontwikkeld en 
bestaande generieke systemen zijn in tact gelaten. 
CR1-projecten zijn gestopt, tenzij deze proj ecten noodzakelijk waren voor de 
continuïteit en business cases aanwezig waren. CR2-projecten zijn bevroren, met 
uitzondering van de Praktijkproef Overlijden, waarvan de pilot al operationeel was. 
Het kostenniveau binnen de IV-keten is in 2010 met € 97 mln (-15%) gereduceerd 
ten opzichte van 2009. Voor 2011 is sprake van een lichte stijging van het budget 
ten opzichte van de realisatie in 2010 door noodzakelijke investeringen in het kader 
van continuïteit en de verouderde werkplekomgeving. Administraties zijn 
verbeterd, zodat het mogelijk is om integraal over projectkosten te rapporteren. 
De doelstelling van de IV-keten is om in 2012, ten opzichte van 2009, bij 
gelijkblijvende vraag en met gelijkblijvende of betere kwaliteit tegen 30% lagere 
kosten te leveren en daarvan 15% te investeren in verbeteringen. Voor het bereiken 
van deze doelstelling is een verdere verbetering van de productiviteit noodzakelijk. 
De belangrijkste belemmeringen die wij zien voor een verdere stijging van de 
productiviteit zijn het ontbreken van een volledig inzicht in de kosten en de 
efficiëntie, zowel op totaalniveau als detailniveau, en het niet daadwerkelijk 
realiseren van mobiliteit.
McKinsey & Company 1 4

opleidingen per medewerker dan in andere vergelijkbare sectoren (— € 1.000 per 
jaar voor B/CAO en B/CIE, € 300 per jaar voor IM-afdelingen versus € 1.200 
gemiddeld voor banken en € 2.400 gemiddeld bij energiebedrijven). 
Op houding en gedrag is een richtinggevend plan van aanpak voor de IV-keten 
opgesteld. Bedrijfsonderdelen zijn zelf verantwoordelijk voor het ontplooien van 
activiteiten en hebben daar ook invulling aan gegeven. Uit onderzoeksresultaten 
blijkt dat op kritieke punten uit 2009 als richting, cotirdinatie/controle en besturing 
nu gemiddeld/solide wordt gescoord (2,9 op een schaal van 1 tot 4) en dat 
medewerkers een positief verschil ervaren op de onderdelen sturing en feedback. 
"Achter te laten waarden" zijn ook deels succesvol achtergelaten (baanzekerheid, 
regelgericht, taak/procesgeoriënteerd en hiërarchisch) en deels nog aanwezig 
(bureaucratie, interne politiek, langzaam, kortetermijn oriëntatie). Er zijn echter 
ook nieuwe "achter te laten waarden", te weten eilandencultuur en gebrek aan een 
gezamenlijk doel naar voren gekomen. Deze zijn voor een deel te verklaren door de 
ingezette verandering: de nadruk heeft op verbeteringen binnen afdelingen gelegen 
en er zijn meer procedures geïntroduceerd. Beide waren noodzakelijk. 
3. IT architectuur 
De aanbevelingen uit de doorlichting van 2009 waren: 
Bepaal voor ieder bedrijfsonderdeel de doelarchitectuur en maak een gedetailleerd 
veranderplan om daar te komen; richt een proces in voor het jaarlijks creëren van 
projectportfolio 's dat naadloos aansluit bij de doelarchitectuur en het 
veranderplan; en toets iedere investering vooraf op onder andere business case en 
doelarchitectuur en verzeker het akkoord van bedrijfsonderdelen. 
Op het gebied van IT architectuur is een grote, eerste stap gezet met het creëren van 
de — met de business afgestemde — CIO-agenda, architectuurprincipes op 
concerimiveau en het uitwerken van bedrijfsonderdeelarchitecturen. De 
C10-agenda is een investeringsagenda om de inspanningen van de IV-keten in de 
komende jaren te richten. De CIO-agenda is afgeleid van het middellange 
termijnplan (MLTP) van de Belastingdienst. 
De mate van uitwerking van bedrijfsonderdeelarchitecturen is wisselend. In enkele 
gevallen ontbreken doelarchitecturen en transitieplannen. De meeste 
bedriffsonderdeelarchitecturen — in lijn met de interne planning van de 
Belastingdienst — zijn uitgewerkt tot 2012. Deze tijdshorizon is relatief kort. 
Daarnaast zijn nog niet alle bedrijfsonderdeelarchitecturen afgestemd op de 
middellange termijnplannen van de bedrijfsonderdelen. Voor de realisatie van de 
CIO-agenda ontbreekt nog een roadmap op Belastingdienstniveau. 
McKinsey & Company 1 6

middels functiepuntanalyses voor nieuwe projecten die langer duren dan 
tweehonderd dagen Het is nog te vroeg om het effect hiervan te beoordelen. 
In lijn met de aanbeveling uit 2009 heeft de Belastingdienst een sourcingstrategie 
vastgesteld. Hierin is vastgelegd dat de aandacht uitgaat naar `het huis op orde 
brengen'. Om die reden is niet gekozen voor grootschalige uitbesteding. Dit besluit 
is passend, gezien de situatie in de IV-keten. In lijn daarmee zijn regievaardigheden 
beperkt opgebouwd. Wel hebben trainingen plaatsgevonden van Demand 
Managers. 
5. IT Infrastructuur 
De aanbevelingen uit de doorlichting van 2009 waren: 
Valideer en implementeer versneld de in Spoor 2 gekozen disaster-recovery-
oplossingen; bepaal voor rekencentra de doelarchitectuur voor de komende 5-10 
jaar en stel een gedetailleerd migratiepad op; verbeter SNO's/SLA's (Service 
Niveau Overeenkomsten of Service Level Agreements) en bijbehorende rapportages 
en managementprocessen. 
Er zijn maatregelen genomen om de in Spoor 2 genoemde knelpunten die direct 
herstel van kritische systemen na een calamiteit (disaster recovery) in de weg staan, 
te verhelpen. Deze maatregelen zijn bij een externe audit als voldoende beoordeeld. 
Een aantal knelpunten, die met tijdelijke maatregelen zijn afgedekt, wordt bij de 
oplevering van het gerenoveerde rekencentrum (gepland in het eerste kwartaal van 
2014) definitief verholpen. 
Back-ups van gegevens zijn beschikbaar. De hersteltijd van een deel van de 
applicaties is echter nog onbekend en niet getest. Dit betekent dat het voor een deel 
van de applicaties niet duidelijk is hoe lang het herstel duurt bij een grote calamiteit. 
Noodzakelijke aanpassingen van applicaties voor het garanderen van afgesproken 
beschikbaarheid van bedrijfsprocessen en van recovery procedures op 
applicatie/bedrijfsproces niveau, worden nog niet opgepakt. 
Een doelarchitectuur voor rekencentra en ondersteunende platforms is beschikbaar. 
Daarnaast zijn tijdslijnen voor migratie naar de doelarchitectuur op hoofdlijnen 
beschikbaar, echter een detailplanning ontbreekt. Ook is de rekencentrum-
architectuur nog niet afgestemd met de concernarchitectuur, bedrijfsonderdeel-
architecturen en het projectportfolio. 
Er zijn verbeteringen doorgevoerd in SLA's die door de meeste IM-afdelingen 
ondertekend zijn. Daarnaast is een rapportageproces ingericht dat op 
medewerkerniveau gebruikt wordt om specifieke incidenten te bespreken. Deze 
rapportages worden echter nog niet gebruikt om op naleving van de afspraken uit de 
overeenkomsten te sturen.
McKinsey & Company 1 8

wegwerken van de achterstand met betrekking tot het toetsen van het portfolio op 
business cases. Daarnaast dient de kwaliteit van business cases verhoogd te 
worden en is het van belang om te starten met het achteraf monitoren van de 
realisatie van de in de business cases beoogde baten. 
Met betrekking tot (concern) architectuur 
dienen bedrijfsonderdelen de 
architecturen waar nodig te fmaliseren en af te stemmen op de middellange 
termijnplannen van bedrijfsonderdelen en de planningshorizon uit te breiden tot 
tenminste 2015. Voor realisatie van de CIO-agenda moet nog een roadmap 
gemaakt worden. Deze roadmap moet vervolgens gebruikt worden voor het geven 
van sturing aan het portfoliomanagementproces en het verfijnen van de 
bedrijfsonderdeelarchitecturen. 
Om de productiviteit te verhogen, moet de Belastingdienst starten met het meten 
van productiviteit door de hele keten en een integraal overzicht creëren van de 
kosten binnen de IV-keten, zowel op hoofdlijnen als op detailniveau. Een 
belangrijke volgende stap voor productiviteitsverhoging is rationalisatie van 
applicaties en systemen. Daarnaast is binnen de Infrastructuur het belangrijk om 
de dienstverlening verder te standaardiseren. Ten slotte moet de Belastingdienst 
invulling geven aan mobiliteit van personeel om de kosten verder te reduceren. 
* * * 
Het prestatieniveau van de IV-keten schoot tekort in 2009. Sindsdien is op de 
aanbevelingen uit de doorlichting voortvarend actie ondernomen. Voor het 
merendeel van de aanbevelingen is de gemaakte voortgang zeer goed en zijn 
substantiële resultaten geboekt. Als gevolg daarvan staat de IV-keten er nu veel 
beter voor. Gegeven het startpunt is het onmogelijk alle verbeteringen binnen twee 
jaar te realiseren; we zien dus nog belangrijke aandachtspunten voor de komende 
periode. Op deze aandachtspunten heeft de Belastingdienst al verschillende 
activiteiten ingezet; deze moeten met kracht worden doorgezet en in een aantal 
gevallen worden versneld en verdiept. 
We wensen de Belastingdienst veel succes bij de voortzetting van de ingezette 
transformatie.
McKinsey & Company 1 10

2. Gevolgen dwangsomregeling van de Awb in 2012 
 
2.1 Inleiding 
In dit hoofdstuk wordt ingegaan op de gevolgen van de inwerkingtreding van de dwangsomregeling 
van de Awb op toeslagbeschikkingen in 2012 (op eerste aanvragen, wijzigingen, bezwaren en het 
massaal automatisch continueren). Ook de samenloop met de implementatie van het NTS eind 
2011 wordt hierin meegenomen.  
 
Hierna wordt eerst ingegaan op de samenloop tussen de dwangsomregeling van de Awb en het 
NTS. Daarna wordt kort ingegaan als er een samenloop zou gaan ontstaan tussen de 
dwangsomregeling van de Awb en de huidige toeslagsystemen. In paragraaf 2.4 worden de 
financiële risico‟s gekwantificeerd. Tenslotte worden de conclusies beschreven. 
 
2.2 Dwangsomregeling van de Awb en het NTS 
Het is de verwachting dat het NTS de tekortkomingen van de huidige toeslagsystemen weg neemt 
(zie hierna paragraaf 2.3). Evenwel treden er andere risico‟s op. Die risico‟s zien op het optreden 
van kinderziektes en het inregelen van en wennen aan de nieuwe werkprocessen als gevolg van 
het NTS. Daarnaast speelt ook een risico bij het massaal automatisch continueren (MAC) met het 
NTS.  
  
2.2.1 Risico bij massaal automatisch continueren (MAC) 
In de Awir is bepaald dat burgers de MAC-beschikking voorafgaand aan het toeslagjaar moeten 
ontvangen. De burger moet deze beschikking dus voor 31 december t-1 ontvangen. Zoals 
opgemerkt streeft de Belastingdienst ernaar om in het najaar van 2011 met het NTS live te gaan. 
Dit betekent dat dan het massaal automatisch continueren met het NTS voor het eerst in de 
praktijk gebruikt gaat worden. Als er – om wat voor een reden dan ook – een productieverstoring 
optreedt, dan ontstaat een financieel dwangsomrisico bij het MAC-proces. 
Bij het MAC-proces worden namelijk 6,5 miljoen gecombineerde beschikkingen geprint en 
2
verzonden. Deze beschikkingen zien op 7,8 miljoen enkelvoudige beschikkingen. Aangezien de 
dwangsomregeling van de Awb op enkelvoudige beschikkingen ziet, betekent dit dat het maximale 
3
financiële risico ongeveer 9,8 miljard euro bedraagt. 
 
Naast het financiële risico speelt nog het uitvoeringsrisico. Als het vorenstaande risico zich 
voordoet, dan ontstaat er een nieuw massaal proces. Indien burgers begin 2012 namelijk massaal 
de Belastingdienst/Toeslagen in gebreke zouden gaan stellen, dan moeten deze ingebrekestellingen 
worden afgehandeld. Aangezien het om miljoenen posten zou kunnen gaan, ontregelt dit de 
reguliere processen van de Belastingdienst. Met alle risico‟s van vervolgschade. 
 
2.2.2 Risico nieuwe werkprocessen 
De huidige systemen werken batchgewijs. Informatie van derden (toezichtsignalen) kan gedurende 
het toeslagjaar opgespaard worden. In de praktijk gebeurt dit ook. Het toezicht vindt grosso modo 
na afloop van het jaar plaats, voorafgaand aan het definitief toekennen. Op deze wijze worden alle 
toezichtsignalen bij een aanvraag in één keer afgehandeld. Dit proces is efficiënt, maar laat in de 
4
tijd en kan resulteren in navorderingen/nabetalingen.  
 
Het NTS ondervangt dit risico. Het werkproces van het NTS is gebeurtenis gedreven. Signalen van 
de burger, maar ook van derden (bijvoorbeeld van het GBA en de SVB) worden direct door het 
systeem verwerkt. In het NTS worden onvolledige en „twijfelachtige‟ signalen direct voor 
handmatige behandeling aangeboden en zijn als zodanig identificeerbaar. Deze posten moeten 
direct worden opgepakt, anders kan de toeslag niet worden aangepast/uitbetaald. Op deze manier 
verschuift ook het toezicht meer naar het actuele jaar en vindt de verwerking daarvan verspreid in 
het actuele jaar plaats.  
                                                
2
  Bij het definitief toekennen ligt het aantal definitief toe te kennen beschikkingen hoger. Dit komt doordat er in de loop van het jaar 
nieuwe aanvragen binnen komen. Ook worden er toeslagen stop gezet. Door deze aanvragen groeit de populatie definitief toe te 
kennen beschikkingen tot ruim 8,6 miljoen beschikkingen. 
3
  Dit is 7,8 miljoen beschikkingen maal 1.260 euro. 
4
  Dit veroorzaakt een deel van de terugvorderingen en nabetalingen. Andere oorzaken daarvan kunnen zijn de onjuiste inschattingen 
van burgers zelf of het gebruik van verschillende inkomens bij de verschillende toeslagen. 

2.3 Dwangsomregeling van de Awb en de huidige toeslagsystemen 
In het geval dat het NTS onverhoopt niet in 2011 live gaat, zal teruggevallen moeten worden op de 
huidige toeslagsystemen. Op basis van productie-informatie over het toeslagjaar 2010 is een 
inschatting gemaakt wat de financiële risico‟s zouden zijn als de dwangsomregeling van de Awb 
van toepassing wordt én er wordt nog gewerkt met de huidige toeslagsystemen. In het eerste jaar 
dat de dwangsomregeling van de Awb van toepassing zal zijn, is alleen de voorschotfase 
dwangsomplichtig. In totaal gaat het om een financieel risico van ongeveer 80 miljoen euro. Dit 
bedrag is onderverdeeld naar: 
 
Bedragen x miljoen euro 
 Huur- Zorg- KGB KOT Totaal 
toeslag toeslag 
Eerste aanvragen 4,8 1,1 1,0 11,4 18,3 
Wijzigingen 4,3 1,2 2,4 34,5 42,4 
Bezwaren 2,4 1,8 2,0 14,1 20,3 
voorschotfase 
      
Totaal 11,5 4,1 5,4 60,0 81,0 
 
Bij bezwaren lijkt het er op dat dit risico te verzachten is. Immers de burger moet de 
Belastingdienst eerst in gebreke stellen. De Belastingdienst heeft vervolgens twee weken de tijd 
om het bezwaar dan af te handelen. Anders dan bij eerste aanvragen en wijzigingen, kan de 
Belastingdienst de bezwaren uit het proces halen en met voorrang afhandelen. Dit zal wel extra 
capaciteit vergen én door de tijdsdruk kan de kwaliteit van de beslissingen niet meer geborgd 
worden.  
 
Als er maatregelen ten aanzien van de bezwaren in de voorschotfase worden genomen resteert een 
financieel risico van ongeveer 60 miljoen euro bij de afhandeling van eerste aanvragen en 
 5
wijzigingen. Deze kunnen niet zomaar uit het systeem worden losgetrokken om ze vervolgens 
handmatig af te handelen. De huidige systemen (en werkwijze) zitten de Belastingdienst hier in de 
weg. 
 
2.4 Financieel risico in 2012 
Het dwangsomrisico laat zich vanaf 2012 jaarlijks als volgt kwantificeren: 
 
 Huidige systemen NTS Kans 
    
Massaal automatisch continueren - 9,8 miljard euro* L 
Eerste aanvragen 18 miljoen euro - H 
Wijzigingen 42 miljoen euro - H 
Bezwaren 20 miljoen euro 125 miljoen euro* H 
    
Totaal 80 miljoen euro 0,1 miljoen euro**  
*  = eenmalig risico, vanwege de introductie van het NTS 
**  = Zie ook hoofdstuk 1. De Belastingdienst streeft er in het kader van toeslagen naar om de te betalen dwangsommen   te beperken tot 0,1 
miljoen euro per jaar. Dit is exclusief de eenmalig risico‟s. 
 
2.5 Conclusie 
Naar aanleiding van het voorgaande worden ten aanzien van 2012 de volgende risico‟s onderkend: 
1. Het massaal automatisch continueren (MAC) wordt voor het eerst met het NTS uitgevoerd. 
Als er een verstoring zou ontstaan, dan kan dat grote gevolgen hebben, aangezien de 
beschikkingen voor toeslagjaar 2012 uiterlijk 31 december 2011 verzonden moeten zijn; 
2. In 2011 ontstaat een samenloop tussen de huidige werkwijze (achteraf toezicht) en de 
nieuwe werkwijze (toezicht in het actuele jaar). Hierdoor ontstaat een piek waardoor 
ongeveer 1 miljoen posten extra moeten worden afgehandeld. Als dit niet tijdig lukt, dan 
werken de verschillen tussen de huidige systemen en het NTS door naar de beschikkingen 
                                                
5
  Eerder werd uitgegaan van een bedrag van 80 miljoen euro aan financieel risico bij de te late behandeling van eerste aanvragen en 
wijzigingen. Het verschil zit in het feit dat dat bedrag gebaseerd was op productiegegevens over 2009. De 60 miljoen euro is 
gebaseerd op productie gegevens over 2010. Een voorzichtige conclusie is dat het proces ten opzichte van 2009 (verder) verbeterd 
is. 

3. Gevolgen dwangsomregeling van de Awb in 2013 
 
3.1 Inleiding 
Voor het jaar 2013 speelt het definitief toekennen een grote rol. Omdat de dwangsomregeling van 
de Awb van toepassing is vanaf de beschikkingen over toeslagjaar 2012 is dit het eerste jaar dat 
toeslagen met deze problematiek wordt geconfronteerd. Hier wordt aangenomen dat het proces 
van eerste aanvragen, wijzigingen en bezwaren in 2012 op orde is, zodat er geen doorwerking 
plaatsvindt naar 2013. 
  
3.2 Huidige doorlooptijd definitief toekennen 
Volgens de wet moeten toeslagen vóór 1 juli t+1 worden toegekend, als de burger zijn aangifte 
inkomstenbelasting vóór 1 april t+1 heeft ingediend. Burgers die aangifte inkomstenbelasting moet 
doen, worden beschrevenen genoemd. 
De datum van 1 juli geldt niet indien burgers uitstel hebben voor het doen van aangifte, dan wel 
hun aangifte niet indienen. Voor die burgers geldt een termijn van 13 weken na indiening van de 
aangifte inkomstenbelasting. 
Voor burgers die geen aangifte hoeven te doen, de niet-beschrevenen, moet de toeslag voor 1 
december t+1 definitief zijn toegekend. Voor hen wordt het fiscale jaarloon dat via de 
basisregistratie inkomen (BRI) wordt verkregen, als inkomensgrondslag gebruikt.  
Er bestaat ook een mengvorm: huishoudens die uit beschrevenen en niet-beschrevenen bestaan. 
Voor deze huishoudens geldt de termijn van 1 juli t+1 als de aangifte voor 1 april t+1 is ingediend 
(zie ook paragraaf 3.3.3.3). 
  
3.2.1 Definitief toekennen 2009: tussen 1 juli 2010 en 1 december 2010 
Als basis voor de analyse is toeslagjaar 2009 gekozen, het meest recente jaar waarover definitief is 
toegekend. Er moeten over toeslagjaar 2009 ruim 8,6 miljoen toeslagen definitief worden 
toegekend. Het proces van definitief toekennen is na 1 juli 2010 begonnen, voor die posten 
waarvoor het toezicht is afgerond en er een huishoudinkomen is te bepalen. Dit is dus na de 
wettelijke termijn van 1 juli. In de periode tussen 1 juli en 1 december 2010 is 70% definitief 
toegekend, ongeveer 6 miljoen beschikkingen. Voor ongeveer 5 miljoen van deze beschikkingen 
geldt de wettelijke termijn van 1 juli. Voor de overige 1 miljoen beschikkingen geldt de termijn van 
1 december. 
 
3.2.2 Definitief toekennen 2009: na 1 december 2010 
Per 1 december 2010 is het beeld over toeslagjaar 2009 als volgt: 
 
 %  %  %  %  %  
DT per Niet  Ontbrekende Onvolledige In toezicht 
1/12 ontvangen inkomens inkomens 
gereed  aangifte 
IB 
      
Huurtoeslag 58% 8% 5% 3% 27% 
Zorgtoeslag 77% 7% 7% 2% 7% 
Kinderopvang- 19% 20% 0% 0% 61% 
toeslag 
Kindgebonden 74% 17% 7% 0% 1% 
budget 
      
Gemiddeld 70% 9% 6% 2% 13% 
 
Uit bovenstaande tabel blijkt dat op 1 december t+1 met de huidige systemen 30% nog niet klaar 
is. Hiervan wordt 9% veroorzaakt door de burger zelf, omdat zij hun aangifte inkomstenbelasting 
nog niet hebben ingediend. De overige posten worden hierna toegelicht. 
 
3.2.2.1  Ontbrekende inkomens 
In 6% van de posten blijkt dat de Belastingdienst geen inkomensgegevens krijgt. Noch via een 
werkgever, noch via de aangifte inkomstenbelasting. Het gaat hier bijvoorbeeld om 
e
scholieren/studenten die vanaf hun 18 jaar recht hebben op zorgtoeslag, maar geen inkomen 
genieten. 

2. Het afronden van het toezicht; 
3. De tijdigheid van de inkomens. 
 
3.3.1 Beschikbaarheid van de functionaliteit 
In de huidige systemen geschiedt het definitief toekennen van toeslagen met behulp van een 
aparte systeem, althans voor de zorg- en huurtoeslag. De functionaliteit is niet met het 
voorschotsysteem geïntegreerd. De functionaliteit moet voor het definitief toekennen elk jaar 
aangepast worden. De aanpassingen komen rond mei t+1 beschikbaar.  
Daarnaast moeten de gegevens vanuit de voorschotsystemen overgezet worden, naar de 
functionaliteit voor het definitief toekennen. Naast de tijd die dit kost, levert het technische uitval 
op die per definitie kan leiden tot vertragingen en in gebreke stellingen. 
Met het NTS is dit anders. De functionaliteit voor het definitief toekennen zal voor alle toeslagen 
geïntegreerd zijn in het systeem. Deze functionaliteit zal dus tijdig in het systeem aanwezig zijn, 
ruim voor 1 mei t+1. Het NTS betekent in dit opzicht dus een procesversnelling. Ook hoeven de 
voorschotgegevens niet ingeladen te worden: voor het definitief toekennen wordt dezelfde 
database gebruikt als voor de voorschotbeschikkingen. 
Het risico hierbij is wel dat als het NTS met toeslagjaar 2012 live gaat, de functionaliteit voor het 
definitief toekennen pas in 2013 voor de eerste keer gebruikt gaat worden. 
 
3.3.2 Het toezicht 
Als gevolg van het NTS wordt ook het toezicht versneld (zie ook hoofdstuk 2 ten aanzien van 
2012). Het toezicht zal meer in de actualiteit uitgevoerd gaan worden. Hiervoor worden signalen 
van het GBA en de SVB gedurende het actuele jaar gebruikt. Voor de huurtoeslag en het 
kindgebonden budget zal dit beteken dat er naar verwachting na afloop van het toeslagjaar weinig 
toezichtsposten zullen resteren.  
 
Ook voor de zorgtoeslag wordt eraan gewerkt om het toezicht te versnellen. Zo wordt op dit 
moment met het CVZ overlegd om het zogenoemde verzekerdenbestand eerder ter beschikking te 
krijgen. Op basis van dit bestand wordt het toezicht uitgevoerd of een burger wel verzekerd is. Het 
bestand moet tijdig en volledig beschikbaar zijn. 
Met de geschetste versnelling is het de verwachting dat ten aanzien van de zorg-, huurtoeslag en 
het kindgebonden budget de toezichtsposten nagenoeg geheel voor de start van het proces 
definitief toekennen afgehandeld zouden moeten kunnen zijn. Hierbij wordt de aanname gemaakt 
dat het proces van eerste aanvragen, wijzigingen en bezwaren in 2012 op orde is, zodat er geen 
doorwerking plaatsvindt naar 2013. 
 
Dit geldt echter niet voor het toezicht op de kinderopvangtoeslag. Dit blijkt ook al uit de tabel in 
paragraaf 3.2.2.: per 1 december 2010 moet nog ongeveer 60% van het toezicht over toeslagjaar 
2009 worden afgerond. 
Omdat het bij de kinderopvangtoeslag om grote bedragen kan gaan en het (dus) fraudegevoelig is, 
is het toezicht op deze toeslag in de loop van de jaren uitgegroeid tot een bijna 100%-controle. 
 
Er is ingezet om van kinderopvangcentra de jaaropgaven van ouders te krijgen. Ongeveer 250 van 
de 2.300 kinderopvangcentra (dit zijn zowel kinderopvanginstellingen en gastouderbureaus) doen 
hier aan mee. Omdat het hier om 250 grote kinderopvangcentra gaat, krijgt de Belastingdienst van 
ongeveer 500.000 kinderen de gegevens. Deze gegevensleveringen zijn overigens alles behalve 
efficiënt: de kinderopvangcentra leveren een afslag van hun administratie. 
Hoewel dit veel lijkt, moet er een klantbeeld per kind worden opgebouwd op basis van deze 
gegevens. Dit is een handmatig proces. In ongeveer 40% van de aanvragen kan er een volledig 
jaarbeeld worden opgebouwd. 
Voor de overige 60% geldt dat er geen betrouwbare jaarbeelden zijn op te bouwen: de verschillen 
tussen het jaarbeeld op basis van contra-informatie en de in de voorschotfase ontvangen opgave 
van de burger zijn te groot. Dit kan ontstaan door onvolledige/onbetrouwbare contra-informatie, 
omdat veel kinderen gebruik maken van meerder opvangsoorten en/of veranderen van 
kinderopvangcentra. 
Om de klantbeelden toch te kunnen maken wordt daarom jaarlijks aan ruim 300.000 ouders een 
opgaaf van de jaarrekening van de kinderopvangcentra gevraagd. Omdat de burger in de 
gelegenheid moet worden gesteld de gegevens aan te leveren, worden na de initiële vraag van de 

Met ingang van 2012 wordt het proces van het vaststellen van de aanslag overigens ingrijpend 
veranderd. Nu volgt er na de aangifte inkomstenbelasting eerst nog een voorlopige aanslag 
inkomstenbelasting. Na enige tijd komt er een definitieve aanslag inkomstenbelasting. Omdat 
ongeveer 90% van de voorlopige aanslagen overeenkomen met de definitieve aanslag, wordt het 
proces vanaf 2012 versneld. Er volgt na de aangifte inkomstenbelasting direct een definitieve 
aanslag inkomstenbelasting. Voor aangiften die voor 1 april t+1 zijn ingediend geldt dat de 
definitieve aanslag voor 1 juli t+1 wordt opgelegd. De 1 juli datum is overigens geen wettelijke 
termijn.  
Het inkomen waarop de definitieve aanslag inkomstenbelasting is gebaseerd komt naar 
verwachting 15 mei t+1 beschikbaar voor het proces van definitief toekennen. Dit is dus twee 
weken later dan het inkomen op basis van de aangifte. 
 
Ten aanzien van niet-beschrevenen geldt dat op 1 april t+1 voor 98,4% het BRI-inkomen bekend 
is. In de periode tussen 1 april en 1 juni wordt nog 1,5% nageleverd. Dit loopt in de loop van het 
6
jaar verder af. 
 
3.3.3.2  Administratie van beschrevenen 
Gezien de huidige termijnen waarvoor een toeslag definitief moet zijn toegekend, is het van belang 
om begin t+1 een onderscheid te kunnen maken tussen burgers die een aangifte 
inkomstenbelasting moeten doen, en burgers die daartoe niet verplicht zijn. Dit betekent dat de 
administratie waarin dit is opgenomen, aan strengere eisen onderworpen wordt. 
 
3.3.3.3  Samenloop beschrevenen en niet-beschrevenen 
Omdat toeslagen gebaseerd worden op het gezinsinkomen komen er gemengde huishoudens voor: 
in het huishouden is een beschrevene en een niet-beschrevene. Zodra er een beschrevene in het 
huishouden aanwezig is, moet de toeslag voor 1 juli t+1 definitief zijn toegekend. Ongeacht of het 
inkomen van de niet-beschrevene aanwezig is.  
In 0,7% (bijna 0,2 miljoen inkomens) van de gevallen worden de inkomens van niet-beschrevenen 
na 1 mei t+1 aangeleverd. Als hierop gewacht zou moeten worden dan ontstaat een 
dwangsomrisico. Om dit te voorkomen zullen alle gemengde huishoudens waarvan het inkomen 
volgens de aangifte inkomstenbelasting binnen is, definitief worden gaan toegekend.  
In die gevallen dat het inkomen van een niet-beschrevenen alsnog binnenkomt moet de toeslag 
7
herzien worden. Dit is wettelijk mogelijk. Het is alleen voor de burger moeilijker te begrijpen 
waarom hij snel achter elkaar twee beschikkingen krijgt, waarvoor geldt dat hij bij de tweede 
beschikking in bijna alle gevallen een bedrag terug moet betalen. 
 
3.3.3.4  Ontbrekende inkomens 
In paragraaf 3.2.2.1. is ingegaan op de ontbrekende inkomens. Van 6% van de definitief toe te 
kennen toeslagen over 2009 is geen inkomen in de BRI voorhanden. 
De Belastingdienst/Toeslagen mag het inkomen niet zelf op nihil stellen. Het vaststellen van het 
inkomen is immers voorbehouden aan de inspecteur. Er is sprake van een wettelijk hiaat. Wanneer 
dit hiaat niet wordt opgelost dan ontstaat een dwangsomrisico van ongeveer 650 miljoen euro.  
 
Dit probleem zal echter worden opgelost zodra de Belastingdienst/Toeslagen een toeslag ook 
definitief toe kan kennen als de BRI geen inkomensgegeven kan leveren. Voor dat doel zal de Awir 
worden aangepast. Mocht alsnog een fiscaal inkomen bekend worden bij de BRI, dan wordt dit  
gemeld aan de Belastingdienst/Toeslagen en wordt de definitieve toekenning herzien. 
 
3.3.3.5  Technische onvolkomenheden 
Naast vorenstaande punten speelt nog dat in een aantal gevallen er technische uitval ontstaat, 
waardoor er sprake is van vertraging.  
Indien er sprake is van vertraging, geldt dat het inkomen dat voorhanden is, gebruikt zal gaan 
worden. Als later de technische blokkade is verholpen, dan kan de definitieve toekenning herzien 
worden. Ten aanzien van de burger geldt dan hetzelfde als opgemerkt bij 3.3.3.3. 
 
                                                
6
  Dit betekent dat na 1 juni nog eens 81.000 inkomens binnen komen. 
7
  Met uitzondering van die inkomens die er niet zijn. Zie paragraaf 3.3.3.4. 

3.4.3 Fraudemogelijkheid bij aanvragen/wijzigingen met terugwerkende kracht 
Zowel bij het huidige systeem, als bij het NTS speelt nog een relatie met mogelijke fraude. Voor 
fraudeurs kan een spel zonder nieten ontstaan. Aanvragen voor een toeslag mogen volgens de 
huidige wet tot 1 april t+1 met terugwerkende kracht worden ingediend.  
Door zo laat mogelijk een aanvraag in te dienen in combinatie met het gelijktijdig indienen van de 
aangifte inkomstenbelasting heeft de Belastingdienst geen tijd meer om effectief toezicht uit te 
voeren.  
De Belastingdienst komt dan voor een keuze te staan: de aanvraag ongecontroleerd uitbetalen of 
toch het toezicht uit te voeren, waardoor de termijn van 1 juli niet gehaald wordt en de fraudeur 
een dwangsom van 1.260 euro op kan strijken. Ook bij wijzigingen zou dit frauderisico zich kunnen 
voordoen. 
 
Dit is te voorkomen door in de wet een bepaling op te nemen dat voor aanvragen/wijzigingen die 
na 1 januari t+1 worden ingediend, de wettelijke afhandeltermijnen niet van toepassing te 
9
verklaren. Dan wel deze afhandeltermijnen te verruimen.  
Naast de motivering dat dit ter voorkoming van fraude is, geldt dat een toeslag tegemoet komt in 
de kosten die een burger lopende het jaar heeft (boter bij de vis). Een aanvraag met 
terugwerkende kracht voldoet hier niet aan. Dit geldt ook voor een wijziging die de toeslag achteraf 
aanzienlijk verhoogt. 
 
3.4.4 Overkoepelende risico’s 
Ten slotte moeten ook de volgende overkoepelende risico‟s in ogenschouw genomen worden. 
 
Naast de financiële risico‟s van de dwangsomregeling van de Awb is er ook nog een groot 
organisatorisch risico. Mocht het zo ver komen dat de dwangsomregeling van de Awb toch van 
toepassing wordt en de wettelijke termijn van 1 juli t+1 blijft gehandhaafd, dan moet de 
Belastingdienst een nieuw massaal proces inrichten om de ingebrekestellingen te kunnen 
behandelen. Het kan in potentie om miljoenen posten gaan. Overigens bestaat dit risico ook al in 
2012. Als bijvoorbeeld door een verstoring in het systeem wellicht als gevolg van een kinderziekte 
van het NTS de MAC-beschikking later wordt verzonden dan de wettelijke termijn, zullen grote 
aantallen ingebrekestellingen binnenkomen. 
 
Daarnaast worden binnen de Belastingdienst nu eenmaal meerdere massale processen gedraaid. 
De kwantiteiten zijn zodanig, dat daarmee én een onontkoombare afhankelijkheid bestaat van 
geautomatiseerde processen én de financiële impact per definitie fors is. Daarmee leidt elke hick-
up in het proces al snel tot enorme schade. Een redelijk veel voorkomend probleem is bijvoorbeeld 
berekeningsfouten voor deelpopulaties. Als dit onvoldoende afgezekerd is, dan is het enige 
alternatief willens en wetens foutief beschikken. 
Daarnaast zijn/worden alle Belastingdienstprocessen kritischer gepland. Hierdoor zullen er door 
kleine procesverstoringen al snel samenloopproblemen op concern-niveau ontstaan. Waarbij dan 
de directe afweging gaat worden: renteverlies op de inkomstenbelasting of de omzetbelasting 
leiden, of het betalen van dwangsommen met betrekking tot toeslagen. 
 
3.4.5 Financiële risico's 
In onderstaande tabel zijn de bedragen opgenomen ten aanzien van de dwangsomrisico‟s bij het 
definitief toekennen. Deze risico‟s treden jaarlijks op. 
 Huidige systemen NTS Kans 
Definitief toekennen (huidig) 5,8 miljard euro - H 
Definitief toekennen (versneld) > 0,9 miljard euro 0,9 miljard euro H 
Ontbrekende inkomens 650 miljoen euro 650 miljoen euro H 
Onvolledige inkomens 200 miljoen euro 200 miljoen euro H 
Toezicht derden/burger 450 miljoen euro 450 miljoen euro H 
    
Totaal > 2,2 miljard euro 2,2 miljard euro  
 
                                                
9
  De datum van 1 januari t+1 is arbitrair. Kwaadwillenden zouden dan namelijk ook een aanvraag/wijzigingen in kunnen dienen in 
december t met terugwerkende kracht tot januari t. 

4. het dwangsomrisico blijft bestaan, omdat in de planning om 1 juli t+1 te halen geen ruimte zit 
om tegenvallers in het proces op te vangen; 
5. Daarbij de aanname geldt dat er geen oude voorraden meegenomen worden van 2012, naar 
2013. Aangezien het om een massaal proces gaat, gaat het om een groot financieel risico. 
 
In het kader van fraudebestrijding wordt aanbevolen om in de wet (Awir) te bepalen dat er geen 
afhandeltermijnen voor aanvragen/wijzigingen met terugwerkende kracht die na 1 januari t+1 
binnenkomen moet gelden, dan wel dat de huidige afhandeltermijnen voor dergelijke aanvragen 
verruimd worden.  
 
3.5.4 Slotconclusie 
Uit de analyse blijkt dat per 1 december t+1 met de huidige systemen 70% van de toeslagen 
definitief is toegekend. Met de introductie van het NTS en een aantal wetsaanpassingen is het 
mogelijk dit percentage verder te verhogen. 
Zo kan ongeveer 8% meer definitief worden toegekend als de problematiek rond het ontbreken van 
inkomens wordt opgelost. 
Verder zal de versnelling van het toezicht er toe leiden dat nog eens 7% van de toeslagen voor 1 
10
december t+1 kunnen worden vastgesteld. 
Het is de verwachting dat in totaal 85% van de toeslagen voor 1 december t+1 kunnen worden 
toegekend. Oftewel er zullen op 1 december t+1 1,3 miljoen toeslagen meer definitief zijn 
toegekend dan thans het geval is. 
 
Op 1 december t+1 zouden dan alleen nog toeslagen definitief toegekend moeten worden, 
waarvoor geldt dat de burger of zijn aangifte inkomstenbelasting moet indienen (10%) en/of dat er 
nog (contra)informatie moet worden verkregen van een derde en/of de burger (5%). Deze laatste 
post zal dan grotendeels zien op het toezicht op de kinderopvangtoeslag. 
 
Overigens geldt dat op een eerdere datum het percentage definitieve toekenningen lager zal 
liggen, omdat de andere categorieën hoger zijn (hoe eerder in het jaar, hoe meer aangiften 
inkomstenbelasting nog moeten worden ingediend). 
                                                
10
  Zie de tabel in paragraaf 3.2.2. 

