BIJLAGE 2 
 
Reactie op de adviezen van de Kiesraad (p. 1 t/m 5) en op 
de wetstechnische opmerkingen van de Kiesraad (p. 6 en 7) 
 
REACTIE OP ADVIEZEN KIESRAAD 
 
Stemgeheim en stemfie 
Advies/standpunt Kiesraad: De Kiesraad adviseert om te komen tot een expliciet verbod op het 
maken van foto’s en/of filmopnamen in het stemlokaal, waarop én de kiezer én zijn stemkeuze te 
zien zijn. 
Reactie: Het advies van de Kiesraad volgt op de uitspraak in kort geding van de rechtbank Den 
1
Haag, dat de Kieswet thans geen verbod kent op het nemen van een stemfie . De rechtbank 
bevestigt daarmee de uitleg van de Kieswet zoals deze van mijn zijde onder meer was opgenomen 
in de verkiezingscirculaire die aan alle gemeenten is verstuurd. De stemfie is bij voorgaande 
verkiezingen nog niet eerder (sterk) naar voren gekomen, en de wetgever heeft zich er dan ook 
nooit eerder over uitgelaten. Het is alleen al om die reden dat ik vanaf het begin van de discussie 
heb aangekondigd het fenomeen stemfie te willen evalueren. Daar geef ik nu graag gevolg aan. 
 
De Kiesraad en de rechtbank wijzen terecht op het grote belang van het stemgeheim. Niet voor 
niets is het stemgeheim verdragsrechtelijk en (grond)wettelijk verankerd. Het stemgeheim is een 
belangrijke waarborg in het kiesrecht, die verzekert dat er geen repercussies mogelijk zijn op basis 
van het stemgedrag van kiezers. Het belang van het stemgeheim is ook terug te zien in 
verschillende strafbepalingen. Bij de laatstgehouden verkiezingen heb ik kiezers dan ook 
geïnformeerd dat zij op geen enkele manier bekend hoeven te maken op wie zij hebben gestemd, 
ook niet door het maken van een foto. Ik heb posters met die boodschap in de stemhokjes laten 
2
ophangen . 
De Kiesraad beoordeelt de stemfie principieel en uitsluitend in het licht van de waarborg van het 
stemgeheim. Deze benadering wil ik graag nuanceren. Het kiesrecht kenmerkt zich door een 
samenspel van verschillende waarborgen, waarvan het stemgeheim er een is. De andere 
waarborgen in het kiesrecht zijn transparantie, controleerbaarheid, integriteit, kiesgerechtigdheid, 
stemvrijheid, uniciteit en toegankelijkheid. Al deze waarborgen begeven zich in een spanningsveld. 
In ons stelsel van volmachtstemmen en briefstemmen bijvoorbeeld heeft de wetgever ervoor 
gekozen de toegankelijkheid van verkiezingen te laten prevaleren boven het stemgeheim. 
Naast genoemde waarborgen spelen bij de vraag of er nieuwe wettelijke voorschriften nodig zijn, 
ook praktische argumenten een rol, zoals de uitvoerbaarheid en de kosten van regels en de 
flexibiliteit die in het verkiezingsproces nodig is om te kunnen inspelen op nieuwe ontwikkelingen. 
3
In de praktijk moet worden gezocht naar een goed doordachte balans . In het geval van de stemfie 
acht ik daarbij het volgende van belang. 
 
Het fenomeen stemfie heeft bij de afgelopen verkiezingen zijn intrede gedaan en het blijkt dat veel 
kiezers met een stemfie hun betrokkenheid bij de democratie willen tonen en ook trachten anderen 
te overtuigen om te stemmen. In die aspecten van de stemfie zie ik geen bezwaren, mede gelet op 
het belang van de vrijheid van meningsuiting. In een enkel geval neemt een kiezer een foto om, zo 
4
nodig, later te kunnen bewijzen dat de telling in het stemlokaal onjuist is geweest . Ook daartegen 
is op zichzelf geen bezwaar. 
De stemfie kan evenwel ook als bewijs dienen bij het ronselen van stemmen. Ik onderschrijf in dat 
verband het standpunt van de rechtbank en de Kiesraad dat elke potentiële, niet denkbeeldige, 
aantasting van het stemgeheim buitengewoon ernstig is. Daarom zijn deze onwenselijke 
                                                            
1
 Rechtbank Den Haag, 9 mei 2014, zaaknummer C/09/463647 / KG ZA 14‐424. 
2
 Regeling van de Minister van Binnenlandse Zaken en Koninkrijksrelaties van 9 mei 2014, nr. 2014‐
0000246338, houdende wijziging van de Kiesregeling in verband met de wijziging van model J 16. 
3
 Zie ook het rapport van de Adviescommissie inrichting verkiezingsproces (Commissie‐Korthals Altes), 
Stemmen met vertrouwen, 2007, p. 21 e.v. 
4
 Zo toonde een kiezer in 2012 in Zwolle met een stemfie succesvol aan dat zijn stem niet correct was 
meegeteld door het stembureau. Daarop werden de stembiljetten van dat stembureau deels opnieuw geteld. 
 
1 

BIJLAGE 2 
 
Reactie: De Kieswet draagt de verantwoordelijkheid voor een hertelling op aan het centraal 
stembureau, cq. het vertegenwoordigend orgaan. Vanuit die verantwoordelijkheid acht ik het van 
belang dat dit orgaan naar eigen inzicht invulling kan geven aan de hertelling. Het is niet wenselijk 
de uitvoering bij voorbaat op te dragen aan andere organen, omdat dat afbreuk doet aan de 
verantwoordelijkheid van het centraal stembureau. Het centraal stembureau kan uiteraard wel de 
hertelling laten organiseren door bijvoorbeeld burgemeesters. 
 
Advies/standpunt Kiesraad: De Kiesraad adviseert bij een hertelling niet langer vast te houden aan 
de wettelijke verplichting dat deze plaatsvindt tijdens een zitting (van het centraal stembureau dan 
wel het vertegenwoordigend orgaan), maar in de Kieswet op te nemen dat deze, meer in 
overeenstemming met de praktijk, plaatsvindt op een nader bekend te maken plaats en tijdstip in 
het openbaar. 
Reactie: De werkwijze die in de praktijk wordt gehanteerd, ligt al besloten in artikel P 21 van de 
Kieswet. In dit verband verwijs ik ook naar mijn circulaire van 28 februari 2014, blz. 4 en 5. Bij een 
hertelling kan het centraal stembureau de zitting schorsen en op een nader bekend te maken 
plaats en tijd heropenen, ten behoeve van een hertelling. 
 
Kopie identiteitsbewijs bij volmachtverlening 
Advies/standpunt Kiesraad: De Kiesraad adviseert op de stempas duidelijker te vermelden dat bij 
het uitbrengen van een onderhandse volmachtstem een kopie van het identiteitsbewijs van de 
volmachtgever moet worden overgelegd. 
Reactie: Indien mogelijk, zal deze verplichting op de stempas die wordt gebruikt voor de 
verkiezingen van maart volgend jaar nadrukkelijker onder de aandacht worden gebracht. 
 
Benodigde ondersteuningsverklaringen 
Advies/standpunt Kiesraad: De Kiesraad adviseert het aantal voor deelname aan een Europees 
Parlementsverkiezing benodigde ondersteuningsverklaringen gelijk te trekken met het aantal dat 
benodigd is voor een Tweede Kamerverkiezing (580). 
Reactie: Ik onderzoek dit advies. Ik wijs er wel op dat een verhoging van het aantal 
ondersteuningsverklaringen voor de EP-verkiezing consequenties heeft voor de toegang tot deze 
verkiezingen voor nieuwe politieke partijen. Daarin moet een afweging worden gemaakt. 
 
Woonplaatsvereiste voor kandidaatstelling Europees Parlement 
Advies/standpunt Kiesraad: De Kiesraad stelt voor het onderscheid tussen EU-onderdanen die wel 
en die niet in Nederland verblijven, in de Kieswet tot uitdrukking te laten komen. Richtlijn 
93/109/EG, laatstelijk gewijzigd bij Richtlijn 2013/1/EU, biedt een grondslag om te verifiëren of 
EU-burgers met een buitenlandse nationaliteit kiesgerechtigd zijn als zij ook daadwerkelijk in 
Nederland wonen. De Kieswet gaat verder, en maakt het ook mogelijk dat EU-burgers die niet in 
Nederland verblijven, zich kandidaat stellen in Nederland. Maar van een kandidaat die niet in 
Nederland woont, kan niet worden nagegaan of hij kiesgerechtigd is. De Kieswet stelt in artikel Y 
35 e.v. het nagaan van de kiesgerechtigdheid van een onderdaan uit een andere lidstaat bij 
kandidaatstelling wel verplicht, maar maakt daarbij geen onderscheid tussen EU-burgers die wel en 
die niet in Nederland woonachtig zijn. Door dat alsnog te doen, wordt duidelijk dat alleen indien de 
betreffende kandidaat in Nederland verblijft, bij de lidstaat van herkomst de kiesgerechtigdheid van 
betrokkene hoeft te worden nagegaan. 
Reactie: Uit artikel 3 juncto artikel 2, achtste lid, van Richtlijn 93/109/EG vloeit voort dat een 
onderdaan van een andere lidstaat in Nederland passief kiesrecht heeft voor de EP-verkiezingen als 
hij op de dag waarop over de toelating wordt beslist voldoet aan de vereisten voor het 
lidmaatschap. Bij de kandidaatstelling hoeft een kandidaat (ook een niet-Nederlandse kandidaat) 
dus nog niet in Nederland te wonen. De richtlijn biedt daarmee een grondslag om van alle niet-
Nederlandse kandidaten de kiesgerechtigdheid na te gaan bij de lidstaat waarvan zij onderdaan 
zijn. Artikel Y 35b van de Kieswet strekt hiertoe. Consequentie van het overnemen van dit advies 
zou bovendien zijn dat de kiesgerechtigdheid van de niet-Nederlandse kandidaten die ten tijde van 
de kandidaatstelling niet in Nederland wonen, helemaal niet meer wordt gecontroleerd. Dat is niet 
in lijn met de richtlijn. Ik neem het advies dan ook niet over. 
 
3 

BIJLAGE 2 
 
te behouden dat de hoofdstembureaus op zondagavond uitslagen verstrekken aan de media, maar 
dan beperkt tot uitslagen op lijstniveau. 
Reactie: Zie voor mijn reactie §3.4 van mijn brief aan uw Kamer (waarvan dit document een 
bijlage vormt). 
 
Toegang nieuwe partijen tot verkiezingen en media 
Advies/standpunt Kiesraad: De Kiesraad vindt dat de huidige Kieswet de toegang voor nieuwe 
partijen tot de verkiezingen in voldoende mate garandeert, en ziet geen reden voor nadere 
regelgeving ter zake van de wijze waarop nieuwe partijen door de media worden benaderd. 
Reactie: Ik deel deze mening van de Kiesraad. Ik wijs er wel op dat ik, op advies van de Kiesraad, 
ook zal onderzoeken of het nodig is om voor de verkiezing van de Nederlandse leden van het 
Europees Parlement het aantal benodigde ondersteuningsverklaringen te verhogen van 30 naar 
580. 
 
Dubbele registratie van kiesgerechtigdheid 
Advies/standpunt Kiesraad: Doordat het systeem van registratie van kiesgerechtigdheid in de 
landen van de EU verschillend is geregeld, komt het voor dat EU-burgers twee keer hun stem 
kunnen uitbrengen, namelijk in het land waar zij wonen en in het land waarvan zij de nationaliteit 
bezitten. De Kiesraad dringt aan op een internationaal onderzoek naar de knelpunten in het 
registratiesysteem en naar mogelijke oplossingen. Inschakeling hierbij van de Electoral 
Management Bodies (EMB’s) van de EU-lidstaten komt de Kiesraad in dit verband wenselijk voor. 
Reactie: Bij brief van 19 mei 2014 (een afschrift is gevoegd bij mijn brief aan uw Kamer met 
nummer TK 2013/2014, 31 142, nr. 43) heb ik de aandacht van EU-Commissaris Reding gevraagd 
voor onvolkomenheden in de gegevensuitwisseling. Ik heb haar aangeboden om voorstellen te 
doen voor het oplossen van de knelpunten. De suggestie van de Kiesraad om daarbij de EMB’s van 
andere lidstaten te betrekken, neem ik daarbij in overweging. 
  
 
5 

BIJLAGE 2 
 
Adressering vervangende stempas 
Advies/standpunt Kiesraad: In de artikelen J 7 en J 8 van de Kieswet bepalen dat de stempas en 
vervangende stempas moeten worden verzonden naar het BRP-adres van de kiezer. 
Reactie: Ingevolge artikel 1.7 van de Wet basisregistratie personen moet een bestuursorgaan dat 
voor de vervulling van zijn taak persoonsgegevens nodig heeft, daarvoor in beginsel de BRP-
gegevens gebruiken. Wijziging van de Kieswet is daarom naar mijn mening niet nodig. 
 
Terinzagelegging proces-verbaal Caribisch Nederland 
Advies/standpunt Kiesraad: In artikel Ya 4 van het Kiesbesluit alsnog opnemen dat het proces-
verbaal I 4 op het bestuurskantoor in Caribisch Nederland ter inzage wordt gelegd. 
Reactie: Een wijziging van het Kiesbesluit is niet nodig. In artikel Ya 4 van het Kiesbesluit wordt 
verwezen naar artikel I 1 van het Kiesbesluit. In artikel I 1 van het Kiesbesluit gaat het om de 
artikelen I 1 en artikel I 4 van de Kieswet. Het proces-verbaal van de zitting bedoeld in artikel I 4 
van de Kieswet moet dus ter inzage worden gelegd op het bestuurskantoor. 
 
Vermelding kiezerspas in processen-verbaal 
Advies/standpunt Kiesraad: In de processen-verbaal N 10-1 en N 11 de definitie ‘geldig 
volmachtbewijs (schriftelijk of via ingevulde achterkant van stempas)’ aan passen, door aan de 
betreffende tekst toe te voegen ‘of kiezerspas’, zodat duidelijk is dat ook onderhandse volmachten 
door middel van de overdracht van een kiezerspas hieronder vallen. 
Reactie: Model N 10-1 is op dit punt reeds aangepast bij Regeling van de Minister van 
Binnenlandse Zaken en Koninkrijksrelaties van 18 april 2014, nr. 201400002189, houdende 
wijziging van de Kiesregeling in verband met de wijziging van Model N 10-1 en Model N 10-2b. Het 
advies van de Kiesraad om ook model N 11 op dit punt aan te passen, neem ik over. 
 
Kopie identiteitsbewijs bij aanvraag kiezerspas 
Advies/standpunt Kiesraad: In de Kieswet de bepaling opnemen dat bij de aanvraag van een 
kiezerspas een (kopie) legitimatiebewijs moet worden overgelegd. 
Reactie: Ik onderzoek dit advies. Een (kopie van een) identiteitsbewijs wordt in de Kieswet soms 
wel en soms niet uitdrukkelijk voorgeschreven. In het laatste geval kan het bescheid worden 
opgevraagd op grond van artikel 4:2 van de Algemene wet bestuursrecht. Ik onderzoek de 
noodzaak om aanvullende regels te geven. 
  
 
 
7 

