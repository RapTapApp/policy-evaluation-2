 
Evaluatie College voor Examens 
 
 
Opdrachtgever: Ministerie van OCW 
Rotterdam, 30 september 2014 
 
 
  
 
  

 
Evaluatie College voor Examens 
 
 
Opdrachtgever: Ministerie van OCW 
 
 
Susan van Geel 
Sjerp van der Ploeg 
 
 
Rotterdam, 30 september 2014
 
 
 
 
  

Inhoudsopgave 
1 Managementsamenvatting 5 
1.1 Inleiding 5 
1.2 Het College voor Examens 5 
1.3 Conclusies en aanbevelingen: governance 8 
1.3.1 Governance en besturing 8 
1.3.2 Gedelegeerd opdrachtgeverschap 9 
1.4 Conclusies en aanbevelingen: doeltreffendheid 10 
1.4.1 Uitvoering wettelijke taken en voorschriften 10 
1.4.2 Kwaliteitssysteem en klachtenafhandeling 10 
1.4.3 Tevredenheid ketenpartijen en actoren binnen het onderwijssysteem 11 
1.5 Conclusies en aanbevelingen: doelmatigheid 13 
1.5.1 Extern proces 13 
1.5.2 Intern proces 14 
2 Inleiding 17 
2.1 Aanleiding en onderzoeksvragen 17 
2.2 Onderzoeksaanpak 18 
2.2.1 Deskresearch 18 
2.2.2 Interviews 19 
2.2.3 Telefonische interviews examensecretarissen 19 
2.2.4 Benchmarking 19 
2.2.5 Analyse en rapportage 19 
2.3 Opzet rapportage 20 
3 Achtergrond 21 
3.1 Het College voor Examens 21 
3.2 Wet- en regelgeving 22 
3.3 Taken College en bureau 23 
3.4 Omgeving en ketenpartners 24 
4 Governance 27 
4.1 Inleiding 27 
4.2 Formele governance 27 
4.3 Governance in de praktijk: relatie CvE, OCW en ketenpartners 30 
4.3.1 College en bureau 30 
4.3.2 OCW en CvE 30 
4.3.3 Opdrachtgeverschap 31 
4.4 Toezicht door de Inspectie 33 
4.5 Conclusies 34 
4.5.1 Governance en besturing 35 
4.5.2 Gedelegeerd opdrachtgeverschap 35 
5 Doeltreffendheid 39 
5.1 Inleiding 39 
5.1.1 Aanpak 39 
5.1.2 Leeswijzer 40 
 
 
 
Evaluatie College voor Examens 3 
 
  

 
1 Managementsamenvatting 
1.1 Inleiding 
In dit rapport wordt verslag gedaan van de evaluatie van het College voor Examens (CvE) over de 
1
periode 2009-2014 . In 2009 is het College voor Examens ingesteld als opvolger van de Centrale 
Examencommissie Vaststelling Opgaven VWO, HAVO, VMBO (CEVO), de 
Staatsexamencommissie Voortgezet Onderwijs (VO) en de Staatsexamencommissie Nederlands 
als Tweede Taal (NT2). Bij de start is het CvE belast met een set taken rondom de centrale 
examens in het VO, de Staatsexamens VO en de Staatexamens NT2. Daar is in de loop van de tijd 
een aantal taken bij gekomen, zoals de ontwikkeling van reken- en taaltoetsen VO en MBO, de 
ontwikkeling van centrale examens in het MBO en de centrale eindtoets in het PO. 
 
De taken van het College zijn vastgelegd in de Wet College voor Examens. Het CvE is een 
zelfstandig bestuursorgaan (ZBO) met een publiekrechtelijk karakter en is onderdeel van de Staat, 
het heeft dus geen eigen rechtspersoonlijkheid. Het College valt onder de kaderwet ZBO’s. Die 
kaderwet stelt dat de Minister elke vijf jaar een verslag aan de Eerste en Tweede Kamer dient te 
zenden ten behoeve van de beoordeling van de doelmatigheid en doeltreffendheid van het 
functioneren van een ZBO. De doelstelling van het onderzoek is door de opdrachtgever als volgt 
verwoord: 
 
De toetsing en beoordeling van het functioneren van het CvE in de periode 2009-2014, onder 
andere op basis van de toetsing van de doeltreffendheid en de doelmatigheid, zodat daarover 
verslag kan worden uitgebracht aan de Eerste en Tweede Kamer. 
 
Voor het onderzoek zijn drie hoofdvragen geformuleerd. 
1. Wat is het oordeel over het systeem van besturing, toezicht en regievoering (governance) van 
het CvE? 
2. Wat is het oordeel over de doeltreffendheid van het CvE in de periode 2009-2014? 
3. Wat is het oordeel over de doelmatigheid van het CvE in de periode 2009-2014? 
 
Om bovenstaande vragen te beantwoorden is een onderzoek uitgevoerd dat bestond uit 
deskresearch; interviews met vertegenwoordigers in onderwijsstelsel; telefonische interviews met 
examensecretarissen en een vergelijking met andere ZBO’s. 
 
 
1.2 Het College voor Examens 
Het College (het ZBO) bestaat uit ten minste zes leden en ten hoogste acht leden (waaronder een 
2
voorzitter) en evenveel plaatsvervangende leden (m.u.v. de voorzitter) . Het College heeft een 
bureau ter ondersteuning en uitvoering van zijn werkzaamheden. Dat bureau is een buitendirectie 
van OCW, ondergebracht bij het DG Primair en Voortgezet onderwijs (DGPV). Bij het bureau CvE 
werken in totaal zo’n 35 medewerkers. Formeel staat het personeel van het bureau onder het 
                                                           
1
  Per 1 augustus 2014 is de naam gewijzigd in College voor Toetsen en Examens (CvTE). We hanteren in dit rapport de 
benaming College voor Examens (CvE) omdat de evaluatie betrekking heeft op de periode 2009-2014. 
2
  Artikel 4 van de Wet CvE, de genoemde aantallen gelden op 1 oktober 2014. In de praktijk bestond het CvE uit 7 leden en 
het CvTE uit 8 leden, in beide gevallen inclusief de voorzitter. 
 
Evaluatie College voor Examens 5 
 
  

 
vaststellingscommissies bestaan uit docenten met ervaring in het doceren aan examenkandidaten 
in het betreffende vak en onderwijstype en worden voorgezeten door een docent uit het afnemend 
onderwijs. De syllabuscommissies bestaan uit docenten met ervaring in het doceren van 
examenkandidaten in het betreffende vak en onderwijstype en worden ondersteund door SLO en 
Cito. 
 
Daarnaast betrekt het CvE bij de uitvoering een aantal ketenpartners. Het CvE is wettelijk verplicht 
Cito en DUO in te schakelen op het gebied van de centrale examens en de staatsexamens VO. 
Cito ontwikkelt de examens en DUO organiseert het logistieke proces van de productie van de 
examens en distributie naar de examenlocaties. De Stichting Leerplanontwikkeling (SLO) is een 
partner voor het CvE voor de ontwikkeling van syllabi. Verder werkt het CvE samen met bureau 
ICE en Cito B.V. voor de ontwikkeling van de staatsexamens NT2. Cito B.V. maakt daarvoor de 
onderdelen luisteren en spreken, bureau ICE de onderdelen lezen en schrijven. 
 
In figuur 1.1. is de positie van het CvE ten opzichte van het bestuursdepartement, de ketenpartners 
en de toezichthouder (de Inspectie van het Onderwijs) schematisch weergegeven. 
 
Figuur 1.1 College voor Examens: omgeving en ketenpartners 
Inspectie van het onderwijs
Bestuursdepartement OCW
College voor Examens
Art. 16 Kaderwet ZBO’s
OCW
VO
OCW
PO
OCW
Bureau CvE
MBO
OCW
Extern: Extern: 
FEZ / P&O
vaststellingscommissies syllabuscommissies
Cito (stichting)
DUO Examendiensten
Cito (bv) ICE
SLO
 
Budget
APK budget
inhoud
 
 
 
Evaluatie College voor Examens 7 
 
  
Toezichtskader CvEToezichtskader CvE

 
examens en ook door de samenstelling van het College, is de participatie van relevante 
maatschappelijke partijen geborgd. 
 
 
1.3.2 Gedelegeerd opdrachtgeverschap 
Voor de centrale examens VO en de staatsexamens VO is er (nog) geen sprake van een 
gedelegeerd opdrachtgeverschap voor het College. Er is een scheiding gemaakt tussen de inhoud 
en de financiën. Het CvE is verantwoordelijk voor de inhoudelijke afstemming met Cito, DUO en 
SLO. Het departement zelf (dus niet het bureau CvE als buitendirectie van OCW) is 
verantwoordelijk voor de financiële afspraken met deze partijen. Daardoor heeft het College minder 
de rol van opdrachtgever die zaken kan afdwingen bij opdrachtnemers en meer de rol van 
regisseur die afhankelijk is van de wil tot samenwerking van ketenpartners. De scheiding tussen de 
inhoud en de financiën vereist dat de communicatie tussen OCW en het CvE enerzijds en met 
SLO, Cito en DUO anderzijds, zeer strak is. De ervaring heeft geleerd dat het enige tijd duurt 
voordat dat goed loopt. De huidige situatie leidt tot weinig problemen, al is er sprake van extra 
benodigde tijdsinvestering voor overleg en afstemming, maar er is geen reden om hier op korte 
termijn grootscheepse verandering in aan te brengen. Op de langere termijn is het samenbrengen 
van de inhoudelijke en financiële sturing richting SLO en Cito bij CvE van belang zodat het 
bestuursdepartement zich kan focussen op de beleids- en stelselvraagstukken rondom examens en 
toetsen en het CvE zich kan focussen op de uitvoeringsaspecten van examens en toetsen. 
 
Voor de staatsexamens NT2 is er sprake van een gedelegeerd opdrachtgeverschap vanaf 2012. 
Het CvE is hier in positie gebracht en is niet alleen verantwoordelijk voor het inhoudelijke deel maar 
ook voor de opdrachtverlening aan bureau ICE (lezen en schrijven) en Cito B.V. (luisteren en 
spreken). Een en ander gaat in nauw overleg met OCW. Anders dan bij de centrale examens 
hebben bureau ICE en Cito B.V. hier geen wettelijke taak. 
 
De gedelegeerde opdrachtgeversrol voor staatsexamens NT2 kan als pilot dienen voor een 
aanpassing van de gezamenlijke opdrachtgeversrol voor de centrale examens VO en 
staatsexamens VO. Door te monitoren welke zaken hier goed en minder goed lopen, kan het 
ministerie op termijn bepalen of en onder welke voorwaarden de rol van gedelegeerd 
opdrachtgever ook voor de centrale examens VO en staatsexamens VO voor het CvE mogelijk is. 
Daarbij zal overigens de financiële verhouding tussen het CvE en DUO als agentschap van OCW 
naar verwachting moeilijk te wijzigen zijn. 
 
Aanbeveling 
Gebruik de gedelegeerde opdrachtgeversrol voor staatsexamens NT2 als pilot voor een eventuele 
aanpassing in de gezamenlijke opdrachtgeversrol voor de centrale examens VO en staatsexamens 
VO. Monitor en evalueer deze rol en bepaal binnen een termijn van bijvoorbeeld twee jaar of en 
onder welke voorwaarden de rol van gedelegeerd opdrachtgever voor het CvE voor de centrale 
examens VO en staatsexamens VO mogelijk is. 
 
Convenant 
Omdat de gedelegeerde opdrachtsgeversrol maar deels is gerealiseerd, is er meer sprake van 
ketenregie dan opdrachtgeverschap. Het convenant dat het CvE heeft gesloten met OCW en de 
ketenpartners DUO en Cito vormt daarvoor een belangrijke basis. Daarin is op hoofdlijnen de wijze 
van werken vastgelegd plus de escalatieprocedures. Het toevoegen van SLO is een nuttige 
uitbreiding. De werkwijze en afspraken met de Inspectie op het ketenproces is niet vastgelegd (wel 
het toezicht door de Inspectie). Het schriftelijk vastleggen van afspraken met de Inspectie over 
taak- en verantwoordelijkheidsverdeling in de examenperiode is aan te bevelen. 
 
 
Evaluatie College voor Examens 9 
 
  

 
doelen voor kwaliteitsverbetering opgesteld en er wordt gemonitord wat de voortgang is van 
hetgeen dat onderwerp van gesprek is tussen managers en directeur. Er vinden interne en externe 
audits op verschillende onderdelen plaats. De Inspectie oordeelt positief over het systeem van 
kwaliteitsborging bij het CvE. 
 
Verder kent het CvE een officiële klachtenprocedure in de zin van de AwB. De overgrote 
meerderheid van de vragen en klachten die bij het CvE binnenkomen, leidt niet tot een officiële 
klacht. Het aantal officiële klachten is laag wanneer het wordt afgezet tegen het aantal 
examenkandidaten. Ondanks het feit dat de Inspectie positief is over de wijze waarop het CvE de 
klachten afhandelt, zijn er andere signalen (die recent tot een motie hebben geleid) waaruit blijkt 
dat klagers niet altijd vinden dat het CvE behoorlijk met hun klachten omgaat. Het is onvoldoende 
helder of dit een structureel probleem is of dat het om incidenten gaat. De Inspectie zou mogelijk in 
het reguliere toezicht, of éénmalig via een nader onderzoek, meer aandacht kunnen besteden aan 
de manier waarop het CvE omgaat met klachten. Hierbij kan ook aandacht worden besteed aan de 
klachten die niet via de officiële klachtenprocedure zijn behandeld. 
 
Aanbeveling 
Laat de Inspectie via het reguliere toezicht, of éénmalig via een nader onderzoek, aandacht 
besteden aan de manier waarop het CvE omgaat met klachten, ook klachten die niet via de officiële 
klachtenprocedure zijn behandeld en laat de Inspectie beoordelen aan de hand van algemene 
regels die gelden voor publieke bestuursorganen of het CvE hierin voldoende zorgvuldig opereert. 
 
Het CvE probeert buiten de examenperiode op diverse manieren actief feedback te krijgen uit het 
onderwijsveld om daarmee mogelijke verbeterpunten voor de examens te achterhalen. Uiteindelijk 
geeft het College een oordeel over de kwaliteit van de examens door deze vast te stellen. Er zijn 
vragen of dat voldoende is en wie de inhoudelijke kwaliteit van het CvE controleert. Het instellen 
van een organisatie die deze externe validering structureel uit gaat voeren, is een verplaatsing van 
het vraagstuk. Het lijkt zinvoller om een systematiek op te zetten waarbij met een zekere regelmaat 
het CvE externe audits laat doen op specifieke vakken. In overleg met de Inspectie kan een 
beargumenteerde keuze voor de vakken en de externe deskundigen worden gemaakt. 
 
Aanbeveling 
Laat het CvE de kwaliteit van examens steekproefsgewijs periodiek controleren door externe audits 
te laten doen op specifieke vakken. Laat daarbij de Inspectie in overleg met het CvE een 
beargumenteerde keuze voor bepaalde vakken en een selectie van externe deskundigen maken. 
 
 
1.4.3 Tevredenheid ketenpartijen en actoren binnen het onderwijssysteem 
Volgens de meeste respondenten is het CvE de juiste organisatie om de regie over de 
examenketen uit te voeren. De examencyclus is een proces dat strak geleid moet worden en dat 
doet het CvE goed. Daarnaast onderschrijft iedereen de noodzaak om de verantwoording voor de 
inhoud van de examens en de examens als geheel te scheiden. De meerwaarde van het CvE zit 
vooral in de garantie dat een externe partij, die losstaat van de overheid, verantwoordelijk is voor 
de examens. Ook acht een aantal ketenpartijen het van belang dat de regietaak rond examens een 
publieke taak blijft om de kwaliteit van de inhoud en de normering van de examens in het belang 
van de publieke zaak te kunnen borgen. 
 
De wijze waarop het CvE zijn taak uitvoert wordt over het algemeen goed beoordeeld. Het CvE 
werkt nauwkeurig en denkt binnen de gestelde (juridische) kaders constructief mee over mogelijke 
veranderingen. Er is op strategisch en uitvoerend niveau over het algemeen een goede 
verstandhouding tussen het CvE en de ketenorganisaties. Het belangrijkste is dat zaken 
 
Evaluatie College voor Examens 11 
 
  

 
die besluiten worden gecommuniceerd. Ook voor de examensecretarissen geldt dat het de 
samenwerking ten goede zal komen door hen meer te betrekken in de werkwijze van het CvE en 
hen de mogelijkheid te bieden input te geven daar waar ze vinden dat zaken niet goed gaan. Zeker 
bij vernieuwingen in het examenproces is het belangrijk betrokkenen zoveel mogelijk deelgenoot te 
maken van het proces en als er een besluit is genomen hen uit te leggen wat de redenen hier voor 
zijn geweest. 
 
Aanbeveling 
Organiseer een (informele) bijeenkomst voor examensecretarissen om op een minder formele wijze 
te achterhalen wat er leeft onder de doelgroep. Ga in gesprek met de secretarissen om vraag en 
aanbod van informatie rondom de examens beter te stroomlijnen. Zorg voor een betere 
bereikbaarheid van het bureau tijdens de examenperiode zodat examensecretarissen zich gehoord 
voelen en het CvE zijn voordeel kan doen met de input die de examensecretarissen kunnen 
leveren. 
 
Raadpleeg het onderwijsveld voordat vernieuwingen in het examenproces worden doorgevoerd. 
Maak hen deelgenoot van de werkwijze van het CvE. Door duidelijkheid te scheppen in de 
achtergrond waartegen en de situaties waarin bepaalde keuzes worden gemaakt, zal er meer 
begrip en medewerking ontstaan bij de secretarissen. Door grondiger te onderzoeken wat de 
gevolgen zijn van bepaalde besluiten, heeft het doorvoeren van een verandering een breder 
draagvlak en hoeven er naderhand minder aanpassingen of aanvullingen op het besluit 
gecommuniceerd te worden. 
 
 
1.5 Conclusies en aanbevelingen: doelmatigheid 
De conclusies met betrekking tot doelmatigheid trekken we vanuit twee kijkrichtingen: het externe 
proces en het interne proces. 
 
 
1.5.1 Extern proces 
Het CvE is geen commerciële organisatie dus ontvangt het geen marktprikkels om te streven naar 
een efficiënte bedrijfsvoering. Er is een aantal andere externe prikkels dat desondanks toch 
bijdraagt aan de noodzaak tot efficiëntie. 
 
Het bureau CvE is onderdeel van het OCW-concern. Het is daarom ook direct onderwerp van het 
kabinetsbeleid om met minder personeel meer overheidstaken te kunnen uitvoeren. De 
taakstellingen die daaruit voortvloeien, komen ook bij het CvE terecht en dwingen de organisatie na 
te denken over mogelijkheden om bedrijfsprocessen te optimaliseren. 
 
Het CvE stelt daarnaast een werkprogramma op met een begroting. Op grond van de begroting 
krijgt het CvE budget toegewezen voor de uitvoering van de taken. Die begroting wordt aan OCW-
zijde, zowel vanuit FEZ, het accountmanagent waar het CvE onder valt en de beleidsdirecties, 
nauwkeurig beoordeeld en er worden vergelijkingen met voorgaande jaren gemaakt. Het CvE moet 
naast een toelichting in het werkprogramma, alle posten nader kunnen uitleggen, waarom zich 
afwijkingen voordoen bijvoorbeeld. Uit de correspondentie met het CvE en ook uit de gesprekken 
met beleidsmedewerkers aan OCW-zijde blijkt dat er regelmatig discussie is over begrote posten 
(omvang, inhoud). Voor projecten moet het CvE een specifieke begroting overleggen die in de regel 
nog nauwkeuriger zijn gespecificeerd dan het werkprogramma. 
 
 
Evaluatie College voor Examens 13 
 
  

 
Goed vergelijkbare cijfers over de periode vóór de oprichting van het CvE ontbreken over dit 
onderwerp zodat we niet kunnen concluderen of het CvE erin slaagt om dit specifieke onderdeel 
efficiënter te doen dan één van de voorgangers. 
 
Bij het gebruik van een verplichtingen-kas-systematiek is het vergelijken van kengetallen die iets 
over de efficiëntie zouden kunnen zeggen problematisch wanneer het moment van uitgaven niet 
vastligt. Met een baten-lasten-systeem kunnen de kosten toegerekend worden ongeacht het 
moment van uitgave. Dat maakt het ook eenvoudiger om kengetallen met betrekking tot 
doelmatigheid vast te stellen. 
 
Op grond van de informatie van de afdeling bedrijfsvoering concluderen we dat het bureau mede 
vanwege de taakstellingen werkt aan een optimalisatie van bedrijfsprocessen (zoals automatisering 
van het proces van vergoedingen aan commissieleden en secretariële ondersteuning van het 
bureau). Daarnaast is zowel OCW als het CvE zelf van mening dat het bij het CvE om een 
efficiënte organisatie gaat waar met een beperkte formatie veel werk wordt verzet dat een grote 
maatschappelijke impact heeft. 
 
Aanbeveling 
Overweeg een baten-lastenagentschapstatus voor het bureau CvE. Zeker bij een eventueel verder 
gedelegeerd opdrachtgeverschap richting Cito voldoet het CvE aan eisen die worden gesteld aan 
de omzet en de te leveren prestaties. Ten aanzien van de eisen met betrekking tot het 
sturingsmodel en de kwaliteit van de financiële functie kunnen het CvE en OCW indien nodig nog 
aanpassingen doen. De aanvraag van een baten-lastenagentschapsstatus van het bureau vereist 
een grondig voortraject. In dat traject moeten de eisen die bij regeling gesteld worden aan een 
agentschap nader worden onderzocht en moet worden bepaald hoe het CvE aan deze eisen kan 
voldoen. 
 
 
 
 
Evaluatie College voor Examens 15 
 
  

 
2 Inleiding 
2.1 Aanleiding en onderzoeksvragen 
In 2009 is het College voor Examens (CvE) ingesteld als opvolger van de Centrale 
Examencommissie Vaststelling Opgaven VWO, HAVO, VMBO (CEVO), de 
Staatsexamencommissie Voortgezet Onderwijs (VO) en de Staatsexamencommissie Nederlands 
als Tweede Taal (NT2). Bij de start is het CvE belast met een set taken rondom de centrale 
examens in het VO, de Staatsexamens VO en de Staatexamens NT2. Daar is in de loop van de tijd 
een aantal taken bij gekomen, zoals de ontwikkeling van reken- en taaltoetsen VO en MBO, de 
ontwikkeling van centrale examens in het MBO en de centrale eindtoets in het PO. 
 
Het College valt onder de kaderwet ZBO’s. Die kaderwet stelt dat de Minister elke vijf jaar een 
verslag aan de Eerste en Tweede Kamer dient te zenden ten behoeve van de beoordeling van de 
doelmatigheid en doeltreffendheid van het functioneren van een ZBO. De doelstelling van het 
onderzoek is door de opdrachtgever als volgt verwoord: 
 
De toetsing en beoordeling van het functioneren van het CvE in de periode 2009-2014, onder 
andere op basis van de toetsing van de doeltreffendheid en de doelmatigheid, zodat daarover 
verslag kan worden uitgebracht aan de Eerste en Tweede Kamer. 
 
Voor het onderzoek zijn drie hoofdvragen en is een aantal subvragen geformuleerd die we hier 
presenteren: 
1. Wat is het oordeel over het systeem van besturing, toezicht en regievoering (governance) van 
het College? 
• Hoe is het gedelegeerd opdrachtgeverschap door het CvE in de periode 2009-2014 
ingevuld? Hoe verhoudt het gedelegeerd opdrachtgeverschap zich tot de regierol van het 
CvE en tot het opdrachtgeverschap van OCW? 
• Hoe heeft de governance en besturing in de praktijk gewerkt, waaronder de ophanging van 
de buitendirectie binnen het Ministerie van OCW; de verantwoordingslijn van het bureau 
CvE naar (de voorzitter van) het CvE; de inhoudelijke voeding (VO/PO/MBO) en de 
financiële aansturing (DGPV) vanuit OCW? 
• In hoeverre en hoe heeft het CvE invulling gegeven aan de regie op de examenketen in de 
periode 2009-2014 en wat zijn de concrete effecten van de regiefunctie van het CvE voor 
wat betreft de werking en opbrengsten van de examenketen? 
• Wat is de waardering van deze effecten ten opzichte van de situatie voordat er centrale 
regie op de examenketen ingericht was? 
• In hoeverre heeft de gekozen constructie daarmee voldaan aan de verwachting die ten 
grondslag lag aan de inrichting van de governance en besturing op deze wijze? 
• In hoeverre is gerealiseerd wat de betrokkenen voor ogen hadden met oprichting van het 
CvE (in het bijzonder de bestuurlijke eenduidigheid en transparantie en borging van 
participatie van maatschappelijke organisaties)? 
 
2. Wat is het oordeel over de doeltreffendheid van het CvE in de periode 2009-2014? 
• Heeft het CvE de wettelijke taken daadwerkelijk uitgevoerd? Voor zover dat niet het geval is, 
wat zijn de redenen daarvoor? 
• Welke producten en diensten heeft het CvE door uitvoering van de wettelijke taken 
gerealiseerd? 
• Wat is de kwaliteit van de in het kader van deze taken opgeleverde producten en diensten? 
 
Evaluatie College voor Examens 17 
 
  

 
 
 
2.2.2 Interviews 
Er is een aantal interviews gehouden met direct betrokkenen en stakeholders om de uitkomsten 
van de deskresearchronde aan te vullen met meer kwalitatieve informatie. Er is gesproken met de 
volgende partijen: 
• OCW: de accounthouder, leden van het accountteam CvE-Cito-SLO, bij CvE betrokken 
beleidsmedewerkers van directies PO, VO, MBO; 
• CvE: de voorzitter en een aantal leden; 
• Bureau CvE: de directeur, adviseur kwaliteitszorg, twee sectormanagers en het hoofd 
Bedrijfsvoering; 
• DUO: de manager Examendiensten; 
• Cito: directeur Centrale Examens, verantwoordelijk directeur voor Staatsexamens NT2; 
• SLO: manager HAVO/VWO, manager (V)MBO; 
• Inspectie: verantwoordelijk Inspecteur voor toezicht op CvE en vertegenwoordiger Werkgroep 
Examens; 
• Inspectie: Inspecteur VO; 
• LAKS, beleidsmedewerker. 
 
6
De interviews zijn face-to-face afgenomen . De behandelde onderwerpen in de interviews waren 
divers vanwege de verschillende rollen en posities van de betrokken gesprekspartners. Wel 
kwamen in ieder interview de onderwerpen doeltreffendheid, doelmatigheid en governance naar 
voren. 
 
 
2.2.3 Telefonische interviews examensecretarissen 
Verder zijn bij 18 secretarissen van examenlocaties (VO-scholen, staatexamens NT2 en 
staatexamens VO) telefonische interviews afgenomen. Daarvoor is via het CvE en DUO een 
steekproef getrokken. Het interview richtte zich op de ervaringen van de secretarissen met 
betrekking tot de informatievoorziening vanuit het CvE (waaronder Examenblad.nl), de 
ontwikkelingen met betrekking tot examens (digitale examens, productie en distributie van 
examens), de zichtbaarheid en de loketfunctie van het bureau CvE, oordelen over de kwaliteit van 
de examens (in relatie tot de kwaliteit van het onderwijs) et cetera. 
 
 
2.2.4 Benchmarking 
Oorspronkelijk was van plan om de elementen doeltreffendheid en doelmatigheid beter in beeld te 
brengen door een benchmark te doen en het CvE te vergelijken met twee andere vergelijkbare 
ZBO’s. Het is gedurende de uitvoering van het onderzoek gebleken dat de organisatorische 
vormgeving van het CvE (inclusief bureau) in combinatie met het soort taken dat wordt uitgevoerd 
niet elders voorkomt waardoor het vergelijken op tarieven en output waarschijnlijk meer vragen dan 
inzicht zou opleveren. Daarom is gekozen om in meer algemene zin de informatie van andere 
ZBO’s op te nemen op basis waarvan voor het CvE mogelijke verbeterpunten zijn gedestilleerd. 
 
 
2.2.5 Analyse en rapportage 
Vervolgens is een integrale analyse uitgevoerd op het materiaal uit de deskresearch, de face-to-
face- en de telefonische interviews. Een conceptversie van het rapport is voorgelegd aan het CvE 
en het bureau CvE om het op feitelijke onjuistheden te kunnen controleren. Op basis van de 
                                                           
6
  In bijlage I is een lijst van geïnterviewden opgenomen. 
 
Evaluatie College voor Examens 19 
 
  

 
3 Achtergrond  
3.1 Het College voor Examens  
Het College voor Examens bestaat sinds oktober 2009. Het is opgericht als een nieuw zelfstandig 
bestuursorgaan (ZBO) om namens de overheid taken uit te voeren rondom samenstelling, 
coördinatie en afname van examens. Deze taken waren daarvóór belegd bij de CEVO, de 
Staatsexamencommissie VO en de Staatsexamencommissie NT2. Door de Wet College voor 
Examens zijn deze afzonderlijke commissies samengevoegd tot een nieuwe organisatie. Het CvE 
is een zelfstandig bestuursorgaan (ZBO) met een publiekrechtelijk karakter en is onderdeel van de 
Staat, het heeft dus geen eigen rechtspersoonlijkheid. Het College valt onder de kaderwet ZBO’s. 
Het College bestaat uit ten minste zes leden en ten hoogste acht leden (waaronder een voorzitter) 
7
en evenveel plaatsvervangend leden (m.u.v. de voorzitter) . 
 
Het College heeft een bureau ter ondersteuning en uitvoering van zijn werkzaamheden. Dat bureau 
is een buitendirectie van OCW, ondergebracht bij het DG Primair en Voortgezet onderwijs (DGPV). 
Bij het bureau CvE werken in totaal zo’n 35 medewerkers. Het personeel van het bureau staat 
onder het gezag van het College en legt over de werkzaamheden ook alleen verantwoording af aan 
8
het College . Het College en het bureau zijn gevestigd in Utrecht. 
 
Figuur 3.1 Organogram CvE (bron website CvTE) 
 
 
Het College heeft een bestuursreglement waarin zaken rondom organisatie, mandaatregeling, 
werkwijze, procedures, klachtafhandeling en integriteit zijn vastgelegd. 
 
Figuur 3.1 geeft een overzicht van de structuur van de organisatie (ontleend aan het College zelf). 
Het bureau CvE is opgedeeld in sectoren (HAVO/VWO, VMBO, PO, MBO, staatsexamens VO en 
                                                           
7
  Artikel 4 van de Wet CvE, de genoemde aantallen gelden op 1 oktober 2014. In de praktijk bestond het CvE uit 7 leden en 
het CvTE uit 8 leden, in beide gevallen inclusief de voorzitter. 
8
  Zie Kaderwet ZBO, Artikel 16 en ook de toelichting op het bestuursreglement CvE. 
 
Evaluatie College voor Examens 21 
 
  

 
en instellingen. Het maatschappelijk effect van diploma's berust op vertrouwen in de kwaliteit en het 
niveau van afgelegde centrale examens. Daarnaast hebben de centrale examens een belangrijke 
functie in het handhaven van de kwaliteit van voorgezet onderwijs. In de wet College voor Examens 
wordt een aantal zaken geregeld: 
• de taken van het College ten aanzien van de centrale examens in het voortgezet onderwijs, de 
rekentoets in het voortgezet onderwijs en de staatsexamens (art. 2); 
• de taken ten aanzien van de uitvoering van de centrale examinering in het middelbaar 
beroepsonderwijs die via een AMvB nader worden aangewezen (art. 3); 
• de omvang en samenstelling van het College en de benoeming van de leden door de minister, 
de zittingstermijnen (art. 4); 
• het bureau CvE en de benoeming, bevordering, schorsing en ontslag van de medewerkers (art. 
5); 
• de positie van de voorzitter (art. 6); 
• het opstellen van een bestuursreglement met daarin regels over werkwijze en procedures (art. 
7); 
• het jaarlijks indienen van een werkprogramma en begroting (art. 8). 
 
Belangrijke doelstellingen bij het vormgeven van de wet en het College waren enerzijds bestuurlijke 
eenduidigheid en transparantie en anderzijds de participatie van maatschappelijke organisaties. 
Eén van de doelen van het instellen van het College was om een einde te maken aan de situatie 
met drie instanties die voor de uitvoering van de examens verantwoordelijk waren (de CEVO en de 
Staatsexamencommissies VO en NT2) en die alle drie op verschillende wijze werden aangestuurd. 
 
Een belangrijk aandachtspunt bij de invoering van de Wet CvE was om een heldere 
verantwoordelijkheidsverdeling tussen de minister en het College te maken. Het uitgangspunt was 
(en is) dat de minister verantwoordelijk is voor het examenstelsel, voor de kwaliteit en voor de 
inhoud van de examenprogramma’s en dat de verantwoordelijkheid voor de uitvoering van de 
centrale examens bij het College voor Examens ligt. Dat alles ter bevordering van de bestuurlijke 
eenduidigheid en transparantie. 
 
Een ander belangrijk doel van de Wet CvE en de instelling van het College was om het belang van 
de participatie van de maatschappelijke organisaties tot uitdrukking te brengen bij de uitvoering van 
de centrale examens. Een met goed gevolg afgelegd examen (en het daaraan verbonden diploma) 
biedt toegang tot het vervolgonderwijs of een startpositie op de arbeidsmarkt. Daarom is het 
belangrijk om te zorgen voor maatschappelijk draagvlak bij de uitvoering van de centrale examens. 
Dat draagvlak ontstaat door ‘het onderwijsveld’ direct te betrekken bij de uitvoering. Deze 
participatiegedachte is in de wet uitgewerkt door de minister te laten besluiten welke organisaties 
als representatief kunnen worden aangemerkt en bij benoeming van de (plaatsvervangend) leden 
niet alleen zorg te dragen voor onafhankelijkheid en deskundigheid maar ook voor voldoende 
draagvlak bij de representatieve onderwijsorganisaties. 
 
 
3.3 Taken College en bureau  
Het College voor Examens is in de periode waarover de evaluatie plaatsvindt (2009-2014) 
verantwoordelijk voor: 
• de centrale examens in het voortgezet onderwijs; 
• de staatsexamens (inclusief college examens) in het voortgezet onderwijs; 
• de staatsexamens Nederlands als tweede taal; 
• de centrale rekentoets VO (voor het eerst in het schooljaar 2013-2014). 
 
 
Evaluatie College voor Examens 23 
 
  

 
• De Inspectie van het Onderwijs; de Inspectie heeft twee rollen in relatie tot het CvE. Ten eerste 
wordt toezicht gehouden of de afname van de centrale examens volgens de voorschriften 
verloopt. De interne werkgroep Examens (WEX) heeft binnen de inspectie een coördinerende 
en uitvoerende taak. Daarnaast ziet (een ander organisatieonderdeel van) de Inspectie toe op 
de kwaliteit van het functioneren van het CvE en de naleving van wet- en regelgeving door het 
CvE. Daarvoor heeft de Inspectie een specifiek toezichtskader ontwikkeld; 
• De Stichting Leerplanontwikkeling (SLO) is een partner voor het CvE voor de ontwikkeling van 
syllabi; 
• Verder werkt het CvE met bureau ICE en Cito B.V. samen voor de ontwikkeling van de 
staatsexamens NT2. Cito B.V. maakt daarvoor de onderdelen luisteren en spreken, bureau ICE 
de onderdelen lezen en schrijven. 
 
Het CvE is als verantwoordelijke organisatie voor de uitvoering van de centrale examens ook 
verantwoordelijk voor de regie op de totale keten en dus de samenwerking tussen alle 
ketenpartijen. Dat is een taak die niet als zodanig in de Wet CvE is benoemd maar wel expliciet in 
de Memorie van Toelichting is opgenomen.  
 
 
 
Evaluatie College voor Examens 25 
 
  

 
4 Governance 
4.1 Inleiding 
Met governance wordt het systeem van besturing van een organisatie bedoeld en het toezicht op 
het functioneren van die besturing. Het toezicht betreft daarbij zowel het interne als het externe 
toezicht. De governance in formele zin heeft betrekking op het systeem van rolverdeling en 
verantwoordelijksheidsverdeling binnen en tussen organisaties zoals formeel geregeld in 
bijvoorbeeld een wet en bestuursreglementen. Ook de rol, verantwoordelijkheid en 
sanctiemogelijkheden van interne en externe toezichthouders op het functioneren van een 
organisatie horen daarbij. Daarnaast spelen allerlei informele mechanismen een belangrijke rol. Die 
kunnen worden omschreven als de informele governance, of de praktijk van governance. Informele 
governance gaat over de normen en omgangsvormen die het werkelijke gedrag van de bestuurders 
en toezichthouders mede bepalen. 
 
In dit onderdeel gaan we in op de hele organisatiestructuur in en rondom het CvE waarbij we de 
werking van de interactie tussen het ministerie van OCW (als opdrachtgeven en eigenaar), het CvE 
(College en bureau), de ketenpartners en de Inspectie van het Onderwijs (toezichthouder) aan de 
orde laten komen. 
 
 
4.2 Formele governance 
In Figuur 4.1 is een overzicht van de positie van het CvE ten opzichte van OCW(-onderdelen) en de 
ketenpartners te zien. Aan de hand van dit overzicht bespreken we de formele governance. Dat 
doen we door de diverse actoren en hun onderlinge relaties te bespreken. 
 
Het College en het bureau staan in één blok rechts in de figuur. De kaderwet ZBO (art. 16) schrijft 
voor dat ‘het personeel dat werkzaam is ten behoeve van een zelfstandig bestuursorgaan onder het 
gezag staat van het zelfstandig bestuursorgaan en over werkzaamheden uitsluitend daaraan 
verantwoording aflegt.’ Dat is op die manier ook in de toelichting op het bestuursreglement van het 
CvE vastgelegd en door de minister op 10 november 2009 goedgekeurd. 
 
Het College is het ZBO, het bureau is een buitendirectie van OCW. Omdat (de directeur van) het 
bureau zorgdraagt voor een groot deel van de taken van het College en onder ‘het gezag staat van 
het ZBO, staat daarmee ook eigenlijk een OCW-onderdeel onder het gezag van het College. 
Tegelijkertijd heeft de directeur van het bureau net zo als alle andere directies binnen de DG-kolom 
een gezagsrelatie met de DGPV van OCW. Via de managementafspraak stuurt OCW op een 
aantal bedrijfsvoeringsindicatoren: apparaatskosten, bezetting, ziekteverzuim, externe inhuur en 
mobiliteit. Op deze aspecten van de bedrijfsvoering stuurt dus niet het College, maar stuurt de 
DGPV (OCW) het bureau aan. 
 
De managementafspraak is voor OCW (DGPV) een formeel instrument in de bedrijfsvoering van 
het bureau CvE. De begroting die hoort bij het jaarlijks in te dienen werkprogramma is een 
belangrijk sturingsmiddel voor OCW op de werkzaamheden en taken van het College (en daarmee 
ook die van het bureau). De Wet CvE schrijft voor dat het College jaarlijks een werkprogramma en 
 
Evaluatie College voor Examens 27 
 
  

 
 
Voor de Staatsexamens NT2 heeft het CvE wel de positie als gedelegeerd opdrachtgever. Hier 
stuurt het College dus zowel op inhoud als op budget. Daarvoor heeft het CvE sinds 2012 met Cito 
B.V. een contract afgesloten voor de onderdelen luisteren en spreken en met bureau ICE voor de 
onderdelen lezen en schrijven. Hier is het CvE niet alleen verantwoordelijk voor de inhoud (blauwe 
pijlen) maar ook voor het budget dat daarmee gemoeid is (rode pijlen). Het gaat hier om niet-
wettelijke taken van Cito B.V. en bureau ICE die zij uitvoeren op grond van een door hen gewonnen 
aanbestedingsronde. Voor het bureau CvE, DUO en de OCW-onderdelen in de figuur geldt dat de 
ministeriële verantwoordelijkheid volledig van toepassing is. Voor het College als ZBO geldt geen 
volledige ministeriële verantwoordelijkheid (wel bijvoorbeeld voor het aanstellen van de voorzitter 
en de leden van het College). 
 
DUO is de uitvoeringsorganisatie van OCW. DUO heeft een wettelijke taak bij de uitvoering van de 
centrale examens (productie, opslag en distributie) en de staatsexamens (organisatie, afname 
10
staatsexamens, vaststellen eindcijfers, uitreiking diploma’s) . Deze werkzaamheden zijn 
ondergebracht bij de afdeling Examendiensten van DUO. DUO is een baten-lastendienst van OCW 
en het DGDUO valt direct onder de SG van OCW. Ook voor DUO geldt een managementafspraak, 
daarnaast wordt DUO voor de uitvoering van de werkzaamheden rondom de examens rechtstreeks 
door OCW gefinancierd. 
 
De beleidsdirecties PO, VO en MBO bepalen de inhoud van het takenpakket van het CvE binnen 
de in de Wet CvE omschreven taken. Het overheidsbeleid in de sectoren bepaalt hetgeen aan 
werkzaamheden dat nodig is. Nieuw beleid, bijvoorbeeld ten aanzien van toetsing in het PO, VO en 
MBO, als aanvulling op examinering leidt tot een uitbreiding van het takenpakket van het College. 
Maar ook grootscheepse wijzigingen in de examenstof, beleidswensen met betrekking tot digitaal 
examineren en het toestaan van nieuwe examenvakken leidt tot wijzigingen in het takenpakket van 
het College. Voor de uitvoering van taken bestaat er een koppeling met programmagelden alsook 
met middelen voor het apparaat. Daarbij is vanaf 2013 de afspraak dat de programmamiddelen en, 
als onderdeel daarvan, alle projecten via de directie VO lopen (dat wordt bij OCW intern 
overgeboekt). Alle programmagelden komen daarmee op het begrotingsartikel van VO. De 
beschikkingen worden gebundeld en aan het College gestuurd. Het CvE put vervolgens de in de 
beschikking toegekende budgetten uit. De directie FEZ en PenO zijn vanuit OCW verantwoordelijk 
voor het beschikbaar stellen van het apparaatsbudget. Zij sturen niet op de taken van het College. 
De loonkosten van het bureau en de APK-facturen (voor huisvesting, ICT, communicatie, e.d.) 
lopen via OCW. 
 
Er is een accountteam SLOA (niet in de figuur) ingericht aan OCW-zijde. Dat bestaat in de huidige 
vorm sinds februari 2012 en is bedoeld om de versnippering van het opdrachtgeverschap bij OCW 
richting de SLOA-instituten (SLO, Cito) en het CvE tegen te gaan. Vanwege het feit dat deze 
organisaties een zeer belangrijke rol in het stelsel hebben en omdat die rol steeds groter wordt, 
ontstond de behoefte aan een meer gecoördineerde aanpak. Het doel is dat OCW via het 
accountteam professioneler opdrachtgeverschap kan tonen met helderder posities niet alleen 
richting het CvE, maar ook richting Cito en SLO. 
 
Met de Wet College voor Examens (art. 10) is aan de Wet op het Onderwijstoezicht (art. 15) 
toegevoegd dat de Inspectie van het Onderwijs toezicht houdt op de kwaliteit van het functioneren 
van het College en op de naleving van de bij, of krachtens de Wet College voor Examens, de Wet 
op het Voortgezet Onderwijs en de Wet Voortgezet Onderwijs BES gegeven voorschriften. 
Daarvoor heeft de Inspectie in overleg met OCW en het CvE een toezichtskader ontwikkeld. De 
                                                           
10
  In de MvT van de Wet CvE wordt opgemerkt dat de IB-groep deze taken toebedeeld had gekregen op grond van de Wet 
verzelfstandiging Informatiseringsbank, één van de voorlopers van het huidige DUO.  
 
Evaluatie College voor Examens 29 
 
  

 
nieuwe of aanvullende activiteiten wilde onderbrengen bij het CvE daar niet altijd de ‘koninklijke 
weg’ voor werd bewandeld. De prioriteit lag vooral bij het voor elkaar krijgen dat het CvE het werk 
kon uitvoeren. Het volgens de daarvoor geldende regels realiseren van de benodigde structurele en 
incidentele financiële middelen is in de eerste jaren niet goed verlopen. Dat heeft te maken met het 
feit dat de beleidsmakers vooral over programmageld beschikken dat niet zonder meer voor het 
apparaat bij het CvE kan worden ingezet. Voor structurele taken moet daarom via de DGPV 
geregeld worden dat er extra apparaatsbudget beschikbaar komt. In de praktijk werkt het zo dat het 
bureau CvE dat zelf moet regelen via de DGPV en indien dat niet lukt, moet aangeven dat het die 
taken niet kan uitvoeren. Het heeft enige tijd geduurd voordat dit duidelijk was voor het CvE. Los 
van het feit dat het CvE nog steeds constateert en communiceert dat ze met een onderbezetting 
kampen, loopt dit proces inmiddels beter. De komst van het accountteam aan OCW-zijde en, met 
name, het overleg tussen het accountteam en de directie FEZ en PenO hebben daaraan 
bijgedragen. De verschillende actoren zijn beter op elkaar ingespeeld. 
 
Het accountteam OCW is specifiek ingericht om naast het opdrachtgeverschap richting Cito en 
SLO ook het opdrachtgeverschap richting het CvE te professionaliseren. Het accountteam richt zich 
vooral op het programmadeel voor het CvE en probeert daar coördinatie en afstemming in aan te 
brengen. Hoewel het accountteam daarmee niet over het APK-deel gaat, komt dit wel met 
regelmaat aan de orde omdat het apparaat en het programma niet overal gescheiden kunnen 
worden. Het accountteam speelt een belangrijke rol in de ingewikkelde constructie van OCW-
directies, het College en externe partijen (Cito en SLO). Het accountteam heeft de taak te zorgen 
dat er zowel intern vanuit OCW als vanuit het CvE aandacht is voor het goed laten verlopen van 
uitvoering van de taken, ook financieel. 
 
Het CvE (de voorzitter en de directeur) heeft één keer in de zes tot acht weken afstemmingsoverleg 
met de accounthouder aan OCW-zijde (plaatsvervangend directeur VO), het accountteam en 
vertegenwoordigers van de betrokken directies. Het is een overleg om onder meer lopende zaken, 
eventuele knelpunten en relevante beleidsontwikkelingen te bespreken. Het College merkt op dat 
het graag zou zien dat de directie MBO daar vaker bij aanwezig is omdat het College prijs stelt op 
zoveel mogelijk eenheid in beleid. 
 
Vanuit de diverse OCW onderdelen is er frequent overleg met het bureau CvE over de diverse 
projecten en reguliere taken. De directie FEZ is regelmatig met het CvE in gesprek over de 
begrotingsregels en welke posten en activiteiten wel of juist niet in bij het apparaat maar in het 
programma thuishoren. 
 
 
4.3.3 Opdrachtgeverschap 
Het CvE geeft aan dat de huidige constructie afhankelijk is van de goede samenwerking met de 
ketenpartners om tot een goed product te komen. Het CvE is geen volledig gedelegeerd 
opdrachtgever richting DUO, Cito en SLO. Het vinden van de goede samenwerking heeft een 
proces van groei nodig gehad en is afhankelijk van de betrokken personen, maar inmiddels is het 
College er tevreden over. Er is sprake van korte lijnen, de verhoudingen met ambtenaren 
kwalificeert het College als uitstekend, waarbij het College zijn best doet de ambtenaren van OCW 
goed op de hoogte te houden, juist ook bij gevoelige zaken. Het College investeert daarnaast in 
bestuurlijk overleg 2 à 3 keer per jaar met bijvoorbeeld Cito en DUO. Op de werkvloer wordt 
geconstateerd dat het ‘ketendenken’ en de ketenregie door het CvE nog steeds een proces van 
inoefenen is tussen de diverse partijen. Met name door de ‘driehoeksrelatie’ waarbij andere partijen 
wettelijke taken hebben, is de invulling van de regierol niet alleen afhankelijk van hoe het CvE zich 
opstelt maar ook wat hen gegund wordt door andere partijen. 
 
 
Evaluatie College voor Examens 31 
 
  

 
 
Ook vanuit het CvE wordt gemeld dat de regievoering over het onderdeel waarvoor DUO 
verantwoordelijk is, het meest ingewikkeld is. De positie die DUO ten opzichte van het departement 
inneemt, zorgt ervoor dat DUO zich erg onafhankelijk van het CvE kan opstellen. Examendiensten 
is een klein onderdeel van het totale pakket aan uitvoeringstaken dat DUO voor OCW verzorgt. Dat 
betekent dat het CvE soms moet concurreren om aandacht ten opzichte van grote trajecten bij 
DUO zoals de invoering van BRON-HO of de invoering van het sociaal leenstelsel. 
 
 
4.4 Toezicht door de Inspectie 
De Inspectie van het Onderwijs (IvhO) ziet erop toe of het CvE de wettelijke taken uitvoert en of 
daarbij wettelijke voorschriften in acht worden genomen (op basis van WOT en Wet CvE). De 
Inspectie voert jaarlijks risicogericht toezicht uit. Eenmaal in de vier jaar vindt er een verdiepend 
onderzoek plaats. Voor de inspectie is het toezien op het College een nieuwe taak (de Inspectie 
hield geen toezicht op de voorlopers van het CvE). Het CvE heeft de Inspectie in de afgelopen 
jaren uitgebreid op de hoogte gesteld over examens en toetsing. 
 
De Inspectie stelt jaarlijks een rapport van bevindingen op. Het toezichtkader dat in overleg met 
OCW en het CvE is opgesteld, bevat drie kwaliteitsaspecten: de uitvoering van de wettelijke taken, 
het voldoen aan de wettelijke voorschriften en kwaliteitsborging. Daarvoor beoordeelt de Inspectie 
het CvE op de volgende onderwerpen: 
• het College voor Examens heeft de taken op het gebied van de centrale examens 
overeenkomstig de wettelijke opdracht naar behoren uitgevoerd; 
• het College voor examens heeft de taken op het gebied van de staatsexamens overeenkomstig 
de wettelijke opdracht naar behoren uitgevoerd; 
• het College voor examens heeft de taken op het gebied van de college-examens van de 
staatsexamens overeenkomstig de wettelijke opdracht naar behoren uitgevoerd; 
• het College voor examens heeft de overige taken overeenkomstig de wettelijke opdracht naar 
behoren uitgevoerd; 
• het College voor examens heeft de wettelijke voorschriften nageleefd; 
• het College voor examens waarborgt en verbetert stelselmatig de kwaliteit van zijn 
werkzaamheden en legt daar verantwoording over af. 
 
Deze onderwerpen zijn in 32 indicatoren onderverdeeld en worden door de Inspectie beoordeeld of 
die in voldoende mate zijn gerealiseerd. Daarbij zijn drie antwoorden mogelijk: ja, nee of niet 
beoordeeld. In de eerste twee rapporten van bevindingen blijkt dat een aantal kwaliteitsaspecten 
nog niet zijn ontwikkeld en daardoor niet zijn beoordeeld. In het laatste rapport van bevindingen 
(over 2012) zijn alle indicatoren beoordeeld en zijn deze in voldoende mate gerealiseerd. 
 
De Inspectie geeft aan dat het jaarlijkse onderzoek relatief eenvoudig is, want bijvoorbeeld het 
voldoen aan de wettelijke voorschriften kan via de Staatcourant worden gevolgd. Verder is het 
vanwege de publieke aandacht voor examinering ook eenvoudig om eventuele signalen op te 
vangen. 
 
Naast het jaarlijkse toezicht is er eenmaal in de vier jaar een verdiepend onderzoek. De Inspectie 
kiest daarvoor de onderwerpen in overleg met het CvE. Op dit moment beoordeelt de Inspectie de 
instrumenten die het CvE toepast om te bepalen of examens valide en betrouwbaar zijn en of de 
statistiek die daaraan ten grondslag ligt op orde is. De afspraak (niet wettelijk vastgelegd) is dat het 
CvE dat door een externe partij laat uitvoeren en dat daarna een verificatieslag door de Inspectie 
wordt gedaan. 
 
Evaluatie College voor Examens 33 
 
  

 
 
4.5.1 Governance en besturing 
De keuze voor een constructie met een College en een bureau en de interactie met OCW en de 
ketenpartners heeft geresulteerd in een complex geheel. Tegelijkertijd is deze keuze gegeven de 
Kaderwet in combinatie met de historische voorlopers en taken op dit terrein goed verklaarbaar. 
Belangrijker is dat er in de loop van de jaren een goede werkwijze is ontwikkeld waarbij steeds is 
gezocht naar verbeteringen binnen de bestaande structuur. 
 
De twee gezagsrelaties die het bureau CvE heeft (voor de inhoud en werkzaamheden is het 
College verantwoordelijk en voor de bedrijfsvoering de DGPV) is niet uniek en het is inmiddels voor 
de betrokkenen voldoende duidelijk welke consequenties het heeft, vooral op het terrein van de 
taakstellingen en apparaatskosten. Als het CvE structurele extra taken krijgt zonder dat daarbij 
taken vervallen, is het noodzakelijk dat daarvoor formatie beschikbaar wordt gesteld. Tegelijkertijd 
is het bureau CvE net als de rest van het overheidsapparaat onderworpen aan de politiek en moet 
dus bij de keuze voor een kleinere overheid ook zoeken naar efficiëntie in werkprocessen. Het blijft 
tegelijkertijd een complex geheel wat herhaaldelijk om uitleg vraagt en waarbij aandacht nodig blijft 
voor rolvastheid bij de betrokken partijen. Het accountteam en de directie FEZ aan de kant van 
OCW vervullen hierin een belangrijke rol. Verder draagt het accountteam bij aan een helder 
aanspreekpunt voor het College en wordt voorkomen dat vanuit één departement op verschillende 
manieren met het College wordt samengewerkt. Daarmee wordt het opdrachtgeverschap vanuit 
OCW richting het CvE in beginsel goed vormgegeven. Het is belangrijk dat alle betrokken OCW-
directies in de bestuurlijke relatie met het CvE daarbij ook de gezamenlijke afstemming met het 
CvE blijven zoeken. 
 
Aanbeveling 
Voor professioneel opdrachtgeverschap is de afstemming tussen betrokken OCW beleidsdirecties 
van groot belang. De mogelijkheden voor gezamenlijke afstemming met het CvE, in het bijzonder 
het afstemmingsoverleg, moeten beter benut worden door alle OCW-directies. 
 
Dat het College onafhankelijkheid is van de politiek is van blijvend belang voor het kunnen 
vasthouden aan onafhankelijke oordeelsvorming over de kwaliteit van de examens en toetsen en 
een onafhankelijke normering (en daarmee slaagkansen). Deze onafhankelijkheid voorkomt dat 
normering en slagingspercentages onderdeel worden van politiek debat. De minister moet zich 
kunnen beroepen op de onafhankelijkheid van het CvE. Dat maakt dat het maatschappelijk effect 
van de examens en het civiel effect van diplomering overeind blijft. Door de sterke betrokkenheid 
van het veld (waaronder het afnemend onderwijs) bij zowel de constructie als de vaststelling van de 
examens en ook door de samenstelling van het College, is de participatie van relevante 
maatschappelijke partijen geborgd. 
 
 
4.5.2 Gedelegeerd opdrachtgeverschap 
Voor de centrale examens VO en de staatsexamens VO is er (nog) geen sprake van een 
gedelegeerd opdrachtgeverschap voor het College. Er is een scheiding gemaakt tussen de inhoud 
en de financiën. Het CvE is verantwoordelijk voor de inhoudelijke afstemming met Cito, DUO en 
SLO. Het departement zelf (dus niet het bureau CvE als buitendirectie van OCW) is 
verantwoordelijk voor de financiële afspraken met deze partijen. Daardoor heeft het College minder 
de rol van opdrachtgever die zaken kan afdwingen bij opdrachtnemers en meer de rol van 
regisseur die afhankelijk is van de wil tot samenwerking van ketenpartners. De scheiding tussen de 
inhoud en de financiën vereist dat de communicatie tussen OCW en het CvE enerzijds en met 
SLO, Cito en DUO anderzijds, zeer strak is. De ervaring heeft geleerd dat het enige tijd duurt 
voordat dat goed loopt. De huidige situatie leidt tot weinig problemen, al is er sprake van extra 
 
Evaluatie College voor Examens 35 
 
  

 
worden met de aanpassingen in verband met diverse nieuwe wettelijke taken die toegevoegd 
moeten gaan worden op het terrein van de centrale eindtoets PO, examinering in het MBO en de 
toetsen in VO en MBO. 
 
Aanbeveling 
Breidt het toezichtskader van de Inspectie uit met taken die niet met zoveel worden in de wet zelf 
zijn genoemd maar die essentieel zijn voor de werking van de examenketen. Dat geldt in ieder 
geval voor de regierol van het CvE in de keten. 
 
 
Evaluatie College voor Examens 37 
 
  

 
5 Doeltreffendheid  
5.1 Inleiding 
Bij doeltreffendheid wordt gekeken naar kwaliteit, integriteit en continuïteit van de taakuitoefening. 
Hierbij kan gedacht worden aan de kwaliteit van de regievoering, maar ook aan risicomanagement, 
kwaliteitszorg, en oplossingsvermogen met betrekking tot incidenten rondom examens en toetsing 
en tevredenheid van relevante actoren in het stelsel. 
 
Bij het beschrijven en beoordelen van de doeltreffendheid van het CvE is het niet goed mogelijk 
een onderscheid te maken tussen het College en het bureau. Immers het grootste deel van de 
werkzaamheden die nodig zijn om de taak van het College uit te oefenen zijn gemandateerd aan 
het bureau. Het bureau staat onder gezag van het College en legt alleen verantwoording af aan het 
College. Dat maakt dat de doeltreffendheid van het College (het ZBO) en dat van het bureau 
onlosmakelijk met elkaar verbonden zijn. 
 
 
5.1.1 Aanpak 
De doeltreffendheid is voor een belangrijk deel bepaald door de informatie op basis van 
jaarverslagen en interne documentatie van het CvE en de rapporten van bevindingen van de 
Inspectie van het Onderwijs in 2010, 2011 en 2012. Verder is er door middel van het afnemen van 
interviews bij de belangrijkste ketenpartners en bij vertegenwoordigers in het onderwijsveld een 
11
oordeel over de doeltreffendheid van het CvE gevraagd. Onder de ketenpartners verstaan we de 
organisaties die onderdeel uitmaken van het proces van het construeren van de examens tot het 
moment dat de examens daadwerkelijk worden afgenomen. De examensecretarissen zijn 
geïnterviewd als vertegenwoordigers van het onderwijsveld. Er is een telefonisch interview 
afgenomen bij vijftien secretarissen van reguliere examens en bij drie secretarissen van 
staatsexamens VO. Alleen indien meerdere secretarissen bepaalde verbeterpunten in de 
examenprocedure noemen, is dit in het rapport opgenomen. 
 
Van de geïnterviewde secretarissen van reguliere examens zijn er zes al werkzaam in deze functie 
voor 2009 en hebben de overgang van de CEVO naar het CVE meegemaakt. Van de 
geïnterviewde secretarissen voor staatsexamens VO is dit bij twee van hen het geval. Er is een 
interview afgenomen met secretarissen die verantwoordelijk zijn voor een of meerdere vestigingen, 
variërend van 30 tot 200 examenkandidaten en voor examens van verschillende onderwijsniveaus. 
Uit iedere regio (noord, midden, zuid) zijn een aantal secretarissen benaderd.  
 
De meeste secretarissen hebben geen sollicitatieprocedure doorlopen om de functie uit te kunnen 
voeren. Een aantal respondenten geeft aan dat de taken van secretaris horen bij de taak van team- 
of afdelingsleider, anderen zijn voor de functie gevraagd of hebben zich er zelf voor aangemeld. 
Een klein aantal secretarissen heeft eerst een (aantal) jaar meegelopen met zijn of haar 
voorganger voordat de taak zelfstandig mocht worden uitgevoerd. Door de jaren heen is de 
aanstellingsprocedure volgens de meerderheid van de geïnterviewden geprofessionaliseerd; 
inmiddels is er een procedure ontwikkeld op basis waarvan nieuwe examensecretarissen en -
examinatoren worden aangesteld. De secretarissen voor staatsexamens VO zijn in dienst bij het 
CvE, sinds enige tijd zijn er ook door het CvE standaardeisen opgesteld waaraan de secretarissen 
voor staatsexamens moeten voldoen.  
                                                           
11
  Zie Bijlage I voor de volledige lijst met geïnterviewden. 
 
Evaluatie College voor Examens 39 
 
  

 
 
Sinds een aantal jaar wordt bij de samenwerking de leidraad voor vakvernieuwing gehanteerd. De 
taken en bevoegdheden van de afzonderlijke organisaties waren daarvoor nooit concreet 
vastgelegd en daar bleek vanuit beide organisaties wel behoefte aan. Om die reden wordt de 
leidraad momenteel herzien en aangescherpt op basis van de ervaringen uit de afgelopen jaren. De 
herziene leidraad beoogt de nodige duidelijkheid in de taakverdeling tussen CvE en SLO te geven 
waarbij voldoende ruimte wordt gelaten voor input vanuit beide organisaties. 
 
Ook op uitvoerend niveau worden processen meer op elkaar afgestemd. Tijdens de examenperiode 
is er een merkbare piek in de werkdruk bij het CvE. De deadlines worden gehaald, maar de 
werkdruk levert geen positieve bijdrage aan de onderlinge verstandhouding tussen de 
medewerkers van beide organisaties. Daarom zal ook dit jaar, na een geslaagde bijeenkomst vorig 
jaar, een meeting plaatsvinden tussen de medewerkers van het CvE en SLO om het contact tussen 
beide organisaties te verbeteren en om ideeën met elkaar uit te wisselen. 
 
Over het algemeen is SLO erg te spreken over de samenwerking met het CvE. Beide organisaties 
kijken kritisch naar de producten en processen en doen dit op een constructieve en coöperatieve 
wijze. 
 
 
5.2.2 Tot stand brengen van de examenopgaven 
Zodra de syllabi klaar zijn, heeft het CvE de verantwoordelijkheid voor de constructie, productie en 
distributie van de examens. In overleg met Cito schrijft het CvE de zogeheten constructieopdracht 
om de examens samen te stellen. Samen met externe medewerkers (zoals docenten die lesgeven 
aan een examenklas) en toetsdeskundigen bij Cito worden de opgaven opgesteld. De 
vaststellingscommissie van het CvE keurt de examens uiteindelijk goed.  
 
De afspraken die het CvE en Cito hebben, zijn helder. Het CvE is verantwoordelijk voor de 
vaststelling en Cito voor de constructie van examens. Er is voor elk vak en ieder onderwijsniveau 
een vaststellingscommissie en een constructiegroep. De constructiegroepen bestaan uit docenten 
en een toetsdeskundige. In totaal zijn er voor de centrale examens VO circa 450 docenten 
betrokken, dit zorgt voor draagvlak in het onderwijsveld en levert kennis van en ervaring met de 
doelgroep. De voorzitter van de vaststellingscommissie is iemand uit het aanpalende onderwijs, 
verder zitten er docenten van examenklassen in deze commissie. Na de constructiefase legt de 
toetsdeskundige het (concept)examen voor aan de vaststellingscommissie van het CvE. De 
toetsdeskundige heeft formeel geen zitting in de vaststellingscommissie maar is in de vergadering 
aanwezig om de overdracht te doen en om toelichting te geven over de gemaakte keuzes in het 
proces. De toetsdeskundige fungeert dus als linking pin tussen beide commissies. De 
vaststellingscommissie wordt aangesteld door het CvE, de constructiegroep door Cito. 
 
Om de taken rondom de constructie van de examenopgaven (Cito) en het vaststellen van de 
examens (CvE) voor beide partijen weer scherp te krijgen, is onlangs de taakverdeling tussen beide 
organisatie onder de aandacht gebracht en wordt er een update van de afspraken gemaakt. Zowel 
bij het CvE als bij Cito hebben een aantal personele wisselingen plaatsgevonden waardoor het een 
goed moment was ‘om de neuzen weer dezelfde kant op te krijgen’.  
 
Aantal examens 
In 2009 construeerde Cito in overeenstemming met het CvE nog ruim 500 examens. In de periode 
tot 2013 zijn er 100 examens minder ontwikkeld. 
 
 
 
Evaluatie College voor Examens 41 
 
  

 
De hoeveelheid e-mails wordt volgens een aantal secretarissen veroorzaakt door het te snel 
doorvoeren van veranderingen. Volgens hen worden besluiten genomen zonder een bepaalde 
aanloopperiode in acht te nemen, waardoor er op een later moment nog aanvullingen of wijzigingen 
worden doorgevoerd. Behalve verwarring heeft dit een afname van de bereidwilligheid tot 
medewerking op de scholen als gevolg. Secretarissen geven aan te wachten met handelen 
wanneer er een aanpassing in het proces wordt aangekondigd om te voorkomen dat ze 
veranderingen doorvoeren die in een later stadium weer worden teruggedraaid. Ook worden er veel 
e-mails gewijd aan de errata op examenopgave en/of examencorrecties. Volgens de secretarissen 
grijpt ook dit terug op hun idee dat het CvE geregeld te snel handelt en te weinig tijd neemt om 
documenten zorgvuldig door te nemen zodat er naderhand nog aanvullingen of wijzigingen worden 
gecommuniceerd.  
 
Tijdens de examenperiode is het, gezien de belangen die er mee gemoeid zijn, zaak dat het CvE 
adequaat reageert op bepaalde situaties. De hectiek rondom de examens en de snelheid waarmee 
CvE wordt geacht te reageren, maakt het onmogelijk om alle consequenties van bepaalde acties op 
voorhand te kunnen overzien. Snel reageren voorkomt in veel gevallen het ontstaan van nog 
grotere problemen. Dit neemt niet weg dat het CvE kritisch moet blijven op eigen handelen en dit 
soort signalen uit het veld serieus moet nemen. 
 
Examenloket 
12
Tijdens de examens kunnen scholen terecht bij het Examenloket . De ervaringen hiermee zijn 
wisselend. Een aantal secretarissen van reguliere examens is erg tevreden over het Examenloket, 
vooral het feit dat alle betrokken instanties via één loket bereikbaar zijn, vindt men positief. De 
expertise van het loket wordt echter niet unaniem als voldoende beoordeeld. Een aantal 
secretarissen geeft aan dat ze bij vragen met betrekking tot de examens veelal rechtstreeks de 
hulp inschakelen van bijvoorbeeld de Inspectie van het Onderwijs. Door de jaren heen zijn er korte 
communicatielijnen ontstaan bij de betrokken organisaties zoals de Inspectie en DUO, zodat het 
Examenloket voor hen geen meerwaarde biedt. De Inspectie herkent deze situatie maar geeft 
daarbij aan als zij direct worden benaderd door iemand uit het onderwijsveld zij hen wijzen op het 
Examenloket. Volgens de Onderwijsinspectie kunnen de vragen uit het onderwijsveld, door de 
centrale doorgeleiding door het Examenloket, veel efficiënter worden beantwoord. 
 
Examenperiode 
De overgang van de CEVO naar het CvE heeft volgens de secretarissen aan de ene kant voor 
meer professionalisering gezorgd maar aan de kant zijn er geluiden dat de regelgeving en de 
formalisering van het examenproces te ver is doorgevoerd. Het hele examenproces overziend is er 
in de afgelopen tijd een aantal besluiten genomen die op zichzelf wellicht niet zo’n grote impact 
hebben, maar in samenhang met elkaar volgens de examensecretarissen voor veel tijdsdruk 
zorgen op de scholen. De meest genoemde aanpassingen zijn: 
• Het inkorten van de periode tussen het afleveren en afnemen van de examens; 
• Het aanpassen van de verpakking, de samenstelling van examenpakketten en de procedure 
vlak voor aanvang van de examens. 
 
De tijd tussen het aanleveren van de examens en het afnemen van examens beslaat enkele dagen. 
Over de datum dat de examens worden aangeleverd wordt volgens de respondenten door het CvE 
tijdig gecommuniceerd maar de aanleveringsdatum valt voor veel scholen in de meivakantie en dus 
moet iemand er speciaal voor naar school komen. Daarnaast is het door de nieuwe verpakking 
moeilijker om te controleren of het juiste aantal examens in een pakket zit. Het controleren van de 
levering duurt dus langer en de controle moet in een kortere periode worden gedaan wat de 
nauwkeurigheid niet ten goede komt. De reden om de periode tussen de aanlevering en de afname 
                                                           
12
  Het Examenloket is vanaf voorjaar 2014 operationeel. 
 
Evaluatie College voor Examens 43 
 
  

 
Een voorbeeld van een veel gehoorde klacht is de taligheid van examens en het gebruik van 
moeilijke woorden. Zowel het LAKS als een aantal examensecretarissen noemt deze klacht. Het 
LAKS geeft aan dat zij met het CvE bekijken of er actie moet worden ondernomen. 
 
 
5.2.4 Het ontwikkelen en het innoveren van examens en toetsen 
In het huidige onderwijs wordt steeds meer de nadruk gelegd op competenties, 21st century skills 
en hogere denkvaardigheden. Het curriculum is meer gericht op analyse en creatie in plaats van 
reproductie, de examens zijn hierop echter (nog) niet afgestemd. Hoe de vakvernieuwingen tot 
uitdrukking komen in het centraal examen, zal de aankomende jaren nog volop op de agenda staan 
en het CvE zal hier samen met SLO en Cito nog veel aandacht aan besteden.  
 
Een obstakel om dit gezamenlijk te veranderen, onder de regievoering van het CvE, is de afstand 
die bestaat tussen de organisatie die het curriculum ontwikkelt en de organisatie die de toetsen 
voor het curriculum construeert. Het zou goed zijn om te onderzoeken hoe beide organisaties 
dichter bij elkaar gebracht zouden kunnen worden. Het CvE is als regievoerder de linking pin 
tussen SLO en Cito en kijkt bij beide organisatie kritisch naar mogelijke verbeteringen in het 
ketenproces en in het product, binnen de gestelde wettelijke kaders. 
 
Het CvE is ook verantwoordelijk voor de ontwikkeling van toetsen. De ontwikkeling en uitvoering 
van de diagnostische tussentijdse toets (DTT) is een complex geheel. Om de toets op tijd 
ontwikkeld te hebben, moet er strak gestuurd worden op de planning en moeten er tijdig besluiten 
genomen worden om de deadline te halen. De ontwikkeling van de DTT loopt gelijktijdig met de 
ontwikkeling van Facet. DUO is de beheerder van Facet, ontwikkelt samen met het CvE de 
software en bemant de helpdesk. Het Cito is betrokken bij de inhoud van de toets. Die 
ontwikkelingen moeten gelijk oplopen omdat er grote onderlinge afhankelijkheden bestaan. Dat 
vereist veel terugkoppeling tussen de verschillende partijen hetgeen door de betrokkenen nu te 
weinig gebeurt. Er is een nauwe samenwerking tussen het CvE en DUO en tussen het CvE en Cito 
maar te weinig overleg tussen de drie partijen. Hier moet het CvE als regievoerder meer het 
voortouw nemen. 
 
Examensecretarissen 
Het CvE wordt door de examensecretarissen veelal als de aanjager van innovaties in het onderwijs 
gezien. Een veel genoemde innovatie in het onderwijs is het gebruik van digitale examens. Een 
aantal secretarissen ziet het nut daar van in en zou willen dat de ontwikkeling ervan sneller zou 
gaan. Veelal worden de digitale examens gezien als meerwaarde voor bepaalde doelgroepen, 
zoals vmbo-leerlingen, en bepaalde vakken, zoals Kunst. Een veelgenoemd kritiekpunt met 
betrekking tot de digitale examens is de handelswijze van het CvE bij het invoeren ervan. Volgens 
een groot aantal secretarissen is de overgang naar digitale examens te snel ingevoerd waardoor 
het wegens onoverkomelijke organisatorische en technische knelpunten weer teruggedraaid moest 
worden. Daarnaast kost het klaarzetten van digitale examens de secretaris (en de ICT-afdeling van 
de school) erg veel tijd en vreest men, dat als er eenmaal op grote schaal gewerkt gaat worden met 
digitale examens, er capaciteitsproblemen en technische storingen ontstaan. Het werken met Facet 
zou dit in de toekomst kunnen voorkomen waardoor dit voor een aantal secretarissen als mogelijke 
oplossing wordt gezien bij de invoering van digitale examens. De kritiek van anderen op de keuze 
voor Facet is, dat er wederom een nieuwe koers wordt gevaren terwijl volgens hen vorige 
vernieuwingsplannen nog niet volledig zijn onderzocht. 
 
Ook over de invoering van de rekentoets zijn veel secretarissen ontevreden. Er worden 
verschillende technische problemen gemeld en het is veel secretarissen niet duidelijk welke plaats 
(en belang) de toets zal innemen binnen het geheel van examens. Omdat processen blijven 
 
Evaluatie College voor Examens 45 
 
  

 
voor de uitvoering, is het maken van goede afspraken tussen beide organisaties noodzakelijk en 
vergt dit van beide kanten terugkoppeling en duidelijke communicatie. 
 
Het vaststellen van de kwaliteitseisen binnen het aannamebeleid van examinatoren van 
staatsexamens is een taak van het CvE. Dat er beleid wordt opgesteld om de kwaliteit van 
examinatoren bij staatsexamens te waarborgen, een goede ontwikkeling. Echter de wijze waarop 
invulling wordt gegeven aan het beleid leidt volgens DUO tot uitvoeringsproblemen. Er is door 
natuurlijk verloop en het door veel examinatoren bereiken van de pensioengerechtigde leeftijd 
sprake van een hoge uitstroom, mede door het opstellen van eisen aan nieuwe examinatoren is er 
ook een lage instroom met een dreigend tekort als gevolg. 
 
Ook secretarissen van staatsexamens noemen de samenwerking tussen het CvE en DUO als 
verbeterpunt. Volgens de secretarissen komt het voor dat zowel het CvE als DUO bepaalde 
informatie rondom de examenperiode verspreidt. Het is beter als een van beide organisaties als 
contactorganisatie voor de secretarissen optreedt. Ook zijn er vaak verschuivingen in de planning 
van de examinatoren waar het CvE volgens de secretarissen niet voldoende op reageert. Een van 
de secretarissen van staatsexamens stelt voor om een landelijk kader te ontwikkelen voor de 
evaluatie van de examens. Juist omdat er zowel personele wisselingen binnen het CvE en onder 
examinatoren zijn, bestaat het risico dat de kwaliteit van staatsexamens en de manier waar de 
examens worden afgenomen in het gedrang komen. 
 
Wat betreft de communicatie missen de examinatoren specifieke informatie over staatsexamens op 
Examenblad.nl. De meeste informatie krijgen zij via de extra nieuwsbulletins van het CvE. Anders 
dan de examensecretarissen voor reguliere examens, nemen secretarissen van staatsexamens 
meestal rechtstreeks contact op met het CvE. Omdat zij in dienst zijn bij het CvE is het ook 
vanzelfsprekend dat er kortere communicatielijnen zijn tussen deze examinatoren en het CvE dan 
tussen de examensecretarissen van reguliere examens, die in dienst zijn bij de school waarvoor ze 
de examens verzorgen. 
 
Als de staatexamens eenmaal zijn afgenomen, voert DUO alle, door het CvE gemandateerde, 
taken uit met betrekking tot het vaststellen van de uitslag van staatsexamens en het uitreiken van 
daarmee samenhangende diploma’s, certificaten en cijferlijsten. DUO handelt daarbij volgens de 
zak- en slaagregeling.  
 
 
5.3 Realisatie doelen wet CvE 
Het College voor Examens is opgericht als een nieuw zelfstandig bestuursorgaan (ZBO) en om 
namens de overheid taken uit te voeren rondom samenstelling, coördinatie en uitvoering van de 
afname van examens. Die taken waren daarvóór belegd bij de CEVO, de Staatsexamencommissie 
VO en de Staatsexamencommissie NT2. Belangrijke doelstellingen bij het vormgeven van de wet 
en het College waren: 
1. Het vormen van één uitvoerende instantie met helder omschreven verantwoordelijkheden; 
2. Het bevorderen van de bestuurlijke eenduidigheid en transparantie; 
3. De participatie van de maatschappelijke organisaties en dit tot uitdrukking brengen bij de 
uitvoering van de examens.  
 
De Inspectie van het Onderwijs beoordeelt in haar rapporten van bevindingen de mate waarin het 
CvE zijn wettelijke vereisten adequaat uitvoert. Er wordt daarbij gebruik gemaakt van het 
bestuursreglement, de werkprogramma’s en jaarverslagen van het CvE. Alleen in 2010 voldeed het 
werkprogramma nog niet aan de wettelijke vereisten, de overige indicatoren werden toen als ‘goed’ 
 
Evaluatie College voor Examens 47 
 
  

 
levert de examens alleen als hij bewijs ontvangt van degene aan wie hij moet leveren. Dit gaat in 
de praktijk goed. Het CvE vraagt echter de scholen om daarna nog een email ter bevestiging te 
sturen dat alles goed verlopen is. Als niet alle scholen die email versturen, ontstaat er alsnog tumult 
terwijl alles goed is verlopen. De regels die het CvE opstelt, dragen in dit geval niet bij aan een 
goed lopende keten. 
 
Overigens geldt het aanscherpen van de regelgeving niet voor alle onderdelen van de examens. 
Een secretaris geeft aan dat de veiligheidsprocedures voor de standaard examens heel strikt zijn, 
terwijl er voor de diskettes voor dyslectische leerlingen vrijwel geen procedures zijn opgesteld 
waardoor de kans op het uitlekken van de examens nog altijd bestaat. 
 
De participatie van de maatschappelijke organisaties 
Het participatiemotief is vormgegeven door enerzijds in het College de diverse soorten onderwijs te 
vertegenwoordigen en anderzijds voor de constructie en vaststelling van examens en toetsen een 
uitgebreide commissiestructuur te behouden (of in te richten voor de nieuwe taken) waarin het veld 
participeert. Niet alleen de docenten zijn in deze commissies vertegenwoordigd maar ook het 
afnemend onderwijs (bij de vaststellingscommissies als voorzitter). 
 
Het nog verder betrekken van het werkveld is volgens betrokken partijen geen gemakkelijke 
opgave. Ten eerste is het lastig om het hele onderwijsveld op een gestructureerde manier te 
betrekken, daarnaast zijn er in het proces rond de examens strikte deadlines waardoor de termijn 
waarin het veld betrokken kan worden beperkt is. 
 
Sinds enige tijd organiseert het CvE bijeenkomsten (voor reguliere- en staatsexamens) 
voorafgaand aan de examens om alle secretarissen toelichting te geven over de examenperiode. 
Veel secretarissen vinden het prettig om door middel van een bijeenkomst de belangrijkste 
aandachtspunten met elkaar te door te nemen. Wel geeft een aantal secretarissen aan dat er 
tijdens de huidige bijeenkomsten te weinig ruimte is voor interactie tussen het CvE en de 
secretarissen en dat er te weinig wordt ingegaan op mogelijke, praktische knelpunten die men 
tijdens de examens kan verwachten. Na afloop van de examens evalueert het CvE met de scholen 
de hele cyclus. Door middel van een vragenlijst onder een steekproef van docenten, meet het hoe 
de examens zijn verlopen. Op basis daarvan vallen examens af en toe negatief uit. Op die manier 
checkt het CvE wat er aan verbeteringen mogelijk is. Dat is vaak bij nieuwe vakken het geval. 
Daarnaast wordt ieder jaar het examen geëvalueerd met de vakverenigingen van docenten 
(bijvoorbeeld docenten metaaltechniek, wiskundeleraren e.d.). Op deze manier is het CvE op de 
hoogte van de belangrijkste zaken die in het onderwijsveld spelen.  
 
Over de zichtbaarheid van het CvE als organisatie binnen de examencyclus zijn de meeste 
respondenten het eens dat nog steeds Cito de meest bekende speler is als het om examens gaat, 
zoals in de tijd van de CEVO ook al het geval was. Het CvE is bekend voor de partijen die er mee 
te maken hebben, zodoende is het de vraag of het genereren van meer bekendheid van 
meerwaarde zou zijn voor de wijze waarop het CvE zijn taak uitvoert. Wel merkt een aantal 
secretarissen op dat zij de afstand van het CvE tot de onderwijsinstellingen erg groot vinden. 
Wanneer de secretarissen een praktische vraag hebben over een examen zijn ze sneller geneigd 
contact op te nemen met de Inspectie van het Onderwijs of met DUO, omdat ze verwachten dat 
deze organisaties beter op de hoogte zijn van wat er speelt op de scholen. 
 
Ook het betrekken van de Nederlandse bevolking kan beter, zeker als daarvoor zich mogelijkheden 
voordoen. Zowel bij het CvE als bij OCW lijkt er sprake van angst en terughoudendheid als het gaat 
om het verkrijgen van media-aandacht. Onlangs wilde een Nederlandse krant tijdens de 
examenperiode iedere dag een item maken over een bepaalde examenvraag met daarbij een kort 
 
Evaluatie College voor Examens 49 
 
  

 
centraal examen en continuïteitsplannen voor de andere onderdelen. Deze zijn erop gericht om in 
te spelen op situaties zodat de producten en dienstverlening is geborgd als er verstoringen zijn. 
Voor ieder product is er een dergelijk plan maar per sector verschilt de mate waarin alle relevante 
informatie is vastgelegd en samengevoegd en in hoeverre het volledig vaste procedures zijn. De 
mate waarin het CvE zich als kwaliteitsbewaker van processen opstelt binnen ketenpartijen 
verschilt. Met name bij reeds langlopende trajecten zoals de staatsexamens is dat ingewikkelder 
dan bij nieuwe trajecten zoals de ontwikkeling van nieuwe examensoftware. Daarbij is het CvE 
nauw betrokken en wordt alles in systemen en service level agreements (SLA’s) vastgelegd. 
 
De Inspectie beoordeelt ieder jaar aan de hand van haar rapport van bevindingen de mate waarin 
het CvE de kwaliteitsborging goed uitvoert. Door de jaren heen is duidelijk een ontwikkeling 
geweest in het borgen en verbeteren van de kwaliteit van de werkzaamheden. In 2010 is nog geen 
van de indicatoren beoordeeld. In 2013 zijn alle aspecten van kwaliteitsborging beoordeeld en goed 
bevonden. De Inspectie maakt daarbij gebruik van interne documenten zoals werkdocumenten, 
documenten omtrent kwaliteitszorg en de bestuurlijke agenda.  
 
Het CvE laat af en toe externe audits op specifieke onderdelen uitvoeren. Daarvoor wordt een 
auditplan opgesteld. De audit gebeurt door een raamcontractpartij van OCW. Onderwerpen voor de 
audits zijn probleemgestuurd. Per sector wordt in de PDCA-cyclus geïnventariseerd welke 
problemen er spelen en of mogelijk externe validering nodig is. Onderwerp van een recente audit in 
de MBO-sector is het overpakmoment (van examens) tussen het CvE en Cito.  
 
Ook via de Inspectie vindt eenmaal per vier jaar verdiepend onderzoek plaats. In 2012 is bepaald 
dat dit zou gaan over hoe de niveauhandhaving bij het centraal examen in zijn werk gaat. Daarop 
heeft het CvE eerst een interne audit gedaan. Dat is vervolgens voorgelegd aan twee externe 
beoordelaars, die hier een expertreview aan toegevoegd hebben. De Inspectie gaat op basis van 
deze set een beoordeling geven over het leer- en verbetervermogen van het CvE. De aanleiding 
hiervoor was een audit van twee hoogleraren over normeren en het gebrek aan transparantie 
daarover bij de voorloper van het CvE, de CEVO. 
 
 
5.5 Omgang met klachten en bereikbaarheid CvE 
In paragraaf 5.3.3 zijn de vragen en klachten over het centraal examens vanuit leerlingen en 
examensecretarissen reeds aan de orde geweest. In examentijd heeft het CvE voor docenten en 
examensecretarissen in het voortgezet onderwijs een speciale Examenlijn geopend voor vragen en 
opmerkingen over de centrale examens in het VO. Leerlingen kunnen met hun klachten terecht bij 
het LAKS. Het LAKS verzamelt en beoordeelt de klachten en bespreekt deze veelal met het CvE. 
Voor de centraal ontwikkelde examens (COE) in het MBO is er ook voor toetsleiders een 
Examenlijn ingesteld. De Jongeren Organisatie Beroepsonderwijs (JOB) heeft net als LAKS voor 
de centraal ontwikkelde examens een website en een klachtenlijn ingericht. Ook JOB bespreekt 
klachten met het CvE. 
 
Het CvE kent daarnaast een klachtenprocedure. De vereisten zoals opgenomen in de AwB worden 
daarbij aangehouden: klagers ontvangen een bevestiging en indien nodig neemt een medewerker 
van het CvE contact op. De klacht wordt onderzocht en beoordeeld en klager ontvangt een brief 
waarin hij/zij op de hoogte wordt gesteld van de uitkomst Eventueel volgt daarop een hoorzitting. 
Als een klager het oneens is met de uitkomst of hij/zij voelt zich onvoldoende gehoord dan dient er 
binnen één jaar een verzoekschrift ingediend te worden bij de Nationale ombudsman. Daarvoor 
moet eerst de klachtenprocedure van het CvE zijn doorlopen. In het jaarverslag doet het CvE 
 
Evaluatie College voor Examens 51 
 
  

 
13
centrale examens . De conclusie in de motie is dat het oordeel van het CvE over de examens 
onvoldoende is en dat in de validering de Inspectie een ‘uitdrukkelijke’ rol zou moeten spelen. Het 
lijkt erop dat vooral de toonzetting van de beantwoording van het CvE op bepaalde klachten een 
belangrijke rol heeft gespeeld. Omdat er in de examentijd zoveel vragen binnenkomen die in korte 
tijd moeten worden afgehandeld, gaat de inhoud blijkbaar soms boven de vorm. Het CvE bestrijdt 
het beeld dat zij zich zouden afschermen voor kritiek op de examens. Dat beeld strookt ook niet 
met de inspanningen die het CvE gedurende het jaar verricht om zich toegankelijk op te stellen en 
feedback te halen uit het onderwijsveld om verbeteringen te kunnen doorvoeren. Er leven binnen 
en buiten het CvE verschillende beelden over de mate waarop het College al dan niet correct met 
inhoudelijke kritiek op de examens omgaat. Twee vragen spelen daarbij een rol: wie controleert de 
inhoudelijke kwaliteit? En wie controleert of het College de klachtenprocedure goed heeft toepast? 
We komen hierop in de conclusies terug. 
 
De klachten die bij het LAKS terechtkomen, worden volgens de beleidsmedewerker te weinig 
procesmatig afgehandeld om er bepaalde trends uit te halen. Wel is er geconstateerd dat er steeds 
meer klachten komen over het gebruik van moeilijke woorden in de examenopgaven en over de 
afname van staatsexamens. Bij dit soort constateringen gaan het CvE en LAKS met elkaar in 
discussie of, en zo ja hoe er gehoor aan de klachten gegeven kan worden.  
 
 
5.6 Conclusies  
In deze paragraaf beantwoorden we de onderzoeksvragen voor het thema van dit hoofdstuk zoals 
we die hebben geformuleerd in 2.1. 
 
Die bijbehorende hoofdvraag en subvragen luidden als volgt: 
 
Wat is het oordeel over de doeltreffendheid van het CvE in de periode 2009-2014? 
• Heeft het CvE de wettelijke taken daadwerkelijk uitgevoerd? Voor zover dat niet het geval is, 
wat zijn de redenen daarvoor? 
• Welke producten en diensten heeft het CvE door uitvoering van de wettelijke taken 
gerealiseerd? 
• Wat is de kwaliteit van de in het kader van deze taken opgeleverde producten en diensten? 
• Wat is de kwaliteit van de geleverde producten en diensten door het CvE als ZBO in vergelijking 
met de vergelijkbare producten en diensten vóórdat sprake was van uitvoering van deze taken 
door het CvE? 
• Hoe is vorm gegeven aan het systeem voor kwaliteitszorg en handhaving? 
• Hoe is vorm gegeven aan de beheersing van risico’s t.a.v. de taakuitvoering? Welke factoren 
zijn van invloed en hoe passen eventuele incidenten tussen 2009-2014 in dit beeld? 
• Hoe tevreden zijn actoren binnen het onderwijsstelsel over functioneren van het CvE 
(verschillende typen actoren, waaronder in ieder geval scholen en LAKS)? 
 
We beantwoorden de vragen aan de hand van drie thema’s: uitvoering wettelijke taken en 
voorschriften, kwaliteitssysteem en klachtenafhandeling en de tevredenheid van ketenpartijen en 
actoren binnen het onderwijssysteem. 
 
 
5.6.1 Uitvoering wettelijke taken en voorschriften 
De uitvoering van wettelijke taken gebeurt naar behoren. Incidenten rondom examens worden 
serieus en professioneel opgepakt. Het oordeel van de Inspectie is positief. De aspecten die zijn 
                                                           
13
  Motie van lid Jadnanansing, voorgesteld 3 juli 2014. 
 
Evaluatie College voor Examens 53 
 
  

 
 
 
5.6.3 Tevredenheid ketenpartijen en actoren binnen het onderwijssysteem 
Volgens de meeste respondenten is het CvE de juiste organisatie om de regie over de 
examenketen uit te voeren. De examencyclus is een proces dat strak geleid moet worden en dat 
doet het CvE goed. Daarnaast onderschrijft iedereen de noodzaak om de verantwoording voor de 
inhoud van de examens en de examens als geheel te scheiden. De meerwaarde van het CvE zit 
vooral in de garantie dat een externe partij, die losstaat van de overheid, verantwoordelijk is voor 
de examens. Ook acht een aantal ketenpartijen het van belang dat de regietaak rond examens een 
publieke taak blijft om de kwaliteit van de inhoud en de normering van de examens in het belang 
van de publieke zaak te kunnen borgen. 
 
De wijze waarop het CvE zijn taak uitvoert wordt over het algemeen goed beoordeeld. Het CvE 
werkt nauwkeurig en denkt binnen de gestelde (juridische) kaders constructief mee over mogelijke 
veranderingen. Er is op strategisch en uitvoerend niveau over het algemeen een goede 
verstandhouding tussen het CvE en de ketenorganisaties. Het belangrijkste is dat zaken 
bespreekbaar zijn en er altijd in gezamenlijk overleg een oplossing wordt gevonden. Alle partijen 
hebben voor ogen de examens goed te laten verlopen en dus worden kleine onenigheden 
onderling opgelost.  
 
Regierol CvE 
Bij het voeren van de regie gaat het aan de ene kant om duidelijkheid en aan de ander kant om een 
goede verstandhouding tussen partijen. Goede regievoering vergt een onderscheid tussen regie en 
uitvoering, opdrachtgever en opdrachtnemer. Er moeten duidelijke afspraken worden gemaakt over 
tijd en geld en de kwaliteit van het te leveren product. Het gaat over eisen durven stellen en elkaar 
aanspreken op resultaten. Om met elkaar alle afspraken op een constructieve manier na te kunnen 
komen is regievoeren tegelijkertijd een kwestie van samenwerken, laveren en elkaar iets gunnen. 
 
Over het algemeen zijn de ketenpartners en vertegenwoordigers vanuit het onderwijs tevreden over 
de regierol die het CvE vervult. De samenwerking verloopt goed en sinds het CvE de rol van 
regievoerder heeft gekregen, merken de ketenpartners dat het CvE, zoals gewenst, meer op de 
voorgrond treedt. Wel is het volgens de ketenpartners belangrijk om een duidelijk onderscheid te 
houden tussen de regierol van het CvE en de inhoudelijke taken van de ketenpartners. Tussen 
SLO en het CvE en Cito en het CvE is in dit verband onlangs een update gemaakt van de 
werkafspraken. In de samenwerking tussen het CvE en DUO zijn hierin van beide kanten reeds 
goede stappen gezet maar is het tegelijkertijd verstandig de werkafspraken waar nodig nader te 
specificeren om nog duidelijker de verantwoordelijkheden te beleggen. 
 
Om de goede verstandhouding met alle ketenpartners te onderstrepen en te behouden is het goed 
om, zowel op bestuurlijk niveau als op uitvoerend niveau, stil te staan bij de positieve 
ontwikkelingen en prestaties die zijn geleverd door de examenketen als geheel. 
 
Aanbeveling 
Verduidelijk waar nodig de werkafspraken met DUO zodat het inzichtelijk is wat, van wie op welk 
moment wordt verwacht. 
 
Organiseer een bijeenkomst met alle ketenpartijen om stil te staan bij de zaken die goed verlopen 
in de processen van examens en toetsing, om te benadrukken dat alle partijen hetzelfde doel voor 
ogen hebben. Zorg ervoor dat zowel het bestuurlijk als het uitvoerend niveau daarbij aanwezig is en 
er ruim voldoende tijd is voor informele uitwisseling. 
 
 
Evaluatie College voor Examens 55 
 
  

 
6 Doelmatigheid  
6.1 Inleiding 
Doelmatigheid gaat over de relatie tussen ingezette middelen en opbrengsten die met de ingezette 
middelen worden behaald. De opbrengsten kunnen we in het geval van het College voor Examens 
definiëren als de uitvoerig van de wettelijke taken door het CvE. Onder de middelen verstaan we in 
hier de budgetten die het CvE nodig heeft voor het kunnen uitvoeren van de wettelijke taak en die 
16
dus op de begroting van het CvE terechtkomen . Bij het beoordelen van de doelmatigheid van het 
CvE is het niet goed mogelijk een onderscheid te maken tussen het College zelf en het bureau. 
Immers, net als bij doeltreffendheid geldt hier dat het grootste deel van de werkzaamheden die 
nodig zijn om de taken van het College uit te oefenen, zijn gemandateerd aan het bureau. We 
zullen overigens wel apart aandacht besteden aan de directe uitgaven voor het College. 
 
In dit hoofdstuk gaan we achtereenvolgens in op de vraag welke doelmatigheidsprikkels zijn 
ingebouwd in het huidige systeem (6.2), daarna behandelen we achtereenvolgens hoe het proces 
van begroten, verantwoorden en de controle op de uitgaven is vormgegeven (6.3) de budgetten ten 
behoeve van de wettelijke taken en de uitgaven ten behoeve van de uitvoering ervan (6.4) en de 
inrichting van de controle (6.5). 
 
 
6.2 Doelmatigheidsaspecten inrichting stelsel  
Voordat we ingaan op de financiële gegevens besteden we aandacht aan de vraag of de structuur 
rondom het CvE kostenefficiënt is. Welke prikkels zijn ingebouwd om met publieke middelen een zo 
groot mogelijk maatschappelijk effect te bewerkstelligen? Het uitgangspunt bij de beantwoording 
van die vraag is dat het College een publieke taak uitvoert die beter niet aan de markt kan worden 
overgelaten. Het College moet onafhankelijk, zowel in politiek als economisch opzicht, beslissingen 
kunnen nemen die tot doel hebben de kwaliteit van toetsen en examens (en in het verlengde 
daarvan het maatschappelijk effect) te bewaarborgen. Het College ervaart als een zelfstandig 
bestuursorgaan als onderdeel van de Staat met een publieke taak geen prikkel tot doelmatigheid 
via concurrentieverhoudingen (zoals in de marktsector het geval zou zijn). 
 
Toch is er binnen de huidige structuur een aantal elementen dat bijdraagt aan een doelmatige 
inrichting van de CvE-taken. In de eerste plaats is het College wettelijk verplicht om jaarlijks een 
werkprogramma te overleggen met daarbij een voorstel voor de kosten. Jaarlijks wordt de begroting 
van het CvE in het licht van de opgevoerde activiteiten beoordeeld en al dan niet goedgekeurd door 
de minister. Omdat jaarlijks de begroting goedgekeurd moet worden, heeft OCW continu zicht op 
de geplande uitgaven en ook de mogelijkheid daarin te sturen. Om steeds een goedkeuring op de 
ingediende begroting te krijgen, moet het CvE ook steeds voldoende transparantie en een goede 
verhouding tussen opbrengst en prijs kunnen bieden. In de tweede plaats is het CvE-bureau als 
onderdeel van OCW net als alle andere onderdelen van de Rijksoverheid onderworpen aan de 
gevolgen van het kabinetsstreven naar een kleinere overheid. Dat betekent dat het bureau CvE met 
dezelfde soort taakstellingen wordt geconfronteerd als bijvoorbeeld de beleidsdirecties. De 
spanning tussen de groei in het aantal taken en werkzaamheden van het bureau en tegelijkertijd 
                                                           
16
  Naast de uitvoeringskosten door het CvE zelf kunnen in principe ook zaken als wet- en regelgeving rondom het CvE en 
het toezicht door de IvhO tot de middelen worden gerekend tot hetgeen het CvE helpt bij de uitoefening van zijn taken. Het 
lijkt logisch om ons voor de evaluatie te beperken tot de zaken die op de begrotingen van het CvE terechtkomen. 
 
Evaluatie College voor Examens 57 
 
  

 
De beoordeling van de CvE-begroting vindt op dezelfde manier plaats zoals financiële afdelingen 
alle begrotingen beoordelen. Er is geen sprake van een specifiek beoordelingsinstrumentarium. Er 
wordt vooral gekeken naar de onderbouwing, of uren logisch voorvloeien uit activiteiten die op 
worden gevoerd, wat de mutaties zijn ten opzichte van voorgaande jaren, et cetera. Er wordt vanuit 
OCW-zijde opgemerkt dat mutaties tussen jaren niet altijd worden toegelicht terwijl daar 
herhaaldelijk om is gevraagd. Het CvE ontvangt een integrale reactie van OCW op het 
werkprogramma waarin de reacties van alle betrokken OCW-onderdelen zijn opgenomen. De 
reactie van OCW op bijvoorbeeld de werkprogramma’s voor 2014 en 2015 laat zien dat het 
werkprogramma, de activiteiten daarin en de bijbehorende begroting goed worden bestudeerd, er 
vragen over worden gesteld en van commentaar worden voorzien. De reacties van het CvE op dat 
commentaar laten tevens zien dat het CvE zijn best doet om waar nodig extra inzicht te 
verschaffen, zaken zodanig te presenteren en te formuleren dat OCW goed met de tekst uit de 
voeten kan (ook al gaat het expliciet om een werkprogramma van het College zelf). Dat is van 
belang omdat het werkprogramma ook naar de bewindspersoon gaat en naar de Kamer wordt 
gestuurd. Uiteindelijk wordt getracht één en ander tot een à twee commentaarrondes te beperken. 
Voor OCW was, doordat project-, programma- en APK-activiteiten niet scherp afgebakend kunnen 
worden, het wel eens lastig om de begrotingen of delen daarvan te beoordelen, vooral wanneer 
personen meerdere keren ingezet leken te worden. Dat was bijvoorbeeld het geval wanneer 
projectactiviteiten die uit projectgeld gefinancierd werden inmiddels structureel geworden waren 
maar waarvoor bekostiging uit het APK-budget nog niet beschikbaar was. De afstemming hierover 
met OCW vindt nu meer gestructureerd plaats, maar het voorbeeld laat wel zien dat aandacht voor 
transparantie bij zowel de begroting als de verantwoording essentieel is voor een samenwerking 
tussen het CvE en OCW. Vanuit dat oogpunt is het verstandig dat recent is besloten dat het CvE 
ook een meerjarige begroting indient (in dit geval tot en met 2018) waaruit blijkt welke 
personeelsleden (plus kosten) wegvallen in komende jaren, welke uitzendkrachten op punt staan 
verambtelijkt te worden zodat een duidelijker en stabieler beeld ontstaat voor de APK-ontwikkeling. 
 
De wet schrijft voor dat het werkprogramma vóór 1 april in het jaar voorafgaand aan het jaar 
waarop het betrekking heeft, moet zijn ingediend. Dat biedt de mogelijkheid de benodigde middelen 
in de reguliere begrotingscyclus te laten mee lopen. OCW stelt dat de werkprogramma’s steeds te 
laat zijn. Dat wordt bevestigd door twee werkprogramma’s die de Inspectie voor het toezicht heeft 
bestudeerd en gedateerd zijn op 18 mei 2010 en 19 april 2011. Naast het feit dat het CvE daarmee 
niet aan de wettelijke verplichting voldoet, ervaart OCW het als een probleem dat er dit vanuit OCW 
steeds aangekaart moet worden en omdat er soms weinig tijd is om op tijd budgetten te regelen 
voor de CvE-taken. 
 
 
6.3.2 Toekenning 
Per kalenderjaar krijgt het College een toekenningsbrief voor het zogenaamde basisarrangement 
(waarvan de activiteiten jaarlijks min of meer hetzelfde zijn) en de apparaatskosten. In die brief kent 
de DGPV het College budget toe voor de kosten zoals opgenomen in de door het CvE opgestelde 
begroting. Verder worden er eventueel nog enkele bijzonderheden gemeld, bijvoorbeeld als een 
specifiek begrotingsonderdeel (nog) niet wordt goedgekeurd. Voor projecten krijgt het College 
aparte toekenningsbrieven van de betreffende directies. 
 
 
6.3.3 Monitoring en verantwoording 
De verantwoording over de activiteiten en kosten van het CvE vindt op twee manieren plaats. In de 
eerste plaats levert het College na zeven maanden een rapportage aan met daarin de voortgang op 
diverse onderdelen (APK-deel, basisarrangement en projecten) en uitputting van de bijbehorende 
 
Evaluatie College voor Examens 59 
 
  

 
Begroting 
2010 2011 2012 2013 
Aanpassing digitale examens i.v.m. zintuiglijke 
beperkingen 0 75.000 25.000 0 
Nieuw systeem digitale examens 
0 646.551 516.014 382.772 
Projectleider referentiesets 
0 0 145.400 167.300 
Onderzoek examensoftware en 
schoolsystemen 10.000 10.000 10.000 0 
Uitbreiding registratiesysteem 
examenfunctionarissen 0 50.000 30.000 0 
Totaal sectoroverstijgend 
154.000 865.551 810.414 636.072 
 
Primair onderwijs     
    
Kwartiermaker eindtoets PO 
0 50.000 0 0 
Toetswijzercommissies 
0 0 44.507 0 
Projecten sector primair onderwijs 
0 0 0 231.550 
Totaal primair onderwijs 
0 50.000 44.507 231.550 
 
Sector voortgezet onderwijs     
    
Syllabuscommissies CE-VO 
170.000 322.380 171.000 368.248 
Vaststellingscommissies CE-VO 
2.704.000 2.890.000 2.716.000 2.994.752 
Caribisch deel 
0 0 490.000 0 
Staatsexamens VO 
0 151.000 123.000 0 
Overige activiteiten CE-VO 
210.000 535.000 75.000 355.900 
Projecten CE-VO 
46.000 65.500 151.000 0 
Europese aanbesteding examensoftware 
150.000 0 
Vaststellingscommissies taal en rekenen VO   
0 70.400 132.700 0 
Projecten taal en rekenen VO 
0 23.941 226.130 1.132.500 
Totaal sector voortgezet onderwijs 
3.280.000 4.058.221 4.084.830 4.851.400 
 
Sector middelbaar beroepsonderwijs     
    
Luisteren en spreken NT2 
0 0 2.105.634 2.905.633 
Lezen en schrijven NT2 
0 0 1.934.397 2.042.143 
Commissie en steunpunt NT2 
0 0 185.894 271.184 
Staatsexamens NT2 
0 189.441 0 0 
Vaststellingscommissies taal en rekenen MBO 
0 196.400 336.800 423.640 
Voorbereiding centrale examens MBO 
281.000 290.252 0 0 
Advieskeurmerk MBO-examens 
0 227.147 0 0 
Projecten NT2 
100.000 240.000 150.000 134.927 
Projecten MBO 
0 0 318.979 289.000 
Totaal sector middelbaar beroepsonderwijs 
381.000 1.143.240 5.031.704 6.066.527 
Totaal 
6.409.830 9.086.012 13.772.455 15.538.549 
Bron: jaarverslagen CvE, begrotingsposten tussen jaren zo veel mogelijk geharmoniseerd. 
 
We zien sterke stijging van totale begrotingsbudget over vier jaar. Dat neemt met 124% toe, dus 
het bedraagt in 2013 2,4 maal zoveel als in 2010. Voor een groot deel heeft dat te maken met 
opnemen van de NT2 activiteiten van ICE en Cito BV waar het CvE gedelegeerd opdrachtgever 
voor is geworden en waarvoor het budget dus ook in de CvE-begroting terechtkomt. Maar ook 
 
Evaluatie College voor Examens 61 
 
  

 
Realisatie 
2010 2011 2012 2013 
Toetswijzercommissies 
0 0 33.193 0 
Projecten sector primair onderwijs 
0 0 0 159.948 
Totaal primair onderwijs 
0 78.282 33.193 159.948 
 
    
Sector voortgezet onderwijs 
Syllabuscommissies CE-VO     
118.013 235.325 152.147 198.167 
Vaststellingscommissies CE-VO 
2.661.245 2.654.713 2.907.665 3.042.283 
Caribisch deel 
0 0 363.200 261.810 
Staatsexamens VO 
42.108 137.646 42.795 0 
Overige activiteiten CE-VO 
177.081 155.273 28.601 507.029 
Projecten CE-VO 
36.702 0 30.290 34.896 
Europese aanbesteding examensoftware 
325.968 0 
  
Vaststellingscommissies taal en rekenen VO 
0 66.136 115.500 0 
Projecten taal en rekenen VO 
0 31.470 112.109 961.382 
Totaal sector voortgezet onderwijs 
3.361.117 3.280.563 3.752.307 5.005.567 
 
    
Sector middelbaar beroepsonderwijs 
Luisteren en spreken NT2     
0 0 2.101.503 2.437.792 
Lezen en schrijven NT2 
0 0 1.841.550 1.847.694 
Commissie en steunpunt NT2 
0 0 143.729 274.776 
Staatsexamens NT2 
48.569 245.204 0 0 
Vaststellingscommissies taal en rekenen MBO 
0 192.360 292.543 401.848 
Voorbereiding centrale examens MBO 
255.665 317.395 0 0 
Advieskeurmerk MBO-examens 
0 201.301 0 0 
Projecten NT2 
0 75.522 99.978 139.913 
Projecten MBO 
0 0 304.323 215.667 
Totaal sector middelbaar beroepsonderwijs 
304.234 1.031.782 4.783.626 5.317.690 
Totaal 
6.320.551 7.750.701 13.525.950 14.884.367 
Bron: jaarverslagen CvE, begrotingsposten tussen jaren zo veel mogelijk geharmoniseerd. 
 
In 2010 bedroegen de uitgaven van het CvE ongeveer 6,3 miljoen euro, in 2013 was dat ongeveer. 
14,9 miljoen. De ontwikkeling in het totaal van de uitgaven tussen 2010 en 2013 is daarmee 
vergelijkbaar met de ontwikkeling in de totale begrotingsbudget, een toename van 135%. Ook bij de 
uitgaven is die enorme stijging vooral toe te schrijven aan het opnemen van NT2 examens in de 
begroting van het CvE vanaf 2012. Dat alleen al betreft een bedrag van 4,2 miljoen euro, meer dan 
een kwart van de totale uitgaven. Gecorrigeerd voor deze specifieke aanpassing ligt de groei in 
uitgaven op 68 procent. Dat heeft in ieder geval te maken met nieuwe taken die in die periode door 
het CvE zijn uitgevoerd. 
 
De grote bedragen in het programmadeel zijn naast de vaststellingscommissies de bedragen voor 
Cito B.V en ICE voor de NT2 examens. Net als in de begroting blijkt ook hier dat de kosten voor het 
College zelf erg beperkt zijn. In 2013 gaat het om ruim € 50.000, dat is minder dan half procent van 
de totale bestede programmamiddelen. 
 
De grote uitgavenposten zijn (ook van oudsher) de apparaatskosten voor het CvE en de 
vaststellingscommissies. De apparaatskosten stijgen, evenals de andere uitgaven van het CvE, in 
de periode 2010-2013. Het betreft een stijging van 2,5 naar 3,7 miljoen euro, dat een toename van 
 
Evaluatie College voor Examens 63 
 
  

 
 
Met uitzondering van 2011 zien we dat jaarlijks nagenoeg het totale budget wordt uitgeput. Deze 
bijna één op één relatie tussen begroting en uitgaven op totaalniveau is er minder sterk op de 
afzonderlijke begrotingsposten. Daarin zitten soms forse uitschieters naar boven (bijvoorbeeld de 
sectoroverstijgende uitgaven in 2012 die vooral te maken hadden met de ontwikkeling van het 
nieuwe systeem voor centrale digitale examens (Facet). We zien dan dat dit wordt gecompenseerd 
door lagere uitgaven op andere onderdelen zodat de totale uitgaven op 98 procent van het budget 
liggen. Uit de toelichting blijkt dan bijvoorbeeld dat er dan ook geen capaciteit beschikbaar is voor 
uitvoering van de andere onderdelen en dat hiermee eigenlijk een achterstand werd ingelopen die 
door een te late start in 2011 was ontstaan. Daarnaast is er soms sprake van ‘onderuitputting’ 
omdat er grote posten nog niet zijn gefactureerd en/of betaald. 
 
Vanuit het CvE wordt ook aangegeven dat de doelmatigheid van de organisatie erg hoog ligt omdat 
het systeem voor een deel draait op loyaliteit en betrokkenheid. Niet alleen steken medewerkers 
van het bureau veel eigen tijd in hun werk, ook zijn de vergoedingen voor de uren voor de 
commissieleden tamelijk krap. De commissieleden verrichten deze taken ook in zekere zin voor de 
‘eer’. Al met al is de indruk, ook aan OCW zijde, dat bij het CvE met een relatief beperkte capaciteit 
veel werk wordt verzet en dat het CvE bereid is voor zover mogelijk nieuwe taken binnen de 
bestaande formatie te accommoderen. Wanneer het geheel aan taken dat door het CvE wordt 
uitgevoerd in ogenschouw wordt genomen in combinatie met de noodzaak voor een vlekkeloze 
uitvoering van die taken, concluderen we dat de capaciteit en de middelen die daarvoor 
beschikbaar worden gesteld voldoende met elkaar in verhouding zijn. 
 
Daarbij is het CvE voor de interne organisatie continu op zoek naar het meer stroomlijnen van de 
eigen werkprocessen. Voor de vergoedingen aan commissieleden heeft het CvE bijvoorbeeld een 
eigen administratiepakket laten bouwen. Dat gaat om ongeveer 10.000 betalingen per jaar waar 4,2 
miljoen per jaar in omgaat. Daardoor is nu een efficiënt systeem beschikbaar ten opzichte van alle 
papieren declaraties van vroeger van 400 à 500 leraren. Afhankelijk van keuze van bestuur en 
werknemer gaat vergoeding naar werkgever, of naar leraar zelf. Dat wordt nu door één fte 
afgehandeld terwijl er daar vroeger er minstens één fte extra voor nodig was. Een ander voorbeeld 
is dat de secretariële ondersteuning bij het notuleren bij bepaalde vergaderingen is afgeschaft. Eén 
van de aanwezigen moet een besluitenlijst maken. 
 
Mogelijkheden in het sturen op efficiëntie in de keten door het CvE is beperkt. Het meeste komt dit 
aan de orde in afstemmingsoverleggen met Cito. Daar vragen sectormanagers steeds in hoeverre 
alle voorgestelde aanpassingen echt allemaal noodzakelijk zijn. Dat is dan onderwerp van gesprek 
met Cito. Bij DUO valt er door het CvE slechter te sturen op de efficiëntie. Dat voelt het CvE ook 
niet heel erg als zijn taak, daar ligt de nadruk meer op de kwaliteit van de processen. 
 
 
6.5 Controle  
Het CvE is een publiekrechtelijk zelfstandig bestuursorgaan, onderdeel van de Staat en heeft dus 
geen eigen rechtspersoonlijkheid. Dat betekent dat het College dus geen jaarrekening met een 
goedkeuringsverklaring van een accountant hoeft in te dienen. Er vindt een min of meer directe 
vorm van controle op de uitgaven plaats door OCW zelf, en doordat het CvE op het 
begrotingsartikel van VO is ondergebracht ook in indirecte zin een controle doordat de auditdienst 
de accountantscontrole van de jaarverslagen verzorgt. Daarmee geeft de auditdienst dus ook zijn 
oordeel in de controleverklaring of het belastinggeld door het CvE is besteed aan de afgesproken 
doelen en of dit goed wordt verantwoord in de jaarrekening van OCW. Omdat het CvE nu in de 
Rijksbegroting en het jaarverslag helemaal is ondergebracht bij VO is er eigenlijk geen zelfstandige 
 
Evaluatie College voor Examens 65 
 
  

 
 
 
6.6.1 Extern proces 
Het CvE is geen commerciële organisatie dus ontvangt het geen marktprikkels om te streven naar 
een efficiënte bedrijfsvoering. Er is een aantal andere externe prikkels dat desondanks toch 
bijdraagt aan de noodzaak tot efficiëntie. 
 
Het bureau CvE is onderdeel van het OCW-concern. Het is daarom ook direct onderwerp van het 
kabinetsbeleid om met minder personeel meer overheidstaken te kunnen uitvoeren. De 
taakstellingen die daaruit voortvloeien, komen ook bij het CvE terecht en dwingen de organisatie na 
te denken over mogelijkheden om bedrijfsprocessen te optimaliseren. 
 
Het CvE stelt daarnaast een werkprogramma op met een begroting. Op grond van de begroting 
krijgt het CvE budget toegewezen voor de uitvoering van de taken. Die begroting wordt aan OCW-
zijde, zowel vanuit FEZ, het accountmanagent waar het CvE onder valt en de beleidsdirecties, 
nauwkeurig beoordeeld en er worden vergelijkingen met voorgaande jaren gemaakt. Het CvE moet 
naast een toelichting in het werkprogramma, alle posten nader kunnen uitleggen, waarom zich 
afwijkingen voordoen bijvoorbeeld. Uit de correspondentie met het CvE en ook uit de gesprekken 
met beleidsmedewerkers aan OCW-zijde blijkt dat er regelmatig discussie is over begrote posten 
(omvang, inhoud). Voor projecten moet het CvE een specifieke begroting overleggen die in de regel 
nog nauwkeuriger zijn gespecificeerd dan het werkprogramma. 
 
OCW keurt uiteindelijk alleen de begroting goed en niet het werkprogramma. Op basis van de 
begroting ontvangt het CvE een toekenningsbrief. Het werkprogramma blijft een document van het 
CvE. Omdat het ook naar de minister en de Kamer wordt gestuurd, is er wel overleg over de 
inhoud. Op verzoek van OCW is de inhoud van het werkprogramma ook door het CvE enkele 
malen aangepast om het beter te laten aansluiten bij de informatiebehoefte van OCW. 
 
Verder is er een verplichte 7 maandsrapportage waaruit OCW kan afleiden hoe het staat met de 
uitputting van de diverse budgetten en gaat OCW met het CvE in gesprek over mogelijke 
knelpunten. Onderuitputting op bepaalde onderdelen (die niet tijdig door het CvE aan OCW zijn 
gemeld) hebben in het verleden geleid tot dubbele uitgaven voor OCW. Een baten-lasten-systeem 
in plaats van een verplichtingen-kas-systeem zou het mogelijk maken om veel eenvoudiger met de 
uitvoering van met name de project gerelateerde activiteiten over de kalenderjaren te kunnen 
schuiven. Dit is relevant omdat projectactiviteiten, vaker dan doorlopende concern activiteiten, een 
onzeker tijdsverloop hebben. 
 
Het CvE heeft geen eigen jaarrekening met een goedkeuringsverklaring van een accountant. De 
activiteiten van het CvE zijn op het begrotingsartikel van VO ondergebracht en worden op die 
manier indirect wel door de auditdienst gecontroleerd. Een meer directe controle is mogelijk door 
het CvE een eigen begrotingsartikel toe te kennen. Het bureau CvE zou dan worden behandeld 
zoals andere directies en zou ook ieder jaar worden gecontroleerd. In combinatie met eerdere 
opmerkingen over de baten-lasten-systematiek is voor het CvE een agentschapsstatus te 
overwegen zoals dat ook bij een aantal andere ZBO´s het geval is. 
 
Voor het instellen van een agentschap geldt de Regeling Agentschappen van het Ministerie van 
Financiën. Relevant daarin is dat er eisen gelden ten aanzien van de verwachte omzet, het 
sturingsmodel, de mogelijkheid voor bekostiging op prestaties en ten aanzien van het 
kwaliteitsniveau van de financiële functie en het financieel beheer. Voor een baten-
lastenagentschap (ten opzichte van de verplichtingen-kasagentschappen) gelden aanvullende 
voorwaarden over afschrijvingskosten per jaar. Een voordeel van het baten-lastenagentschap is dat 
 
Evaluatie College voor Examens 67 
 
  

 
Bijlage I Lijst van geïnterviewden 
CvE: 
Dhr. Laan, dhr., De Kok, mevr. Moerman 
 
Bureau CvE: 
Dhr. Van Lonkhuysen, dhr. De Jong, mevr. Welman, dhr. Kastelein, dhr. Van der Ven 
 
OCW: 
Dhr. Endert (VO), mevr. B. Jansen (PO), mevr. Van Leeuwen (VO), dhr. Geerling (VO), dhr. Helmer 
(VO), mevr. Mulder (PO), dhr. Smits (MBO), mevr. M. Jansen (MBO), Mevr. Kuipers (MBO), dhr. 
Mols (DFEZ), dhr. Gerrits (DPenO) 
 
SLO: 
Dhr. De Vries (manager VO-TF); Dhr. Abbenhuis (manager VO-BO) 
 
CITO: 
Mevr. Bergsma 
 
DUO: 
Dhr. Scholten 
 
Inspectie van het Onderwijs: 
Mevr. Nijrolder 
 
LAKS: 
Mevr. Hermans 
 
Inspecteur toezicht op het CvE: 
Dhr. Koole 
 
 
 
 
Evaluatie College voor Examens 69 
 
  

