 
 
Derde voortgangsrapportage 
Rijksvertegenwoordiger voor de openbare 
lichamen Bonaire, Sint Eustatius en Saba  
 
 
 
 
 
 
 
 
Wilbert Stolte 
Kralendijk, januari 2014 

 
1. Inleiding 
 
Dit is de derde voortgangsrapportage van de Rijksvertegenwoordiger voor de openbare lichamen 
Bonaire, Sint Eustatius en Saba. De rapportage heeft voornamelijk betrekking op de 
ontwikkelingen in 2013. Bij het afsluiten van de rapportage werden de resultaten van het derde 
belevingsonderzoek bekend. Sinds de nulmeting in 2011 is de tevredenheid onder de burgers in 
Caribisch Nederland over onderwijs, gezondheidszorg, veiligheid, brandweer, belastingdienst en 
politie toegenomen. De resultaten van het belevingsonderzoek 2013 laten zien dat de kwaliteit van 
de dienstverlening van de Rijksoverheid over het algemeen als voldoende tot goed beoordeeld 
wordt. Over de toekomst van Caribisch Nederland is men nog altijd optimistisch. De ontwikkeling 
van de koopkracht en het besteedbaar inkomen blijven punten van zorg. Dit laatste hebben Z.M. 
Koning Willem Alexander en H.M. Koningin Maxima tijdens hun kennismakingsbezoek aan het 
Caribisch deel van ons land ook ervaren. Het bezoek was een succes. Het enthousiasme op de 
eilanden was onverminderd groot. Het Koninklijk paar heeft in de ontmoetingen met de 
bevolkingen van de eilanden hernieuwd kennis kunnen nemen van de culturele diversiteit en de 
inzet en toewijding die men heeft op de eilanden. De punten van zorg die speelden tijdens het 
bezoek twee jaar geleden, toen nog in het  gezelschap van Koningin Beatrix, kregen ook nu de 
aandacht. Toen werd publiek aandacht gevraagd voor met name de slechte koopkracht en 
problemen bij de zorgverzekering, welke werden toegeschreven aan de staatkundige 
veranderingen. Bij het zorgstelsel zijn inmiddels gelukkig veel knelpunten weggenomen. Er is nu 
sprake van een houdbaar systeem waarbinnen de bevolking steeds beter zijn weg weet te vinden. 
Ondanks de genomen belastingmaatregelen waaronder de vrijstelling van de Algemene 
Bestedingsbelasting (ABB) op voedingsmiddelen en de extra middelen voor armoedebestrijding is 
– zoals staatssecretaris Jetta Klijnsma in haar brief van 28 oktober 2013 aan de openbare 
lichamen schrijft – armoede voor veel inwoners van Caribisch Nederland een dagelijkse realiteit. 
Zij geeft terecht aan dat het vaak gaat om een complexe set van problemen, die tegelijkertijd bij 
een individu of gezin samenkomen. De slechte koopkracht wordt enerzijds veroorzaakt door lage 
inkomens/uitkeringen en anderzijds door extreem hoge prijzen. Naast werken aan betere 
economische omstandigheden lijken gerichte maatregelen, zoals intensivering van het armoede- 
en schuldenbeleid en de aanpak van de jeugdwerkloosheid vooralsnog de meest haalbare 
antwoorden. Belangrijk is dat het kabinet heeft afgesproken negatieve koopkrachteffecten die 
(in)direct het gevolg zijn van ingrepen door Rijksoverheid in een vroeg stadium worden voorgelegd 
aan de departementen Sociale Zaken en Werkgelegenheid (SZW) en Binnenlandse Zaken en 
Koninkrijksrelaties (BZK).      
 
De achterliggende drie jaren laten zien dat alleen een gestructureerde en fundamentele aanpak 
van de problemen op de eilanden tot een goede oplossing van problemen leidt. Veel pleit er 
derhalve ook voor om middellange en lange termijndoelstellingen te formuleren, voor zowel de 
sociaal-economische problemen als voor de infrastructurele noden op de eilanden. Vervolgens 
kunnen deze per jaarschijf worden aangepakt en waar nodig bijgestuurd. Alleen op die manier 
zullen de vakministeries en de openbare lichamen in staat zijn om gezamenlijk tot een werkwijze 
te komen die de basis van de problemen aanpakt. De minister van VWS heeft inmiddels het 
initiatief genomen om samen met de gedeputeerden van volksgezondheid en professionals uit de 
zorg in een werkgroep te werken aan een lange termijn agenda voor ‘care en cure’.   
 
In dit kader is het ook van het belang over betrouwbare data te kunnen beschikken. In het 
Europese deel van ons land vormen (ervarings)gegevens en parameters een essentieel onderdeel 
van verantwoorde beleidsvorming. Alhoewel het CBS nu een inhaalslag maakt, zijn veel 
beleidsmaatregelen vormgegeven zonder over de noodzakelijke data te beschikken.  
2 
 

 
2. Tussenbalans 
 
Het is inmiddels drie jaar geleden dat Bonaire, Sint Eustatius en Saba als openbare lichamen 
onderdeel zijn geworden van het Nederlandse staatsbestel. Het is twee jaar vóór de afgesproken 
evaluatie van de nieuwe staatkundige verhoudingen in 2015. Een moment voor een tussenbalans.  
In deze voortgangsrapportage wordt na opmerkingen over enkele belangrijke onderwerpen 
ingegaan op de het specifieke werkterrein van de Rijksvertegenwoordiger. Daarna volgt per 
betrokken departement een toelichting op de activiteiten op hoofdlijnen. De toelichting is door de 
desbetreffende departementen zelf opgesteld. 
 
Er is veel gebeurd sinds de transitiedatum 10.10.10. De toen geformuleerde doelstellingen op de 
terreinen van openbare financiën, gezondheidszorg, onderwijs, veiligheid en justitie en de 
belastingen zijn nagenoeg bereikt. Forse administratieve inspanningen en bezuinigingen door de 
openbare lichamen hebben, er samen met toezicht en advies van het College financieel toezicht 
(Cft) toe geleid, dat er goed zicht is op de financiële situatie van de eilanden. Zoals hiervoor 
gezegd,  er staat een stevig stelsel van (curatieve) gezondheidzorg, wat na forse 
aanloopproblemen, onder niet altijd even gemakkelijke omstandigheden, kwalitatief goede 
basiszorg levert. In het onderwijs is en wordt zowel programmatisch als in de infrastructuur veel 
geïnvesteerd. Brandweer, politie en de justitiële inrichtingen zijn beter op hun taken ingericht. De 
Belastingdienst Caribisch Nederland is er ondanks een slechte startpositie, in geslaagd 
achterstanden weg te werken en een totaal nieuw stelsel in te voeren. 
 
Met forse steun van het departement van Economische Zaken (EZ) zal er bij de 
elektriciteitsvoorziening  op termijn op de drie eilanden sprake zijn van een sterk verbeterde 
situatie die de leveringszekerheid vergroot. Een regulerend kader voor elektriciteit en drinkwater 
moet onafhankelijk toezicht en prijsvorming, alsmede een tegemoetkoming  in de netwerkkosten 
regelen. Op Bonaire is de productie van elektriciteit overgenomen door de firma Contour Global. 
Op zowel Saba als op Sint Eustatius zal een zelfstandig energiebedrijf actief worden. Net als op 
Bonaire, zal daarbij gebruik gaan worden gemaakt van duurzame energieopwekking. Mede door de 
inzet van het ministerie van Infrastructuur en Milieu (I&M) zullen de drie vliegvelden straks voor 
wat betreft de veiligheidseisen up to date zijn. Het betrouwbaar functioneren van deze 
voorzieningen is van levensbelang voor de eilanden die in praktische zin op zichzelf zijn 
aangewezen.   
 
Ten behoeve van de aan de eilanden toebedeelde taken is naast eigen inkomsten, de vrije 
uitkering uit het BES-fonds beschikbaar. Ondanks een verhoging van de uitkering in 2012, zijn de 
middelen louter toereikend voor de lopende uitgaven en zijn de openbare lichamen niet in staat de 
achterstanden in te lopen of reserves op te bouwen.  De vrije uitkering zit immers aan de 
onderkant van de bandbreedte van de middelen die nodig zijn om de eilandstaken uit te voeren. 
Het  Referentiekaderonderzoek van 20 februari 2012, zoals uitgevoerd in opdracht van het 
ministerie van BZK, laat dat zien. Wel worden er door verschillende ministeries investeringen 
gedaan om achterstanden in te lopen, zoals bijvoorbeeld I&M in de luchthavens en op Bonaire de 
rioolwaterzuivering (RWZI). Een probleem bij deze investeringen door het Rijk is dat de 
exploitatielasten voor rekening van het openbaar lichaam komen, terwijl daar in de vrije uitkering 
(niet altijd) rekening mee is gehouden. Bij de RWZI ontstaat nu de zorgelijke situatie dat het 
systeem begin 2014 operationeel wordt, terwijl onvoldoende duidelijk is wie welke lasten de 
komende jaren moet dragen. De nieuwe voorzieningen op de luchthaven van Bonaire, waaronder 
een nieuwe landingsbaan, leiden tot waardevermeerdering van het onroerend goed en daardoor tot 
4 
 

 
staat zijn hun kinderen op te voeden, drugs- en alcoholgebruik en dealen op zeer jonge leeftijd, 
niet of nauwelijks handhaving, zijn er zo een paar. De rapporten zijn helder in hun aanbevelingen: 
vanuit een verantwoordelijkheid voor wat echt noodzakelijk is, komen tot een integrale aanpak 
door de overheden gezamenlijk, de Rijksoverheid en de openbare lichamen. Er is een mentale 
omslag nodig op de eilanden waarbij de openbare lichamen nadrukkelijk ook hun rol moeten 
pakken. De capaciteit daar behoeft zowel in kwantitatieve als kwalitatieve zin versterking.  Op 
Bonaire zou het plan voor de integrale wijkaanpak mede een goede basis voor de aanpak kunnen 
zijn.  
 
Tot op heden moet worden vastgesteld dat er vooralsnog weinig ruimte is voor de integrale 
aanpak. En daarmee wordt een mogelijkheid tot substantiële verbetering gemist. De hulpverleners 
op de eilanden doen wat ze kunnen. Daarbij hebben ze wettelijke kaders en instrumenten nodig. 
Een goed ontwikkelde jeugdgezondheidszorg is onontbeerlijk en van de grootste urgentie.  
 
Een aspect wat minder aandacht heeft gekregen is de hoge detentieratio in Caribisch Nederland. 
Ter gelegenheid van de ingebruikname van de tijdelijke uitbreiding van de Justitiële Inrichting op 
Bonaire in november 2012, verscheen de publicatie “Van pionieren naar professionaliseren, 
renovatie en uitbreiding van de JICN Bonaire in de jaren 2008-2012”. Daarin wordt op pagina 43 
het volgende overzicht gegeven: 
 
De detentieratio geeft het aantal gedetineerden aan per 100.000 inwoners. Wanneer de 
 
celcapaciteit van een land toeneemt, heeft dit uiteraard zijn weerslag voor de detentieratio. 
 
Op de BES-eilanden nam het aantal cellen tussen 2007 en 2012 schoksgewijs toe. In 
december 2012 zijn er 112 plaatsen beschikbaar. De verwachting is dat deze plaatsen in de 
 
loop van 2013/2014 bezet zullen worden. Uitgaande van een bevolking van 16.000 mensen 
ontwikkelt de detentieratio op de BES-eilanden zich als volgt: 
 
Jaar               Aantal plaatsen  Detentieratio   
 
2007  26    163 
 
2008  52    325 
 
2010  76    475 
 
2012  112    700 
 
De huidige detentieratio voor de BES-eilanden is zeer hoog. Ter vergelijking: de detentieratio 
 
in Nederland was in 2011 87*, inclusief TBS’ers en jeugdigen. De ratio nam in de jaren 
tachtig sterk toe tot 113 in 2005, om daarna weer gestaag af te nemen. Er zijn nu circa 
 
25.000 plaatsen voor gedetineerden op een bevolking van 17 miljoen mensen.  
 
*Bron DJI-rapportage ‘gevangeniswezen in getal 2007-2011’. Den Haag, mei 2012. 
 
 
Met de ingebruikneming van de nieuwe inrichtingen op Bonaire en Sint Eustatius is een verdere 
toename van de detentieratio te verwachten. De vraag dringt zich op of we hier op de goede weg 
zijn en hoe hier mee om te gaan, en of hiermee een bijdrage aan de veiligheid wordt geleverd. Op 
de BES-eilanden ligt de nadruk erg op repressie en veel minder op preventie. De wetgeving dwingt 
ook in die richting. Ook tot zwaardere straffen, is de indruk. Op dit moment gelden in Caribisch 
Nederland  een van de meest verouderde wetgevingen binnen het Koninkrijk op het gebied van 
strafvordering en strafrecht, waarin bijvoorbeeld geen afzonderlijk jeugdrecht voorkomt. Op het 
gebied van strafvordering is er het voornemen om in het gehele Koninkrijk hetzelfde regime in te 
6 
 

 
van de nieuwe status was er sprake van te veel veranderingen op hetzelfde moment en te hoge 
verwachtingen wat zich weerspiegelde in onvrede bij de bevolking. In sommige media wordt nog 
steeds geschermd met die onvrede. Het recente belevingsonderzoek laat een ander beeld zien. De 
dienstverlening door de Rijksoverheid wordt over het algemeen als voldoende tot goed beoordeeld.  
 
Belevingsonderzoek  
 
Na de staatkundige veranderingen in 2010 wordt jaarlijks, althans in ieder geval tot aan de 
evaluatie in 2015, in opdracht van de Rijksvertegenwoordiger een belevingsonderzoek uitgevoerd. 
Als rode draad door deze belevingsonderzoeken lopen de onderwerpen: bekend zijn met de 
Rijksdienst Caribisch Nederland  (RCN) en de Rijksvertegenwoordiger, informatieverstrekking over 
de dienstverlening van de Rijksoverheid, de kwaliteit van en ontwikkelingen in de medische zorg, 
het onderwijs, bij de belastingen en bij de immigratie. Er wordt aandacht besteed aan de 
inkomens- en koopkrachtontwikkeling en ook de huidige en toekomstige situatie op de eilanden is 
aan de orde gekomen. Nieuw aan het belevingsonderzoek van 2013 is de open vraag over elk van 
de Rijksdiensten wat er volgens de inwoners van het eiland beter zou kunnen. 
Sinds 2011 is de tevredenheid onder de burgers in Caribisch Nederland over onderwijs, 
gezondheidszorg, veiligheid en politie toegenomen. De kritiek op het functioneren van deze taken 
van de Rijksoverheid zoals uit de nulmeting uit 2011 naar voren kwam is duidelijk afgenomen. De 
resultaten van het belevingsonderzoek 2013 laten zien dat de kwaliteit van de dienstverlening van 
de diensten van de Rijksoverheid over het algemeen als voldoende tot goed beoordeeld wordt. Het 
percentage van de burgers dat onderwijs, zorg, immigratie en belastingdienst in 2013 beter vindt 
dan in 2012, is hoger dan het percentage dat vindt dat het slechter is geworden. Bij deze diensten 
is sprake van stijgende lijn sinds 10.10.10. Over de politie klinken in 2013 meer kritische geluiden 
dan in 2012. Deze zien vooral toe op de zichtbaarheid van de politie op straat. Dit heeft ook effect 
op het gevoel van veiligheid. Vond in 2012 nog 48% dat de veiligheid sinds 10.10.10 was 
toegenomen; in 2013 is dat 34%.  
De resultaten van het derde belevingsonderzoek laten zien dat, op de meeste beleidsterreinen, de 
kwaliteit van de dienstverlening door een ruime meerderheid van de burgers een voldoende of een 
ruime voldoende krijgt. Eenzelfde meerderheid zegt dat de dienstverlening ten opzichte van 
10.10.10 is verbeterd. Dat percentage is ten opzichte van 2011 vrijwel ongewijzigd gebleven. 
De grotere tevredenheid vertaalt zich niet in een hoger rapportcijfer in 2013, ook al zijn meer 
burgers op de eilanden positiever over de Rijksoverheid dan in 2012. Op Bonaire is het 
rapportcijfer gelijk gebleven, maar op Sint Eustatius is het met 0,7 punt en op Saba met 0.4 punt 
gedaald. De oorzaak hiervan kan gelegen zijn in de koopkrachtontwikkeling op de eilanden, aldus 
de onderzoeker. 
De meerderheid van de huishoudens zegt in koopkracht achteruit te zijn gegaan, hoewel het 
percentage dat zegt vooruit te zijn gegaan in de loop der jaren wel geleidelijk toeneemt. 
Koopkracht en het besteedbaar inkomen blijven ook in 2013 een punt van zorg. Hoewel een aantal 
producten in kostprijs is gedaald door deze vrij te stellen van ABB en er op Bonaire voor een 
aantal artikelen een maximumprijs is vastgesteld, lijkt dit vooralsnog geen positief effect te 
sorteren op de koopkracht, althans zo laat het belevingsonderzoek van 2013 zien. 
Over de toekomst heerst er optimisme op de eilanden. De verwachting is dat in de nabije 
toekomst de kwaliteit van de gezondheidszorg en het onderwijs verder zal verbeteren. Ten 
opzichte van 2011 is het optimisme wel wat getemperd.  
Inmiddels hebben er drie onderzoeken plaatsgevonden. Het beeld dat deze drie onderzoeken laten 
zien is dat de dienstverlening van de Rijksoverheid fors is verbeterd. Was er in 2011 nog sprake 
van kritiek op verschillende Rijksdiensten, in 2012 en 2013 oordeelt een ruime meerderheid van 
de bevolking van de eilanden positief over de kwaliteit van de dienstverlening. De inwoners zijn 
8 
 

 
Dualisme 
 
Er worden gezamenlijk, onder andere door de Vereniging Nederlandse Gemeenten (VNG), veel 
inspanningen verricht om de eilandsraden bekend te maken met de nieuwe spelregels zoals ze met 
de invoering van de WolBES zijn gaan gelden. In de afgelopen periode hebben de drie eilanden 
bijna alle reglementen en verordeningen welke de WolBES voorschrijft, vastgesteld. Naast de 
gedragscodes voor eilandraadsleden, gedeputeerden en gezaghebber kennen de drie openbare 
lichamen recent ook inspraakverordeningen en is de basis voor de gezamenlijke rekenkamer 
gelegd. Het is uiteraard de bedoeling dat het beoogde doel gaat leven en dat het geen dode letters 
blijven. Evenals ook elders in ons land het geval was, hebben de eilanden moeite met het 
dualisme. Het werken op basis van de daaraan verbonden rolverdeling blijft moeizaam. 
Opmerkelijk is dat op Bonaire zowel oppositie als coalitieleden regelmatig het al dan niet tekenen 
van de presentielijst gebruiken om vergaderingen en dus besluitvorming te voorkomen, dan wel 
uit te stellen. Zo werden twee gedeputeerden met een motie van wantrouwen geconfronteerd. In 
de raadsvergadering erop werd dit vertrouwen weer ‘hersteld’ door een meerderheid in de raad.  
Dualisme blijkt in de praktijk vaak toch lastiger uitvoerbaar op de eilanden dan werd gedacht bij 
de start in 2010. Voor zover waarneembaar, komen de eilandsraden bijvoorbeeld niet toe aan hun 
kaderstellende taak. Niet voor niets wordt op de eilanden regelmatig het dualisme genoemd als 
gevraagd wordt naar zaken die ‘misgegaan zijn bij de transitie’.  
 
Personeelstoezicht  
 
In de afgelopen twee en half jaar zijn er zo’n 450 personeelsbesluiten aan de 
Rijksvertegenwoordiger ter goedkeuring voorgelegd. Aan vier van deze besluiten is goedkeuring 
onthouden. De overwegingen om deze besluiten af te keuren zijn uiteindelijk bekrachtigd door de 
rechter. Een aantal  voorgelegde personeelsbesluiten hebben geleid tot lastige en verdergaande  
juridisch bestuurlijke afwegingen, waarvan een aantal op hoger ambtelijk niveau. In al deze 
gevallen waren er formeel juridisch geen argumenten om goedkeuring te onthouden.  
Zoals in de vorige rapportage aangegeven, vormde het ontbreken van een beleidsregel waarin een 
helder toetsingskader is opgenomen een probleem bij de uitvoering van het personeelstoezicht. 
Inmiddels is een concept beleidsregel ter informatie aan de bestuurscolleges voorgelegd. Deze is 
opgesteld in samenwerking met het ministerie van Binnenlandse Zaken en Koninkrijksrelaties en 
de afdelingen personeelszaken van de openbare lichamen en zal op korte termijn door de 
Rijksvertegenwoordiger worden vastgesteld. De verwachting is dat de beleidsregel de werking van 
het personeelstoezicht zal verbeteren.  
Het personeelstoezicht zal ook een onderwerp zijn voor de evaluatie. Dan kan worden bezien of en 
in welke vorm het personeelstoezicht moet blijven bestaan.  Van belang is hierbij dat bij de 
evaluatie in voldoende mate wordt gekeken naar de ervaringen die we tot nu toe met het 
instrument hebben opgedaan. Want hoewel het personeelstoezicht soms als negatief en belastend 
wordt ervaren, de ervaring laat tegelijkertijd zien dat het instrument een bijdrage levert aan de 
bevordering van behoorlijk bestuur en aan een verdere professionalisering van het ambtelijk 
apparaat. Zo dwingt het proces van personeelstoezicht tot een goede en transparante 
dossiervorming en tot een kritische oordeelsvorming ten aanzien van personeelsgerelateerde 
aangelegenheden.  
  
Rampen –en crisisbestrijding 
 
Om goed te zijn voorbereid op rampen –en crisisbestrijding schrijft de Veiligheidswet BES voor dat 
de eilanden een risicoprofiel, een beleidsplan en een rampen –en crisisplan opstellen. Met 
10 
 

 
 
In februari 2012 heeft Ideeversa het referentiekader Caribisch Nederland opgeleverd. Dit 
onderzoek heeft ertoe geleid dat het kabinet de vrije uitkering in juni 2012 voor de openbaar 
lichamen met 25% heeft verhoogd. Dit onderzoek heeft ook duidelijk gemaakt dat de eilanden 
kampen met achterstanden op verschillende terreinen. Deze achterstanden zijn door de openbare 
lichamen nader in kaart gebracht in ontwikkelplannen, en besproken tijdens de CN-week van 
maart en oktober 2013. Tevens zijn het afgelopen jaar in overleg met de openbare lichamen de 
voorbereidingen gestart voor de evaluatie van 2015. 
 
Verder hebben er andere positieve ontwikkelingen plaatsgevonden, de nationale ombudsman is 
bevoegd verklaard om klachten van de burgers op Caribisch Nederland te behandelen en het 
voorafgaand financieel toezicht dat door de minister van BZK was ingesteld voor Sint Eustatius is 
opgeheven. Ook wordt er hard gewerkt door alle betrokken partijen om straatnamen en 
huisnummers goed te registeren in de PIVA en om kwaliteitsverbetering van de 
bevolkingsadministratie te bewerkstelligen.  
 
De minister voor Wonen en Rijksdienst (WR) ondersteunt de openbaar lichamen en de stichtingen 
sociale woningbouw op verschillende terreinen. Zo hebben de drie eilanden ieder een unieke 
woningmarkt die ook verschillend is van de Europees-Nederlandse markt. Het 
ministerie ondersteunt de stichtingen sociale woningbouw en de openbaar lichamen daarom in het 
ontwikkelen van op hun toegespitste investerings- en verdienmodellen.  Daarnaast loopt er een 
traject om in samenwerking met de eilanden een bouwbesluit te ontwikkelen waarin de specifieke 
omstandigheden van elk eiland zullen zijn geïncorporeerd.  
 
Het afgelopen jaar is op Bonaire en Saba begonnen met de bouw van sociale huurwoningen. Op 
Saba zijn de eerste woningen inmiddels opgeleverd en hebben de eerste bewoners de woningen 
betrokken. Op Sint Eustatius is er nog geen start gemaakt met de bouw van extra sociale 
huurwoningen , maar het ministerie heeft vertrouwen in het huidige proces dat door het openbaar 
lichaam in gang is gezet zodat in 2014 de eerste stappen richting realisatie van deze woningen 
kunnen worden gezet.   
 
Tijdens de laatste CN week heeft de Minister voor WR financiering beschikbaar gesteld voor het 
opknappen van particuliere woningen (Bonaire) en sociale woningen (Saba en Sint Eustatius). 
Daarnaast zijn ook middelen vrijgemaakt als tegemoetkoming in de kosten voor nieuwbouw van 
sociale huisvesting. Verder is het streven om vanaf januari 2015 ook in Caribisch Nederland 
hypotheekgaranties te kunnen verstrekken.  
 
Op Bonaire is een start gemaakt met een integrale wijkaanpak waarbij de nadruk wordt gelegd op 
het verbinden en coördineren van verschillende initiatieven en het vervolgens inbedden van de 
initiatieven in de organisatie. In samenwerking met Fundashon Cas Boneriano (FCB), het 
ministerie van Sociale Zaken en Werkgelegenheid, het ministerie van Infrastructuur en Milieu en 
de directie Zorg en Samenleving van het OL Bonaire wordt er in een aantal wijken op Bonaire 
gestreefd de woon-en leefomgeving integraal te verbeteren. De minister voor WR  levert financiële 
bijdragen aan verschillende projecten  waaronder een detachering van een wijkregisseur van de 
gemeente Dordrecht, het opknappen van verschillende sportparken, het opzetten van begeleid 
wonen voor 18+ jongeren, het bevorderen van economische activiteiten in de wijk door het 
opzetten van buurtwinkel met ontmoetingsplein ervoor  en het aanpakken van de huurincasso 
problematiek van FCB.  
 
12 
 

 
(speer)visserij. De KMar richt zich vooral op het verder ontwikkelen en verbeteren van het 
grenstoezicht en de opsporing van grens gerelateerde criminaliteit, op de uitvoering van de 
vreemdelingentaken en op de uitvoering van de politietaken op Saba en Sint Eustatius. Andere 
onderdelen van de krijgsmacht zullen net als in voorgaande jaren gebruik maken van faciliteiten 
op Saba, Sint Eustatius en Bonaire voor training en oefening, waaronder een jaarlijkse oefening in 
het kader van orkaanhulp. Ook zal Defensie met  kennis en deskundigheid ondersteuning bieden in 
het kader van scenario’s en oefeningen op het gebied van rampenbestrijding. 
 
Ministerie van Economische zaken 
 
In Caribisch Nederland is het Ministerie van Economische Zaken vertegenwoordigd met een hoofd 
en een beleidsmedewerker landbouw & visserij en een beleidsmedewerker natuur. Zij 
onderhouden op hun respectieve beleidsterreinen contact met de relevante organisaties in 
Caribisch Nederland, en de relevante directies op het departement in Den Haag.  
 
Door EZ is in samenwerking met het lokale bestuur en de Rijksvertegenwoordiger veel tijd besteed 
aan de elektriciteitsvoorziening. Op Bonaire speelde al enige tijd een conflict tussen 
elektriciteitsproducent Ecopower en elektriciteitsleverancier WEB. Middels een bindende arbitrage-
uitspraak is dit conflict in augustus 2012 opgelost. Mede door de uitspraak in de arbitragezaak, 
waardoor achterstallige betalingen van WEB aan Ecopower moesten worden ingelopen, en door 
duidelijkheid over de werkelijke kostprijs zag WEB zich genoodzaakt het elektriciteitstarief te 
verhogen.  Door een financiële bijdrage van het Ministerie van EZ aan de netwerkkosten kon de 
prijsverhoging voor consumenten beperkt blijven tot ongeveer 15%. Inmiddels is Ecopower 
overgenomen door Contour Global, een wereldwijd opererende speler. Op deze manier is Bonaire 
ook verzekerd van de aansluiting bij de technologische ontwikkeling in de energiemarkt. 
EZ en I&M werken aan een wetsvoorstel met een regulerend kader voor elektriciteit, waarin onder 
andere onafhankelijk toezicht en efficiënte prijsvorming geregeld wordt. In dit kader wordt tevens 
opgenomen dat er een subsidie komt voor netwerkkosten van de elektriciteitsvoorziening.  
 
Op Saba en Sint Eustatius moet op 1 juli 2014 de opsplitsing  van het gezamenlijke 
elektriciteitsbedrijf GEBE zijn beslag krijgen. In 2012 en 2013 zijn daarvoor de nodige 
voorbereidingen getroffen, onder andere middels de detachering van een transitiemanager van 
een Nederlandse netbeheerder. Op beide eilanden is een aantal windmetingen gedaan om de 
mogelijkheden te onderzoeken voor verbetering en verduurzaming van de energiemix, en op Saba 
worden voorbereidingen getroffen om de elektriciteitcentrale naar een minder orkaangevoelige 
locatie te verplaatsen. Zoals het er nu naar uitziet zal er op beide eilanden gekozen worden voor 
een duurzame energieopwekking. 
 
Alhoewel er met twee vaste aanbieders en dadelijk vier mobiele aanbieders een zekere mate van 
concurrentie verder op gang komt, functioneert de telecommarkt op Bonaire nog steeds niet 
optimaal. De tarieven zijn hoog en de netwerkzekerheid laat te wensen over. Zoals eerder in de 
rapportage is opgemerkt is dit een punt van zorg. Ook de ontwikkelingen op de telecommarkt op 
Sint Eustatius en Saba is nog punt van aandacht . 
 
Om de continuïteit van de postvoorziening op Caribisch Nederland te waarborgen heeft de minister 
van Economische Zaken eind december 2012 besloten de postconcessie van Nieuwe Post 
Nederlandse Antillen (NPNA) te verlengen tot en met uiterlijk 31 december 2013. Dit betekende 
dat NPNA gehouden werd de in de concessie opgenomen opgedragen diensten ook in 2013 uit te 
voeren. Het betreft onder meer het binnen Caribisch Nederland vervoeren van postzendingen van 
14 
 

 
naar sociaal-economische natuurwaardering “what’s Bonaire’s nature worth”  gepresenteerd; 
soortgelijk onderzoek  is inmiddels ook verricht op Saba en St. Eustatius en wordt nu afgerond. 
Op St. Eustatius wordt door het openbaar lichaam hard gewerkt aan het terugdringen van de 
loslopende veestapel. EZ heeft hieraan bijgedragen door fondsen beschikbaar te stellen voor de 
opknap van het slachthuis, de aanwezigheid van een permanente dierenarts/keurmeester. In 2014 
wordt er aan het slachthuispersoneel een cursus gegeven door een meesterslager. 
 
Ministerie van Financiën 
 
Het Ministerie van Financiën is door middel van de Belastingdienst/Caribisch Nederland (B/CN) 
vertegenwoordigd op Caribisch Nederland. B/CN houdt zich bezig met de uitvoering van de 
belastingwetgeving.  
 
In 2013 heeft de implementatie van de Vastgoedbelasting (VGB) veel aandacht gevraagd van 
B/CN. Door B/CN zijn in 2013 voor alle door B/CN geïdentificeerde onroerende zaken die onder de 
VGB vallen de aanslagen over de jaren 2011 en 2012 opgelegd. De aanslagen over de jaren 2013 
en 2014 zullen in 2014 worden opgelegd. Ondanks het feit dat een belangrijk deel van de 
capaciteit van B/CN is ingezet voor de VGB is de eenheid er in 2013 ook in geslaagd om de heffing 
en inning van de overige belastingmiddelen efficiënt uit te voeren. Tevens zijn in 2013 de eerste 
grote controles ingesteld voor de Algemene Bestedingsbelasting en loonbelasting.    
 
Naar aanleiding van de afspraak dat de opbrengst van het nieuwe fiscale stelsel van Caribisch 
Nederland over 2011 niet hoger zou mogen zijn dan de opbrengst die het oude, Nederlands 
Antilliaanse belastingstelsel in 2010 op deze eilanden genereerde, heeft tijdens de CN-weken van 
oktober 2012 en oktober 2013 overleg plaatsgevonden over de wijze waarop de over 2011 
gerealiseerde meeropbrengst via lastenverlichting kan worden teruggegeven. Tijdens deze 
overleggen zijn met de bestuurscolleges afspraken gemaakt over maatregelen waarmee de 
meeropbrengst van het belastingstelsel over 2011 wordt teruggesluisd. Dat heeft ertoe geleid dat 
per 1 januari 2013 een aantal maatregelen is getroffen om de economische ontwikkeling van de 
eilanden te stimuleren en de koopkracht van de burgers te ondersteunen, met name via lagere 
belastingdruk op eerste levensbehoeften. Daarnaast is voorgesteld per 1 januari 2014 de druk van 
de VGB te verlagen, vooral bij (verhuurde) woningen.  
 
Communicatie naar burgers en bedrijven blijft permanent een punt van aandacht omdat de 
praktijk leert dat het op 1 januari 2011 ingevoerde belastingstelsel van Caribisch Nederland niet 
door alle belastingplichtigen goed wordt begrepen of goed wordt toegepast. Gedurende het gehele 
jaar zijn klantenpanels gehouden om diverse sectoren op Caribisch Nederland te informeren 
omtrent de ontwikkelingen bij B/CN. Zo zijn ook trainingen georganiseerd voor het 
aangiftesysteem Asycuda op alle drie eilanden t.b.v. de ondernemers aldaar.  
 
Voor de komende jaren zullen de inspanningen van het ministerie van Financiën erop gericht zijn 
om de uitvoering en toepassing van het nieuwe belastingstelsel op Caribisch Nederland verder te 
verbeteren, onder ander door intensivering van voorlichting aan belastingplichtigen. Een concrete 
doelstelling is om in overleg met de regering op Sint Maarten te komen tot opheffing van de 
dubbele indirecte belastingheffing voor Saba en Sint Eustatius, en met Curaçao nadere afspraken 
te maken over uitvoering en toepassing van het in 2012 gesloten convenant waarin afspraken zijn 
gemaakt om de (fiscale) belemmeringen in het handelsverkeer tussen Caribisch Nederland en 
Curaçao zo veel mogelijk te beperken.  
 
16 
 

 
Op alle drie de eilanden is in 2012 en 2013 gewerkt aan het in kaart brengen van de problematiek 
rond het afval en nagedacht over mogelijke oplossingen. Per eiland is op hoofdlijnen een plan van 
aanpak vastgesteld. Bonaire heeft zelf een afvalbeheerplan opgesteld dat de periode van 2013 tot 
2022 beslaat. I&M heeft voor minimaal een jaar een expert aangesteld om de eilanden te 
ondersteunen bij het verder uitwerken van de plannen en tot realisatie te komen. 
 
In de eerste helft van 2013 heeft I&M uitvoerig onderzoek gedaan naar de situatie van de havens 
van de eilanden. Het betrof onderzoek naar veiligheid, organisatie, staat van onderhoud, etc. Voor 
Bonaire is een second opinion uitgevoerd op de plannen voor een nieuwe vrachthaven. 
Overeengekomen is om de resultaten van het onderzoek op te nemen in een gefaseerd 
uitvoeringsplan. Ook hier richt I&M zich primair op het helpen bij het versterken van de haven 
organisaties. In latere stadia zullen ook plannen worden gemaakt die de havenveiligheid betreffen. 
De haveninfrastructuur is een eilandaangelegenheid. 
 
In samenwerking met de eilanden wordt door het Ministerie van I&M (Rijkswaterstaat) aan een 
incidentenorganisatie gewerkt die in staat is om met name (milieu)incidenten op het water 
adequaat te kunnen oppakken. Per eiland zijn hulpmiddelen ter beschikking gesteld die tot doel 
hebben de eerste noodzakelijke maatregelen te treffen bij zaken als olielekkage, of in geval van 
nood bij vaartuigen. 
 
De eilanden zijn zelf verantwoordelijk voor de aanleg en het onderhoud van hun wegen. Met name 
op Statia en Bonaire is het achterstallig onderhoud van de wegen zo groot dat de eilanden niet 
zelfstandig in staat zijn deze problematiek aan te pakken. Dit blijft een serieus punt van aandacht. 
Op Bonaire heeft I&M in overleg met het openbaar Lichaam, SZW en BZK bijgedragen aan de 
totstandkoming van de wijkontwikkelplannen (WOP). In de CN week is besloten om voorlopig geen 
financiële bijdrage vanuit het rijk beschikbaar te stellen voor de realisatie van de 
wijkontwikkelplannen.  
 
Tot slot zijn er in 2013 diverse onderzoeken opgestart die meer inzicht moeten geven in de 
gesteldheid van het milieu. Zo vindt er onderzoek plaats naar de afwateringsproblematiek, de 
kwaliteit van het grondwater en heeft het RIVM onderzoek gedaan in het Gotomeer. De 
onderzoeken zijn inmiddels afgerond en op basis van de uitkomsten zal worden bepaald of 
aanvullende actie wordt ondernomen. 
 
I&M heeft een belangrijke rol op de eilanden om de (economische) basisinfrastructuur op orde te 
krijgen. Hier is en wordt hard aan gewerkt, veelal ook met inzet van externen om de openbare 
lichamen te ondersteunen. Sinds 2013 is een andere wijze van benaderen en oplossen van 
problemen gekozen. Uitgangspunt daarin is dat het openbaar lichaam zelf problemen signaleert en 
een hulpvraag formuleert voor de ondersteuning van Nederland. De focus van I&M ligt daarbij op 
een aantal onderwerpen die direct de verantwoordelijkheid van I&M raken, zijnde water, afval, 
bodem, incidentenorganisatie en veiligheid van luchthavens en scheepvaart. Hoewel de gedachte 
achter deze manier van werken van harte wordt ondersteund constateert het departement wel dat 
gezien de beperkte kwantiteit en kwaliteit binnen de ambtelijke apparaten van de openbare 
lichamen in verhouding tot alle opgaven die er op verschillende beleidsterreinen liggen het uiterst 
moeilijk is voor de openbare lichamen om op een adequate wijze tot een steunverzoek aan I&M te 
komen. Ervaring en kennis verdwijnt en initiatieven die net opgestart zijn kunnen stil komen 
liggen als de externe adviseurs worden teruggetrokken. 
 
 
18 
 

 
de betrokkenen op de scholen zal moeten worden bezien hoeveel tegelijkertijd kan worden 
opgepakt. Dit vergt veel inzet van de betrokkenen en een goede ondersteuning.  
 
Ministerie van Sociale Zaken en Werkgelegenheid 
 
De SZW-unit in Caribisch Nederland is verantwoordelijk voor de uitkeringsverstrekking, de afgifte 
van tewerkstellingsvergunningen, het afgeven van ontslagvergunningen en de arbeidsinspectie op 
de eilanden. Tevens is de unit nauw betrokken bij de uitvoering van de integrale aanpak-projecten 
vanuit het departement. De unit telt 22 fte’s, waarvan vier werkzaam op de Bovenwinden en 18 op 
Bonaire. Drie van hen zijn arbeidsinspecteur.  
Het kerndepartement in Den Haag onderhoudt via het coördinatiepunt Caribisch Nederland nauw 
contact met de uitvoeringsunit van SZW op de eilanden.  
 
Het ministerie streeft naar verbetering van de sociaaleconomische situatie in Caribisch Nederland. 
Stap voor stap wordt gewerkt aan betere sociaaleconomische omstandigheden op de eilanden. 
Deze inzet ligt niet alleen op het terrein van SZW, maar is rijksbreed.  
 
In dit verband zij erop gewezen dat het kabinet de afgelopen jaren verschillende structurele 
maatregelen heeft genomen met het oog op de koopkracht in Caribisch Nederland. Voorbeelden 
hiervan zijn het verhogen van de belastingvrije som per 1 oktober 2011 en 1 januari 2012, het 
uitbreiden per 1 januari 2013 van het nultarief eerste levensbehoeften ABB met een aantal 
voedselproducten en de verlaging per zelfde datum van de accijns op benzine met 10 dollarcent 
per liter. Voorts heeft het kabinet dit jaar afgesproken dat elke nieuwe maatregel van de 
Rijksoverheid die direct of indirect een negatief effect op de koopkracht van de inwoners op 
Caribisch Nederland zou kunnen hebben in een vroeg stadium aan de ministeries van SZW en BZK 
wordt voorgelegd. Indien geoordeeld wordt dat er een negatief effect zou kunnen optreden wordt 
in breder interdepartementaal verband (BZK, FIN, SZW, EZ) bezien of compensatie wenselijk en/of 
mogelijk is. Koopkracht en armoede is tevens een terugkerend overlegpunt met de 
eilandsbesturen tijdens de Caribisch Nederland week. 
 
Jaarlijks in november wordt de indexatie van het wettelijk minimumloon (WML) en de uitkeringen 
voor het daaropvolgende jaar bepaald. Overeenkomstig de in het overleg van 30 oktober 2013 
tussen de staatssecretaris van SZW en de bestuurscolleges gemaakte afspraak, is bij de 
vaststelling van de voor 2014 geldende bedragen bijzondere aandacht besteed aan de eventueel 
aanwezige ruimte om het WML en de uitkeringen met een hoger percentage dan de ontwikkeling 
van het consumentenprijsindexcijfer te laten stijgen. Gebleken is dat op Saba de economische 
draagkracht aanwezig is om het WML te verhogen.  
 
Idealiter wordt een beslissing gebaseerd op onafhankelijke (statistische) informatie over de 
economische ontwikkeling, zoals de ontwikkeling van het BBP. Deze data zijn nog in opbouw (SZW 
heeft hiervoor opdracht verstrekt aan het CBS). Tegen het licht van de afgesproken intenties over 
verbetering, acht de staatssecretaris het wenselijk om nu al een stap te zetten. Het verzoek vanuit 
Saba is goed bekeken en alle relevante aspecten zijn in de afweging betrokken. Gekozen is voor 
een verhoging met 7,5% (waarvan 1,4% verhoging in verband met de inflatie, gebaseerd op het 
door het CBS ultimo derde kwartaal 2013 gerapporteerde consumentenprijsindexcijfer en 6,1% 
autonome verhoging). De uitkeringen stijgen met een gelijk percentage, waardoor WML en 
uitkeringen onderling in de pas blijven. Op Bonaire en Sint Eustatius ontbreekt op dit moment de 
ruimte voor autonome stijging van het WML. Het WML en de uitkeringen stijgen op deze eilanden 
met de ontwikkeling van het consumentenprijsindexcijfer.  
20 
 

 
conclusies is dat de absolute omvang van criminaliteit, regelovertreding en overlast op de BES-
eilanden voor Europees-Nederlandse begrippen misschien niet zo groot is, maar relatief gezien is 
die omvang wel aanzienlijk. De situatie op de eilanden is moeilijk te vergelijken met die in een 
dorp of kleine stad met een vergelijkbare grootte in Nederland. De kleinschaligheid zorgt voor 
fluctuaties in de omvang. Criminaliteit en geweld op de eilanden zijn niet te kenmerken als 
incidenteel; een groot deel van de problematiek heeft een structureel karakter. Dit geldt zowel 
voor de lokale veiligheidsproblemen als voor de grensoverschrijdende problematiek. 
 
In 2012 werd het capaciteitstekort van de penitentiaire inrichting dagelijks ervaren door de politie 
en het Openbaar Ministerie. De ketenpartners ontwierpen voor dit probleem een afsprakenkader 
“verantwoord heenzenden” en er werd een nieuwe verlofregeling geïntroduceerd. De capaciteit van 
de inrichting op Bonaire is inmiddels uitgebreid (van 76 plaatsen naar 112 plaatsen). Deze 
uitbreiding is conform de toezegging van de bewindslieden aan Bonaire eind 2012 in gebruik 
genomen.  De verwachting is dat met deze uitbreiding voorshands de nood gelenigd wordt totdat 
in 2015 de nieuw te bouwen penitentiaire inrichting in gebruik kan worden genomen. Het definitief 
ontwerp van deze nieuwe inrichting is inmiddels vastgesteld. Er wordt voortvarend gewerkt aan de 
voorbereiding van de penitentiaire inrichting op Sint Eustatius. Deze moet begin 2016 in gebruik 
worden genomen. Als gevolg van de bezuinigingen zal de inrichting minder capaciteit hebben dan 
aanvankelijk gepland (18 in plaats van 30). Tot de ingebruikname moeten gedetineerden 
afkomstig uit Saba en Sint Eustatius worden ondergebracht op Bonaire. De politiecellen op Saba 
die in 2011 nog ongeschikt waren om arrestanten op te nemen, zijn in 2012 vervangen door een 
nieuw cellencomplex (capaciteit in totaal 4). 
 
In een publicatie van de Dienst Justitiële Inrichtingen ter gelegenheid van de ingebruikneming van 
de uitbreiding van de penitentiaire inrichting wordt vermeld dat het gebruik van cellen op Bonaire 
per hoofd van de bevolking aanzienlijk hoger ligt (ongeveer 7 keer) dan in Europees Nederland. 
Het is lastig om de achtergrond daarvan te doorgronden, aangezien er onvoldoende gegevens 
beschikbaar zijn. Naar het gevoelen van velen op Bonaire speelt de grote sociale problematiek een 
belangrijke rol in de omvang en ernst van de criminaliteit (armoede, werkloosheid, criminaliteit, 
een zeer krappe huisvesting voor vele familieleden in één huis, verslaving, geweld en criminaliteit 
met een intergenerationeel karakter); dit wordt bevestigd door de vermelde 
1
Criminaliteitsbeeldanalyse. Ook is de capaciteit van de sociale voorzieningen sterk ontoereikend. 
Anderzijds is de omvang van alternatieve straffen (werkstraffen, voorwaardelijke sancties met 
reclasseringstoezicht) ook in vergelijking met Europees Nederland nog gering, terwijl de 
gevangenisstraffen op de BES relatief lang zijn. Dat heeft ongetwijfeld te maken met de 
maatschappelijke opvattingen op de BES en in het Zuid-Amerikaanse continent over de wijze 
waarop de criminaliteit bestreden moet worden. Eén van de uitdagingen voor de komende jaren 
wordt hoe geleidelijk de (lange) vrijheidsstraf kan worden teruggedrongen. Daarvoor zijn van de 
zijde van het Openbaar Lichaam forse preventie-inspanningen nodig. Ook lijkt een versterking van 
de reclassering geïndiceerd om het mogelijk te maken dat de reclasseringsinspanningen zich meer 
evenwichtig kunnen richten op de “voorkant” (aanbieden van werkstraffen en voorwaardelijke 
sancties) en minder overwegend op gedetineerden aan het eind van hun straf.   
 
Gelet op de samenhang tussen sociale problematiek en de (bestrijding van) criminaliteit, is een 
intensievere afstemming tussen de strafrechtsketen en de “civiele” keten van belang. In 
toenemende mate wordt er door de justitiële ketenpartners (Openbaar Ministerie, politie, 
                                                 
1
 De Directie Samenleving en Zorg van het Openbaar Lichaam in Bonaire heeft in kaart gebracht dat in drie 
probleemwijken 600 gezinnen aandacht van deze directie behoeven; 200 daarvan zijn gekenschetst als multi-
problem-gezinnen. De directie Samenleving en Zorg heeft kan door capaciteitsgebrek (bv te weinig Algemeen 
Maatschappelijk Werk) slechts 21 gezinnen helpen. 
22 
 

 
Een belangrijke stap die in 2013 is genomen, is het opstarten van de werkgroep zorg Caribisch 
Nederland. In deze werkgroep zijn alle drie de eilanden vertegenwoordigd (door een gedeputeerde 
en de directeuren van betreffende ziekenhuizen). Ook VWS en het ZVK hebben zitting in de 
werkgroep. Onder leiding van een onafhankelijke voorzitter wordt gewerkt aan het formuleren van 
een lange termijn zorgbeleid, waarbij een ‘stip aan de horizon’  wordt gedefinieerd.  
 
Ten aanzien van de jeugdzorg merkt het ministerie van VWS op dat de problematiek waarmee 
binnen de jeugdzorg gewerkt moet worden enorm is. Het is daarom van belang dat de focus vanuit 
het ministerie van VWS - naast de gezondheidszorg- ook op de jeugdzorg wordt gelegd.  Dit wordt 
ondersteund door de bevindingen in het rapport van UNICEF over de situatie van de kinderrechten 
op de zes eilanden van het Koninkrijk. Een verbetering van de kinderrechtensituatie noopt tot een 
brede en interdepartementale aanpak. Het ministerie van Binnenlandse Zaken en 
Koninkrijksrelaties gaat in overleg met VWS, OCW en SZW na, hoe een dergelijke aanpak het 
beste kan worden opgezet. 
 
 
24 
 

