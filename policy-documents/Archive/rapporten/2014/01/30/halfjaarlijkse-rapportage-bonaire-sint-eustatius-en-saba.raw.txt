Halfjaarrapportage juli-december 2013 Cft BES
Inleiding  
Het College financieel toezicht Bonaire, Sint Eustatius en Saba (Cft) legt eens per half jaar schriftelijk 
verantwoording af aan de minister van Binnenlandse Zaken en Koninkrijksrelaties (minister van 
BZK) over zijn werkzaamheden. Deze rapportage heeft betrekking op de periode juli tot en met 
december 2013. Waar de nadruk in het eerste half jaar van 2013 lag op het opstellen van de 
jaarrekeningen, is voor de afgelopen maanden het uitvoeren van de begroting en opstellen van de 
begroting 2014 het belangrijkste geweest. Daarnaast zijn er twee uitvoeringsrapportages met 
bijbehorende begrotingswijzigingen tot stand gebracht. 
De drie openbare lichamen vergelijkend, valt op dat er sprake is van onderlinge verschillen in de 
kwaliteit van de jaarstukken en de uitvoeringsrapportages. Voor Saba en Sint Eustatius toonde de 
jaarrekening 2012 een markante kwaliteitsverbetering; met de goedkeurende accountantsverklaring 
voor de getrouwheid voor Saba is een grote stap gezet en voor Sint Eustatius is het aanpakken van 
vele openstaande zaken en het verbeteren van de vermogenspositie door het vaststellen van de 
jaarrekening ook een grote stap vooruit. Voor Bonaire valt op dat de onzekerheden die volgens de 
accountant blijken uit de jaarrekening 2012 vergelijkbaar zijn in aantal en grootte met die uit de 
jaarrekening uit 2011. Ook uit de recent ontvangen management letter van de accountant over de 
jaarrekening van 2012 blijken vele aandachtspunten ten aanzien van de kwaliteit en volledigheid van 
de administratie.
De uitvoeringsrapportages over 2013 zijn steeds vaker tijdig aangeleverd, wat het toezicht- en 
adviseringstraject vergemakkelijkt. Uit de uitvoeringsrapportages en bijbehorende 
begrotingswijzingen blijkt dat de openbare lichamen te maken hebben met gelden uit bijzondere 
uitkeringen uit Nederland die in enkele gevallen dusdanig laat worden ontvangen dat besteding in 
2013 niet (geheel) meer lukt. Hierdoor kan de schijn ontstaan dat de openbare lichamen te maken 
hebben met overschotten, terwijl het gaat om geoormerkte gelden die op een later moment alsnog tot 
besteding zullen komen. 
De voorbereiding op het begrotingsjaar 2014 is soepel verlopen. Zowel Saba, Sint Eustatius als 
Bonaire beschikten voor de wettelijke termijn van 15 november over een door de Eilandsraad 
vastgestelde begroting, waar de minister van BZK ruim voor het begin van het nieuwe begrotingsjaar 
zijn goedkeuring aan heeft verleend.
Voor wat betreft het financieel beheer kan worden opgemerkt dat voor Saba en Sint Eustatius er in 
2013 duidelijk voortgang is te merken in het oppakken van de overeengekomen verbeterpunten. Voor 
Bonaire lijkt er sprake te zijn van stilstand, wat het gevolg kan zijn van een gebrek aan personele 
capaciteit om de financieel beheer verbeterpunten op te pakken. Versterking van de financiële 
beheerfunctie verdient bestuurlijke prioriteit te krijgen. Bij Bonaire is einde van het jaar sprake 
geweest van een grote liquiditeitsachteruitgang. Na recent overleg hierover met Bonaire is inmiddels 
duidelijk geworden dat deze uitgaven verband houden met langlopende investeringen die worden 
gefinancierd met in het verleden opgespaarde bijzondere uitkeringen.

Verantwoording 2012
Het positief resultaat uit de jaarrekening van Bonaire over 2012 is USD 0,8 mln (1,7% van de baten 
uit de jaarrekening). De accountant geeft over de jaarrekening een oordeelonthouding af, vanwege 
kwantificeerbare onzekerheden op twaalf  posten in de jaarrekening (uitgedrukt in termen van 
gerealiseerde lasten is dit 96%). Om deze onzekerheden te corrigeren, alsmede om uiteindelijk een 
goedkeurende verklaring te verkrijgen, heeft Bonaire besloten een adviestraject te starten samen met 
accountant SOAB. Uit de managementletter van de SOAB bij de jaarrekening 2012 blijkt de 
noodzaak hiertoe, gezien het aantal bevindingen waarvan het risico wordt gekwalificeerd als hoog. 
Het Cft is van mening dat het beeld wat hieruit blijkt over de staat van de administratie zorgelijk is en 
geeft prioriteit aan het verbeteren van deze punten in 2014. De SOAB zal tevens de tussentijdse 
accountantscontroles uitvoeren om zo het proces van het opstellen en laten controleren van de 
jaarrekening te versoepelen. 
De Eilandsraad heeft, nadat de accountant de verklaring heeft afgegeven, de jaarrekening 2012 tijdig 
vastgesteld. Het Cft heeft overigens pas begin januari de management letter van de accountant 
ontvangen, waardoor de verbeterpunten van Bonaire voor het financieel beheer voor het jaar 2014 nog 
niet zijn vastgesteld. Dit zal op korte termijn alsnog gebeuren. Wat vooral opvalt, is het grote aantal 
door de accountant geconstateerde leemten in de organisatie die een gemiddeld/hoge risico-
inschatting kennen. De aanbevelingen van de accountant zullen de basis vormen voor de gezamenlijk 
overeen te komen verbeterpunten.
Uitvoering 2013 
Volgens de laatste voortgangsrapportage tot en met het derde kwartaal loopt de realisatie in 2013 
achter in verhouding tot het begrotingstotaal. Volgens de prognose van Bonaire wordt de begroting in 
het vierde kwartaal volledig uitgeput. Het Cft acht deze prognose niet realistisch en verwacht dat de 
onderrealisatie zal leiden tot een positief exploitatieresultaat over het jaar 2013. Hierbij dient wel de 
kanttekening te worden gemaakt dat een aanzienlijk deel van dit bedrag betrekking heeft op projecten 
die in 2013 zijn gestart (of nog moeten starten) en in latere jaren worden gecontinueerd. De gelden die 
in 2013 niet meer (geheel) zijn uitgegeven kunnen na besluitvorming daartoe door de Eilandsraad via 
de jaarrekening naar 2014 worden overgeheveld conform de uitspraak van de minister van BZK van 
afgelopen zomer. 
Door middel van een controle via het Geïntegreerd Middelenbeheer (GMB) constateert het Cft 
tegelijkertijd dat met name de laatste periode van het jaar 2013 sprake is van een aanzienlijke 

Verantwoording 2012
De jaarrekening van Sint Eustatius over het jaar 2012 is pas eind september 2013 vastgesteld. Sint 
Eustatius voorzag tijdig dat het tot stand brengen van de jaarrekening een aantal maanden vertraging 
zou ondervinden en heeft hiervoor goedkeuring gevraagd aan de minister. De vertraging is ontstaan 
doordat Sint Eustatius, in samenwerking met accountant PWC, vele openstaande zaken uit het 
verleden heeft aangepakt en verbeterd. Zo zijn de materiële vaste activa geherwaardeerd en is het 
debiteuren- en crediteurenbestand van 2008 en eerdere jaren opgeschoond. Dit heeft geleid tot een 
sterke verbetering van het eigen vermogen: van USD 7,8 mln negatief tot USD 21 mln positief. 
Tegelijkertijd zijn vele onzekerheden uit voorgaande jaarrekeningen weggenomen, waardoor ook het 
aantal verbeterpunten op het gebied van financieel beheer zijn afgenomen. Het Cft is van oordeel dat 
Sint Eustatius met het op- en vaststellen van deze jaarrekening een solide basis heeft gelegd voor 
toekomstige begrotingsjaren. 
Met het vaststellen van deze jaarrekening is ook de beginbalans voor 2013 gewijzigd. Samen met het 
in de jaarrekening van 2012 gepresenteerde positief resultaat van USD 0,8 mln (5,7% van de baten uit 
de jaarrekening) is het niet langer noodzakelijk voor Sint Eustatius om in de begroting een overschot 
te presenteren om daarmee tekorten uit het verleden te compenseren. Het overschot in 2012 en het 
begrote overschot in 2013 zullen worden aangewend voor diverse bestemmingsreserves, voor het 
opbouwen van weerstandsvermogen en voor het aflossen van een renteloze lening.
Uitvoering 2013 
Sint Eustatius heeft in 2013 drie begrotingswijzigingen ingediend. De laatste wijziging dateert van 
december en betreft de verwerking van enkele vastgestelde bijzondere uitkeringen uit Nederland voor 
verschillende projecten in de begroting. Sint Eustatius verwacht het jaar 2013 af te sluiten met een 
overschot van circa USD 0,2 mln. Dit bedrag zal met name worden gebruikt ter dekking van het af te 
lossen bedrag voor de renteloze lening onderwijshuisvesting.
Sint Eustatius heeft in oktober een verzoek bij het ministerie van BZK ingediend om gelden, die 
beschikbaar zijn gesteld voor de implementatie van de FinBES en de WolBES (Wet openbare 
lichamen BES) en het sociaal vangnet, in te zetten voor verschillende andere projecten. Deze 
aanvraag is door de minister van BZK goedgekeurd en de bijbehorende middelen zijn inmiddels door 
het Cft naar Sint Eustatius overgemaakt, doch zijn in 2013 niet meer via een wijziging aan de 
begroting toegevoegd. 
Voorbereiding 2014

Tot en met het derde kwartaal 2013 blijft de uitputting van de begroting achter bij het 
begrotingstotaal. Dit heeft vooral te maken met de bijzondere uitkeringen die Saba vanuit Nederland 
ontvangt. Deze middelen gebruikt Saba niet voor exploitatie doeleinden, maar om investeringen te 
plegen. Saba activeert deze investeringen op de balans waardoor er geen lasten tegenover staan. Aan 
de andere kant worden de bijzondere uitkeringen wel als baten opgenomen waardoor de 
exploitatierekening positief is. Een gedeelte van het positief saldo is noodzakelijk om te kunnen 
voldoen aan de aflossing van de renteloze lening voor Onderwijshuisvesting. Bij de begroting van 
2013 is met deze aflossing al rekening mee gehouden. Daarnaast zal het verwachte positieve resultaat 
nog gecorrigeerd moeten worden voor die projecten waarvoor Saba eind 2013 gelden heeft gekregen 
vanuit Nederland en die in dat jaar niet meer tot besteding zullen komen. Deze gelden kunnen na 
besluitvorming daartoe door de Eilandsraad via de jaarrekening naar 2014 worden overgeheveld.
Voorbereiding 2014
Het Cft heeft de ontwerpbegroting 2014 van het Openbaar Lichaam Saba medio oktober ontvangen en 
van een positief advies voorzien. De Minister van BZK heeft de door de Eilandsraad vastgestelde 
begroting eind november goedgekeurd, ruimschoots voor de start van het nieuwe begrotingsjaar. Deze 
begroting kent een overschot op de gewone dienst van circa USD 0,8 mln. Dit overschot heeft Saba 
opgevoerd voor de aflossing van de renteloze lening voor Onderwijshuisvesting, voor de door de 
Minister van BZK bepaalde aflossing van het doelsaldo en voor de financiering van voorgenomen 
investeringen. In de begroting 2014 heeft Saba uit oogpunt van behoedzaamheid de indexatie van de 
vrije uitkering over het jaar 2014 niet opgenomen. Ook de baten waarover Saba nog in 
onderhandeling is met de vakdepartementen in Nederland zijn niet in de begroting opgenomen. Zodra 
hierover zekerheid bestaat, zullen deze gelden in 2014 middels een begrotingswijziging alsnog aan de 
begroting worden toegevoegd. De begroting 2014 laat ten opzichte van 2013 geen noemenswaardige 
veranderingen zien. Vanwege de dalende tendens aan lokale inkomsten, is aan de batenkant een 
teruggang te merken bij enkele lokale heffingen. Deze teruggang wordt omgebogen door het verhogen 
van enkele tarieven. Daarnaast wordt in 2014 voor het eerst maandelijks de afvalstoffenheffing geïnd. 
Omdat de personeelslasten de grootste post vormen in de begroting heeft het Cft hier veel aandacht 
voor. Het Cft heeft geconstateerd dat de volledigheid en juistheid van de personeelsdossiers op orde 
is, waarmee ook de volledigheid en juistheid van de in de begroting opgenomen personeelslasten is 
gewaarborgd.

van een openbaar lichaam. De uitkomst wordt per kwartaal verwerkt in de GMB kwartaalrapportage 
van het Cft welke ook met het openbaar lichaam wordt gedeeld. 
Doordat het doelsaldo af zal gaan nemen, kan het risico toenemen dat een openbaar lichaam straks 
niet meer altijd over voldoende liquiditeiten beschikt. In dat geval zal tot een kredietaanvraag 
overgegaan moeten worden. Een gedegen liquiditeitsprognose wordt hierdoor nog belangrijker om 
fluctuaties te kunnen voorzien en op te vangen. Het Cft heeft de openbare lichamen verzocht hieraan 
mee te werken. De openbare lichamen hebben aangegeven dat te zullen doen.
Financieel Beheer 
Een begroting- en verantwoordingsproces dat voldoet aan de daartoe gestelde vereisten kan niet 
worden gerealiseerd zonder een adequaat financieel beheer. Alleen dan kan worden gesteld dat de 
begroting en verantwoording volledig is, dat de ramingen en realisaties correct zijn en dat het bestuur 
de beschikking heeft over tijdige, volledige en juiste informatie. Op basis van deze informatie kan 
indien nodig worden bijgestuurd door het bestuur. Conform de Wet FinBES houdt het Cft ook 
toezicht op het financieel beheer van de openbare lichamen.
Verbeterproces financieel beheer
Het Cft kan volgens de Wet FinBES afspraken maken met een bestuurscollege ter verbetering van het 
financieel beheer. Vanaf 2012 hebben het Cft en de openbare lichamen de afspraak gemaakt om 
jaarlijks het aantal verbeterpunten op een realistisch aantal te bepalen, rekening houdend met de 
beperkte capaciteit en schaarse middelen van de openbare lichamen. Voor deze afspraken maakt het 
Cft gebruik van de bevindingen van de accountant bij de controle van de jaarrekening. In de 
managementletter doet de accountant specifieke aanbevelingen met betrekkingen tot verbetering van 
het financieel beheer. Deze verbeterpunten kunnen per openbaar lichaam verschillen. Voor elk van de 
afgesproken verbeterpunten stelt het openbaar lichaam een plan van aanpak op waarin in ieder geval 
is opgenomen welke maatregelen moeten worden genomen, wie daarvoor verantwoordelijk is en wat 
het tijdspad is. Over de voortgang van de verbeterpunten rapporteren de openbare lichamen in de 
uitvoeringsrapportage. 
Financieel beheerdagen september 2013
Eind september hebben de financieel beheerdagen plaatsgevonden. Er zijn op deze dagen afspraken 
gemaakt over de verbeterpunten van het financieel beheer voor 2014. Ook is  gesproken over de 
afwikkeling van de jaarrekening 2012 en over de aanstaande evaluatie van de Wet FinBES. 
Bonaire
Met Bonaire zijn voor 2013 de volgende verbeterpunten voor het financieel beheer 2013 afgesproken:
1. Verplichtingenadministratie;
2. Grondbeleid;
3. Subsidiebeleid;
4. Dividendbeleid;
5. Uitrollen planning- en controlcyclus;
6. Liquiditeitsbeheersing.
De verordeningen voor het subsidiebeleid en het dividendbeleid zijn in concept af en moeten nog 
worden beoordeeld door de afdeling Juridische Zaken. Vanwege capaciteitsgebrek heeft deze 
beoordeling nog niet plaatsgevonden. Het Cft heeft bij het Bestuurscollege van Bonaire aandacht 
gevraagd voor deze vertraging. De nota grondbeleid is in concept af en door het Bestuurscollege 
geaccordeerd. Deze nota dient nog door de Eilandsraad te worden behandeld en vastgesteld. Het 
uitrollen van de planning- en controlcyclus binnen de overheidsvennootschappen is afgerond. De 

Saba
Voor 2013 heeft het Cft de volgende verbeterpunten met Saba afgesproken:
1. Implementatie rechtmatigheid;
2. Inzicht financiële positie/weerstandsvermogen;
3. Opzetten interne controle;
4. Procesbeschrijving kritische processen.
Saba heeft de afgelopen periode voortvarend gewerkt aan deze verbeterpunten. De implementatie 
rechtmatigheid, inzicht financiële positie en het opzetten interne controle hebben een meerjarig 
karakter en de uitvoering daarvan loopt door in 2014. Het normenkader rechtmatigheid is in december 
door de Eilandsraad vastgesteld. Om het normenkader vervolgens te kunnen gebruiken voor de 
interne beheersing en de accountantscontrole moet het worden geoperationaliseerd. Dit betekent dat 
de regelgeving dient te worden uitgewerkt in kaders, richtlijnen en beheersmaatregelen (zoals interne 
controle, procesbeschrijvingen en beheersmaatregelen). De implementatie van het normenkader loopt 
door in 2014. Saba werkt hierbij nauw samen met de accountant. De risico analyse in het kader van de 
financiële positie en het weerstandsvermogen is afgerond en het beleid met betrekking tot het 
weerstandvermogen is opgesteld en door de Eilandsraad vastgesteld. De uitvoering loopt door in 
2014. Voor het opzetten van de interne controle is het controleprotocol opgesteld, die in december 
door de Eilandsraad is vastgesteld. Verdere invulling hiervan zal in 2014 plaatsvinden. 
In de bij de jaarrekening behorende managementletter heeft de accountant aanbevelingen gedaan over 
de verdere verbetering van het financieel beheer. Met Saba is afgesproken dat in 2014 verder zal 
worden gewerkt aan de doorlopende verbeterpunten: implementatie rechtmatigheid, inzicht financiële 
positie/weerstandsvermogen en opzetten interne controle. 
Op Saba is net als vorig jaar duidelijke vooruitgang te merken in het verbeterproces van het financieel 
beheer. Het aantal aanbevelingen van de accountant is ten aanzien van het voorgaande jaar 
afgenomen. Saba streeft in 2014 naar een volledige goedkeurende verklaring voor de jaarrekening van 
2013.
Collectieve sector 
Het Cft rapporteert in samenwerking met het Centraal Bureau voor de Statistiek Nederland (CBS) 
over de schuld-, tekort-, inkomsten- en uitgavencijfers van de collectieve sector (het openbaar lichaam 
en de overige entiteiten die tot de collectieve sector behoren rechtspersonen), tegelijkertijd met het 
doorgeleiden van de jaarrekening van een openbaar lichaam. Gelijktijdig beoordeelt het Cft de 
rentelastnorm van de collectieve sector. 
In mei 2012 is voor Sint Eustatius en Saba de collectieve sector vastgesteld. Voor Saba geldt dat de 
bovengenoemde rapportage is meegestuurd met de jaarrekening 2012 en dat de rentelastnorm van de 
collectieve sector is beoordeeld. Sint Eustatius heeft inmiddels de financiële stukken overlegd aan het 
CBS, welke daar nog nader worden bekeken. Voor wat betreft Bonaire is gedurende 2013 intensief 
overleg gevoerd tussen het openbaar lichaam en het CBS over de vaststelling van de lijst met 
entiteiten die al dan niet tot de collectieve sector behoren. In december zijn deze overleggen afgerond, 
wat heeft geresulteerd in een vaststelling door CBS van de collectieve sector van Bonaire. Daarmee 
kan nu voor het eerst gerapporteerd worden over de over de schuld-, tekort-, inkomsten- en 
uitgavencijfers van de collectieve sector. 
Uit de cijfers blijkt dat de collectieve sector van Saba voldoet aan de rentelastnorm van 0%. Wanneer 
enkel gekeken wordt naar het Openbaar Lichaam Sint Eustatius is de rentelastnorm van gemiddeld 
0% gerealiseerd. Het CBS beoordeelt daarnaast momenteel nog de tot de collectieve sector behorende 
entiteiten. Het Openbaar Lichaam Bonaire kent een schuld aan het CBCS via het Wegenfonds van 
Bonaire. Het meenemen van deze rentelasten in de berekening voor de rentelastnorm heeft een 
dusdanig klein resultaat, dat het effect op de gestelde 0% verwaarloosbaar klein is. Na bestudering 

