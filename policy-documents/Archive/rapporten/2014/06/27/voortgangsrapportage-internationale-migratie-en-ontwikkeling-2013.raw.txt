Voortgangsrapportage internationale migratie en ontwikkeling 2013
Bij de presentatie van de notitie ‘internationale migratie en ontwikkeling’ in 2008 is door de
toenmalige bewindslieden verantwoordelijk voor ontwikkelingssamenwerking en
vreemdelingenbeleid aangegeven dat de Tweede Kamer op de hoogte zal worden gehouden ‘van
nieuwe ontwikkelingen in internationale migratie en voortgang op de gestelde prioriteiten door
middel van een jaarlijkse voortgangsrapportage over de notitie ‘Internationale Migratie en
1
Ontwikkeling’.
2
Bij de bespreking van de externe evaluatie van het beleidsterrein migratie en ontwikkeling op 12
december 2012 heeft de Minister voor Buitenlandse Handel en Ontwikkelingssamenwerking
aangegeven dat het Kabinet graag de Kamer jaarlijks blijft informeren door middel van een
voortgangsrapportage.
Het budget voor Migratie en Ontwikkeling blijft, ondanks de bezuinigingen, voor de periode 2013-
2017 jaarlijks € 9 miljoen, als bevestiging dat dit thema belangrijk blijft voor de regering. Op basis
van de motie van Kamerlid Ferrier (2008) is hiervan € 4 miljoen gereserveerd voor activiteiten op
het vlak van duurzame terugkeer en herintegratie.
In 2013 is het jaarbudget voor 91% uitgeput. De contracten van enkele projecten waarvoor
cofinanciering was toegezegd konden niet tijdig worden afgerond. De redenen worden hier onder
aangegeven.
UITGAVEN IN 2013 PER BELEIDSPRIORITEIT (IN EURO)
Uitgaven per beleidsprioriteit
Migratiedialogen  105.000
Migratiemanagement (inclusief opvang in de regio) 3.285.906
Circulaire migratie / brain gain 1.413.945
Migrantenorganisaties 378.806
Geldovermakingen /migrantenondernemerschap 516.457
Terugkeer en herintegratie 2.459.052
Totaal  8.159.166
Opmerkingen:
 Aan versterking asielcapaciteit in regio van herkomst is als gevolg van de Syrië-crisis extra
geld uitgegeven. Deze uitgaven betreffen Jordanië (protectie) en Libanon
(gemeenschapsgerichte activiteiten).
1
Tweede Kamer,vergaderjaar 2007-2008, 30 573, nr.11.
2
Tweede Kamer,vergaderjaar 2011-2012, 30 573, nr.107
1

In de GAMM wordt een verbinding gelegd met het beleid voor visa kort verblijf, het buitenlands
beleid (inclusief ontwikkelingssamenwerking), alsmede de interne beleidsprioriteiten van de EU.
Nederland hoopt dat er sneller afspraken kunnen worden gemaakt met herkomstlanden over
terug- en overname door de koppeling van migratie met andere beleidsvelden. Dit is belangrijk
aangezien Nederland in het kader van de strategische landenbenadering migratie meer zal inzetten
4
op een Europese benadering.
5
De Raad heeft de Commissie bij de goedkeuring van de GAMM op 29 mei 2012 gevraagd om een
meer ambitieuze en toekomstgerichte aanpak van migratie en ontwikkeling op EU-niveau te
formuleren. De Commissie heeft hieraan invulling gegeven met haar mededeling van 21 mei 2013
(COM 2013/292) inzake het optimaliseren van het effect van migratie op ontwikkeling. Hierin
worden voorstellen gedaan om migratie en ontwikkeling binnen het EU-beleid meer bij elkaar te
betrekken en worden mogelijke stappen geïdentificeerd om in het proces van duurzame
ontwikkeling systematisch de rol van migratie en mobiliteit voor ogen te houden. Naast de
traditionele inzet op thema’s als geldovermakingen en diaspora, onderstreept de Commissie onder
6
meer het belang van Zuid-Zuid migratie en inbedding van migratie in ontwikkelingsstrategieën.
Het belang van de externe dimensie van het EU-migratiebeleid werd tevens onderstreept door de
7
Europese Raad in zijn conclusies van 24/25 oktober 2013. Naar aanleiding van de tragische
gebeurtenissen op de Middellandse Zee in oktober 2013 haalde de Europese Raad het belang aan
van preventie en bescherming en riep op doortastend op te treden ter voorkoming van dergelijke
tragedies in de toekomst. Hiertoe is de Taskforce voor het Middellandse Zeegebied opgericht, die
onder leiding stond van de Europese Commissie. In haar mededeling van 4 december 2013 (COM
2013/869) bracht de Commissie verslag uit van de werkzaamheden van deze Taskforce. Een van
de geformuleerde actiegebieden betreft de versterking van de migratiesamenwerking op Europees
niveau met derde landen. In de mededeling wordt dit voorzien binnen de reeds bestaande kaders
8
van onder meer de GAMM, een benadering die door Nederland wordt aangemoedigd.
EU-mobiliteitspartnerschappen en Gemeenschappelijke Agenda’s
Het meest vergaande EU-aanbod voor bredere migratiesamenwerking met derde landen is een
‘mobiliteitspartnerschap’. Door de koppeling met een visumfacilitatie- en een terug- en
overnameovereenkomst heeft dit instrument aan belang gewonnen. Voor derde landen die niet in
aanmerking komen voor visumfacilitatie staat een zogeheten Gemeenschappelijke Agenda voor
Migratie en Mobiliteit (verder aangeduid met “Gemeenschappelijke Agenda”) ter beschikking, een
lichtere vorm dan het mobiliteitspartnerschap. Nederland zal er ook bij de Gemeenschappelijke
Agenda’s op toezien dat terugkeer hierin voldoende aan bod komt. Deelname van EU-lidstaten aan
mobiliteitspartnerschappen en Gemeenschappelijke Agenda’s is vrijwillig. Dat geldt ook voor
deelname aan de deelprojecten die binnen deze partnerschappen worden ontwikkeld.
4
Zie Tweede Kamer, Vergaderjaar 2013-2014, Kamerstuk 30 573 nr. 124.
5
Raad van de Europese Unie, 9417/12 ASIM 50 RELEX 396 DEVGEN 116.
6
BNC-Fiche inzake Mededeling effect van migratie op ontwikkeling optimaliseren, Tweede Kamer, vergaderjaar
2012-2013, 22 112, nr. 1656.
7
Europese Raad, EUCO 169/13 CO EUR 13 CONCL 7.
8
BNC-fiche inzake Mededeling Taskforce voor het Middellandse Zeegebied, Minbuza-2014.52697.
3

dialoog en samenwerking op het terrein van migratie en mobiliteit. In 2013 heeft Nederland
deelgenomen aan de bijeenkomsten over terugkeer en over staatloosheid. In maart 2014 is
deelgenomen aan een bijeenkomst over vreemdelingendetentie. Nederland zal in het laatste
kwartaal van 2014 een deskundigenbijeenkomst organiseren op het terrein van asiel.
Het Boedapest Proces concentreert zich sinds de Vijfde Ministeriële Conferentie die op 19 april
2013 plaatshad in Istanbul voortaan geheel op migratiesamenwerking met de landen langs de
Zijderoute. Deze regio is van belang voor Nederland vanwege de grote instroom asielzoekers uit
onder meer Afghanistan en Irak. Tijdens de ministeriële conferentie in Istanbul zijn afspraken
gemaakt over de instelling van een “Silk Routes Partnership for Migration” dat onder meer
invulling zal krijgen met een programma waaraan ook Nederland een bijdrage zal leveren met
middelen uit het centrale fonds voor migratie en ontwikkeling. Andere donoren van dit programma
zijn de Europese Commissie, Bulgarije, Hongarije, Noorwegen, Turkije, Zweden en Zwitserland. Op
9 en 10 december 2013 vond een bijeenkomst van hoge ambtenaren plaats in Istanbul. Hier is
overeenstemming bereikt over de invulling van het programma voor de periode 2014-2016.
Migratiedialogen met de zuidelijke regio
Het EU-Afrika Partnerschap Migration, Mobility and Employment (MME), dat zich richt op geheel
Afrika, bestaat enerzijds uit een migratiedialoog over een breed aantal thema’s, inclusief terugkeer
en bestrijding van illegale migratie, en anderzijds uit een aantal thema’s waarop activiteiten
worden uitgevoerd. Het accent bij de activiteiten ligt op intra-Afrikaanse migratie. Aan EU-zijde
profileren zich slechts enkele EU-lidstaten op deelthema’s. Nederland financiert een aantal
activiteiten dat zich richt op het ondersteunen van overheden van herkomstlanden bij het
ontwikkelen en versterken van diasporabeleid en het opzetten van een “European–wide African
Diaspora Platform for Development”.
Nederland neemt ook deel aan de EU-ACS migratiedialoog (landen in sub-Sahara Afrika, het
Caribisch gebied en de Stille Zuidzee), mede met het oog op het realiseren van terugkeer naar
landen in sub-Sahara Afrika. De migratiedialoog is geïnitieerd naar aanleiding van de herziening in
2010 van het raamwerkverdrag tussen de EU en de ACS-landen, het Verdrag van Cotonou. In mei
2011 is besloten de migratiedialoog te verdiepen en deze met name te richten op
geldovermakingen door migranten (‘remittances’), visa en terug- en overname. Het doel is te
komen tot operationele afspraken over ACS-EU-samenwerking op deze terreinen. In 2012 is een
aantal concrete aanbevelingen aangenomen door de gezamenlijke ACS-EU Raad van 2012. De EU
en ACS-landen erkennen het belang van deadlines voor verzoeken en de noodzaak van
overeenstemming over een lijst van mogelijke bewijsstukken voor het vaststellen van de
nationaliteit van een persoon.
De dialoog zal in 2014 worden voortgezet met focus op de verdere uitwerking en implementatie
van de aanbevelingen middels expertbijeenkomsten, waaronder op het gebied van terug- en
overname en geldovermakingen. Ondanks de belangrijke vooruitgang die is geboekt, ligt het
tempo van de migratiedialoog laag, wat onder meer te maken heeft met afstemmingsproblemen
aan ACS-zijde.
5

2. Het 5-Year Action Plan van de civil society: ook door de civil society werd een agenda
opgesteld. Tijdens de HLD in New York is met een aantal vertegenwoordigers van de
migrantengemeenschap gesproken over deze agenda, die veel overlap vertoont met de
plannen van Ban Ki-Moon en daarmee het Nederlandse beleid.
3. Bij aanvang van de HLD werd de ‘HLD Declaration’ aangenomen, waarin onder meer de
waarde van het GFMD is benadrukt, de noodzaak vrouwelijke migranten te beschermen en
het belang van de diaspora als ontwikkelingsactor is onderstreept.
Vanwege de HLD vond in 2013 geen GFMD plaats, deze vond plaats van 12 tot 16 mei 2014 in
Stockholm. Nederland had goed contact met de Zweedse voorzitter en speelde het afgelopen jaar
dan ook een actieve rol in de voorbereiding van het Forum en daarnaast werd het GFMD financieel
ondersteund. Zo was Nederland, op uitnodiging van Zweden, in september 2013 samen met
Marokko co-voorzitter van de thematische bijeenkomst over diaspora. De discussie over ‘Diaspora,
skills transfers, investments and trade’ werd door Nederland geleid. Ook had Nederland zitting in
de rondetafels over ‘Operationalizing mainstreaming and coherence in migration and development
policies’ en de Business Roundtable. In het kader van deze Business Roundtable financierde
Nederland het project van The Hague Process (THP) ‘Engagement with the private sector and cities
for addressing migration and refugee challenges’. Tot slot was Nederland samen met Ethiopië co-
chair van de rondetafel ‘Facilitating positive development impacts of diaspora engagement in skills
transfer, investments and trade between countries of residence and origin’.
De Internationale Organisatie voor Migratie (IOM) profileerde zich in 2013 opnieuw nadrukkelijk in
het migratie en ontwikkelingsdebat. Op 14 juni 2013 werd de actieve en uitgesproken Directeur-
Generaal William Lacey Swing herkozen voor een nieuwe periode van vijf jaar. In dezelfde maand
vond de eerste ‘IOM Diaspora Ministerial Conference’ plaats. Door ongeveer 500 aanwezigen werd
gesproken over de wijze waarop de diaspora door zowel herkomst- als bestemmingslanden
betrokken kan worden bij ontwikkeling. Nederland leverde een financiële bijdrage aan de
bijeenkomst.
Tijdens de IOM-Raad in november 2013 stemden de lidstaten na een lange discussie in met een
bescheiden verhoging van de contributie en de overhead op projecten. Ook werd een werkgroep
ingesteld, die zich de komende maanden gaat buigen over de wijze waarop de
projectenorganisatie IOM zich verhoudt tot de VN en de vraag of de IOM-strategie herzien dient te
worden.
Meer informatie over en verslagen van de hierboven genoemde bijeenkomsten zijn te vinden op de
websites van de genoemde organisaties/fora: www.un.org/en/ga/68/meetings/migration,
www.gfmd.org en www.iom.int.
Onderzoek
Nederland geeft ook steun aan onderzoek op het terrein van migratie en ontwikkeling met als doel
om de onderbouwing van beleid te verbeteren en te versterken. In het kader van een
7

Beleidsprioriteit 2: institutionele capaciteitsversterking migratiemanagement
Internationaal migratiemanagement bestaat uit twee hoofddimensies: 1) management van
9
migrantenstromen 2) samenhang tussen migratie en ontwikkeling . Internationaal is het besef
groeiende dat afspraken tussen herkomst-, bestemmings- en transitlanden noodzakelijk zijn om de
positieve bijdrage van migratie aan ontwikkeling te vergroten en de negatieve effecten te
verkleinen. Dialoog en praktische samenwerking zijn zowel voor betrokken overheden als
migranten zelf van belang voor het realiseren van de zogeheten ‘triple win’. In toenemende mate
hanteren bestemmingslanden een brede benadering van migratie , waarbij zij inzetten om op
meerdere migratiethema’s (bestrijding van illegale migratie; faciliteren van reguliere migratie en
personenverkeer; migratie en ontwikkeling alsmede internationale bescherming) tegelijk
voortgang te boeken. Voor beide dimensies van migratiemanagement ondersteunde Nederland uit
middelen van het centrale fonds voor migratie en ontwikkeling in 2013 activiteiten.
 De Maastricht Graduate School of Governance geeft vanaf 2013 jaarlijks een drie maanden
durende training voor overheidspersoneel uit ontwikkelingslanden over aspecten van
migratiemanagement (waaronder internationale verdragen, internationale fora, alsmede
10
migratie en ontwikkeling). Gedurende de cursus wordt veel aandacht besteed aan het
ontwikkelen van migratiebeleid alsook aan netwerken (o.a. bezoeken aan internationale
instellingen, de Europese Commissie en aan Nederlandse ministeries, ngo’s e.d.). Uit
middelen van het fonds migratie en ontwikkeling zijn tien beurzen gefinancierd voor
overheidsambtenaren. De eerste cursus eindigde in juni 2013 en had deelnemers uit
Ghana, Nigeria, Kenia, Burundi, Benin, Nepal en Azerbeidzjan.
 Nederland draagt ook bij aan het IOM/UNHCR project “A protection project supporting
governmental and non-governmental partners to protect migrants’ human rights East
Africa Route”. Dit project beoogt het versterken van de capaciteit van gouvernementele en
niet- gouvernementele organisaties in Egypte om de mensenrechten van migranten te
beschermen; bewustwording creëren in gemeenschappen in herkomst- en transitlanden
van mogelijkheden van reguliere migratie en risico’s van illegale migratie, evenals het
bieden van oplossingen aan gedetineerde en/of gestrande migranten in Egypte;
bevorderen van samenwerking en dialoog op het punt van migratiemanagement tussen
herkomst-, bestemmings- en transitlanden.
Uit middelen van het fonds voor migratie en ontwikkeling werd bijdragen aan versterking van
lokale beschermingscapaciteit en van zelfredzaamheid van vluchtelingen. De focus ligt hierbij op
die vluchtelingenstromen waar Nederland ook via de asielprocedure mee te maken heeft.
 Er is met name extra aandacht gegeven aan landen van eerste opvang voor Somalische,
Syrische en Iraakse vluchtelingen. In 2013 heeft UNHCR financiële bijdragen ontvangen
voor de versterking van de beschermingscapaciteit in Jordanië voor Iraakse en Syrische
vluchtelingen en gemeenschapsgerichte initiatieven in gebieden in Libanon waar veel
vluchtelingen verblijven.
9
OECD.Gagnon and Khoudour-Castéras.Tackling the Policy Challneges of Migration.Regulation, Integration,
Development. 2011. P. 35.
10
http://www.merit.unu.edu/training/migration-management-diploma-programme/
9

starten binnen de kaders van migratie en ontwikkeling voor tijdelijke arbeidsmigratie naar
Nederland
Navraag bij andere overheden in de EU en de Commissie leert dat er weinig ervaring bestaat met
tijdelijke tewerkstelling van professionals uit ontwikkelingslanden in een EU-land binnen de kaders
van ontwikkelingssamenwerking. De Commissie heeft in 2011 een externe evaluatie van de
resultaten van projecten gefinancierd onder het AENEAS en het thematische programma voor
12
Migratie en Asiel laten uitvoeren . De belangrijkste twee projecten richten zich op agrarische
seizoensarbeid en hadden met name betrekking op ongeschoolde of laaggeschoolde
arbeidsmigranten. Een van die projecten had ook als doel om economische ontwikkeling in
13
herkomstgebieden te bevorderen en werd positief geëvalueerd. Daarnaast voeren enkele landen
bilaterale projecten uit met een component circulaire migratie; het betreft veelal seizoensarbeid.
In Duitsland werden goede ervaringen opgedaan met een door GIZ, het Duits agentschap voor
Internationale Samenwerking, uitgevoerd project voor de werving van verplegend personeel uit
enkele Balkanstaten en uit de Filippijnen. Het gaat hierbij echter niet om tijdelijke inzet maar om
14
langdurig verblijf respectievelijk integratie in Duitsland .
Tijdelijke uitzending van migranten naar hun land van herkomst
Nederland ondersteunt een aantal projecten voor de tijdelijke terugkeer van migranten met een
permanente verblijfsstatus in Nederland of (zij het in beperkte mate) een andere EU-lidstaat. Door
kennisoverdracht dragen zij bij aan de ontwikkeling van hun herkomstland. De migranten hebben
naast professionele kwaliteiten een toegevoegde waarde vanwege hun kennis van de taal en
cultuur van het land. Zij fungeren als agents of change door het introduceren van nieuwe ideeën
en werkwijzen. De projecten zijn vraaggestuurd en moeten zoveel mogelijk zijn ingebed in
bestaande structuren en aansluiten bij bestaand beleid in het herkomstland, met het oog op
duurzaamheid en eigenaarschap.
In december 2012 is fase III van het IOM-project Temporary Return of Qualified Nationals (TRQN)
van start gegaan, in vervolg op de succesvolle fasen I en II. Hoofddoelstelling van het project is bij
te dragen aan de ontwikkeling in een aantal landen door migranten die afkomstig zijn uit deze
landen in te zetten voor capaciteitsopbouw bij overheden en non-gouvernementele instellingen.
Deze landen zijn: Afghanistan, Armenië, Kaapverdië, Georgië, Ghana, Irak, Marokko, Somalië en
12
http://ec.europa.eu/europeaid/what/migration-
asylum/documents/evaluation_of_the_concrete_results_obtained_through_projects_financed_under_aeneas_a
nd_the_thematic_programme_for_migration_and_asylum_2011.pdf
13
Project: temporary and circular labour migration (TCLM) between Columbia and Spain: a model for
consolidation and replication. Het betrof een project, uitgevoerd door IOM, dat liep in 2007 en 2008 waar in
1200 migranten uit rurale gebieden in Colombia tijdelijk te werk zijn gesteld bij 600 Catalaanse boeren en
coöperaties in Spanje. Naast kennisuitwisseling over migratievraagstukken in beide landen, ondersteuning aan
Colombia bij zijn migratiemanagement en het tegengaan van illegale migratie bood het project training
voorafgaand aan het vertrek naar Spanje en hulp bij het krijgen van toegang tot ondersteunende instanties na
terugkeer om zo de herintegratie te vergemakkelijken. Op die manier droeg het project bij aan duurzame
ontwikkeling.
14
http://www.giz.de/en/worldwide/20322.html
11

van de beleidmakers de bijdrage van de diaspora aan de ontwikkeling van hun herkomstlanden
wordt vergroot.
De activiteit ‘Strengthening African and Middle Eastern Diaspora Policy through South-South
Exchange (AMEDIP)’ werd uitgevoerd door het International Centre for Migration Policy
Development (ICMPD) samen met IOM. Het project heeft als doel de institutionele capaciteit van
de nationale autoriteiten verantwoordelijk voor het migratie- en ontwikkelingsbeleid in 13 landen
in Afrika en het Midden-Oosten (Algerije, Egypte, Ethiopië, Ghana, Kaapverdië, Libanon, Mali,
Marokko, Niger, Nigeria, Senegal, Syrië en Tunesië) te verbeteren. De Nederlandse steun richt zich
op twee intergouvernementele bijeenkomsten voor landen uit Noord-Afrika, Sub-Sahara Afrika,
Midden-Oosten en de EU, drie regionale thematische werkgroepen en een pilotproject gericht op
lokale capaciteitsopbouw in Ethiopië. In december 2013 vond de slotbijeenkomst van het project
plaats.
Ondersteuning bij de oprichting van Europese diaspora platforms
Zoals in de beleidsnotitie ‘Internationale Migratie en Ontwikkeling’ uit 2008 is genoemd, ziet de
Nederlandse overheid het als wenselijk dat migrantenorganisaties zich organiseren, bijvoorbeeld in
een platform. Hoewel migrantenorganisaties hiervoor primair zelf verantwoordelijk zijn, kan de
overheid wel ondersteunend optreden. Uit middelen van het centrale fonds voor migratie en
ontwikkeling werden twee initiatieven ondersteund.
Het Diaspora Forum for Development (DFD) heeft in 2013 het project ‘Towards creating a
European wide Diaspora Platform on Migration and Development’ afgerond. Doel van de activiteit
was om in samenwerking met migrantenorganisaties uit 16 Europese landen een platform van
Europese diaspora organisaties uit Afrika, Azië en Latijns-Amerika op te richten. Naast het
opzetten van de organisatorische structuur van het platform en onderzoek naar de profielen van
diaspora gemeenschappen werd een ‘Euro-wide Diaspora Conference’ georganiseerd. DFD heeft in
de slotrapportage aangegeven geen andere donoren te hebben gevonden naast Cordaid,
migrantenconsortium Dutch Consortium of Migrant Organisations (DCMO) en de Nederlandse
overheid. Hoewel er met alle 16 landen contact is geweest, is het daadwerkelijke platform nog niet
van de grond gekomen. DFD heeft echter wel stappen in de goede richting gezet en sloot het
project af met een drukbezochte bijeenkomst in mei 2013.
Een vergelijkbaar project van het African Diaspora Policy Centre (ADPC) ‘European-wide African
Diaspora Platform for Development’ (EADPD) wordt uitgevoerd onder het Thematic programme of
cooperation with third countries in the areas of migration and asylum van de Europese Commissie.
DFD en ADPC hebben contact gehad om de verschillende projecten zodanig af te stemmen, dat er
geen overlap is. Het ADPC-project wil de bijdrage van de Afrikaanse diaspora als
ontwikkelingsactor in Afrika bevorderen door de oprichting van een Europees platform van
Afrikaanse diasporaorganisaties. In het najaar van 2013 werd uit een externe evaluatie duidelijk
dat de samenwerking tussen de verschillende betrokken partijen te wensen over liet. Ook is het
platform nog niet actief en is de bijbehorende website niet up-to-date. Onder leiding van de Britse
13

economische groei door mogelijkheden te bieden aan migranten (met namevrouwen en jongeren)
in 6 focuslanden (Ghana, Marokko, Suriname, Afghanistan, Irak en Somalië) een eigen
onderneming op te zetten in het land van herkomst. Spark streeft ernaar in totaal 1200
ondernemers, waarvan 80% jonge ondernemers onder de 36 jaar en ten minste 33% vrouwelijke
ondernemers, te laten deelnemen aan het trainingsprogramma. De migrantendeelnemers uit het
IntEnt project die uit andere landen komen (Angola, Burundi, Ethiopië, en Sierra Leone) worden
actief betrokken bij het trainingsprogramma van Spark. Overige geïnteresseerde ondernemers uit
het IntEnt project zullen net als de overige migranten ondernemers worden ondersteund. Het
project is gestart per 1 januari 2014 en zal duren tot eind december 2016.
Beleidsprioriteit 5: Geldovermakingen
Uitgangspunt is dat geldovermakingen (remittances) privégelden zijn, waarvan de besteding een
individuele keuze is. Nederland is van mening dat overheden in beginsel niet sturend mogen
optreden ten aanzien van de besteding van deze middelen. Nederland wil echter wel blijven
inzetten op het scheppen van gunstige randvoorwaarden ter versterking van de relatie tussen
geldovermakingen en ontwikkeling.
Om meer zicht te krijgen op het remittances gedrag van migranten in Nederland is door The
Network University (TNU) een onderzoek gedaan naar de “Remittances market in the Nederlands”.
De studie richtte zich op vier corridors naar de Afrikaanse landen Ethiopië, Ghana, Nigeria en
Somalië, omdat de kosten van remittances naar deze landen in Sub Sahara Afrika het hoogst zijn.
Doel van het TNU onderzoek was:
 Meer transparantie op de Nederlandse remittances markt te scheppen;
 Ruimte op te sporen voor kostenverlaging van remittances;
 Meer bekendheid te geven aan de mogelijkheden om met remittances nieuwe
bedrijvigheid in de ontvangende landen te creëren en dit door nieuwe financiële
producten vanuit Nederland te faciliteren;
 Inzicht te bieden in de remittances context in Nederland
Het Ministerie van Buitenlandse Zaken steunde dit project met een bijdrage van € 53.878, -. De
Nederlandse Vereniging van Banken (NVB) en De Nederlandse Bank (DNB) droegen ieder
€ 15.000, bij aan het onderzoek, dat liep van 1 oktober 2013 tot 31 januari 2014.
Het rapport bevat aanbevelingen die niet alleen van belang zijn voor de Nederlandse overheid,
waaronder toezichthouders, maar ook voor de financiële sector en migrantenorganisaties zelf.
Mede daarom is het rapport gedeeld op de Facebookpagina voor Ontwikkelingssamenwerking-. Het
rapport is ook te vinden op de website van het ministerie van Buitenlandse Zaken.
http://www.rijksoverheid.nl/onderwerpen/subsidies-voor-ontwikkelingssamenwerking-en-
europa/documenten-en-publicaties
15

zijn, waarbij teruggekeerden daar waar mogelijk na terugkeer worden gevolgd, meestal een half
jaar tot een jaar, op het terrein van de duurzame herintegratie. Uitvoerende organisaties dienen
bij te houden welke vormen van ondersteuning zijn geboden en welke resultaten hiermee zijn
bereikt. De Ministeries van Buitenlandse Zaken en van Veiligheid en Justitie onderzoeken samen
met Inspectie Ontwikkelingssamenwerking en Beleidsevaluatie (IOB) en uitvoerende organisaties
de mogelijkheid om een gestandaardiseerd monitoringkader op te stellen, met indicatoren
waarmee voor zover mogelijk kan worden nagegaan in hoeverre de projecten bijdragen aan
perspectiefvolle herintegratie. In het subsidiebesluit 2015 zal meer aandacht worden besteed aan
indicatoren voor duurzame herintegratie en het nadrukkelijker volgen van de herintegratie van
teruggekeerden.
Het aanbod van terugkeer- en herintegratieondersteuning voor ex-asielzoekers
Financiële ondersteuning
Voor financiële ondersteuning kunnen terugkeerders sinds 2004 gebruik maken van de
Herintegratieregeling Terugkeer (HRT), uitgevoerd door IOM Nederland.
In 2013 kon voor ondersteuning in natura gebruik worden gemaakt van de volgende projecten:
- Duurzame Terugkeer op Maat (Maatwerk bij Terugkeer in samenwerking met enkele (kleinere)
ngo’s)
- WereldTools op Maat (Stichting Wereldwijd)
- Assisted Voluntary Return and Reintegration (AVRR) of families with underage children (IOM)
- Assisted Voluntary Return Enhanced Reintegration Support (AVR/ERS) (IOM)
- Vrijwillige terugkeer naar Somalië met perspectief (stichting Dalmar in samenwerking met
SOMVAO en Foundation Dalmar Somalia)
- Plan (B)e better; een brug naar beter (stichting Bridge to Better)
Het aantal mensen dat terugkeert met ondersteuning in natura is in 2013 verder gestegen. Het
totale aantal terugkeerders is echter verder gedaald, vooral door een vermindering van de
instroom van asielzoekers en het stagneren van terugkeer naar Irak.
Aantal terugkeerders per jaar met gebruik van terugkeer- en herintegratieondersteuning
Met HRT Met ondersteuning in natura Per jaar
2009 1018 10 1028
2010 1160 120 1280
2011 1511 130 1641
2012 1468 567 1468
2013 898 ca 705 898
17

