 
 
 
 
Toekomstperspectief 
Destinatie Holland 2025 
 
 
 
 
 
 
 
 
 
 
 
 
 
 
 
 
 
 
 
 
 
Den Haag, oktober 2013 
 

 
Inhoudsopgave 
 
Voorwoord ............................................................................................................................ 2 
Inhoudsopgave ..................................................................................................................... 3 
Inleiding ............................................................................................................................... 4 
Hoofdstuk 1 De huidige situatie ............................................................................................... 5 
1.1 Land van herkomst ..................................................................................................... 7 
1.2 Bestemmingsregio ...................................................................................................... 8 
1.3 Bezoekmotief ............................................................................................................. 9 
1.4 Seizoen .................................................................................................................... 10 
1.5 Accommodatie ........................................................................................................... 10 
1.6 Bestedingen .............................................................................................................. 11 
1.7 Concurrentie ............................................................................................................. 12 
Hoofdstuk 2 De wereld verandert ........................................................................................... 13 
2.1 Economie .................................................................................................................. 13 
2.2 Demografie ............................................................................................................... 16 
2.3 Technologie ............................................................................................................... 20 
2.4 Geopolitiek ................................................................................................................ 22 
2.5 Klimaatverandering en duurzaamheid ........................................................................... 23 
2.6 Sociaal-cultureel ........................................................................................................ 26 
Hoofdstuk 3 Het internationaal toerisme groeit ........................................................................ 27 
3.1 Welvaart en kosten van reizen ..................................................................................... 27 
3.2 Verwachtingen wereldwijd toerisme ............................................................................. 27 
3.3 Verwachtingen voor Nederland .................................................................................... 29 
3.4 Verdieping naar herkomstland ..................................................................................... 33 
3.5 Analyse naar type markten ......................................................................................... 50 
3.6 De reiziger van morgen .............................................................................................. 54 
Hoofdstuk 4 De uitdaging: zijn we er klaar voor?...................................................................... 57 
4.1 Bereikbaarheid .......................................................................................................... 58 
4.2 Beschikbaarheid ........................................................................................................ 61 
4.3 Betaalbaarheid .......................................................................................................... 65 
4.4 Beleving ................................................................................................................... 68 
4.5 Bekendheid & beeldvorming ........................................................................................ 72 
Hoofdstuk 5 Het belang van inkomend toerisme in 2025 ........................................................... 77 
Hoofdstuk 6 De conclusies ..................................................................................................... 79 
Tot slot: Gaan we de kansen verzilveren? ................................................................................ 83 
Colofon ............................................................................................................................... 86 
 
3/88 

 
Hoofdstuk 1 De huidige situatie 
 
 
In dit hoofdstuk gaan wij in op hoe het inkomend toerisme van Nederland zich de laatste 
jaren heeft ontwikkeld. Waar komen de buitenlandse gasten vandaan? Welk motief 
hebben zij voor een bezoek aan ons land? En hoeveel geven zij hier uit tijdens hun 
verblijf? 
 
 
Anno 2012 bezochten bijna 11,7 miljoen buitenlandse verblijfsgasten Nederland voor een vakantie of 
zakelijk verblijf. Niet eerder bezochten in een jaar tijd zoveel verblijfsgasten ons land. Vergeleken 
met 2000, toen Nederland 10 miljoen gasten uit het buitenland ontving, betekent dit een stijging 
van 17%. Deze buitenlandse verblijfsgasten zijn samen goed voor circa 28 miljoen overnachtingen 
en een totale besteding van zo’n 4,8 miljard euro. 
 
 
  
Afbakening inkomend toerisme 
Het Centraal Bureau voor de Statistiek (CBS) registreert al decennialang met de zogeheten 
Statistiek Logiesaccommodaties hoeveel buitenlandse verblijfsgasten Nederland bezoeken. 
Basis voor deze statistiek vormen buitenlandse bezoekers die minimaal één overnachting 
doorbrengen in een hotel, op een bungalowpark, op een camping of in een 
groepsaccommodatie. Vakanties op (eigen) boten, verblijven in tweede woningen, cruises, 
overnachtingen in bed & breakfasts en nieuwe opkomende vormen (zoals social travelling) 
worden niet meegenomen in de CBS-berekening. Tevens blijven  dagbezoek en bezoeken aan 
familie, vrienden en kennissen buiten beschouwing. 
 
In 2012 heeft het CBS de registratie van de accommodaties die worden meegenomen in de 
Statistiek Logiesaccommodaties verbeterd. Het aantal geregistreerde accommodaties en dus 
ook het aantal geregistreerde gasten komt daarmee hoger uit. Voor de vergelijkbaarheid van de 
resultaten is besloten om in dit onderdeel de CBS-data aan te houden op basis van de ‘oude’ 
definitie.   
5/88 

 
1.1 Land van herkomst 
De Europese landen zijn voor Nederland verreweg het belangrijkst als het gaat om aantal 
aankomsten. Bijna 80% van de buitenlandse gasten die in 2012 in Nederland verbleven, was 
afkomstig uit Europa. Buurland Duitsland staat met stip op nummer 1 van de belangrijkste landen 
van herkomst. Het Verenigd Koninkrijk en België nemen de tweede en derde positie in. Van de 
intercontinentale herkomstmarkten is Amerika (en daarbinnen de Verenigde Staten) de 
belangrijkste, gevolgd door Azië.  
 
Relatief gezien kent Azië het hoogste gemiddelde groeicijfer sinds 2000 (+2,3% per jaar). Absoluut 
gezien is Europa echter verantwoordelijk voor de hoogste groei in het aantal gasten sinds 2000 
(+1,3 miljoen gasten). Op landniveau laten Rusland en België relatief hoge groeipercentages zien 
over de afgelopen jaren, respectievelijk 11,5% en 6,6% per jaar. Japan laat de grootste daling zien 
(-2,8% per jaar vanaf 2000). 
 
De gemiddelde verblijfsduur in Nederland is 2,4 dagen, wat Nederland tot een bestemming maakt 
voor korte verblijven. De gemiddelde verblijfsduur is lager geworden ten opzichte van 2000. In dat 
jaar verbleven gasten nog gemiddeld 2,7 dagen in Nederland. 
 
 
Aantal gasten en verblijfsduur naar land van herkomst in 2012 
 
Gemiddelde 
Aantal jaarlijkse gemiddelde 
gasten % van groei aantal verblijfsduur 
2012  totaal gasten  t.o.v. in nachten 
  (x 1.000) 2012 2000 2012 
9.296 80% 1,3% 
Totaal Europa 2,5 
3.010 26% 0,4% 
Duitsland 3,4 
-1,1% 
1.614 14% 
Verenigd Koninkrijk 1,9 
6,6% 
België 1.462 13% 2,5 
1,9% 
642 5% 
Frankrijk 2,0 
1,3% 
435 4% 
Italië 2,0 
4,1% 
406 3% 
Spanje 1,9 
3,5% 
Zwitserland 218 2% 2,0 
11,5% 
162 1% 
Rusland 2,1 
0,2% 
138 1% 
Zweden 1,8 
1,1% 
136 1% 
Denemarken 2,1 
2,6% 
Noorwegen 121 1% 2,0 
3,5% 
66 1% 
Finland 2,0 
0,4% 
888 8% 
Overig Europa 2,0 
        
0,7% 
1.323 11% 
Totaal Amerika 1,8 
-0,5% 
- Verenigde Staten 938 8% 1,7 
2,6% 
132 1% 
- Canada 1,9 
na 
109 1% 
- Brazilië 2,1 
        
2,3% 
786 7% 
Totaal Azië 1,8 
na 
- China (incl. Hong Kong) 198 2% 1,6 
7/88 

 
1.3 Bezoekmotief 
Voor circa zeven op de tien buitenlandse bezoekers is vakantie het hoofdmotief. Dit motief is de 
afgelopen jaren in aandeel toegenomen. Ongeveer een kwart van de buitenlandse gasten komt naar 
Nederland met een zakelijk motief. Slechts een klein deel heeft een andere reden, zoals een studie- 
of schoolreis of een bezoek aan een sportevenement. 
 
Motief inkomende verblijfsgasten voor bezoek aan Nederland in 2012 (x1.000) 
 
 
 
 
 
 
 
 
 
 
 
 
 
 
 
 
Bron: NBTC Onderzoek Inkomend Toerisme 2009, bewerking NBTC Holland Marketing 2012 
 
Binnen het zakelijk reisverkeer naar Nederland onderscheiden wij het individueel zakelijk reisverkeer 
van het georganiseerd zakelijk reisverkeer (waaronder corporate meetings en congressen). Ruim 
een kwart van de zakelijke gasten komt naar Nederland voor een georganiseerde zakelijke 
bijeenkomst. Door de economische crisis is het aantal corporate meetings de afgelopen jaren 
teruggelopen. Binnen de congresmarkt zien we daarentegen een toename van het aantal 
congressen; het aantal deelnemers per congres loopt echter wel wat terug.  
 
 
 
  
9/88 

 
Aantal en aandeel inkomende verblijfsgasten en verblijfsduur in Nederland in 2012 naar type 
accommodatie (x 1.000) 
Gemiddelde 
Aantal gemiddelde jaarlijkse 
gasten % van verblijfsduur groei aantal 
2012  totaal in nachten gasten  t.o.v. 
  (x 1.000) 2012 2012 2000 
9.357 80% 1,6% 
Hotels 1,8 
1.501 13% 1,5% 
Bungalowparken 4,9 
729 6% -2,0% 
Campings 4,2 
93 1% 0,9% 
Groepsaccommodaties 4,4 
11.680 100% 1,3% 
Totaal Nederland 2,4 
 
Bron: CBS 
 
 
1.6 Bestedingen 
De 11,7 miljoen buitenlandse verblijfsgasten in Nederland hebben in 2012 in totaal zo’n 4,8 miljard 
euro besteed in Nederland.  
 
Bestedingen inkomende verblijfsgasten naar motief van bezoek aan Nederland in 2012 (in €) 
 
 
 
Bron: NBTC Onderzoek Inkomend Toerisme 2009, bewerking NBTC Holland Marketing 2012 
 
 
 
 
 
11/88 

 
Hoofdstuk 2 De wereld verandert 
 
 
Het internationaal toerisme staat niet op zichzelf, maar wordt beïnvloed door een groot 
aantal factoren. In dit hoofdstuk schetsen wij een beeld van de impact van zes belangrijke 
omgevingsfactoren op het inkomend toerisme naar Nederland en hoe zij zich de komende 
jaren ontwikkelen.   
 
 
Dit hoofdstuk start met de twee factoren die het internationaal toerisme het meest beïnvloeden: 
economie en demografie. Daarnaast gaan we in op technologische ontwikkelingen op het gebied van 
ICT en internet en bekijken we het effect van geopolitieke veranderingen, duurzaamheid en sociaal-
culturele aspecten op het internationale reisgedrag. 
 
 
2.1 Economie  
Er is een sterk verband tussen economische groei, welvaart en persoonlijk inkomen enerzijds en het 
internationale reisgedrag anderzijds. Een stijgende welvaart maakt reizen bereikbaar voor grote 
groepen van de wereldbevolking. De toename van het aantal internationale reizen correleert dan ook 
sterk met de groei van de wereldeconomie.  
 
In welvarende landen ligt de deelname aan reizen al op een hoog niveau. Reizen wordt hier steeds 
meer als een verworvenheid gezien en minder als luxe, terwijl in opkomende markten het aantal 
personen dat internationaal reist nog relatief laag ligt. Door de snelle economische ontwikkeling in 
die landen groeit de middenklasse sterk, waardoor internationaal reizen ook daar voor steeds meer 
mensen bereikbaar wordt.   
 
Internationaal toerisme en bruto binnenlands product (BBP) (in mln USD) 
 
                                             
 
 
 
 
 
 
 
 
 
 
 
 
  Bron: IMF, bewerking NBTC Holland Marketing & UNWTO 
 
13/88 

 
Afrika  
Vanuit economisch oogpunt is Afrika het minst ontwikkelde continent. Door de toenemende olie-
export en de buitenlandse investeringen wordt er echter een economische groei verwacht van circa 
5% per jaar, mits het instabiele politieke klimaat niet voor teveel opschudding zorgt.  
 
Midden-Oosten 
Het Midden-Oosten dankt zijn economische progressie vooral aan de rijke olievoorraden. Toch staat 
ook de economie in deze regio onder druk door een toenemende politieke onzekerheid, sociale 
onrust en de afnemende olievoorraden. 
2.1.2  BRIC & MIST 
 
Vanaf 2001 hanteert investeringsbank Goldman Sachs de term ‘BRIC-landen’ om te verwijzen naar 
de landen Brazilië, Rusland, India en China. Landen die zich onderscheiden door hun sterke en snel 
groeiende economieën en belangrijke invloed op regionaal en mondiaal niveau. In 2000 bedroeg het 
BBP van deze landen gezamenlijk nog zo'n 7% van het totale wereld BBP. Dit is gestegen naar circa 
23% in 2013. Van alle BRIC-landen maakt China de grootste en sterkste groei door. De verwachting 
is dat de verschuiving van economische macht de komende jaren steeds meer zichtbaar wordt; de 
BRIC-landen zullen geleidelijk verder opklimmen in de lijst van grootste economieën.  
 
In aanvulling op de BRIC-landen presenteerde Goldman Sachs eind 2012 het acroniem MIST: 
Mexico, Indonesië, Zuid-Korea en Turkije. De afgelopen tien jaar zijn de economieën van deze 
landen verdubbeld in grootte. Door de aanhoudende economische vooruitgang in de BRIC-landen 
stijgen de productie- en loonkosten. De opkomende MIST-landen worden onder andere hierdoor 
groeiende concurrenten voor de BRIC-landen. 
 
17 grootste economieën in 2010 en 2030 
 
 
 
 
 
 
 
 
 
 
 
 
 
 
 
 
 
 
Bron: UNWTO, gebaseerd op Goldman Sachs Global Economics, 2010 
15/88 

 
Verwachting tien grootste landen naar bevolkingsomvang in 2025 
 
Land Bevolkingsomvang 2025 
1. China 1.449 miljoen 
2. India 1.419 miljoen 
3. Verenigde Staten 351 miljoen 
4. Indonesië 282 miljoen 
5. Nigeria 240 miljoen 
6. Brazilië 218 miljoen 
7. Pakistan 218 miljoen 
8. Bangladesh 178 miljoen 
9. Mexico 138 miljoen 
10. Ethiopië  125 miljoen 
Bron: Verenigde Naties, World Population Prospects: The 2012 Revision, medium variant 
 
 
De groei van de wereldbevolking gaat gepaard met enkele andere belangrijke demografische 
ontwikkelingen, zoals vergrijzing, een veranderende samenstelling van huishoudens en een 
toenemende urbanisatie. Met name de vergrijzing zal de komende jaren grote impact hebben op het 
internationaal toerisme. Een groeiend aantal welvarende senioren, vooral uit de meer ontwikkelde 
economieën, gaat internationaal reizen. Een ontwikkeling die volop kansen biedt voor de destinatie 
Holland. 
 
2.2.1 Verwachtingen naar continent 
Europa is het enige continent dat een stabilisatie tot daling van de bevolkingsomvang laat zien tot 
2025. Dit komt voornamelijk door de relatief lage bevolkingsaanwas, met name in Oost-Europa. Het 
aantal kinderen per vrouw in Europa ligt lager dan het noodzakelijke vervangingsniveau en zal de 
komende decennia blijven dalen. Duitsland, het belangrijkste herkomstland van verblijfsgasten voor 
Nederland, laat een daling zien in de bevolkingsomvang van 82,6 miljoen in 2015 naar 80,9 miljoen 
in 2025 (-2%). Het Verenigd Koninkrijk en België, het tweede en derde belangrijkste land van 
herkomst, laten daarentegen een stijging zien van respectievelijk 5% en 3% in 2025 (t.o.v. 2015). 
 
Noord-Amerika neemt naar verwachting toe in bevolkingsomvang tot 2025. Hierbij speelt de 
stijgende levensverwachting een rol. Daarnaast is het aantal kinderen per vrouw in de Verenigde 
Staten hoger dan in andere Westerse landen. Oorzaak hiervan is voornamelijk de migratie vanuit 
Latijns-Amerika naar de Verenigde Staten. Door de stijgende levensverwachting en de positieve 
ratio bevolkingsaanwas/-afname, stijgt ook de bevolking in Latijns-Amerika en het Caribisch gebied 
tot 2025.  
 
Azië neemt het grootste aandeel (60%) van de wereldbevolkingsomvang voor haar rekening. De 
levensverwachting stijgt daar volgens de wereldwijde trend en de bevolkingsaanwas blijft hoger dan 
de bevolkingskrimp. De Aziatische bevolking blijft dus toenemen richting 2025 en is daarmee goed 
voor bijna de helft van de totale stijging van de wereldbevolking. Binnen Azië kampt alleen Japan 
met een dalende populatie; van 126,8 miljoen in 2015 naar 123,3 miljoen in 2025  (-3%).  
17/88 

 
   
Azië 7% 10% 
China  9% 14% 
Japan 26% 30% 
India 5% 7% 
   
Oceanië 6% 8% 
   
Afrika 3% 4% 
   
Totaal wereld 8% 10% 
Bron: Verenigde Naties, World Population Prospects: The 2012 Revision, medium variant 
 
Europa en Noord-Amerika zijn werelddelen die zich bevinden in de zogenoemde ‘Third Age’, hetgeen 
staat voor een samenleving met relatief veel ouderen. Deze vergrijzing is het gevolg van de 
stijgende levensverwachting en het dalende geboortecijfer in deze werelddelen. Europa kent de 
hoogste ratio van alle werelddelen; in 2050 zijn er bijna drie Europeanen van 60 jaar of ouder op 
één kind van jonger dan vijftien jaar.  
 
Ook in Azië en Latijns-Amerika vergrijst de bevolking. Met uitzondering van Japan en China, vindt de 
vergrijzing in mindere mate plaats dan in Europa en Noord-Amerika het geval is. De komende jaren 
blijven Azië en Latijns-Amerika een relatief groot aandeel 18- tot 65-jarigen kennen. Deze 
omvangrijke beroepsbevolking biedt veel kansen voor een sterke economische groei. Het percentage 
van de bevolking boven de 65 jaar is nergens ter wereld hoger dan in Japan. Momenteel is een 
kwart van de Japanse bevolking ouder dan 65. In 2050 is dit percentage naar verwachting gegroeid 
naar 32%. 
 
De toename van het aantal senioren biedt kansen in met name de meer ontwikkelde reismarkten. 
Deze doelgroep heeft voldoende tijd en geld en is bereid dit aan reizen te besteden. Senioren zijn 
vitaler, koopkrachtiger en meer gewend aan het op vakantie gaan dan de vorige generatie senioren. 
Voor deze doelgroep zijn aspecten als gezondheid, comfort, gemak en veiligheid belangrijk. Een 
remmende factor op de reislustigheid van deze doelgroep kan het beschikbare pensioen zijn. 
2.2.3 Veranderende samenstelling van huishoudens 
Door een veranderde houding ten aanzien van trouwen en het hebben van kinderen in de meer 
welvarende landen in Europa en Noord-Amerika, loopt het aantal gezinnen met kinderen op deze 
continenten de komende jaren geleidelijk terug. Het aandeel eenpersoonshuishoudens kent 
daarentegen een sterke groei en ook het aantal samengestelde gezinnen groeit door een toename 
van het aantal scheidingen.  
 
De veranderende samenstelling van huishoudens in Europa en Noord-Amerika heeft tot gevolg dat 
er naast de standaard gezinsvakantie steeds meer vraag komt naar andere vakantievormen. Denk 
daarbij aan (groeps)reizen voor alleenstaanden of driegeneratievakanties waarbij grootouders, 
ouders en kinderen de vakantie gezamenlijk doorbrengen. 
 
19/88 

 
De toerist van morgen kan daardoor op elke plaats en elk moment inspiratie opdoen, een reis 
boeken of ervaringen delen. Sociale media zullen hier, nog meer dan nu het geval is, een rol bij 
spelen. Onder invloed van sociale netwerken zal online collaboratie een vlucht nemen binnen de 
reismarkt. We gaan niet alleen meer informatie met elkaar delen voor, tijdens of na afloop van de 
reis, maar via deze kanalen ook steeds vaker (delen van) reizen boeken. Zelfs na vertrek, als we al 
onderweg zijn. In sommige gevallen geheel buiten de reiswereld om.  
 
Tot slot dragen technologische ontwikkelingen van de toekomst direct bij aan het vergroten van 
efficiëntie, maatwerk en flexibiliteit. Een en ander heeft consequenties voor de wijze van oriënteren 
op en het regelen van de reis. Maar het resulteert ook in een verdere minimalisatie van stress en 
onzekerheid bij reizigers. Denk aan meer efficiënte systemen om reizigersstromen te volgen en 
soepelere incheck- en overstapsystemen. 
 
2.3.1 Mobiel internet veroorzaakt een revolutie in reizen 
In de afgelopen jaren is de wereldwijde internetpenetratie verder toegenomen. In 2020  is naar 
verwachting twee derde van de wereldbevolking online. Dit komt neer op bijna 5 miljard gebruikers. 
Een flinke groei ten opzichte van 2010 toen het er nog 1,7 miljard waren en 10 jaar eerder nog 
maar 360 miljoen.  
 
Nog opvallender is de ontwikkeling van mobiel internet. Mede door de forse toename van het 
smartphone- en tabletbezit heeft de mobiele variant de vaste verbinding eind 2012 al ingehaald. Met 
name in de opkomende markten gaat de internetgebruiker direct over naar mobiel internet. Volgens 
PwC komt in 2017 de helft van de mobiele internetgebruikers uit de BRIC-landen.  
 
De ontwikkeling van mobiel internet drukt de komende jaren een belangrijke stempel op de 
reismarkt. Verbindingen worden nóg sneller, het aantal wifihotspots groeit verder en gebruikers 
gaan naar verwachting steeds meer beeld / video’s delen. Ook de komst van weareables draagt 
daaraan bij. Dit zijn draagbare computers verwerkt in bijvoorbeeld een bril of horloge zoals Google 
Glass. Met augmented reality kunnen we onze omgeving op een heel andere manier ervaren dan 
voorheen.   
 
2.3.2 Social media en de collaboration economy 
Internetontwikkelingen volgen elkaar in een snel tempo op. We zien dat er naast het delen van 
informatie via sociale media (Web 2.0) steeds meer aandacht is voor de zogenaamde collaboration 
economy. Een nieuwe economische situatie, waarin mensen (tegen betaling) toegang hebben tot en 
gebruik kunnen maken van elkaars producten/ diensten in plaats van deze zelf te bezitten. 
 
Reizen gaat niet meer alleen om de eigen ervaring, maar ook om de beleving van anderen die op 
diezelfde bestemming geweest zijn. Via reviews en reisverhalen delen internetgebruikers binnen en 
buiten hun netwerk informatie.  
 
In de collaboration economy gaat het verder dan informatie delen alleen. Een ontwikkeling die 
gevoed wordt door het groeiend gebruik en belang van social media en social travel websites. 
Steeds vaker gebruiken we deze kanalen ook om (onderdelen van) reizen te regelen. De 
21/88 

 
 
 
 
 
 
 
 
 
 
 
 
 
 
 
 
 
 
 
 
 
Het internationaal reizen kent een grote veerkracht: de wil om internationaal te reizen is groot! Zijn 
er in een deel van de wereld problemen, dan wordt het gebied gemeden en het reisdoel verlegd. 
 
 
2.5 Klimaatverandering en duurzaamheid  
Toerisme draagt zo’n 5% bij aan de wereldwijde CO2-uitstoot, waarvan de helft wordt veroorzaakt 
door de luchtvaartsector. Ondanks dat de klimaat- en milieuproblematiek momenteel in ernst 
toeneemt, lijkt de toch al geringe betrokkenheid van de consument bij duurzaamheid en reizen 
eerder af dan toe te nemen. De verslechterde economische omstandigheden in veel westerse landen 
kunnen daarbij als belangrijkste verklaring worden genoemd. De consument is meer bezig met de 
korte termijn (baanbehoud, rondkomen e.d.) dan met de langere termijn. De verwachting is echter 
dat wanneer de (wereld)economie weer aantrekt de aandacht voor het milieu, zeker in de meer 
ontwikkelde reismarkten, versterkt terug zal komen. 
 
Ook op een meer indirecte manier zal klimaatverandering en de noodzaak tot duurzaamheid de 
komende decennia het gedrag van consumenten gaan beïnvloeden. We noemen hierbij 
onderstaande gevolgen.  
 
De aantrekkelijkheid van bestemmingen verandert  
Door klimaatverandering zullen sommige bestemmingen minder aantrekkelijk worden. Omdat ze 
bijvoorbeeld te warm worden of te onzeker vanwege de kans op extreem weer.  
Doordat het klimaat in Noord-Europa geleidelijk aangenamer wordt, kan dit een impuls geven aan 
met name strand- en watersportvakanties.  
 
  
23/88 

 
Kg CO2 voor reis en verblijf in Nederland, bestedingen in euro's en eco-efficiency naar 
land van herkomst 
 
 
 
 
 
 
 
 
 
 
 
 
 
 
 
 
 
 
 
Bron: Onderzoek Inkomend Toerisme 2009, bewerking CSTT 
 
*Indien buitenlandse bezoekers meerdere landen bezocht hebben tijdens hun (Europa)reis worden alleen de aan 
het Nederlandse verblijf toe te rekenen emissies  meegenomen 
 
 
  
25/88 

 
Hoofdstuk 3 Het internationaal toerisme groeit 
 
De afgelopen decennia is het internationaal toerisme fors gestegen. Werden in 2000 door 
de UNWTO wereldwijd  nog ruim 650 miljoen internationale reizen geregistreerd, dat 
aantal is inmiddels opgelopen naar ruim een miljard. Ook het inkomend toerisme naar 
Nederland heeft zich positief ontwikkeld. In dit hoofdstuk wordt ingegaan op het 
perspectief voor de komende jaren.  
 
Dit hoofdstuk geeft ons perspectief op het inkomend toerisme tot 2025 weer. De ontwikkeling van 
het internationaal toerisme wordt beïnvloed door een groot aantal factoren. Meest bepalende 
factoren zijn daarbij het welvaartsniveau en de kosten van (internationaal) reizen. De UNWTO-
verwachtingen ten aanzien van de ontwikkeling van de internationale aankomsten wereldwijd en in 
Europa schetsen het kader van waaruit het perspectief voor Nederland tot stand is gekomen. Van 
een aantal specifieke herkomstmarkten wordt uitgebreide informatie gegeven.  herkomstmarkt te 
vergaren. Bij het onderdeel verdieping 
 
3.1 Welvaart en kosten van reizen 
De  ontwikkeling van het internationaal toerisme  wordt beïnvloed door een groot aantal factoren. 
Meest bepalende factoren zijn daarbij het welvaartsniveau en de kosten van (internationaal) reizen. 
 
In algemene zin maakt een toename van de welvaart reizen voor grotere groepen consumenten 
bereikbaar. In meer welvarende landen ligt de deelname aan internationaal reizen al op een hoog 
niveau. Reizen, ook buiten de landsgrenzen, wordt hier steeds meer als een verworvenheid en 
steeds minder als luxe gezien. In opkomende markten ligt het aantal personen dat internationaal 
reist nog laag. Door de snelle economische ontwikkeling in die landen groeit de middenklasse sterk, 
waardoor internationaal reizen ook daar voor steeds meer mensen bereikbaar wordt.  
 
Met betrekking tot de kosten van reizen kan onderscheid gemaakt worden tussen de vervoerskosten 
en het bedrag dat ter plekke wordt besteed aan het verblijf. De kosten van internationaal reizen, 
met name vliegen, zijn de afgelopen decennia alleen maar gedaald. De luchtvaart heeft in sterke 
mate geprofiteerd van technologische vooruitgang, liberalisering van de markt en 
efficiencyverhoging.  De kosten van het verblijf hangen sterk samen met de accommodatie waarin 
verbleven wordt en zijn meer dan vervoerskosten afhankelijk van de factor arbeid. Ook de 
wisselkoersen zijn hierop uiteraard van invloed.   
 
3.2 Verwachtingen wereldwijd toerisme  
In 2011 heeft de UNWTO een nieuwe langetermijnverwachting voor het internationaal toerisme tot 
2030 naar buiten gebracht. De belangrijkste conclusie uit de studie Tourism Towards 2030 is dat er 
de komende decennia nog altijd forse groeikansen voor het wereldwijde toerisme zijn. De UNWTO 
verwacht een groei van gemiddeld 3,3% per jaar. Dat is weliswaar iets gematigder vergeleken met 
de afgelopen decennia (voor de periode 1995 – 2010 was sprake van 3,9% groei), maar het 
betekent niettemin een verdubbeling van de internationale aankomsten in 2030 ten opzichte van 
27/88 

 
Gemiddelde groeipercentages voor Europa naar regio 
 2010-2020 2020-2030 
1
Noord-Europa +2,2% +1,4% 
2
West-Europa +2,3% +1,4% 
Centraal- en Oost-Europa +3,7% +2,5% 
Zuid-Europa +2,6% +1,9% 
Totaal + 2,7% +1,8% 
Bron: UNWTO 
1 Denemarken, Zweden, Noorwegen, Finland, IJsland, het Verenigd Koninkrijk en Ierland 
2 Frankrijk, Duitsland, België, Nederland, Luxemburg, Zwitserland, Oostenrijk, Liechtenstein en  Monaco  
 
 
3.3 Verwachtingen voor Nederland 
Alvorens in te gaan op de prognose voor het inkomend toerisme naar Nederland tot 2025, willen we 
toelichten hoe we tot deze prognose zijn gekomen en hoe het geschetste perspectief geïnterpreteerd 
moet worden. 
 
Totstandkoming prognose 
De recent uitgebrachte UNWTO-verwachtingen van het inkomend toerisme naar West-Europa tot 
2030 vormen het uitgangspunt bij de raming van de omvang en structuur van het internationaal 
toerisme naar Nederland in 2025. Aangezien hierin uitspraken over Nederland specifiek ontbreken, 
hebben we Tourism Economics om een verwachting voor het inkomend toerisme naar Nederland 
gevraagd. Aangevuld met de verwachte ontwikkeling van ons marktaandeel ten opzichte van een 
viertal benchmarklanden binnen West-Europa (het Verenigd Koninkrijk, Denemarken, Duitsland en 
België). Aan de hand van extra (kwalitatieve) informatie uit de aanbod-, vraag- en 
omgevingsanalyse in combinatie met de kennis van het internationale NBTC-netwerk, is de 
definitieve kwantificering naar herkomstmarkt tot stand gekomen. 
  
TDM Forecast Model 
De organisatie Tourism Economics monitort wereldwijd trends en ontwikkelingen op het gebied van 
economie en toerisme. Die bevindingen worden verwerkt in het TDM Forecast Model. Voor de raming 
van de omvang en structuur van het inkomend toerisme van Nederland doorloopt het model de 
volgende drie stappen:  
1. Allereerst is gekeken naar de economische en demografische ontwikkelingen van een herkomstland 
(zowel verleden als toekomst). De gehanteerde macro-economische indicatoren zijn onder meer: 
BBP, wisselkoersen, werkgelegenheid, inflatie en olieprijzen. Samen met demografische kenmerken 
zijn deze in het verleden verklarende variabelen gebleken voor het uitgaand toerisme van een land. 
Voor de economische ontwikkeling maakt Tourism Economics gebruik van informatie van onder 
andere het IMF en de OESO. In het model zijn van deze instanties gegevens verwerkt van ruim 200 
landen, aangevuld met de kennis van internationale analisten.  
2. Hierna is per herkomstland de ontwikkeling van het uitgaand toerisme in kaart gebracht. Gekeken is 
naar onder meer het totaal aantal reizigers, het aantal reizen en de gekozen bestemmingen. Bron 
hiervoor waren onder andere de centrale bureaus voor de statistiek van de afzonderlijke landen.  
3. Als laatste is hieruit het internationale toerisme naar de bestemming Nederland gehaald.  
 
29/88 

 
Prognose inkomend toerisme van Nederland 2012 - 2025 
 
*Dit 2012-cijfer is gebaseerd op de Statistiek Logiesaccommodaties van het CBS. Per 2013 heeft het CBS enkele 
uitgangspunten in de dataverzameling gewijzigd, waardoor een trendbreuk is ontstaan. Om vergelijking met het 
voorgaande jaar mogelijk te maken, is met terugwerkende kracht het 2012-cijfer aangepast op de nieuwe 
uitgangspunten. Dit valt daardoor hoger uit dan het eerder gerapporteerde getal van 11,68 miljoen gasten. Onze 
toekomstverwachtingen in dit rapport (en daarmee alle informatie in dit hoofdstuk en verder) zijn gebaseerd op 
12,21 miljoen gasten in 2012. 
 
 
 
3.3.1 Prognose inkomend toerisme naar land van herkomst 
Hoewel we ons momenteel nog in de staart van een wereldwijde economische crisis bevinden, zijn 
de verwachtingen van het IMF en de OESO voor de langetermijnontwikkeling van de welvaart in de 
komende jaren positief. Dit zien we ook terug in de verwachting van het inkomend toerisme naar 
ons land. Nederland profiteert onder andere van de verwachte groei van de Amerikaanse uitgaande 
reismarkt en die in de BRIC-landen (Brazilië, Rusland, India en China). Maar ook de dichterbij 
gelegen landen zoals België en Verenigd Koninkrijk laten naar verwachting een positieve 
ontwikkeling zien. Duitsland, de grootste herkomstmarkt voor inkomend toerisme naar Nederland, 
groeit eveneens, zij het wat minder hard. Een ontwikkeling die mede samenhangt met een 
krimpende bevolking in de komende 15 jaar. 
 
 
  
31/88 

 
 
Top 10 grootste herkomstmarkten voor het inkomend toerisme van Nederland in 2012 en 2025  
(in aankomsten) 
 
Bron: CBS, Forecast UNWTO & Tourism Economics (bewerking NBTC Holland Marketing)  
 
3.4 Verdieping naar herkomstland 
 
Onderstaand vindt u van een aantal specifieke herkomstmarkten de ontwikkelingen op het gebied 
van economie, demografie en reisgedrag. Deze gegevens zijn van grote invloed op de verwachting 
voor het inkomend toerisme vanuit dat land. De daadwerkelijke analyse achter de genoemde 
verwachting houdt echter met meer zaken rekening. Let op: de figuren die betrekking hebben op het 
inkomend toerisme gaan voor 2012 uit van de nieuwe CBS-cijfers. 
 
 
  
33/88 

 
3.4.2 Duitsland 
Economische groei (BBP) per jaar over de periode: 
 2013-2018: van +0,5% tot +1,7% 
 2018-2025: van +1,3% tot +1,6% 
Demografie: 
 Forse krimp van de Duitse bevolking van bijna 3,5% in de komende 15 jaar; tot 2025 neemt 
het aantal Duitsers met 2,5 tot 3 miljoen af. 
 Ook in de voor Nederland belangrijke deelstaat Nordrhein-Westfalen zal het aantal inwoners 
teruglopen met zo’n 650.000. 
 Sprake van vergrijzing; in 2025 is 25% van de bevolking 65+ (2010: 21%). 
 
Reisgedrag 
Duitsland heeft met afstand de grootste uitgaande reismarkt in Europa met circa 73 miljoen 
uitgaande reizen in 2011. Spanje, Italië en Oostenrijk zijn al jaren populaire bestemmingen voor 
Duitse uitgaande reizen. Nederland neemt de vijfde positie in als het gaat om de meest bezochte 
bestemmingslanden door de Duitse bevolking. Bij korte verblijven (2-4 dagen) zelfs de derde plaats 
(na Oostenrijk en Frankrijk). De vakantieparticipatie ligt in Duitsland al zeer hoog en zal naar 
verwachting niet veel verder stijgen. Groei vindt dus vooral plaats in de frequentie. Naar 
verwachting worden meer tweede of derde (extra) vakanties gepland, die veelal korter van duur zijn 
dan de hoofdvakantie. Het totaal aantal vakanties zal door de forse bevolkingskrimp echter onder 
druk komen te staan. 
 
Verwachting inkomend toerisme 
In 2012 waren circa 3,2 miljoen Duitse gasten in Nederland te vinden. In de afgelopen jaren 
fluctueerde het aantal Duitse gasten. Verwacht wordt dat het inkomend toerisme vanuit Duitsland 
tot 2018 jaarlijks met gemiddeld 1% procent groeit. In de periode daarna (2018 tot 2025) ligt de 
gemiddelde jaarlijkse groei op 0,5%, waarmee het totaal aantal gasten in 2025 op 3.525.000 
uitkomt. 
 
Ontwikkeling inkomend toerisme vanuit Duitsland 2000, 2012, 2018, 2025 
 
Bron: CBS, Forecast UNWTO & Tourism Economics (bewerking NBTC Holland Marketing)  
 
35/88 

 
3.4.4 Frankrijk 
Economische groei (BBP) per jaar over de periode: 
 2013-2018: van -0,3% tot +1,5% 
 2018-2025: van +1,5% tot +1,7% 
Demografie: 
 De bevolking neemt tot 2025 toe met meer dan 4 miljoen personen naar 69 miljoen. 
 Sprake van vergrijzing; in 2025 is 22% van de bevolking 65+ (2010: 17%). 
 
 
Reisgedrag 
De Fransen blijven, ondanks de economische crisis, wel op vakantie gaan. Vooral vakanties in eigen 
land zijn bij de Fransen populair. Circa 9 op de 10 vakanties betreft een vakantie in eigen land. Van 
alle buitenlandse bestemmingen blijft Spanje het meest populair, met 16% van alle buitenlandse 
reizen. Gevolgd door Italië (11%) en het Verenigd Koninkrijk (7%). Nederland valt buiten de top 10 
bestemmingen. Ondanks het feit dat de Fransen de laatste jaren minder geld uitgeven aan 
buitenlandse reizen, staat Frankrijk nog steeds in de internationale top tien van top tourism 
spenders van de UNWTO. 
 
Verwachting inkomend toerisme 
Het toerisme vanuit Frankrijk naar Nederland stond de laatste jaren onder druk. In 2012 werd ons 
land door 665.000 Fransen bezocht. Verwacht wordt dat het inkomend toerisme vanuit Frankrijk tot 
2018 jaarlijks met gemiddeld 0,5% procent zal groeien. In de periode daarna (2018 tot 2025) ligt de 
gemiddelde jaarlijkse groei op 1%, waarmee het totaal aantal gasten in 2025 op 735.000 uitkomt. 
 
Ontwikkeling inkomend toerisme vanuit Frankrijk 2000, 2012, 2018, 2025 
 
Bron: CBS, Forecast UNWTO & Tourism Economics (bewerking NBTC Holland Marketing)  
 
 
  
37/88 

 
3.4.6 Spanje 
Economische groei (BBP) per jaar over de periode: 
 2013-2018: van -1,6% tot +2,4% 
 2018-2025: van +1,9% tot +2,4% 
Demografie: 
 De bevolking neemt naar verwachting toe met zo’n 2,5 miljoen naar meer dan 49  miljoen 
Spanjaarden in 2025. 
 Sprake van vergrijzing; in 2025 is 21% van de bevolking 65+ (2010: 17%). 
 
Reisgedrag 
Spanjaarden ondernamen in de afgelopen jaren steeds minder buitenlandse reizen, met name 
minder zakenreizen. De verwachte daling van het aantal buitenlandse reizen geldt vooral voor verre 
bestemmingen. Het merendeel (78%) wordt echter ondernomen naar Europese bestemmingen. Van 
alle buitenlandse bestemmingen is Frankrijk momenteel het populairst, gevolgd door Portugal, het 
Verenigd Koninkrijk en Duitsland. 
 
Verwachting inkomend toerisme 
In 2012 zijn er in totaal zo’n 430.000 Spanjaarden naar Nederland gekomen. Het is daarmee voor 
Nederland het zevende herkomstland. Verwacht wordt dat het inkomend toerisme vanuit Spanje tot 
2018 jaarlijks met gemiddeld 0,5% procent zal groeien. In de periode daarna (2018 tot 2025) ligt de 
gemiddelde jaarlijkse groei op 1%, waarmee het totaal aantal gasten in 2025 op 475.000 uitkomt. 
 
Ontwikkeling inkomend toerisme vanuit Spanje 2000, 2012, 2018, 2025 
 
Bron: CBS, Forecast UNWTO & Tourism Economics (bewerking NBTC Holland Marketing)  
 
  
39/88 

 
 
 
Bron: CBS, Forecast UNWTO & Tourism Economics (bewerking NBTC Holland Marketing)  
 
 
 
 
 
 
 
 
 
 
 
 
  
41/88 

 
3.4.9 Oost-Europa* 
Economische groei (BBP) per jaar over de periode: 
 2013-2018: van +2,0 tot +7,5% 
 2018-2025: van +6,5% tot +7,0% 
Demografie: 
 De bevolking van Polen, Tsjechië en Slowakije gaat tot 2025 toenemen. Voor de overige 
landen wordt een daling verwacht in bevolkingsomvang. In totaliteit neemt de bevolking van 
Oost-Europa de komende jaren met zo’n 7 miljoen af naar 139 miljoen Oost-Europeanen in 
2025. 
 Minder vergrijzing dan in de rest van Europa; in 2025 is 19% van de bevolking 65+ (2010: 
15%), terwijl dit binnen Europa gemiddeld 21% is. 
 
Reisgedrag 
De inkomensgroei van Oost-Europeanen heeft de uitgaande reismarkt de afgelopen jaren doen 
toenemen met gemiddeld 7% per jaar. Door een verdere inkomensstijging zal deze groei de 
komende jaren nog sterker zijn. Uitdagingen zijn er echter in Oost-Europa ook. Zo wordt de afname 
van het bevolkingsaantal voor een deel veroorzaakt door de verwachte migratie. De druk op de 
arbeidsmarkt zal groter worden door het weglekken van geschoold personeel naar andere EU-
landen. 
 
Verwachting inkomend toerisme 
Het uitgaand toerisme van Oost-Europa naar Nederland is de afgelopen jaren sterk gestegen. In 
2012 hebben zo’n 285.000 Oost-Europeanen ons land bezocht, waarvan Polen met 99.000 
aankomsten de grootste herkomstmarkt was. Verwacht wordt dat het inkomend toerisme vanuit 
Oost-Europa tot 2018 jaarlijks met gemiddeld 4,5% procent groeit. In de periode daarna (2018 tot 
2025) ligt de gemiddelde jaarlijkse groei op 3%, waarmee het totaal aantal gasten in 2025 op 
455.000 uitkomt. 
 
Ontwikkeling inkomend toerisme vanuit Oost-Europa* 2000, 2012, 2018, 2025 
 
Bron: CBS, Forecast UNWTO & Tourism Economics (bewerking NBTC Holland Marketing)  
* Totaal van Polen, Tsjechië, Bulgarije, Roemenië, Slowakije, Hongarije, Estland, Letland, Litouwen en Oekraïne. 
 
43/88 

 
3.4.11 Canada  
Economische groei (BBP) per jaar over de periode: 
 2013-2018: van +1,7% tot +2,9% 
 2018-2025: van +2,2% tot +2,9% 
Demografie: 
 Opvallend voor Canada is het relatief lage inwonertal vergeleken bij de oppervlakte van het 
land. De Canadese bevolking groeit de komende jaren met 5 miljoen naar meer dan 39 
miljoen Canadezen in 2025. 
 Sprake van vergrijzing; in 2025 is 20% van de bevolking 65+ (2010: 14%). 
 
Reisgedrag 
Een opvallend kenmerk van de Canadese bevolking is de culturele diversiteit. Canada is van oudsher 
een immigratieland, met immigranten uit de hele wereld waaronder uit Nederland. Door een eerdere 
krachtige economische groei is het aantal overzeese reizen vanuit Canada in het verleden sterk 
gestegen. Na een dip in 2009, heeft de groei zich verder voortgezet. In 2012 waren dit er in totaal 
bijna 8 miljoen, waarbij Europa het meest in trek was (4,2 miljoen reizen). 
 
Verwachting inkomend toerisme 
Nederland heeft in 2012 135.000 gasten uit Canada mogen verwelkomen. Verwacht wordt dat het 
inkomend toerisme vanuit Canada tot 2018 jaarlijks met gemiddeld 2,5% procent zal groeien. In de 
periode daarna (2018 tot 2025) ligt de gemiddelde jaarlijkse groei op 1%, waarmee het totaal 
aantal gasten in 2025 op 170.000 uitkomt. 
 
Ontwikkeling inkomend toerisme vanuit Canada 2000, 2012, 2018, 2025 
 
Bron: CBS, Forecast UNWTO & Tourism Economics (bewerking NBTC Holland Marketing)  
 
  
45/88 

 
3.4.13 China 
Economische groei (BBP) per jaar over de periode: 
 2013-2018: van +7,4% tot +8,5% 
 2018-2025: van +6,9% tot +7,4% 
Demografie: 
 De bevolking van China neemt de komende jaren met meer dan 0,2 miljard toe naar meer 
dan 1,4 miljard Chinezen in 2025. 
 Minder sprake van vergrijzing; in 2025 is 14% van de bevolking 65+ (2010: 8%). 
 
Reisgedrag 
De meeste Chinezen wonen in de stedelijke gebieden. Meer dan 170 miljoen Chinezen, veelal 
wonend op het platteland, leven onder de armoedegrens. Dat maakt van China nog steeds een 
ontwikkelingsland. De uitgaande reismarkt van China groeit echter fors. Hierbij worden met name 
bestemmingen in Azië aangedaan, waaronder Hong Kong en Macao, mede gestimuleerd door het 
aanbod van lowcostcarriers in de regio. De meeste reizen worden ondernomen in de zogenaamde 
‘Golden Weeks’ rond nationale feestdagen. Europa is vooral in trek voor een georganiseerde 
groepsreis langs meerdere bestemmingen. Wel groeit de behoefte aan en het aandeel van 
individuele en zelfstandige reizen, nu de visumprocedures dit meer ondersteunen. 
 
Vanaf 1 oktober 2013 is er in China een nieuwe wet van kracht die de Chinese toerist voorafgaand 
aan de reis meer duidelijkheid biedt over de prijsstelling en de samenstelling van het 
reisprogramma. Het moet voor de Chinese consument vooraf duidelijk zijn wat de totaalprijs van de 
geboekte reis is; er kunnen achteraf geen additionele kosten meer doorberekend worden voor 
bezoeken aan attracties die niet in het oorspronkelijke programma zijn opgenomen. Daarnaast 
worden zogenaamde ‘shopping-trips’ uitgesloten van pakketreizen. Deze nieuwe wetgeving zal ook 
gevolgen hebben voor de reizen naar Europa, zowel t.a.v. de prijs als de invulling van de reizen. 
 
Verwachting inkomend toerisme 
Met een gemiddeld groeipercentage van 11% per jaar is het inkomend toerisme vanuit China naar 
Nederland sinds 2006 relatief hard gegroeid. In 2012 verbleven 190.000 Chinezen in ons land, 
oftewel 1,7% van het totaal inkomend toerisme van Nederland Verwacht wordt dat het inkomend 
toerisme vanuit China tot 2018 jaarlijks met gemiddeld 15% procent zal groeien. In de periode 
daarna (2018 tot 2025) ligt de gemiddelde jaarlijkse groei op 9%, waarmee het totaal aantal gasten 
in 2025 op 810.000 uitkomt. Om deze verviervoudiging ten opzichte van 2012 te kunnen realiseren 
is voldoende capaciteit bij de Nederlandse ambassade voor het verstrekken van visa een belangrijke 
voorwaarde. 
 
 
 
 
 
 
 
 
 
47/88 

 
Verwacht wordt dat het inkomend toerisme vanuit Japan tot 2018 jaarlijks met gemiddeld 1,5% 
procent zal groeien. In de periode daarna (2018 tot 2025) ligt de gemiddelde jaarlijkse groei op -
0,5%, waarmee het totaal aantal gasten in 2025 op 150.000 uitkomt. 
 
Ontwikkeling inkomend toerisme vanuit Japan 2000, 2012, 2018, 2025 
 
Bron: CBS, Forecast UNWTO & Tourism Economics (bewerking NBTC Holland Marketing)  
 
 
  
49/88 

 
Nieuwe opkomende markten: MIST 
 
In de opkomende MIST-landen neemt met de welvaartsgroei ook het reizen naar het buitenland 
 
toe. Waarbij de meeste reizen vooralsnog een bestemming op het eigen continent hebben. De 
 
verwachting is dat het aantal intercontinentale reizen vanuit Mexico jaarlijks met 1-3% zal 
 
groeien. Europa wordt in ongeveer 7% van de gevallen bezocht. Binnen de MIST-landen laat 
 
Indonesië naar verwachting de grootste groei van intercontinentale reizen zien. Tot 2025 zo’n 
 
11-12% per jaar. Voor Zuid-Korea wordt in de komende 13 jaar een groei van 5-8% per jaar 
 
verwacht. Europa is als bestemming onder Zuid-Koreanen wel meer in trek dan onder 
 
Indonesiërs. In 10% van de internationale reizen van Zuid-Koreanen wordt Europa bezocht 
 
tegenover 2% van de Indonesische reizen. Het uitgaand toerisme uit Turkije tot slot wordt 
 
verwacht te groeien met 4-8% per jaar tot 2025. Momenteel wordt bijna 80% van alle reizen in 
 
Europa ondernomen. 
 
 
 
Nederland ontvangt op dit moment nog maar mondjesmaat toeristen uit deze landen, bij elkaar 
 
zo’n 150.000 (waar Turkije met 76.000 het grootste aandeel in heeft). 
Europese versus intercontinentale markten 
 
Dat er de komende jaren relatief veel groei komt uit de niet-Europese herkomstmarkten, bevestigt 
de vergelijking tussen Europa en de intercontinentale markten. Laatstgenoemde herkomstmarkten  
maken namelijk met groeipercentages van 5% (in de periode 2012-2018) en 3,5% (in de periode 
2018-2025) per jaar de grootste groei door. In aantallen blijven echter de Europese 
herkomstmarkten voor het inkomend toerisme naar Nederland het belangrijkst. In totaal groeit het 
aantal gasten uit intercontinentale landen in de periode 2012-2025 met 1,8 miljoen. Het inkomend 
toerisme uit Europa groeit met ruim 1,7 miljoen gasten. 
 
Ontwikkeling gasten uit Europa en intercontinentale herkomstmarkten (2012-2025) 
Aantal gasten 
(x 1.000) 
12000
Intercontinentaal
(Amerika, Azië,
10000
Australië &
+1,0% 
Oceanië, Afrika
+1,5% 
per jaar 
en Rusland)
8000
per jaar 
6000
Europa (excl.
4000
Rusland)
+3,5% 
2000
+5,0% 
per jaar 
per jaar 
0
2012 2018 2025
 
Bron: CBS, Forecast UNWTO & Tourism Economics (bewerking NBTC Holland Marketing)  
 
  
51/88 

 
Prognose ontwikkeling inkomend toerisme Nederland en benchmarklanden 
(getallen afgerond op 5.000) 
  2012 2012-2018 2018-2025 2018 2025 
  Aantal Prognose Prognose Prognose Prognose 
gasten(x groei per groei per aantal gasten aantal 
1.000) jaar jaar (x1. 000) gasten(x1. 
000) 
Nederland 12.205 2,4% 1,6% 14.070 15.750 
België 7.505 1,5% 0,3% 8.195 8.385 
Denemarken 7.560 1,8% -0,1% 8.435 8.375 
Duitsland 30.500 1,5% 1,0% 33.250 35.645 
Verenigd 29.395 3,2% 1,7% 35.505 43.865 
Koninkrijk 
Totaal  87.115 2,2% 1,7% 99.460 112.015 
Bron: CBS, Forecast UNWTO & Tourism Economics (bewerking NBTC Holland Marketing) 
 
Wanneer we Nederland vergelijken met onze buurlanden, dan valt direct op dat ons land hogere 
groeipercentages noteert dan drie van de vier andere landen. De groeicijfers voor België en 
Denemarken zijn gematigd. Alleen het Verenigd Koninkrijk doet het naar verwachting de komende 
jaren beter. 
 
Opvallend zijn vooral de relatief lage groeipercentages voor Duitsland. De verklaring hiervoor is 
tweeledig. In de afgelopen zes jaar heeft het Verenigd Koninkrijk qua internationale aankomsten het 
minder goed gedaan dan Duitsland. Het prognosemodel houdt daarom rekening met een bepaald 
inhaaleffect, wat resulteert in hogere groeipercentages voor het Verenigd Koninkrijk in de komende 
jaren. De tweede verklaring is te vinden in de bezoekersmix van beide landen. Zowel Duitsland als 
het Verenigd Koninkrijk profiteren van de groei van het aantal toeristen uit Oost-Europa. Maar de 
Britten profiteren daarbovenop van hun grotere aandeel bezoekers uit de snelst groeiende 
Amerikaanse en Aziatische markten. 
 
Nederland profiteert ten opzichte van Duitsland dan wel minder van de groei uit Oost-Europa, maar 
des te meer van de groei van internationaal bezoek uit het Verenigd Koninkrijk en België. Daar komt 
naar verwachting een groter aandeel van ons bezoek vandaan. Ook de groeiende groep reizigers uit 
Noord-Amerika en Azië is in ons voordeel. Tevens spelen de wisselkoersen hierbij een rol. De 
gunstige wisselkoersontwikkeling van de euro t.o.v. de pond en de US dollar die Tourism Economics 
verwacht, maakt Europa voor de Britten en de Amerikanen een goedkopere bestemming in de 
komende jaren. En Nederland profiteert daarvan door de bovengemiddelde vertegenwoordiging van 
deze landen in onze bezoekersmix.  
 
 
  
53/88 

 
Toeristen uit de opkomende markten, die voor het eerst internationaal reizen, kiezen veelal de 
gebaande paden. Europa wordt met zijn grote diversiteit (cultuur, shopping e.d.) gezien als een 
aantrekkelijk werelddeel om te bezoeken. En Nederland is onderdeel van zo’n Europareis die hen 
langs zoveel mogelijk must-see attracties voert. Veel zien in korte tijd is het credo. Ook shoppen en 
cultuur (oude meesters) is belangrijk. De verwachting is wel dat deze nieuwe reizigers relatief snel 
de overstap maken van groepsreizen naar individuele reizen. 
 
In de ontwikkelde reismarkten zullen korte vakanties de komende jaren aan belang gaan winnen, 
zoals stedentrips of weekendjes weg in het hotel in een groene/ natuurlijke omgeving. Persoonlijke 
ontwikkeling wordt daarbij belangrijker. Je hobby/passie beoefenen tijdens vakantie, iets nieuws 
leren, iets doen voor anderen, nieuwe mensen leren kennen worden belangrijkere motivaties om te 
reizen. Daarbij willen deze toeristen in toenemende mate contact met de lokale bevolking of een 
plek ervaren als een ‘local’. Niet de geijkte plekken (tourist traps) bezoeken, maar samen met een 
‘local’ bijzondere plekken aandoen (social travelling). Internet en sociale media maken deze nieuwe 
vorm van reizen makkelijker te regelen.   
 
 
Verschillen tussen de twee reizigersgroepen op een rij 
 Ontwikkelde reismarkten Opkomende markten 
Profiel van de reizigers Internationaal reizen voor Internationaal reizen voor 
grote groepen bereikbaar midden- en hogere klassen 
Door vergrijzing: groeiende bereikbaar 
groep vitale senioren die reizen 
Reiservaring Veel reiservaring Startend 
Reizen is een belangrijk Reizen is een luxe 
onderdeel van de levensstijl 
Reismotivatie Op zoek naar unieke beleving Reizen geeft status 
 
Boekgedrag Online/hang naar zelf doen Nog relatief sterk op 
(maatwerk) reisindustrie gericht/volledig 
georganiseerd 
Belangrijke thema's Quality time met partner/gezin Must-see attracties 
Persoonlijke ontwikkeling Veel zien in korte tijd  
Wellness Shopping 
Cultuur 
Reiskenmerken Meer korte vakanties  Nederland als onderdeel van 
Stedentrips populair een Europareis 
Social travelling Groei van het aandeel 
individuele reizigers (FIT) 
Bron: NBTC Holland Marketing 
 
 
 
  
55/88 

 
Hoofdstuk 4 De uitdaging: zijn we er klaar voor? 
 
Het perspectief van het inkomend toerisme van Nederland ziet er positief uit voor de 
komende jaren. De ramingen laten zien dat een gemiddelde jaarlijks groei van zo'n 2% 
van het aantal internationale aankomsten reëel is. Dat dit groeiperspectief ook 
gerealiseerd wordt, is echter geen vanzelfsprekendheid. In dit hoofdstuk geven wij inzicht 
in een vijftal randvoorwaarden voor de groei van het inkomend toerisme naar Nederland. 
 
Hoe kunnen we optimaal de kansen benutten die het internationaal zakelijk en toeristisch bezoek 
aan ons land biedt? Daarvoor is het belangrijk eerst inzicht te krijgen in een vijftal randvoorwaarden 
en thema’s, die in de marketing van een bestemming een rol spelen: 
1.         de bestemming  moet goed bereikbaar en ontsloten zijn 
2.         er moet voldoende capaciteit beschikbaar zijn (o.a. accommodaties) 
3.         het geleverde product moet betaalbaar zijn (goede prijs/ kwaliteitsverhouding) 
4.         de bestemming moet voldoende interessant zijn, er moet wat te beleven zijn 
5.         de bestemming moet voldoende bekend zijn 
 
Al deze B’s hebben in meer of mindere mate invloed op de bezoekers aan en bijbehorende 
bestedingen in de bestemming. Ze worden op hun beurt weer beïnvloed door de externe omgeving. 
In een model ziet dat er als onderstaand uit.  
 
De vijf B’s van destinatiemarketing 
 
Bron: NBTC Holland Marketing, 2013 
57/88 

 
afgesproken dat alle niet-mainportgebonden verkeer (bijvoorbeeld vakantievervoer) de komende 
jaren zoveel mogelijk verplaatst wordt naar de regionale luchthavens, waarbij met name Eindhoven 
en Lelystad een belangrijke rol spelen.  
 
Zo kan Schiphol de komende jaren groeien en haar concurrentiepositie versterken. Op het 
programma staan onder meer investeringen in betere voorzieningen voor reizigers waarmee een 
totaalbedrag van 1,5 miljard euro gemoeid is. 
 
Belangrijk aandachtspunt bij de verdere ontwikkeling van Schiphol blijft de binnenlandse  
bereikbaarheid, zowel over het spoor als de weg.  
 
4.1.2 Regionale luchthavens 
De rol van regionale luchthavens is de afgelopen decennia toegenomen, met name dankzij de sterke 
opkomst van lowcostcarriers. In Nederland zijn momenteel Eindhoven Airport en Rotterdam The 
Hague Airport de belangrijkste regionale luchthavens. Met name Eindhoven Airport is de laatste 
jaren sterk gegroeid als hub van onder meer RyanAir en Transavia.  
 
Door de voorgenomen verplaatsing van niet-mainportgebonden verkeer krijgt de groei van regionale 
luchthavens een extra impuls. Vooral Lelystad heeft, als geplande ‘overlooplocatie’ veel 
groeipotentieel in dit opzicht. Maar ook in het noorden bestaan ambitieuze plannen om vliegveld 
Eelde (Groningen) verder tot ontwikkeling te brengen. 
 
Het meeste verkeer vanaf regionale luchthavens bestaat momenteel uit vakantievliegverkeer van 
Nederlanders naar zonbestemmingen. Door een toename van het aantal lowcostverbindingen stijgt 
naar verwachting ook het aandeel inkomende toeristen. Momenteel komen naar schatting zo’n 
300.000 à 400.000 buitenlandse verblijfstoeristen via een regionale luchthaven on land binnen. 
Aangezien veel van deze buitenlandse toeristen voor een kort stedenbezoek naar Nederland komen, 
is het van groot belang dat de ontsluiting met het openbaar vervoer tussen regionale luchthavens en 
de steden goed is. 
 
Regionale luchthavens zijn meer dan een verlengstuk van Schiphol. Ze bieden ook mogelijkheden 
voor de ontwikkeling van regionale economieën cq. de toeristische ontwikkeling van regio’s. Groei 
van regionale luchthavens biedt daarmee een kans om spreiding van het inkomend toerisme in 
Nederland te bevorderen.  
 
Passagiersaantallen Nederlandse regionale luchthavens 
 
Bron: Kennisinstituut voor Mobiliteitsbeleid   
* Uitgaande en inkomende passagiers 
59/88 

 
4.1.5 Visumverstrekking 
Sinds 1995 vindt er binnen het Schengengebied (bestaande uit 26 Europese landen) geen controle 
meer plaats aan de binnengrenzen. Deze landen geven voor bezoekers buiten de Schengenlanden 
een gemeenschappelijk visum af: het Schengenvisum. Burgers van niet-Schengenlanden dienen zo’n 
visum aan te vragen voorafgaand aan het bezoek. Dat moet in het land dat ofwel het hoofddoel van 
de reis is, waar het langst verbleven wordt, of waar de bezoeker als eerste het Schengengebied 
betreedt. 
 
Dit geldt ook voor reizigers uit interessante opkomende markten voor Nederland zoals China en 
Rusland. Juist daarom is het voor het inkomend toerisme van Nederland van belang dat de 
aanvraagprocedure voor het Schengenvisum voor zowel groepen als individuele reizigers soepel en 
snel verloopt. Als bijvoorbeeld de ambassades van andere Schengenlanden visumaanvragen sneller 
afhandelen, zullen touroperators waar nodig hun reisprogramma’s hierop aanpassen. Met als direct 
resultaat minder Chinese of Russische bezoekers aan ons land of kortere verblijven in Nederland 
tijdens een Europareis. Met alle gevolgen van dien voor het Nederlandse bedrijfsleven: Amsterdam 
Airport Schiphol, de relevante luchtvaartmaatschappijen en het toeristisch aanbod waaronder hotels, 
attracties en winkels.  
 
Optimalisering visumverstrekking 
Om te kunnen voldoen aan de verwachte groei van visumaanvragen pleit NBTC voor de volgende 
verbeterpunten op het gebied van visumverstrekking: 
 Soepele verwerkingsprocedure, inclusief verdere digitalisering 
 Grotere capaciteit op piekmomenten 
 Extra locaties of servicecentra verspreid door het land van herkomst 
 Voldoende flexibiliteit om in te springen op ontwikkelingen (zoals aanvragen van individuele 
reizigers in plaats van groepen) 
De Nederlandse overheid heeft met de opening van extra visacentra in Beijing, Guangzhou en 
Shanghai in juli 2013 en een voorkeursbehandeling voor specifieke Chinese touroperators stappen in 
de goede richting genomen. Hiermee maken wij een inhaalslag ten opzichte van concurrerende 
Europese landen. Verdere optimalisatie van de visumaanvraagprocedure blijft een aandachtspunt als 
we de verwachte groei van het inkomend toerisme willen realiseren. 
 
 
4.2 Beschikbaarheid  
Binnen de B van beschikbaarheid staat het aanbod van accommodaties in Nederland centraal. 
Daarbij gaat het niet alleen om de vraag of de beschikbaarheid voldoende is, het gaat met name ook 
om de beschikbaarheid binnen de gewenste segmenten (bijvoorbeeld 4-sterren hotels of 
bungalows), op de juiste plaats en in de juiste periode. 
 
Voor het inkomend toerisme is de hotellerie verreweg de belangrijkste accommodatievorm. De grote 
aantrekkingskracht van onze hoofdstad leidde in het verleden al tot de nodige krapte op de 
Amsterdamse hotelmarkt. Met name in de piekmomenten in het voor- en najaar. De verwachte 
toename aan internationale toeristen zal steeds meer druk leggen op de beschikbare accommodaties 
in de meest bezochte steden en regio’s in Nederland. Realiseren van meer spreiding van gasten in 
61/88 

 
Verwachte verdeling inkomend toerisme naar regio (2012-2025) 
 
Bron: CBS Statistiek Logiesaccommodaties, bewerking NBTC 
 
Wanneer structurele capaciteitsuitbreiding (op plekken waar de toeristische druk hoog is) niet 
mogelijk of wenselijk is, moeten we ons concentreren op de spreiding van toeristen in tijd en ruimte. 
We kunnen ons bij spreiding in tijd de volgende vragen stellen: Hoe kunnen we het seizoen 
verlengen? Hoe kunnen we van bijvoorbeeld de Nederlandse kust ook een aantrekkelijke 
bestemming maken buiten het hoogseizoen? Een voorbeeld van spreiding in ruimte is het 
bevorderen van overnachtingen in steden buiten Amsterdam onder internationale bezoekers die een 
stedentrip in Amsterdam ondernemen. 
 
4.2.2 Amsterdamse hotelsituatie 
 
“De Amsterdamse hotelmarkt dreigt oververhit te raken.” In die bewoordingen gaf de gemeente 
Amsterdam in de ‘Nota Hotelbeleid 2007-2010’ in 2007 aan dat de krapte op de Amsterdamse 
hotelmarkt op dat moment een serieus probleem was. De hotelmarkt is conjunctuurgevoelig. In 
2007 was er sprake van hoogconjunctuur, resulterend in hoge bezettingsgraden in de Amsterdamse 
hotels en daaruit volgende hoge kamerprijzen.  
 
De krappe hotelmarkt werd als één van de bedreigingen voor economische groei gezien. Daarom 
werd vastgesteld dat er tot 2015 9.000 extra hotelkamers bij zouden moeten komen in onze 
hoofdstad. Vlak na deze vaststelling diende de economische crisis zich aan en daalde het aantal 
internationale bezoekers aan Amsterdam. Met als resultaat: lagere bezettingsgraden en een 
verlaging van kamerprijzen. Extra binnenlands bezoek heeft de daling in overnachtingen gedeeltelijk 
opgevangen. Vanaf 2010 trok het internationaal toerisme weer aan en inmiddels liggen 
bezettingsgraden (jan-aug 2013: 75%) en kamerprijzen (jan-aug 2013: 115 euro) weer op een wat 
hoger niveau. 
 
 
63/88 

 
en wat hij vervolgens in zijn prijsstelling moet verwerken. Een social travel accommodatie heeft 
deze kosten niet en kan zijn prijs daardoor relatief laag houden. Daarnaast wordt er over de 
huurinkomsten veelal geen btw, inkomstenbelasting of toeristenbelasting afgedragen. Tot slot ligt 
het gevaar voor illegale verhuur op de loer, aangezien het verhuren van de eigen woning in 
Nederland niet geheel vrijblijvend is. Bij koopwoningen is in sommige steden toestemming van een 
Vereniging van Eigenaren voldoende, in andere steden moet een vergunning aangevraagd worden 
bij de gemeente. Bij huurwoningen gelden andere regels. 
 
De totale omvang van het social travel segment binnen het inkomend toerisme is niet bekend. De 
bezoekers zijn geen onderdeel van CBS-statistieken wat het moeilijk maakt om uitspraken te doen 
over de werkelijke mate van concurrentie. Wel toont recent onderzoek (juni 2013) van Airbnb in 
Amsterdam aan dat hun klanten relatief lang in de stad verblijven, gemiddeld 3,9 nachten. Waarbij 
35% aangeeft dat ze zonder deze vorm van social travelling niet naar Amsterdam zouden zijn 
geweest of niet zo lang in Amsterdam zouden zijn gebleven. Het belang van deze 
accommodatievorm is dus evident. 
 
4.2.4 Hervormingen in de verblijfsrecreatie 
De verblijfsrecreatiesector heeft de komende jaren met heel eigen uitdagingen te maken. Zo loopt 
de bezetting van jachthavens terug, zal er door de afname van het aandeel gezinnen met kinderen 
minder vraag ontstaan naar grootschalige bungalowparken en is kamperen al jaren op z’n retour. 
Genoemde sectoren kenden veelal hun hoogtepunt in de jaren tachtig en negentig, maar zullen zich 
nu opnieuw moeten uitvinden. 
 
Het probleem is daarbij tweeledig. Aan de ene kant is er sprake van overcapaciteit in bepaalde 
segmenten van het aanbod. Er zijn simpelweg teveel verblijfsrecreatieve accommodaties, waardoor 
saneren noodzakelijk lijkt. Aan de andere kant voldoet het huidige aanbod deels niet meer aan de 
wensen en verwachtingen van de toekomstige bezoekers, waardoor kwaliteitsverbetering en 
innovatie nodig is. Aangezien de prijzen en daarmee de rendementen van de verblijfsrecreatie onder 
druk staan, is het voor bedrijven lastig de benodigde investeringen te doen waar de toerist om 
vraagt. Wanneer er wel ruimte is voor vernieuwing, gaat dat veelal gepaard met uitbreiding. Met als 
gevolg: nog meer aanbod! De ogenschijnlijke tegenstelling voor deze sector is dus dat aanbieders, 
hoewel er momenteel al sprake is van overcapaciteit, juist moeten uitbreiden om accommodaties te 
bieden die aan de verwachtingen van toekomstige klanten voldoen. Deze situatie vraagt daarom om 
een bepaalde mate van hervorming. 
 
4.3 Betaalbaarheid 
Het prijsniveau van een land is één van de criteria in de besluitvorming om een vakantie of 
zakenreis te ondernemen naar het betreffende land. Betaalbaarheid is daarbij een echte 
hygiënefactor. Wanneer deze goed is, leidt dit niet zozeer tot extra bezoek aan Nederland. Maar 
wanneer deze (in de perceptie) slecht is, zijn toeristen wel eerder geneigd een andere bestemming 
te kiezen.  
 
Nederland blijkt niet goed te scoren op feitelijk prijsniveau. In het ‘Travel & Tourism 
Competitiveness’ rapport van het World Economic Forum scoort ons land met de 122e plaats (van 
65/88 

 
op deze variabele), gevolgd door de koopkrachtpariteit*) (125e), de ticket- en 
luchthavenbelastingen (97e), de hotelprijzen (85e) en tot slot de mate en het effect van 
belastingheffing (28e). 
 
De door de overheid geheven belastingen en accijnzen op brandstof zijn dusdanig hoog dat dit de 
toeristische prijsconcurrentieverhouding van Nederland het meest nadelig beïnvloed. Het grote 
gedeelte aan accijnzen en belastingen op brandstof maakt dat de brandstof in Nederland tot de 
duurste van Europa behoort. Momenteel komt ruim twee vijfde van onze buitenlandse bezoekers 
met de auto naar Nederland en merkt dit dus direct. 
 
Ook de heffingen en belastingen die met vliegen naar de bestemming Nederland te maken hebben 
zijn fors ten opzichte van concurrerende bestemmingen.  
 
*) wat je voor een euro kunt kopen in Nederland vergeleken met land van herkomst 
 
 
4.3.2 Hotelprijzen 
Volgens de hotelbenchmark van STR Global zijn de hotelprijzen in Nederland de afgelopen tijd 
(2012) redelijk stabiel gebleven. Dit was niet in al onze benchmarklanden het geval; in 
Denemarken, Duitsland en het Verenigd Koninkrijk zijn de hotelprijzen in 2012 verder gestegen. 
Ondanks het feit dat de prijzen voor hotels in Nederland in 2012 gemiddeld genomen niet hoger zijn 
geworden, blijven de hotelprijzen in Nederland hoger ligger dan die in Denemarken, Duitsland en 
België. Over het algemeen is overnachten in de hoofdsteden prijziger dan elders in het land, maar 
wie overnacht in Berlijn of Kopenhagen is gemiddeld genomen minder kwijt aan de 
hotelovernachting dan wanneer je in Nederland buiten Amsterdam overnacht. Ook de prijzen in het 
Verenigd Koninkrijk liggen lager dan die in Nederland; Londen is echter wel (veel) duurder dan 
Amsterdam.  
 
Ook uit de Hotel Price Index (HPI) van Hotels.com blijkt dat Nederlandse hotels tot de duurste hotels 
van de eurolanden behoren. Ondanks een gemiddelde prijsdaling van 8 procent voor hotelkamers in 
2012, behoort Nederland nog steeds met Finland, Italië en Frankrijk tot de duurste landen van de 
e
eurozone voor hotelovernachtingen. Wereldwijd gezien staat Nederland op een 34 plaats. 
Amsterdam blijft de duurste stad van Nederland. De prijsdaling was in Amsterdam in 2012 met 
gemiddeld 5% minder groot. Daarmee blijft onze hoofdstad de duurste stad van Nederland.  
 
Wanneer de economie herstelt laten de Nederlandse hotels naar verwachting weer snel een 
prijsstijging zien, waardoor Nederland opnieuw een hoge positie zal innemen op de ranglijst van 
hotelprijzen wereldwijd.  
 
4.3.3 Prijsperceptie buitenlanders over Nederland 
Misschien nog wel belangrijker dan de feitelijke situatie is de perceptie van (potentiële) buitenlandse 
bezoekers over het prijsniveau in Nederland. Uit het Holland Imago Onderzoek (NBTC, 2012) blijkt 
ons land overwegend een dure reputatie te hebben onder inwoners uit de belangrijkste 
67/88 

 
2025 zal tot gevolg hebben dat bepaalde brand experiences harder groeien dan andere. In de 
internationale marketing zullen we hier rekening mee moeten houden. 
 
Gastvrijheid is een rode draad die door alle brand experiences heen loopt. Elke beleving wordt in 
grote mate beïnvloed door de gastvrijheid die de bezoeker ervaart. Uit het Holland Imago Onderzoek 
blijkt dat Nederland op dat vlak nog stappen te maken heeft. 
 
Tot slot moeten we ons realiseren dat de concurrentie niet stil zit. We moeten dan ook blijven 
werken aan verdere verbetering van de Holland-belevingen, zodat deze ook in de toekomst 
aansluiten bij de wensen en verwachtingen van onze bezoekers. 
 
4.4.1 Holland belevingen in 2025 
Het merk Holland wordt vertaald in een aantal Holland-belevingen die specifieke doelgroepen 
aanspreken. Deze ervaringen noemen we brand experiences. Hierin komen de interesses van de 
doelgroepen en het Nederlands toeristisch aanbod samen. NBTC onderscheidt de volgende vier 
brand experiences gericht op de toeristische bezoeker: Holland Highlights, Creative City, Beach Life 
en Holland Naturally. De zakelijke reiziger die komt voor een congres of internationale meeting 
herkent zich in de brand experience The Inspiring Meeting. 
 
Wanneer we per herkomstmarkt de huidige verdeling van het inkomend toerisme naar brand 
experience projecteren op de verwachte bezoekcijfers in 2025 dan zien we een aantal kleine 
verschuivingen. Zo is de verwachting dat het aandeel van Holland Highlights groeit. Dit wordt mede 
veroorzaakt door de relatief sterke groei van bezoekers uit de intercontinentale markten waar deze 
brand experience zich met name op richt. Het aandeel van de meeting- en congresmarkt (The 
Inspiring Meeting) is vrij stabiel. De overige brand experiences laten relatief gezien een daling zien. 
Ondanks een verwachte daling in aandeel is Creative City ook in de toekomst de meest populaire 
beleving in Nederland. De groei van het inkomend toerisme maakt dat deze experience met bijna 
600.000 gasten zal toenemen tot zo’n 3 miljoen gasten in 2025. De behoefte aan stedentrips en 
cultuurvakanties in Nederland blijft onverminderd groot. De vraag is of Nederland de toegevoegde 
waarde kan blijven leveren die toekomstige bezoekers van ons land verwachten. Gastvrijheid en 
innovatie zijn hierbij belangrijke aandachtspunten. 
 
Verwachte verdeling inkomend toerisme naar brand experience (2012-2025) 
 
2012 2018 2025 
Holland Highlights 13,2% 13,7% 14,3% 
Creative City 20,4% 19,8% 19,5% 
Beach Life 12,5% 11,9% 11,2% 
Holland Naturally 13,9% 13,8% 13,6% 
Overig leisure 9,6% 9,6% 9,6% 
The Inspiring Meeting 5,2% 5,2% 5,3% 
Individueel zakelijk bezoek 20,5% 20,8% 21,1% 
Overig 4,8% 5,1% 5,5% 
Totaal 100% 100% 100% 
Bron: NBTC Holland Marketing 
69/88 

 
Wanneer we recente bezoekers van ons land vragen naar de waardering van de geboden service dan 
zien we in de uitkomsten verschillen per onderdeel van het bezoek. Zo wordt de service bij de 
accommodaties, culturele instellingen en toeristische informatievoorziening hoger gewaardeerd dan 
de service in het vervoer en het uitgaansleven. Op die laatste aspecten lijkt dus nog wat te winnen 
de komende jaren. 
 
Beoordeling serviceniveau door internationale bezoekers in Nederland 
 
Bron: NBTC Holland Imago Onderzoek, 2012 
 
In samenwerking met Hotelschool The Hague zijn deze resultaten nader bekeken. Dit om te 
achterhalen in hoeverre de verschillende onderdelen binnen de serviceverlening en andere 
kenmerken van Nederlanders en Nederland als vakantieland bijdragen aan de totale 
gastvrijheidsbeleving. Uit deze analyse  blijkt onder andere dat de beoordeling van onze gastvrijheid 
sterker samenhangt met kenmerken van Nederlanders, dan met kenmerken van Nederland. Zo 
dragen vriendelijkheid en behulpzaamheid van de Nederlanders sterker bij aan het gevoel van 
gastvrijheid dan bijvoorbeeld het feit dat ons land goed toegankelijk is. Dit zien we ook terug in de 
beoordeling van de eerder ervaren service. Die onderdelen waarin het persoonlijk contact met 
Nederlanders een belangrijk deel van de verleende dienst zijn (in restaurants en in mindere mate in 
accommodaties en winkels) dragen sterker bij aan het gevoel van gastvrijheid dan onderdelen 
waarin het contact minder van belang is, zoals in musea en het vervoer. We kunnen dus stellen dat 
de beleving van uit eten gaan of winkelen  mede wordt bepaald door de vriendelijkheid en 
behulpzaamheid van het personeel. In musea of in het vervoer vindt men dit dus veel minder 
belangrijk. Uiteindelijk speelt daar de collectie kunstwerken of het feit dat de taxi hen netjes van A 
naar B brengt een veel belangrijkere rol. De resultaten van deze verdiepende studie zijn verschenen 
in een white paper en via de website van NBTC te downloaden. 
71/88 

 
internationaal meer worden uitgelicht en welke wellicht minder? Promoten van een (desti)nation 
brand is al een hele uitdaging op zich. Nog los van alle concurrentie en dan specifiek van de landen 
om ons heen, die met hun marketingbudgetten samen met ons om de gunst van de toekomstige 
bezoekers vechten. 
 
4.5.1 Nation Brands Index 
Jaarlijks onderzoekt Gfk in samenwerking met Simon Anholt de kracht en aantrekkelijkheid van 50 
landen over de hele wereld op een zestal aspecten, te weten: export, overheidsbeleid, cultuur, 
mensen, toerisme en immigratie. Deze zes aspecten bepalen samen de merkkracht van een land. 
 
Door de jaren heen kent Nederland een vrij stabiel imago. Binnen de Nation Brands Index neemt 
Nederland een twaalfde plaats in, een relatief hoge waardering. 
 
De ‘Nation Brand Hexagon’ voor Holland 
 
Bron: Gfk/Anholt Nation Brands Index, 2011) 
 
De hoogste score ontvangt Nederland op het vlak van overheidsbeleid. Onder buitenlanders heerst 
het gevoel dat ons land wordt bestuurd door een overheid die op verantwoorde wijze met onze 
zaken in binnen- en buitenland omgaat. Nederland staat bekend als topbestemming voor talent en 
investeringen, met name omdat het wordt gezien als een land dat iedereen gelijke kansen biedt in 
de maatschappij. Onze reputatie op het vlak van wetenschap en technologie is minder sterk, terwijl 
in het buitenland Nederland wel beschouwd wordt als een creatieve plek waar kwalitatief goede 
producten geproduceerd worden. 
 
Op het vlak van cultuur en mensen eindigt ons land op de dertiende plaats. Verder zijn Nederlanders 
graag geziene werknemers of vrienden. De laagste score in de Nation Brand Hexagon is die voor 
toerisme. Vooral de perceptie van buitenlanders van onze historische bezienswaardigheden en 
natuur zijn debet aan deze lage score. Vanzelfsprekend leggen wij het in het kader van natuur af 
tegen landen als Zwitserland en Noorwegen. Het aspect van de historische bezienswaardigheden en 
cultuur behoeft aandacht in de komende jaren. Nederland beschikt over een rijk cultureel aanbod 
dat blijkbaar nog onvoldoende bekend is in het buitenland. 
 
73/88 

 
Nederland al eens bezocht hebben. Ten opzichte van vier jaar geleden heeft Nederland als fietsland 
in verschillende Europese landen een vlucht genomen. Volgens de Italianen is dit zelfs het 
belangrijkste positieve kenmerk van ons land. 
 
Chinezen, Brazilianen en Japanners ervaren de vrijheid in Nederland als zeer positief. Nederland 
wordt over het algemeen gezien als een easy going en gastvrij vakantieland, dat met name geschikt 
is voor korte vakanties. Er zijn hierbij wel verschillen per land. Zo vinden de Spanjaarden, Italianen 
en Chinezen dat ons land een groot aanbod aan natuurgebieden heeft en koppelen de Japanners 
Nederland aan een breed aanbod op het gebied van architectuur en design. 
 
Uit het onderzoek komen ook enkele aandachtpunten naar voren. Zo lijkt de buitenlandse gast geen 
positief beeld te hebben van het kwaliteitsniveau van ons culinaire aanbod en de prijs-
kwaliteitverhouding in de horeca. Het culinaire imago van Nederland is een voorbeeld van een 
aspect dat bijgestuurd zou kunnen worden. Terwijl Nederland als fietsland juist een aspect is dat 
verder uitgebouwd kan worden. 
 
4.5.4 Uitdagingen van internationale marketing en branding 
 
In bijna alle landen draagt de overheid bij aan de financiering van internationale destinatiepromotie 
of financiert dit volledig. Bij de meeste Noordwest-Europese bestemmingen wordt een model van 
publiek-private financiering gehanteerd, zo ook in Nederland. Samenwerking tussen overheid en 
bedrijfsleven is onder meer belangrijk om versnippering te voorkomen. Door bundeling van 
budgetten wordt de promotionele slagkracht vergroot. Zou er geen bundeling plaatsvinden dan zou 
veel communicatie, in een door MKB-bedrijven gedomineerde sector, niet boven de  ‘ruisdrempel’ 
uitkomen.  
 
Door haar bijdrage aan de internationale promotie van Nederland zorgt de rijksoverheid tevens voor 
een level playing field (andere overheden investeren immers ook substantieel in het bevorderen van 
het inkomend toerisme naar hun land) en draagt het bij aan de internationale concurrentiekracht 
van de sector. Tot en met 2011 was er sprake van een level playing field binnen Noordwest-Europa 
als het gaat om de bijdrage van de Nederlandse overheid. Door de forse bezuiniging van de 
nationale overheid op de Holland-promotie ontstond sindsdien echter een ongelijk speelveld. 
Uitgedrukt in een ‘rijksbijdrage  per internationale bezoeker’  is deze ratio voor Nederland reeds 
teruggezakt naar ruim 1 euro. De komende jaren zal deze ratio als gevolg van de bezuinigingen 
verder zakken naar 0,66 euro. Uit een inventarisatie bij de Nationale Toerisme Organisaties van de 
benchmarklanden blijkt dat in deze landen, voor zover bekend, geen voornemens zijn tot 
bezuinigingen op de internationale promotie.  
 
 
  
75/88 

 
Hoofdstuk 5 Het belang van inkomend toerisme in 2025 
 
De bijdrage van de gastvrijheidssector aan de Nederlandse samenleving is groot. Naast 
een maatschappelijk belang heeft de sector ook een aanzienlijke economische betekenis. 
De bestedingen van internationale verblijfsgasten bedragen jaarlijks vele miljarden 
euro’s. In samenhang daarmee heeft de sector ook een substantieel aandeel in de 
werkgelegenheid. Welke gevolgen heeft dit toekomstperspectief voor bestedingen en 
banen in de gastvrijheidssector?  
 
Het belang van inkomend toerisme in 2025 
 
Door het Centraal Bureau voor de Statistiek wordt jaarlijks de Tourism Satellite Account (TSA) 
samengesteld. De TSA, afgeleid van de Nationale Rekeningen, geeft inzicht in het economisch 
belang van de gastvrijheidssector van Nederland. In 2012 ging het in totaal om zo’n 38,2 miljard 
aan bestedingen en 413.000 banen. 
 
2
Het inkomend verblijfstoerisme neemt hiervan bijna 20% voor haar rekening (= 7,3 miljard euro ). 
En dat aandeel is de afgelopen jaren gegroeid. Uitgaande van het geschetste groeiperspectief voor 
het inkomend verblijfstoerisme en de verwachtingen voor het binnenlands dag- en verblijfstoerisme 
(stabilisering) zal het inkomend toerisme de komende jaren een belangrijk groeisegment kunnen 
blijven binnen de gastvrijheidssector.  
 
Ontwikkeling bestedingen inkomend verblijfstoerisme versus totale gastvrijheidssector  
(bestedingen in lopende prijzen; indexcijfers, 2001 = 100) 
 
 
Bron: Tourism Satellite Acount 
 
Uitgaande van de bezoekersraming zoals eerder gepresenteerd en rekening houdend met de 
veranderde bezoekersmix zal het inkomend verblijfstoerisme in 2025 een bedrag van zo’n 12,4 
miljard euro representeren. Ook de werkgelegenheid, direct verbonden aan het inkomend 
verblijfstoerisme, zal verder groeien: van zo’n 60.000 banen naar ca. 80.000 banen in 2025. Het 
inkomend toerisme kan daarmee een aanzienlijke bijdrage leveren aan de gewenste banengroei in 
 
Nederland. 
 
 
 
  
                                  
2
    Basis vormen hier de bestedingen voor alle vormen van inkomend verblijfstoerisme 
77/88 

 
Hoofdstuk 6 De conclusies  
 
In voorgaande hoofdstukken is een beeld geschetst van het verleden, het heden en de 
toekomst van het inkomend toerisme van Nederland. Waarna is bekeken in hoeverre 
Nederland klaar is om de groeikansen te verzilveren en volop te profiteren van het 
economische voordeel dat dit oplevert. In dit hoofdstuk zetten we de belangrijkste 
conclusies van het toekomstperspectief op een rij en benoemen we tien voorwaarden die 
ons helpen de geschetste groei te kunnen realiseren.  
 
Bijna 16 miljoen buitenlandse verblijfsgasten in 2025 
Het inkomend verblijfsbezoek aan Nederland is de afgelopen decennia, behoudens enkele dips, 
alleen maar gegroeid. In 2012 bezochten meer dan 12,2 miljoen buitenlandse gasten ons land voor 
een vakantie of een zakelijk verblijf. Het inkomend toerisme zal in de komende jaren verder groeien, 
waarbij er tot 2018 een groei verwacht wordt van gemiddeld 2,4% per jaar. Na 2018 vlakt deze 
groei af naar gemiddeld 1,6% per jaar. De relatief hoge groeipercentages in de eerste periode 
worden beïnvloed door het gegeven dat verschillende economieën de komende jaren weer zullen 
gaan aantrekken en in tijden van herstel (na een crisis) relatief hoge groeipercentages worden 
gerealiseerd. Uiteindelijk resulteert deze verwachting in zo’n 15,75 miljoen internationale 
verblijfsgasten voor Nederland in 2025. 
 
Bezoek uit intercontinentale landen groeit relatief sterk  
In absolute zin zorgen de Europese herkomstmarkten tot 2025 nog steeds voor de grootste groei in 
internationale aankomsten. Gezien de hoge aantallen vanuit deze markten resulteert het gemiddelde 
groeipercentage van 1% voor Europa in bijna twee miljoen extra bezoekers in 2025. Toch gaan de 
intercontinentale markten met een totale groei van meer dan 1,6 miljoen bezoekers een steeds 
grotere rol spelen binnen de totale bezoekersmix van Nederland. Waarbij Amerika en Azië de 
hoogste groeipercentages laten zien. China zal hierdoor in 2025 zelfs de  vijfde herkomstmarkt voor 
Nederland worden. 
 
Top 10 grootste herkomstmarkten voor het inkomend toerisme van Nederland in 2012 en 2025 
 
 
 
 
 
 
 
 
 
 
 
 
Bron: CBS, Forecast UNWTO & Tourism Economics (bewerking NBTC Holland Marketing)  
 
  
79/88 

 
1. Initiëren van nieuwe, directe vliegverbindingen naar opkomende herkomstmarkten 
Steeds meer reizigers vanuit de opkomende reismarkten zullen ons land de komende jaren 
bezoeken. Zowel vanuit de BRIC- en MIST-landen als uit Oost-Europa. Mits we beschikken 
over voldoende directe vliegverbindingen met deze landen. 
2. Meer gastgerichte visumverstrekking 
Reizigers uit interessante opkomende markten voor Nederland zoals China en Rusland 
moeten een Schengenvisum aanvragen voor ze ons land kunnen bezoeken. Voor het 
inkomend toerisme van Nederland is het van belang dat de aanvraagprocedure voor het 
Schengenvisum voor zowel groepen als, in toenemende mate, individuele reizigers soepel en 
snel verloopt, zodat dit geen remmende werking heeft op het inkomend toerisme. 
3. Optimale connectivity binnen Nederland realiseren 
De bereikbaarheid van de bestemmingen en attracties binnen Nederland en de ontsluiting 
van de luchthavens kan verbeterd worden. Zowel in kwantiteit (aantal en frequentie van 
verbindingen) als in kwaliteit (gebruikersvriendelijk openbaar vervoer, aandacht voor 
internationale gasten). 
4. Ruimte voor hotelontwikkeling in Nederland creëren 
Om aan de toekomstige vraag naar hotelkamers te voldoen is er ruimte voor 
hotelontwikkeling nodig, rekening houdend met de toekomstige bezoekersmix en hun 
wensen t.a.v. type hotels. Waarbij het van belang is dat er met name in de binnensteden 
een juiste balans is en blijft tussen wonen, werken en toerisme. Daar waar extra 
hotelcapaciteit wordt gecreëerd zal parallel geïnvesteerd moeten worden in aantrekkelijkheid 
en aantrekkingskracht van die bestemming.  
5. Bevorderen van spreiding in tijd en ruimte 
De bezoekersmix in 2025 legt extra druk op attracties en steden in de piekmomenten. 
Spreiding van bezoekers in tijd en ruimte biedt kansen om deze druk te verlagen en de 
bezoekers de beleving mee te geven die aansluit bij hun verwachtingen. Denk dan aan het 
bevorderen van overnachtingen in andere steden dan Amsterdam en verlenging van het 
seizoen voor kustbezoek onder de groeiende groep actieve senioren. 
6. Terughoudendheid met het introduceren of verhogen van belastingen en heffingen 
Aspecten als goede betaalbaarheid en prijs-kwaliteitverhouding lopen als rode draad door de 
totale vakantiebeleving heen. Zowel ons feitelijk prijsniveau als de prijsperceptie laten 
momenteel voor Nederland ongunstige scores zien. Onder meer ten aanzien van 
brandstofprijzen,  ticket- en luchthavenbelastingen en hotelprijzen. Extra of hogere 
belastingen en heffingen die niet direct bijdragen aan de verbetering van ons toeristische 
product of leiden tot meer buitenlandse verblijfsbezoekers moeten daarom vermeden 
worden. 
7. Ontwikkelruimte voor ondernemers om te kunnen innoveren 
Belangrijke randvoorwaarde voor een kwalitatief hoogwaardige beleving is dat aanbieders 
voldoende ruimte hebben om te innoveren. Daar ligt momenteel een duidelijk probleem. 
Versterkt door de economische crisis staan de budgetten bij overheden en de rendementen 
bij bedrijven onder druk. Met als groot gevaar dat er onvoldoende geïnvesteerd wordt in 
innovatie en de kwaliteit van het toeristisch product. 
  
81/88 

 
Tot slot: Gaan we de kansen verzilveren? 
 
In het vorige Toekomstperspectief (‘Destinatie Holland 2020’, augustus 2008) werd de 
verwachting uitgesproken dat de wereldeconomie vanaf 2012 weer zou aantrekken. Dat 
optimisme blijkt, achteraf bezien, niet volledig terecht. De destijds geprognotiseerde groei 
van het internationaal verblijfsbezoek aan ons land is daarentegen zo goed als 
gerealiseerd. Ondanks de economische crisis.  
 
Het is geweldig om te zien dat de groei die de sector heeft weten te realiseren ook de komende 
jaren mogelijk geacht wordt. Ons land zou daarmee door kunnen groeien tot bijna 16 miljoen 
internationale verblijfsgasten in 2025. Uiteraard is deze groei niet vanzelfsprekend. Onze 
concurrentiepositie staat onder druk en we hebben te maken met een nieuwe economische realiteit. 
Een realiteit waarin eerdere uitgangspunten en wetmatigheden niet langer vanzelfsprekend zijn en 
veranderingen elkaar snel opvolgen. Het is in deze snel veranderende internationale omgeving dat 
wij als land, als bestemming, onze gezamenlijke weg moeten blijven vinden.  
 
Daarnaast is het de vraag is of we de voorgestelde groeipotentie willen én kunnen benutten. Bijna 
16 miljoen verblijfsgasten in 2025 betekent een derde meer bezoekers dan we het afgelopen jaar 
hebben mogen verwelkomen. Dat brengt uiteraard uitdagingen met zich mee. Want duurzame groei 
lijkt zonder interventies onmogelijk gegeven de druk op bijvoorbeeld de binnenstad van Amsterdam. 
Kunnen we bezoekers wel voldoende (kwalitatief) aanbod blijven bieden? En hoe zorgen we ervoor 
dat de beleving en de aantrekkelijkheid van ons land gewaarborgd blijft? Oftewel: is meer ook per se 
beter?  
 
Mijn antwoord, het zal u wellicht niet verrassen, is een volmondig ja. Bijna 16 miljoen bezoekers: 
dat moeten we willen én dat kunnen we. Internationale bezoekers brengen veel geld in het laatje 
van ondernemers en overheden en vormen daarmee een belangrijk deel van de stuwende economie. 
De bestedingen, de werkgelegenheid, de sociaal-culturele uitwisseling en ondersteuning van lokale 
voorzieningen zijn redenen om het perspectief ook daadwerkelijk te willen benutten.    
 
En wat betreft het kunnen: we beschikken als land over een groot aanpassingsvermogen. In 
combinatie met onze handelsgeest en inventiviteit (niet voor niets ‘Holland’-merkwaarden) lukt het 
de sector om de groei te realiseren. Daarbij liggen er uiteraard de nodige uitdagingen voor ons op 
het gebied van beschikbaarheid, bereikbaarheid, beleving, bekendheid en betaalbaarheid, waarvan 
ik in het kader de belangrijkste observaties heb samengevat. [pop-ups met Uitdagingen] Deze 
uitdagingen moeten we met elkaar aangaan. Toerisme is een samengesteld product; een 
aaneenschakeling van aanbieders en ervaringen. Alleen in gezamenlijkheid zijn wij in staat de 
kansen die in dit toekomstperspectief worden geschetst te verzilveren. Daarbij is het essentieel dat 
‘we’ door geografische en bestuurlijke grenzen heen weten te breken. Dat betekent ook dat 
individuele belangen – zonder verlies aan eigen identiteit en zichtbaarheid – onderdeel kunnen en 
moeten worden van een collectief belang: een geheel dat sterker is en meer waarde creëert dan de 
som van individuele inspanningen. 
  
83/88 

 
meer investeren in het verleiden van bezoekers en bestedingen naar hun land. 
Efficiencymaatregelen en ‘slimme’ (online) marketing vangen iets van de klap op. Het geschetste 
marktperspectief vraagt echter om reparatie van het gat ten opzichte van de ‘benchmarklanden’. 
Daarnaast zal de al aanzienlijke financiële betrokkenheid van de sector rond effectieve 
marketinginitiatieven verder vergroot moeten worden om zo de gezamenlijke slagkracht te 
behouden. 
 
Beleving: naast de sterk(st)e reismotieven die nu de basis vormen voor de zogenaamde brand 
experiences vormen evenementen en specifieke thema’s een belangrijke impuls. Zij dragen bij aan 
het laden van het merk ‘Holland’, hebben tegelijkertijd een directe economische impact via 
bezoekers en bestedingen en kunnen spreiding in ruimte en tijd stimuleren. De komende jaren staan 
er mooie evenementen en thema’s met stevige internationale potentie op stapel. Het ontbreekt 
echter aan gestructureerde ‘regie’ en afstemming rond de programmering van deze evenementen en 
thema’s waarmee de toegevoegde waarde verder zou kunnen toenemen. Tot slot is het van belang 
voor de beleving van ons land dat aanbieders voldoende ruimte hebben om te investeren in 
innovatie en de kwaliteit van het toeristisch product. 
 
 
 
 
 
  
85/88 

 
Landal GreenParks - Bas Hoogland 
Madurodam - Joris van Dijk 
Marketing Drenthe - Jan Albert Westenbrink 
Mauritshuis - Victor Moussault 
MCI - H. Andreoli 
Ministerie van Buitenlandse Zaken - Ivar Nijhuis 
Natuurmonumenten - Saskia de Heij 
Nederlandse Kustgemeenten - Belinda Göransson 
NH Hoteles - Marije Hooijer 
Place Branding expert- Robert Govers 
Promotie Zeeland Delta - Patrick Polie 
RBT KAN - Jurriaan de Mol 
RECRON - Merlijn Pietersma 
Rijkswaterstaat - Andre van Lammeren 
Rotterdam Festivals - Johan Moerman 
Rotterdam Marketing - Robbert Nesselaar 
Royal Delft Group - Henk Schouten 
Schiphol - Maarten de Groof 
Servicenet Nationale Landschappen - Lennart Graaff 
Staatsbosbeheer - Harrie Hekhuis 
Stichting Het Nationale Park De Hoge Veluwe - Emilie Fokker 
Stichting KMVK/ Blauwe Vlag - Eric van Dijk 
Stichting Marketing Scheveningen - Heino Walbroek 
The Meetings Show - Paul Kennedy 
Transavia - Roy Scheerder 
Usual Suspects - René van Dijk 
Van Gogh Museum - Milou Halbesma 
VVV Nederland - Raymond Smits van Waesberghe 
VVV Texel - Wouter de Waal 
VVV Zandvoort - Lana Lemmens 
World Forum - Michiel Middendorf 
 
Belangrijkste geraadpleegde bronnen: 
Amadeus, From chaos to collaboration, http://www.amadeus.com 
Centraal Bureau voor de Statistiek,  Statistiek Logiesaccommodaties en TSA, http://www.cbs.nl 
Future Foundation, Travel and Tourism in 2020, http://www.futurefoundation.net 
GFK/Anholt, Nation Brand Index 2011, http://simonanholt.com 
ICCA, http://www.iccaworld.com  
InterContinental Hotels Group, The new kinship economy: from travel experiences to travel 
relationships, http://www.ihgplc.com 
International Monetary Fund (IMF), http://imf.org 
NBTC Holland Marketing, Onderzoek Inkomend Toerisme 2009 en Holland Imago Onderzoek 2012, 
http://www.nbtc.nl 
OECD, http://www.oecd.org 
PwC Economics, World in 2050, http://www.pwc.com 
87/88 

