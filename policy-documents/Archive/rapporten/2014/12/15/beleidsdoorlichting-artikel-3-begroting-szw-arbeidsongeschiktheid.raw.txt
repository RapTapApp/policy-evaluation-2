 
 
 
 
 
 
 
Beleidsdoorlichting artikel 3 begroting SZW 
Arbeidsongeschiktheid 
 
 
 
 
 
 
 
December 2014    

Inleiding  
De voorliggende beleidsdoorlichting vormt de periodieke doorlichting van het gevoerde beleid ten 
aanzien van arbeidsongeschiktheid. De Wet werk en inkomen naar arbeidsvermogen (WIA) is in 
2011 geëvalueerd. De Wet op de arbeidsongeschiktheidsverzekering (WAO) is niet uitgebreid aan 
de orde gekomen bij de in 2011 uitgevoerde WIA-evaluatie en de in 2011 uitgevoerde 
beleidsdoorlichting. Dit rechtvaardigt voor nu, bijna negen jaar na de invoering van de WIA, een 
focus op het onderdeel WAO, waarbij overigens ook de andere arbeidsongeschiktheidsregelingen 
aan de orde komen. De beleidsdoorlichting vloeit voort uit de verplichting om ieder 
begrotingsartikel periodiek te evalueren. De beleidsdoorlichting is uitgevoerd volgens de in de 
1
Regeling Periodiek Evaluatieonderzoek (RPE) vastgelegde eisen. De beleidsdoorlichting kijkt naar 
de doeltreffendheid en doelmatigheid van het beleid. 
 
Bij de doeltreffendheid van beleid gaat het om de mate waarin het beleid bijdraagt aan het behalen 
van de beoogde maatschappelijke doelstelling. Het gaat dus om het effect van de ingezette 
beleidsinstrumenten op de doelstellingen van het beleid.  
 
Doelmatigheid betreft de relatie tussen de effecten van het beleid (op het beleidsdoel en eventuele 
neveneffecten) en de kosten van het beleid. Beleid is doelmatig als het gewenste beleidseffect 
tegen zo min mogelijk kosten en ongewenste neveneffecten wordt bereikt.   
 
Onderdelen die terug moeten komen in een beleidsdoorlichting, zoals vastgelegd in de RPE:  
1. afbakening van het te onderzoeken beleidsterrein; 
2. motivering voor het gevoerde beleid en de beoogde doelen van het beleid; 
3. een beschrijving van het beleidsterrein en onderbouwing van de uitgaven; 
4. een overzicht van eerder uitgevoerd onderzoek naar doeltreffendheid en doelmatigheid; 
5. effecten van het gevoerde beleid en een analyse en beoordeling van de doeltreffendheid en 
doelmatigheid van het gevoerde beleid. 
Deze beleidsdoorlichting gaat tevens in op de mogelijkheid om 20% structureel te bezuinigen op 
2
het begrotingsartikel, zoals de minister van Financiën heeft toegezegd aan de Tweede Kamer . 
 
Zoals bij elke beleidsdoorlichting geeft een onafhankelijk deskundige een oordeel over de kwaliteit 
van de doorlichting. Over voorliggend stuk hebben twee onafhankelijk deskundigen hun oordeel 
gegeven: prof. dr. W. Hassink en prof. dr. Ph. de Jong. Prof. dr. W. Hassink is hoogleraar 
toegepaste econometrie aan de Universiteit Utrecht. Prof. dr. Ph. de Jong is bijzonder hoogleraar 
Economie van de Sociale Zekerheid aan de Universiteit van Amsterdam en partner bij 
onderzoeksbureau APE.  
 
Artikel 3 
In de SZW-begroting 2014 is de beleidsdoorlichting arbeidsongeschiktheid (artikel 3) met een focus 
op de WAO (Wet op de arbeidsongeschiktheidsverzekering) aangekondigd. Beleidsartikel 3 kent de 
volgende begrotingsdoelstelling:   
 
De overheid verzekert werknemers tegen de inkomensgevolgen van arbeidsongeschiktheid en 
stimuleert hen aan het werk te blijven of het werk te hervatten  
 
Doel van deze doorlichting is te onderzoeken of bovengenoemde doelstelling is behaald voor de  
WAO in het bijzonder en op welke wijze de instrumenten hieraan hebben bijgedragen. Een 
beleidsdoorlichting behandelt in principe het gehele artikel, in dit geval arbeidsongeschiktheid. 
Voorliggende doorlichting heeft de WAO als focus. De reden hiervoor is dat over 
3
arbeidsongeschiktheidsregelingen in het algemeen in 2011 een beleidsdoorlichting is verricht, 
waarbij de focus op de WIA lag. Een volgende beleidsdoorlichting arbeidsongeschiktheid staat voor 
2017 gepland. Uit de WIA-evaluatie in 2011 blijkt dat de WIA, samen met eerder genomen 
maatregelen, heeft geleid tot een activerend arbeidsongeschiktheidsstelsel. Als gevolg daarvan is 
het langdurig ziekteverzuim drastisch gedaald. De jaarlijkse instroom in de WIA bedraagt nog geen 
                                                           
1
 Regeling Periodiek Evaluatieonderzoek (Stcrt. 2012, nr. 18352) 
2
 Kamerstukken II, 2013-2014, 33670, nr. 9 
3
 Brief van 25 maart 2011 aan de Tweede Kamer (Kamerstukken II 2010-2011, 32716, nr. 1) 
 
 
3 

C. Dan volgt een terugblik: een beschrijving van de WAO vanaf 1967 tot de komst van de 
WIA (2006). Al snel na invoering van de WAO stijgt de instroom veel sneller dan verwacht. Er 
volgen ingrepen die nauwelijks effect hebben. Het toenemend beroep op de WAO wordt 
verklaard. Besproken worden de maatregelen die worden genomen. In 2001 verschijnt het 
rapport van de commissie Donner over de ‘toekomst van de WAO’ en in 2002 en 2004 volgen 
twee SER-adviezen. Deze leggen de basis voor de WIA. De herbeoordelingsoperatie WAO in de 
periode 2004 – 2009 wordt apart beschreven. Daarna worden de effecten van de verschillende 
maatregelen in de jaren 1998 - 2006 op het beperken van de instroom besproken. 
D.   Dan volgt een beschrijving van de huidige situatie. De WAO blijft - met de invoering van  
de WIA en de afsluiting van de WAO voor nieuwe gevallen - nog wel bestaan voor lopende  
gevallen. We houden nog tot zeker iets na 2050 een WAO-bestand. Er is sprake van een  
langzame afname tot nul na 2050. Besproken wordt hoe het WAO-bestand is samengesteld 
(kenmerken), welke re-integratie-instrumenten er zijn in de WAO en wat de uitgaven zijn.  
E.   Beschreven wordt de huidige stand van zaken met betrekking tot de WAO en de 
aantallen/kenmerken van W AO’e rs in cijfers en tabellen: het aantal uitkeringen, de 
uitgaven voor de WAO, in- en uitstroom, herstelkansen, arbeidsmarktpositie etc. Tot slot wordt 
de vraag beantwoord of aan de beleidsdoelstelling is voldaan, specifiek voor de WAO. 
F.   Daarna volgt een vooruitblik. Er wordt ingegaan op de verwachtingen qua aantallen/kosten    
van de WAO bij ongewijzigd beleid. Dan wordt gekeken op de mogelijkheden om de 
activerende werking van de WAO te versterken en worden de opties om 20% 
besparingsdoelstelling te kunnen bereiken besproken.   
G.   Hier volgen tot slot de samenvatting en conclusie van deze beleidsdoorlichting. 
 
 
5 

186.000 mensen een uitkering op basis van de WIA. In de WIA staat werk voorop. Het accent ligt 
niet op de arbeidsongeschiktheid, maar op de arbeidsmogelijkheden die er nog wel zijn. 
Tegelijkertijd is er sprake van inkomensbescherming. De WIA bestaat uit twee uitkeringsregimes. 
De Inkomensvoorziening volledig arbeidsongeschikten (IVA) verstrekt een loondervingsuitkering 
aan werknemers die duurzaam volledig arbeidsongeschikt zijn. Wie nog gedeeltelijk kan werken of 
wel volledig, maar niet duurzaam arbeidsongeschikt is, krijgt een uitkering op basis van de 
Regeling werkhervatting gedeeltelijk arbeidsgeschikten (WGA). De WIA wordt uitgevoerd door het 
UWV. Werkgevers kunnen daarbij eigenrisicodrager worden voor de WGA-lasten van hun ex-
werknemers. Dit betekent dat ze de kosten van de uitkering en de re-integratie dragen.  
 
Wie komt ervoor in aanmerking? 
Werknemers die op of na 29 december 2005 na een wachttijd van twee jaar 35% of meer 
arbeidsongeschikt zijn. Werknemers van wie al snel duidelijk is dat ze nooit meer kunnen werken, 
kunnen direct in aanmerking komen voor een WIA-uitkering. 
 
Hoe hoog is de IVA-uitkering en wat is de duur? 
Iemand die ten minste 80% arbeidsongeschikt is en niet meer kan herstellen of een geringe kans 
op herstel heeft, komt in aanmerking voor een IVA-uitkering van 75% van het laatstverdiende 
loon, met een maximum van 75% van het maximumdagloon. Het maximumdagloon bedraagt per 1 
juli 2014 €198,28. De IVA-uitkering bedraagt maximaal €3.234,44 bruto per maand. Het recht op 
uitkering wordt beëindigd bij het bereiken van de AOW-leeftijd.  
 
Hoe hoog is de WGA-uitkering en wat is de duur? 
 Een arbeidsongeschikte die ten minste 35% arbeidsongeschikt is komt in aanmerking voor een 
uitkering op basis van de WGA. De eerste twee maanden bedraagt de uitkering 75%, daarna 
70% van het loonverlies (oude maandloon minus eventueel inkomen). Het totale inkomen 
neemt toe naarmate de betrokkene meer werkt. 
 Afhankelijk van het arbeidsverleden heeft een gedeeltelijk arbeidsgeschikte minimaal 3 tot 
7
maximaal 38 maanden recht op een loongerelateerde uitkering. Na de loongerelateerde fase 
zijn er twee soorten uitkeringen: een loonaanvullende uitkering en een vervolguitkering. De 
eerste is afhankelijk van het arbeidsongeschiktheidspercentage en het verdiende inkomen. Als 
de betrokkene na afloop van de loongerelateerde uitkering geen werk heeft of minder verdient 
dan 50% van de resterende verdiencapaciteit, krijgt hij een vervolguitkering die gerelateerd is 
aan het arbeidsongeschiktheidspercentage en het minimumloon.  
 Indien het arbeidsongeschiktheidspercentage ten minste 80% bedraagt en herstel op termijn 
nog mogelijk is, is er sprake van volledige arbeidsongeschiktheid. De volledig 
arbeidsongeschikte houdt ook na de loongerelateerde fase recht op een uitkering van 70% van 
het dagloon.  
 Evenals bij de IVA-uitkering geldt ook bij de WGA-uitkering het maximumdagloon. 
 Het recht op uitkering kan doorlopen tot de AOW-leeftijd.  
De WIA bevat rechten en verplichtingen die gericht zijn op duurzame werkhervatting bij een 
reguliere werkgever en kent ondersteunende instrumenten om dit te bevorderen. De WGA-
gerechtigde heeft recht op ondersteuning bij re-integratie door UWV en de plicht naar werk te 
zoeken (sollicitatieplicht) en aangeboden passend werk te aanvaarden (acceptatieplicht). Als de 
werkgever eigenrisicodrager is, is hij verantwoordelijk voor de re-integratie van de WGA-
gerechtigde. Voor WGA-gerechtigden kunnen daarnaast het instrument van een no-riskpolis, 
premiekorting en arbeidsplaatsvoorziening (zoals werkplekaanpassing) worden ingezet. Dit geldt 
met name voor gedeeltelijk arbeidsgeschikte werknemers. 
Vergelijking WIA en WAO 
De WIA beoogt activering van arbeidsgeschiktheid. Daarnaast biedt de wet inkomensbescherming 
bij arbeidsongeschiktheid. De wet vormde een breuk met de bestaande 
arbeidsongeschiktheidswetgeving. Die was primair gericht op inkomensondersteuning en is in de 
loop van de tijd aangevuld en uitgebreid met instrumenten en stimulansen voor activering en re-
integratie. De WIA stelt daarentegen werkhervatting voorop en biedt in aanvulling daarop 
inkomensondersteuning. De belangrijkste verschillen tussen de WAO en de WIA zijn: 
                                                           
7
 Vanaf 1 januari 2016 wordt dit stapsgewijs teruggebracht naar maximaal 24 maanden. 
 
 
7 

bedraagt de tegemoetkoming €252,- netto. De algemene tegemoetkoming Wtcg (Wet 
tegemoetkoming chronisch zieken en gehandicapten) is afgeschaft. De tegemoetkoming voor 
arbeidsongeschikten is blijven bestaan. Het betreft hier dus een jaarlijkse uitkering, waarvan de 
hoogte voor iedereen gelijk is. De tegemoetkoming is vanaf 2014 ondergebracht bij de 
moederwetten en is dus niet meer opgenomen in een aparte Wtcg-regeling. 
  
 
 
9 

9
zijn tweede advies over de ‘nieuwe WAO’ geadviseerd om ‘zijn voorstellen tot herziening van de 
regelingen bij ziekte en arbeidsongeschiktheid niet te laten gelden voor de huidige WAO-
gerechtigden’. De Raad stelde voor dat ‘de bestaande regels op grond van de WAO blijven gelden 
voor de huidige WAO-gerechtigden’. De Raad achtte zijn voorstel tot handhaving van de rechten 
voor huidige WAO-gerechtigden in overeenstemming met het Toetsingskader Overgangsrecht. Het 
kabinet heeft dit destijds overgenomen. Nieuwe arbeidsongeschikten komen terecht in de WIA. Dit 
veranderde evenwel niets aan de rol die de overheid nog steeds ziet voor arbeidsongeschikte 
werknemers: het bevorderen dat mensen die arbeidsongeschikt zijn geworden volwaardig kunnen 
deelnemen aan het maatschappelijk verkeer. 
 
Afgeleid van het beleidsdoel is de WAO er dus om:  
 inkomensbescherming te bieden in het geval van arbeidsongeschiktheid; 
 dat moet efficiënt en doelmatig gebeuren; 
 inkomensbescherming moet gelden voor alle arbeidsongeschikten; een bepaalde mate van 
activering is noodzakelijk (sinds de jaren negentig). 
Tegen dit analysekader zullen de doeltreffendheid en doelmatigheid van de WAO worden getoetst 
(hoofdstuk G). 
 
Het is logisch dat de overheid de bescherming van de werknemer tegen arbeidsongeschiktheid als 
haar verantwoordelijkheid beschouwt. Naast de plicht van de overheid om de werknemer tegen 
zichzelf te beschermen (heeft de neiging zich onder te verzekeren omdat de risico’s slecht worden 
ingeschat) en de wens om een vangnet te vormen als mensen door ziekte niet kunnen werken, kan 
als reden worden genoemd dat zich op de private markt allerlei mechanismen kunnen voordoen 
zoals ‘adverse selection’ (negatieve risicoselectie), zodat de markt niet goed van de grond komt.
                                                           
9
 SER-advies Verdere uitwerking WAO-beleid – reactie op enkele kabinetsvoornemens, 2004/02. 
 
 
11 

van de afschaffing van de verlaging en verdiscontering vallen dan ook tegen: in 1989 zijn er zijn al 
785.000 AAW’ers en WAO’ers. Het spookbeeld van één miljoen arbeidsongeschikten doemt op. 
Het grote aantal arbeidsongeschikten en de uitkomst van de parlementaire enquête van de 
commissie Buurmeijer in 1993 is het startpunt geweest voor een lange periode van aanpassingen 
van de WAO en de oprichting van het UWV als uitvoeringsorganisatie. 
 
In de jaren negentig volgt stapsgewijs een aantal maatregelen. Het begon met de introductie van 
een bonus-malussysteem van de Wet Terugdringing arbeidsongeschiktheidsvolume (TAV). Op 
grond van deze wet werden er subsidies voor loonkosten, inwerkkosten en begeleidingskosten 
geïntroduceerd om werkgevers te stimuleren om arbeidsgehandicapten in dienst te nemen en te 
houden, terwijl in de ziektewetpremie een prikkel werd ingevoerd door premiedifferentiatie op 
bedrijfsniveau. In 1995 werd de bonus-malusregeling weer afgeschaft. 
 
In 1993 werden de voorwaarden voor toekenning en voortzetting van de uitkering verscherpt door 
de Wet terugdringing beroep op de arbeidsongeschiktheidsregelingen (TBA). De introductie van 
TBA brengt een volgende verlaging van de WAO-uitkering met zich mee. De uitkering wordt 
geknipt in een loondervings- en vervolguitkering. De loondervingsuitkering van 70% van het 
dagloon (bij volledige arbeidsongeschiktheid) wordt beperkt van duur, terwijl de daaropvolgende 
vervolguitkering lager is. Het idee hierachter is dat er een gedragsprikkel ontstaat om het beroep 
op de WAO af te remmen. Sociale partners reageren daarop door hogere bovenwettelijke 
aanvullingen af te spreken, waardoor het effect van deze prikkel afneemt. Ook de relatie tussen 
ziekte of gebrek en arbeidsongeschiktheid moest voortaan "objectief en medisch aantoonbaar” zijn. 
Tevens werd het begrip ‘passende arbeid’ vervangen door het begrip ‘gangbare arbeid’, waardoor 
mensen minder snel arbeidsongeschikt werden bevonden. Dit omdat in de praktijk te ruimhartig 
met het begrip ziekte wordt omgegaan. Daarnaast kreeg de WAO-uitkering een tijdelijk karakter; 
iedere 5 jaar dient de uitkering opnieuw te worden aangevraagd. Bestaande WAO’ers – die bij 
ingang van TBA jonger waren dan 45 jaar - werden herbeoordeeld volgens de nieuwe criteria. 
 
Daarna werd in twee stappen de Ziektewet geprivatiseerd. In 1994 werd door invoering van de Wet 
terugdringing ziekteverzuim (TZ) een loondoorbetalingsverplichting aan bedrijven opgelegd 
gedurende de eerste 2/6 ziekteweken. Tegelijk werd de Arbo-wet aangepast, waardoor ook de 
sociaal-medische begeleiding van verzuim geprivatiseerd werd. In 1996 werd met de Wet 
Uitbreiding Loondoorbetalingsplicht bij Ziekte (WULBZ) de loondoorbetalingsplicht bij ziekte 
uitgebreid tot 52 weken. In deze wet is bepaald dat een werkgever verplicht is 70% van het loon 
van een werknemer gedurende het eerste jaar van ziekte door te betalen. Oogmerk was het 
stimuleren van preventie en re-integratie en het tegengaan van de afvloeiing van minder rendabele 
werknemers. De serie wijzigingen lijkt resultaat op te leveren. Het aantal arbeidsongeschikten 
begint in de loop van de jaren negentig te dalen, maar daarna – eind jaren negentig – toch weer te 
stijgen. Onderstaande grafiek geeft de ontwikkeling over de tijd weer. 
 
Figuur 1. Aantal arbeidsongeschiktheidsuitkeringen: 1967 - 2013 
1000 
800 
600 
400 
200 
0 
1965 1975 1985 1995 2005 2015 
Arbeidsongeschiktheidsuitkeringen 
 
Bron: CBS Statline, Lange tijdreeksen sociale zekerheid. Totaal jaarlijks voor alle geldende 
arbeidsongeschiktheidsregelingen. 
   
 
 
13 
Aantal (x 1.000) 

2004 gewijzigd. Tot dan toe moest de arbeidsdeskundige van het UWV drie functies duiden die 
samen ten minste dertig arbeidsplaatsen vertegenwoordigden. Nu moest de arbeidsdeskundige 
weliswaar nog steeds drie functies duiden, maar een functie kon al worden geduid als daarvoor drie 
arbeidsplaatsen bestonden. Dit had tot gevolg dat sneller werd aangenomen dat een functie door 
een werknemer zou kunnen worden uitgeoefend. Er zou dus eerder sprake zijn van een resterende 
verdiencapaciteit en deze zou vaak hoger zijn. De mate van arbeidsongeschiktheid zou daarom in 
een aantal gevallen lager zijn dan voorheen, zo was de gedachte achter de aanscherping.  
 
Alle bestaande arbeidsongeschikten (WAO-, WAZ- en Wajonggerechtigden), die op 1 juli 2004 55 
jaar of jonger waren zouden worden herbeoordeeld op basis van het nieuwe, aangescherpte 
Schattingsbesluit. De leeftijdsgrens is twee keer gewijzigd. De eerste keer was al bij de start van 
de herbeoordelingsoperatie. De leeftijdsgrens werd toen verlaagd van 55 naar 50 jaar. Dit 
gebeurde na afstemming met sociale partners (najaarsoverleg 2004). De tweede keer was naar 
aanleiding van het regeerakkoord van CDA, PvdA en CU (2007). Daarin werd de leeftijdsgrens voor 
herbeoordeling op grond van het nieuwe (strengere) Schattingsbesluit verlaagd van 50 naar 45 
jaar. Degenen die op 1 juli 2004 tussen de 45 en 50 jaar waren werden wel herbeoordeeld, maar 
op grond van het oude (gunstiger) Schattingsbesluit. Tevens werden in het regeerakkoord de 
uitkeringen voor volledig arbeidsongeschikten in de WAO, WAZ en Wajong verhoogd van 70% naar 
75%.  
 
In de periode 2005-2007 vonden de meeste herbeoordelingen plaats. In totaal is voor 275.285 
WAO-uitkeringen een herbeoordeling uitgevoerd. Door de herbeoordelingsoperatie is van 22% van 
de herbeoordeelde WAO’ers de uitkering beëindigd, van 14% van de herbeoordeelde WAO’ers is de 
uitkering verlaagd en van 7% is de uitkering verhoogd. Bij verlaging of beëindiging, werd een re-
integratievisie opgesteld en waar nodig een re-integratieaanbod gedaan. Uit cohortonderzoek dat in 
de jaren 2006 tot en met 2008 is gedaan bleek dat het aantal mensen dat na een herbeoordeling 
aan het werk is, in de loop van de tijd steeds is toegenomen, tot 60 à 65% van degenen die door 
herbeoordeling deels of geheel arbeidsgeschikt zijn verklaard (‘afgeschat’). Ook de duurzaamheid 
van de werkhervatting is in de onderzochte periode belangrijk toegenomen. Door de 
herbeoordelingen is circa €375 miljoen netto bespaard, waarbij rekening is gehouden met weglek 
15
naar andere uitkeringen en de uitvoeringskosten . 
 
16
Tabel 1. Resultaten herbeoordelingen WAO 2004 – 2009 
 
WAO resultaat totaal in % aantal mannen aantal vrouwen Totaal 
 <15% 22,2 20.380 40.843 61.223 
 lager 13,5 15.935 21.353 37.288 
 gelijk 57,4 69.677 88.407 158.084 
 hoger 6,8 9.225 9.465 18.690 
  100,0 115.217 160.068 275.285 
 
Personen van wie de arbeidsmogelijkheden opnieuw zijn beoordeeld en die na het verlagen of 
stoppen van de WAO-, Wajong- of WAZ-uitkering geen passend werk konden vinden hadden recht 
op een WW-uitkering. Personen die geen recht hadden op een WW-uitkering, of op een WW-
uitkering die korter duurde dan twaalf maanden, konden een uitkering krijgen op grond van de 
tijdelijke regeling inkomensgevolgen herbeoordeelden (TRI). De TRI-uitkering vulde het inkomen 
na de herbeoordeling maximaal twaalf maanden aan tot het niveau van de oude WAO-, Wajong- of 
                                                           
15
 Bron: TK, 2008-2009, 26448, nr. 411 
16
 Bron: UWV Rapportage afronding eenmalige herbeoordelingsoperatie, juni 2009. 
 
 
15 

Ontwikkelingen na afloop van de herbeoordelingsoperatie: 2008-2013 
Na de herbeoordeling is 22% uitgestroomd en is het aantal volledig arbeidsongeschikten in de 
doelgroep gezakt van 63% naar 49%. Ultimo 2013 blijkt het aantal mensen dat niet meer in de 
WAO zit nog vrijwel hetzelfde. Het aantal volledig arbeidsongeschikten is duidelijk gestegen: van 
49% naar 55%.  
Bij het merendeel van de mensen (78%) is de situatie eind 2013 gelijk gebleven aan de situatie 
direct na de herbeoordeling. Het aantal mensen waarvan de mate van arbeidsongeschiktheid is 
toegenomen is 14%. Het aantal mensen waarbij het is afgenomen bedraagt 7%. 
Tabel 5. Verandering mate van arbeidsongeschiktheid 2013 t.o.v. situatie na herbeoordeling 
Mutatie 2013 Aantal % 
Gelijk 214.399 78% 
hoger (gedeeltelijk AO) 10.886 4% 
hoger (volledig AO) 28.809 10% 
lager (gedeeltelijk AO) 3.940 1% 
lager (uitstroom) 17.251 6% 
 275.285 100% 
Bron: UWV. 
Het aandeel WAO’ers uit de herbeoordeelde groep dat werkt ligt eind 2013 met 28% lager dan eind 
2008 (34%). Niettemin werkt ultimo 2013 van de groep mensen, waarvan de mate van 
arbeidsongeschiktheid verlaagd is of die uitgestroomd zijn, nog 44%. Het aandeel werkenden is het 
hoogste onder de uitkeringsgerechtigden voor wie de uitkering bij de herbeoordeling was 
beëindigd.  
C4. De effecten van verschillende maatregelen gericht op beperken instroom/volume 
Er is veel onderzoek gedaan naar de effecten van de afzonderlijke maatregelen die tussen 1998 en 
2006 genomen zijn om het volume van de arbeidsongeschiktheid te verminderen. Het betreft de 
invoering van de premiedifferentiatie, de invoering van de Wet verbetering poortwachter, de 
aanscherping van het Schattingsbesluit, de verlenging van de loondoorbetalingsplicht van de 
werkgever bij ziekte – van één naar twee jaar – en ten slotte de invoering van de WIA. Deze 
maatregelen zijn het onderwerp geweest van uiteenlopende studies. Hieronder wordt een aantal 
studies genoemd:   
- Koning concludeert op basis van microdata 2000-2002 dat de instroom van de WAO met 15% 
17
is afgenomen als gevolg van premiedifferentiatie.  
- Het effect van het poortwachterprotocol op WAO-instroom wordt geschat door De Jong et al. 
18
(2005) . Ingeschat wordt dat dit goed is voor ongeveer de helft van de 43% instroomreductie 
tussen 2001 en 2004.  
- Zwinkels (2006) vond een extra effect van eigenrisicodragen. Werkgevers die uit het publieke 
19
stelsel treden, verminderen hun instroom met 11%.  
- Van der Burg en Prins (2010) concluderen dat voor ongeveer 110.000 van de 345.000 mensen 
een herbeoordeling (in de periode 2005-2009) gezorgd heeft voor een lagere uitkering dan wel 
20
het doen stoppen van de uitkering.  
- De WIA zelf (waaronder de uitbreiding van de ziekteperiode) vermindert de instroom met 38% 
in termen van het instroomniveau 2004 of 21% in termen het instroomniveau van 2000 
                                                           
17
 Koning, P.W.C. (2004) Estimating the impact of experience rating on the inflow into disability insurance in the 
Netherlands. CPB Discussion Paper, 2004(37). 
18
 Jong, de, Ph. R., V. Thio en H. Bartelings (2005). UWV als poortwachter. Fase III: WVP en de instroom in de 
WAO, Den Haag: APE. 
19
 Zwinkels, W., P. Brouwer en A. Braat (2006), Verzekerd van een effectieve prikkel; Een verkennend onderzoek 
naar het effect van private uitvoering van de WGA, TNO. 
20
 Burg, van den, C. en R. Prins (2010) Employment instead of benefit receipt? process and outcomes of 
reassessment of Dutch disability benefit recipients,), Eur. J. of Social Security 12(144-55). 
 
 
17 

D.    HUIDIGE SITUATIE WAO EN WIA 
 
Zoals in C3 al is aangegeven blijft de WAO na de invoering van de WIA bestaan voor lopende 
gevallen. Er is sprake van een geleidelijke afname van het aantal uitkeringen. We houden nog tot 
ongeveer 2050 een WAO-bestand. We geven hieronder het huidige beeld van de WAO: wat zijn de 
kenmerken van de uitkeringsgerechtigden, welke re-integratie-instrumenten zijn er, hoeveel WAO-
uitkeringen worden verstrekt en wat zijn de uitgaven van het beleid? Waar relevant voor de 
duiding van bevindingen wordt ook de vergelijking met de WIA gemaakt. 
 
D1. Kenmerken uitkeringsgerechtigden WAO en WIA 
De WAO kent eind 2013 nog 373.000 lopende uitkeringen. Er is bijna geen sprake meer van 
nieuwe WAO-uitkeringen en in 2013 werden nog 32.000 WAO-uitkeringen beëindigd. Circa 20% 
van de totale groep WAO’ers werkt. De meeste WAO’ers zijn volledig arbeidsongeschikt; van de 
WAO’ers die gedeeltelijk arbeidsongeschikt zijn werkt 53%. Belangrijkste reden voor beëindiging 
van de WAO is het bereiken van de AOW-gerechtigde leeftijd. De kenmerken van het bestand WAO 
worden hierna aangegeven. 
 
Mate van arbeidsongeschiktheid 
Verreweg de meeste uitkeringen in de WAO worden verstrekt in de categorie volledig 
arbeidsongeschikt. Het ging eind 2013 om 71% van de uitkeringen. Het aantal uitkeringen in de 
categorie 15-35 is van gelijke orde van grootte als in de categorie 35-80 (respectievelijk 14% en 
15% van het totaal aantal verstrekte uitkeringen ultimo 2013).  
 
Om de verdeling naar mate van arbeidsongeschiktheid tussen WAO en WIA te vergelijken, richt 
onderstaande figuur zich op de categorieën 35-80 en 80-100. In de WIA ontbreekt de categorie 15-
35. Verder moet de relatieve omvang van de IVA- en WGA-groepen 80-100 in combinatie worden 
gezien om het aandeel volledig arbeidsongeschikten te vergelijken met de WAO. Vergelijken op 
deze wijze laat zien dat het aandeel volledig arbeidsongeschikten in zowel de WAO als de WIA 
ongeveer 80% is.  
 
Figuur 2. Verdeling WAO- en WIA-uitkeringen naar mate van arbeidsongeschiktheid, 2013. 
100% 
90% 
80% 
70% 
60% 
35-80% 
50% 
80-100% 
40% 
IVA 
30% 
20% 
10% 
0% 
WIA WAO 
 
Bron: UWV. 
Leeftijd 
Het WAO-bestand wordt geleidelijk steeds ouder. Sinds 2006 is dit grotendeels te verklaren door 
het ontbreken van nieuwe instroom. De trend is echter al daarvoor ingezet. Het totale aantal WAO-
gerechtigden is mede als gevolg van diverse beleidsmaatregelen al sinds 2003 aan een sterke 
daling bezig. Inmiddels is meer dan de helft van het WAO-bestand ouder dan 55 jaar. 
 
 
19 

enkele mogelijke verklaringen te geven. Als werken 5 jaar lang leidt tot een inkomen dat uitgaat 
boven de restverdiencapaciteit leidt dit tot verlaging van arbeidsongeschiktheid of uitstroom uit de 
WAO. Indien uitstroom wegens herstel van arbeidsmogelijkheden vaker optreedt bij werkende 
WAO’ers, zal het aandeel werkenden in de WAO geleidelijk dalen. Mogelijk heeft de stijgende 
werkloosheid als gevolg van de economische crisis ook gevolgen gehad voor werkende WAO’ers. 
 
Tabel 7.  Aandeel werkende WAO’ers naar mate van arbeidsongeschiktheid, 2008-2013 
  2008 2009 2010 2011 2012 2013 
15-35 % 57,7 % 56,2 % 55,4 % 55,4 % 55,1 % 53,9 % 
35-80 % 52,6 % 52,0 % 51,3 % 51,5 % 50,4 % 49,5 % 
80-100 % 7,8 % 7,6 % 7,3 % 7,3 % 7,0 % 6,6 % 
Bron: UWV. 
 
De volgende tabel vergelijkt arbeidsdeelname tussen de WAO en WIA voor 2013. Onder 
gedeeltelijk arbeidsongeschikten ligt de arbeidsdeelname in de WAO hoger dan in de vergelijkbare 
groep in de WIA (mate van arbeidsongeschiktheid tussen 35-80%). Een mogelijke verklaring 
vormen de strengere toegangscriteria in de WIA. De groep gedeeltelijk arbeidsongeschikten in de 
WIA staat daarmee voor een groter deel wellicht verder van de arbeidsmarkt. Daarnaast is de duur 
van arbeidsongeschiktheid in de relatief recente WIA gemiddeld lager dan in de WAO. Daarmee 
heeft een deel van de personen in de WIA nog geen kans gezien op de arbeidsmarkt terug te 
keren. Als kanttekening geldt daarbij dat een langere uitkeringsduur de afstand tot de 
arbeidsmarkt ook kan verhogen, indien de uitkeringsgerechtigde niet werkt. Daarnaast geldt dat de 
gemiddelde leeftijd van WAO-gerechtigden hoger ligt. Vanwege de relatief hoge werkloosheid 
onder ouderen, verlaagt dit de kans op werkhervatting in de WAO ten opzichte van de WIA. Onder 
volledig arbeidsongeschikten ligt de arbeidsdeelname in de WAO dan ook iets lager dan in de WIA. 
 
Tabel 8. Aandeel werkende WIA-gerechtigden naar mate van arbeidsongeschiktheid, 2013 
    WAO WIA 
    Aandeel (%) Aandeel (%) 
15 tot 35 %    
Werkend  54 % n.v.t. 
35 tot 80 %     
Werkend 50 % 42% 
80 tot 100 %     
Werkend 7 % 8% 
      
Totaal   20% 15% 
Bron: UWV. 
 
Uit de verdeling naar leeftijd en mate van arbeidsongeschiktheid in onderstaande tabel blijkt dat in 
de WAO de leeftijdsgroep 45-54 jaar gemiddeld de hoogste arbeidsparticipatie kent, behalve in de 
groep volledig arbeidsongeschikten. Bij volledig arbeidsongeschikten blijkt de jongste groep de 
hoogste arbeidsdeelname te hebben. Alleen in deze categorie geldt echter dat de arbeidsdeelname 
afneemt met leeftijd.  
 
Tabel 9. WAO: Werkend naar mate van AO en leeftijd (%-aandeel, ultimo jaar) 
  2008 2009  2010  2011  2012  2013  
WAO 80-100       
< 35 jaar 13.4% 12.6% 12.7% 12.7% 12.2% 11.6% 
35-44 jaar 10.8% 10.6% 10.1% 9.8% 9.5% 8.6% 
45-54 jaar 9.3% 9.1% 8.8% 8.6% 8.0% 7.5% 
55-65 jaar 6.0% 5.9% 5.8% 5.9% 5.7% 5.6% 
              
 
 
21 

premiekorting voor arbeidsgehandicapte werknemers. De premiekortingsregeling houdt in dat een 
werkgever die een oudere uitkeringsgerechtigde werknemer (50 jaar of ouder) of een 
arbeidsgehandicapte werknemer in dienst neemt, een premiekorting mag toepassen van jaarlijks 
maximaal €7.000 euro gedurende 3 jaar. De twee premiekortingen mogen per 1 januari 2013 niet 
meer tegelijk worden toegepast. De premiekorting en de proefplaatsing kunnen een werkgever er 
toe overhalen om een oudere uitkeringsgerechtigde in dienst te nemen. Ook kan de werkgever 
gebruik maken van de no-riskpolis. Als een werkgever een werknemer in dienst neemt die op dat 
moment (onder andere) een WAO-uitkering heeft, betaalt het UWV bij uitval wegens ziekte een 
ZW-uitkering. Deze uitkering dekt een groot deel van de loonkosten van de zieke werknemer. 
  
Naast de re-integratie-instrumenten is er in de WAO ook een prikkel ingebouwd om werken te 
stimuleren. Inkomen boven de resterende verdiencapaciteit, dat zou leiden tot inschaling in een 
lagere arbeidsongeschiktheidsklasse, wordt eerst gedurende vijf jaar verrekend. Tijdens deze 
periode van vijf jaar wordt de uitkering nog niet herzien, maar wel uitbetaald alsof deze is herzien. 
Dit heeft voor de uitkeringsgerechtigde als voordeel dat hij de oude uitkeringshoogte ontvangt 
zodra de verdiensten uit arbeid (boven de resterende verdiencapaciteit) wegvallen. Na vijf jaar 
wordt de fictieve schatting omgezet in een definitieve schatting. In onderdeel E en F wordt 
ingegaan op de effectiviteit van deze activeringsprikkel. Werken binnen de resterende 
verdiencapaciteit behorende bij de arbeidsongeschiktheidsklasse loont overigens altijd, omdat de 
verdiensten niet worden verrekend met de uitkering. 
D3. Volume en uitgaven in de WAO 
Bij WAO-uitgaven wordt een onderscheid gemaakt tussen uitkeringslasten (wat is er totaal aan 
uitkering betaald) en uitvoeringskosten (wat kost het om de WAO uit te voeren). De 
uitkeringslasten WAO zijn sinds 2003 gedaald. De trendmatige stijging van de uitgaven in de 
voorafgaande decennia werd daarmee gekeerd. Na invoering van de WIA is er geen nieuwe 
instroom in de WAO. Als gevolg hiervan zullen de uitkeringslasten geleidelijk afnemen.  
 
26
Figuur 5. Uitkeringslasten WAO en WIA (x € 1 miljoen). 
11.000 
10.000 
WAO, lopende 
9.000 
prijzen 
8.000 
WAO + WIA, lopende 
prijzen 
7.000 
WAO + WIA, 
constante prijzen 
6.000 
5.000 
1998 2003 2008 2013 
  
Bron: Statistische tijdreeksen UWV 2012 (uitgaven WAO en WIA); Eurostat (minimumloon sinds 1999, niveau 
per juli ieder jaar). 
 
Bovenstaande grafiek geeft de totale uitkeringslasten aan de WAO en WIA samen weer. Vanaf 
2006 treden er ook uitkeringslasten WIA op. Naast de uitgaven in lopende prijzen, zijn ook de 
uitgaven opgenomen nadat deze zijn gecorrigeerd voor de ontwikkeling van het minimumloon. Zo 
wordt een reeks in constant prijsniveau verkregen. In constante prijzen zijn de uitgaven aan deze 
arbeidsongeschiktheidsregelingen sinds het begin van deze eeuw gedaald. 
 
                                                           
26
 Reeksen in lopende prijzen, tenzij anders aangegeven. Reeks in constant prijsniveau van 1999 bepaald aan 
de hand van de-indexering met de ontwikkeling van het minimumloon.  
 
 
23 

beleidsdoorlichting). De uitkeringslasten dalen eveneens. De uitvoeringskosten zijn in 2010 sterk 
gedaald, blijkend uit de daling van uitvoeringskosten per herleid uitkeringsjaar. De daling valt 
samen met het afronden van de herbeoordelingsoperatie en een dalend aantal herbeoordelingen in 
de WAO na 2009. Ook in de jaren daarna zet deze daling zich voort. Dit betreft de 
uitvoeringskosten exclusief uitvoeringskosten in verband met re-integratie. 
 
Tabel 11. Re-integratie ao-regelingen: uitkeringslasten en uitvoeringskosten 
 2009 2010 2011 2012 2013 
Re-integratie WIA/WAO/WAZ/ZW (€ x 1 miljoen) 184 110 99 94 82 
Uitvoeringskosten re-integratie WIA/WAO/WAZ/ZW (€ x 1 miljoen) 71 33 26 36 45 
Herleide uitkeringsjaren WIA/WAO/WAZ/ZW (x 1.000) 648 648 640 629 617 
Re-integratie uitgaven per uitkeringsjaar (€) 393 221 195 207 205 
Bron: Statistische Tijdreeksen 2012 (UWV); Juninota 2014 (UWV); Rijksjaarverslag 2013 XV SZW. 
 
Voor de re-integratie van uitkeringsgerechtigden in de WAO, WAZ, WIA en ZW zet UWV middelen 
in voor de inkoop van re-integratie trajecten en diensten en voorzieningen. Deze middelen worden, 
samen met re-integratie budgetten Wajong, via taakstellende budgetten beschikbaar gesteld. De 
onderverdeling naar inzet per regeling is extracomptabel. Uitvoeringskosten bevatten naast kosten 
gemaakt bij inkoop van trajecten en het verstrekken van voorzieningen, ook de kosten voor eigen 
re-integratiedienstverlening door UWV. Bovenstaande tabel laat zien dat de re-integratie uitgaven 
per uitkeringsjaar, inclusief de uitvoeringskosten die UWV hierbij maakt, vooral in 2010 sterk zijn 
gedaald. De afronding van de herbeoordelingsoperatie in de WAO is hiervoor een belangrijke 
verklarende factor. Deze operatie ging immers samen met de inzet van middelen voor re-integratie 
van personen voor wie de uitkering was verlaagd of beëindigd. 
 
Op basis van aanvullende onderverdeling van realisaties blijkt dat voor de WAO in 2013 ongeveer 
€3,5 miljoen is besteed aan inkoop van re-integratie trajecten en voorzieningen en €4,5 miljoen 
aan uitvoeringskosten re-integratie WAO.  
 
Tabel 12. Kerncijfers AO-tegemoetkoming in de WAO: volume en uitgaven (lopende prijzen) 
Jaar 2009 2010 2011 2012 2013 
Uitkeringslasten (€ x 1 miljoen) 233 217 193 180 202 
Aantal personen (x 1.000) 443 413 384 352 352 
Bedrag per persoon (€) 526 526 501 511 574 
Bron: Statistische Tijdreeksen 2012 (UWV); Juninota 2014 (UWV); Rijksjaarverslag 2013 XV SZW. 
 
Naast uitkeringslasten WAO is ook sprake van uitkeringslasten ao-tegemoetkoming aan WAO’ers. 
Het betreft een vast bedrag per WAO-gerechtigde in de categorie 35-80. Het (bruto) bedrag 
fluctueert in lopende prijzen van jaar op jaar. In 2013 valt het bedrag hoger uit omdat de ao-
tegemoetkoming met terugwerkende kracht is uitbetaald aan uitkeringsgerechtigden in het 
buitenland. 
Er zijn in verband met de WAO geen kosten op andere terreinen of kosten die gemaakt worden 
door anderen. Bij een beleidswijziging WAO, waardoor WAO’ers geheel of gedeeltelijk hun WAO-
uitkering kwijtraken, is het wel mogelijk dat de voormalig WAO-gerechtigden recht krijgen op een 
andere uitkering. Hierdoor kunnen op andere terreinen van de sociale zekerheid de uitgaven 
stijgen. 
 
 
25 

Figuur 7. Instroom per jaar in WAO en WIA (x 1.000) 
70 
60 
50 
40 
WAO 
Totaal 
30 
WIA 
20 
10 
0 
2002 2004 2006 2008 2010 2012 2014 
 
Bron: UWV. 
 
Uitstroom  
30
De uitstroom uit de WAO is sinds de invoering van de WIA gestaag gedaald. Eerder onderzoek 
laat zien dat de WAO-uitstroom al voor invoering van de WIA ruwweg een constant deel van het 
lopend bestand betrof. Omdat er geen nieuwe instroom in de WAO meer mogelijk is zal het lopend 
bestand geleidelijk uitstromen. In lijn daarmee daalt de jaarlijkse uitstroom ook. Het verhaal voor 
de WIA is precies andersom. Het lopend bestand groeit nog in, en daarmee ook de uitstroom. De 
uitstroom naar reden staat in de onderstaande figuren voor de WAO en de WIA toegelicht. 
 
31
Figuur 8. Uitstroom naar reden, WAO (x 1.000) 
90 
80 
70 
60 
50 
40 
30 
20 
10 
0 
2002 2003 2004 2005 2006 2007 2008 2009 2010 2011 2012 2013 
Herstel Pensionering Overlijden Overige redenen 
 
Bron: UWV.  
                                                           
30
 Van Sonsbeek, 2011 
31
 Herstel bevat uitstroom wegens gebleken herstel van arbeidsmogelijkheden. Dit kan volgen uit 
herbeoordeling indien de mate van arbeidsongeschiktheid onder 15% uitkomt. Ook kan herstel volgen indien de 
verdiensten uit arbeid meer dan 5 jaar overeenkomen met een mate van arbeidsongeschiktheid onder 15%. 
Het is daarmee dus niet één-op-één vergelijkbaar met medisch (volledig) herstel. 
 
 
27 

 
Tabel 14. WAO-uitstroom wegens herstel/herbeoordeling naar mate van AO en leeftijd. 
2006 2007 2008 2009 2010 2011 2012 2013 
WAO 80-100        
< 35 jaar 2201 671 288 97 74 58 42 27 
35-44 jaar 4449 2078 630 268 185 191 182 81 
45-54 jaar 2110 1467 904 485 168 182 224 111 
55-65 jaar 607 827 1849 3131 3410 4231 160 59 
                  
WAO 35-80                 
< 35 jaar 795 213 70 12 4 2 6 10 
35-44 jaar 1761 805 229 68 10 13 41 49 
45-54 jaar 957 571 315 128 21 12 76 99 
55-65 jaar 197 245 316 423 479 606 53 76 
                  
WAO 15-35                 
< 35 jaar 2873 854 306 128 48 30 3 11 
35-44 jaar 8422 3103 977 342 202 167 71 106 
45-54 jaar 6079 3730 2029 824 333 320 123 232 
55-65 jaar 704 801 1177 1207 1249 1343 100 186 
         
Totaal 31155 15365 9090 7113 6183 7155 1081 1047 
Bron: UWV administratie. 
 
Uitstroom uit de uitkering wegens herstel/herbeoordeling is in de onderstaande figuur vertaald in 
de kans op herstel. De herstelkans is de verhouding tussen uitstroom wegens herstel enerzijds en 
de som van instroom en het aantal uitkeringsgerechtigden aan het begin van de periode 
anderzijds. 
 
Figuur 10. Herstelkansen in WAO en WIA 
5,0 % 
4,0 % 
3,0 % 
2,0 % 
1,0 % 
0,0 % 
2007 2008 2009 2010 2011 2012 2013 
WAO WIA 
 
Bron: UWV. 
 
Bij vergelijking van de herstelkans tussen WAO en WIA is het van belang rekening te houden met 
de verschillen in samenstelling van beide groepen. De kans op herstel neemt snel af naarmate de 
tijd sinds instroom als uitkeringsgerechtigde verstrijkt. Omdat de WAO geen nieuw instroom meer 
 
 
29 

Tabel 15. WAO: Gemiddeld bruto inkomen per maand in € naar componenten en mate van 
arbeidsongeschiktheid, 2013 
    Loon Uitkering Toeslag Totaal 
Werkenden           
15-35 % AO   2.705 321 7 3.033 
35-80 % AO   2.186 752 4 2.942 
80-100 % AO   1.514 989 4 2.506 
Niet-werkenden           
15-35 % AO     340 191 532 
35-80 % AO     809 78 887 
80-100 % AO     1.358 18 1.376 
Bron: UWV. 
 
Tabel 16. WIA (WGA en IVA): Gemiddeld bruto inkomen per maand in € naar componenten en mate van 
arbeidsongeschiktheid, 2013 
    Loon Uitkering Toeslag Totaal 
Werkenden           
35-80 % AO 2.024 660 11 2.696 
80-100 % AO 1.744 936 14 2.694 
Niet-werkenden         
35-80 % AO   937 138 1.075 
80-100 % AO   1.308 27 1.335 
Bron: UWV. 
 
Werken loont, zowel in de WAO als de WIA, en dit blijkt uit bovenstaande cijfers ook. Zowel in de 
WAO als de WIA geldt dat het gemiddeld inkomen bij werkenden hoger is dan bij niet-werkenden. 
De gemiddelde uitkeringshoogte is weliswaar hoger voor niet-werkenden, maar de stijging weegt 
niet op tegen het wegvallen van looninkomsten. In de WAO is het verschil in uitkering tussen niet-
werken en werken niet groot bij gedeeltelijke arbeidsongeschiktheid. Bij volledige 
arbeidsongeschiktheid is dit verschil groter, omdat verdiensten uit arbeid dan snel boven de 
theoretische restverdiencapaciteit uitkomen waarna inkomensverrekening leidt tot een verlaging 
van de uitkering. In de WIA is de uitkering bij werken gemiddeld fors lager dan bij niet-werken. Dit 
wordt verklaard doordat in de WIA nog een groot deel van de uitkeringen in de loongerelateerde 
32
fase verkeert. De uitkering is dan vergelijkbaar met de WW, waarbij inkomen uit arbeid altijd 
verrekend wordt, ook als het binnen de resterende verdiencapaciteit valt.  
 
De uitkeringshoogte neemt in lijn met de systematiek toe met de mate van arbeidsongeschiktheid. 
De WAO en WIA bieden immers een verzekering voor verlies in verdiencapaciteit. Voor gedeeltelijk 
arbeidsongeschikten betekent dit (in de vervolgfase) per definitie niet een volledige uitkering. 
Onder niet-werkenden ligt de inkomensaanvulling vanuit de Toeslagenwet gemiddeld hoger. Indien 
de uitkering onder het sociaal minimum blijft, vult de TW het inkomen aan tot het sociaal 
minimum. De gemiddelde toeslag is echter relatief laag, hetgeen kan betekenen dat in aanvulling 
op de uitkering niet vaak een volledige toeslag (maximaal ter hoogte van de uitkering) nodig is. 
Ook zal een deel van de uitkeringsgerechtigden vanwege een partner met voldoende inkomen geen 
aanspraak kunnen maken op toeslag op grond van de TW. 
 
                                                           
32
 In de vervolgfase bevat de WIA (WGA 35-80) juist prikkels tot arbeidsdeelname via een hogere uitkering bij 
voldoende benutting van de resterende verdiencapaciteit. 
 
 
31 

van gedeeltelijk arbeidsongeschikten. Een uitkeringspercentage van 70% voorziet voor volledig 
arbeidsongeschikten nog steeds in verzekering van inkomensderving als gevolg van 
arbeidsongeschiktheid, omdat de uitkering gerelateerd is aan het dagloon en een minimum kent ter 
hoogte van 70% van het minimumloon. Zo wordt in beginsel voorkomen dat een volledig 
arbeidsongeschikt persoon die voltijds heeft gewerkt een beroep op bijstand moet doen.  
 
Onderzoek dat elders in de beleidsdoorlichting is besproken laat zien dat het beleid in de periode 
1998-2006 succesvol is geweest in het beperken van de instroom in de WAO en WIA. Voor zover 
dit het gevolg is van betere preventie en herstel bij ziekte in het voorportaal van de WAO, is beleid 
effectief gebleken in het stimuleren van arbeidsparticipatie. In dit opzicht heeft het beleid ook een 
hogere effectiviteit bereikt op het gebied van de verzekering tegen inkomensgevolgen van 
arbeidsongeschiktheid dan voorheen. Er vindt echter geen nieuwe instroom in de WAO meer plaats. 
Beleid grijpt daarom in het bijzonder in op uitstroom uit de WAO en de arbeidsparticipatie binnen 
de WAO. Er zijn zowel pluspunten als minpunten op te noemen bij een beoordeling in hoeverre het 
gevoerde WAO-beleid op dit terrein doeltreffend is gebleken.  
Op het gebied van uitstroom en werkhervatting is de eenmalige herbeoordelingsoperatie op basis 
van het aangepaste Schattingsbesluit (2004-2009) relevant. Zoals elders in de beleidsdoorlichting 
toegelicht heeft de herbeoordelingsoperatie op korte en lange termijn een positief effect op het 
aantal lopende WAO-uitkeringen. Juist onder de groep waarvoor de uitkering werd beëindigd was 
de arbeidsparticipatie na herbeoordeling het hoogste. Per ultimo 2013 ontvangt 23% van deze 
groep echter weer een WAO-uitkering, waarvan tweederde deel inmiddels volledig 
arbeidsongeschikt is. Binnen de groep waarvoor de herbeoordeling tot een vermindering of verlies 
van de WAO-uitkering heeft geleid werkt 44%, ten opzichte van meer dan 50% direct na 
herbeoordeling. 
Voor het effect op langere termijn zijn een aantal kanttekeningen te maken. Enerzijds is de 
grootste groep huidige WAO’ers (55-65 jaar) niet volgens het aangepaste Schattingsbesluit 
herbeoordeeld of zelfs in het geheel niet herbeoordeeld tijdens de herbeoordelingsoperatie. 
Anderzijds is de periodieke herbeoordeling (eens in de vijf jaar) afgeschaft. Hoewel na langere tijd 
verblijf in de uitkering de kans op (verder) herstel van arbeidsmogelijkheden daalt, is het van 
belang dat er voldoende mogelijkheden blijven voor verzekeringsartsen om herstel van 
arbeidsmogelijkheden te signaleren.  
Gemiddeld scoort de WAO niet minder in termen van arbeidsparticipatie dan de WIA. De 
arbeidsdeelname in de WAO bij gedeeltelijk arbeidsongeschikten ligt hoger dan in de WIA-groep 
met vergelijkbare mate van arbeidsongeschiktheid. Onder volledig arbeidsongeschikten ligt 
arbeidsdeelname iets lager in de WAO. Bij deze vergelijking moet wel de nodige voorzichtigheid in 
acht worden genomen, gezien de verschillen in looptijd van de regelingen en in de toelatingscriteria 
en samenstelling van de groepen in beide regelingen. 
De uitkeringssystematiek in de WAO bevat weinig prikkels tot werkhervatting en grotere benutting 
van de (rest)verdiencapaciteit. Dit betekent dat nog verbetering van de arbeidsdeelname mogelijk 
zou kunnen zijn, met name voor gedeeltelijk arbeidsongeschikten en voor volledig 
arbeidsongeschikten die - eventueel op termijn - nog benutbare mogelijkheden hebben. Een 
belangrijke kanttekening bij beleid gericht op het bevorderen van arbeidsdeelname is de huidige 
arbeidsmarktpositie van WAO’ers. De werkloosheid is door de economische crisis momenteel nog 
hoog (7% van de beroepsbevolking in 2014 volgens de MEV 2015) en de werkgelegenheid is sterk 
gedaald. De afstand van niet-werkende WAO’ers tot de arbeidsmarkt is daarbij relatief groot. Het is 
dan ook onzeker in hoeverre beleidsmaatregelen gericht op verhogen van arbeidsdeelname onder 
WAO’ers doeltreffend kunnen zijn. Beleidsopties om doeltreffendheid te vergroten kunnen hier op 
in spelen. Hiervoor worden in deel F van deze beleidsdoorlichting suggesties gedaan. 
Doelmatigheid 
Bij doelmatigheid staat de afweging tussen kosten en effect van beleid centraal. Daarbij gaat het 
om de uitkeringslasten die gemoeid zijn met het bieden van inkomensbescherming en het 
activeren van arbeidsdeelname, de kosten van re-integratiemaatregelen en de uitvoeringskosten 
die gemoeid zijn met het beleid.  
 
 
 
33 

Verlaging van de uitkering bij onvoldoende benutting van de resterende verdiencapaciteit vormt 
een prikkel tot hervatting van arbeidsdeelname en om de resterende verdiencapaciteit voldoende 
te benutten. Een dergelijke uitkeringssystematiek zou de doelmatigheid van de WAO in termen van 
bevorderen van arbeidsdeelname kunnen verhogen. Hetzelfde resultaat wordt immers bereikt 
tegen lagere uitkeringslasten. De analyses in deze beleidsdoorlichting kunnen niet op voorhand 
duidelijk maken in welke mate de arbeidsdeelname bij gebruik van deze systematiek zou 
toenemen. Zie ook het hierover gestelde bij de doeltreffendheid op dit terrein.  
Een dergelijke maatregel leidt wel tot een verlaging van de doeltreffendheid op het gebied van 
inkomensbescherming. Het betekent een aanscherping van het principe dat een verzekering tegen 
inkomensderving wordt geboden. Bij onvoldoende arbeidsdeelname valt inkomensbescherming 
terug op de ondergrens met een uitkering gerelateerd aan het wettelijk minimumloon. Op grond 
van bijvoorbeeld het aandeel uitkeringsgerechtigden met een toeslag, lijkt met name de groep 
niet-werkende gedeeltelijk arbeidsongeschikten tussen 15-35% een relatief kwetsbare 
inkomenspositie te hebben. 
Re-integratie en uitvoeringskosten 
Hoe doelmatig is de uitvoering en hoe doeltreffend en doelmatig is de inzet van re-
integratiemiddelen? Onderstaande tabel geeft een overzicht van de uitvoering van WAO-beleid aan 
de hand van enkele indicatoren en vergelijkt deze met de WIA. De uitvoeringskosten zijn 
opgesplitst naar de kosten in verband met uitkeren (vaststellen recht op uitkering, uitbetalen 
uitkeringen en alles dat daarbij komt kijken), de kosten voor inkoop van re-integratietrajecten, de 
kosten van voorzieningen en de uitvoeringskosten die samen hangen met re-integratie trajecten. 
 
Tabel 19: Uitvoering- en re-integratie indicatoren, 2013 
  WAO WIA 
Uitkeren    
Kosten uitvoering (€ per € uitkeringslasten) 0,02 0,09 
Kosten uitvoering (€ per herleid uitkeringsjaar) 306  1.857  
Kosten uitvoering (€ per uitkering) 238  1.598  
Re-integratie    
Aantal trajecten per uitkeringsgerechtigde 0,002 0,03 
Voorzieningen (€ per herleid uitkeringsjaar) 4,14 237,46 
Kosten per traject (€) 3.702  3.061  
Bron: SZW administratie en ramingen; SZW Langetermijnraming WIA, WAO en WAZ 2013-2014; UWV 
administratie.  
 
De uitvoeringskosten die samenhangen met de uitkeringsregeling zijn in de WAO veel lager dan in 
de WIA. De kosten in de WAO bedragen gemiddeld zo’n 16% van de kosten in de WIA. Dit verschilt 
36
niet wezenlijk tussen de drie gebruikte indicatoren. Een belangrijke reden hiervoor is dat in de 
WAO geen nieuwe instroom meer plaats vindt, waarbij beoordeling van de mate van 
arbeidsongeschiktheid plaatsvindt. Slechts een beperkt aantal situaties leidt in de WAO daarnaast 
tot herbeoordeling. In de WIA is het jaarlijkse volume aan instroom nog meer dan 20% van het 
aantal uitkeringen. Ook in de WIA zijn de direct aan uitkeringen verbonden kosten relatief laag in 
vergelijking met de resulterende uitkeringslasten. Daarnaast blijkt dat de gemiddelde kosten van 
een herbeoordeling in de WAO hoger liggen dan in de WIA. Gezien het lage aantal 
herbeoordelingen in de WAO, geldt dat vaste kosten voor bijvoorbeeld de administratie en het 
onderhouden van specifieke kennis bij verzekeringsartsen zwaarder doorwegen in de gemiddelde 
tarieven. Hoewel een hard criterium ontbreekt, wijst deze vergelijking niet op mogelijke 
verbeterpunten in de doelmatigheid van de uitvoering van het uitkeren in de WAO. Gelet op de 
verhouding tussen uitvoeringskosten en uitkeringslasten lijkt de uitvoering van de WAO doelmatig. 
                                                           
36
 Herleide uitkeringsjaren maakt vergelijking van uitkeringen mogelijk. Alle uitkeringslasten worden uitgedrukt 
in het equivalent in termen van volledige arbeidsongeschiktheidsuitkeringen. Dit is vergelijkbaar met de 
voltijdsequivalent van een deeltijdbaan, en corrigeert daarbij ook voor de mate van arbeidsongeschiktheid. 
 
 
35 

F.   VOORUITBLIK 
 
Allereerst wordt aandacht geschonken aan de vraag wat de verwachte ontwikkelingen zijn van 
aantallen en kosten van de WAO bij ongewijzigd beleid. Ten slotte worden beleidsopties 
aangedragen die, in lijn met de analyse in deze beleidsdoorlichting, kunnen worden overwogen om 
de activerende werking van de WAO te vergroten en zo er aan bij te dragen meer mensen aan het 
werk te krijgen. In het kader van heroverweging ‘indien er significant minder middelen (-/- 20%) 
beschikbaar zijn’ wordt daarbij ook aandacht besteed aan de mogelijkheden om via deze 
beleidsopties een besparing te realiseren op WAO-uitgaven. Hiertoe wordt in een overzichtstabel 
beknopt weergegeven hoe de aangedragen beleidsopties de WAO-uitgaven kunnen beïnvloeden. 
Een selectie van maatregelen die duidelijk tot lagere uitgaven kunnen leiden wordt verder 
uitgewerkt tot een tweetal besparingsopties en voorzien van een budgettaire onderbouwing van 
mogelijke besparingen.  
 
F1. Wat zijn de verwachtingen qua aantallen/kosten van de WAO bij ongewijzigd beleid?  
Bij ongewijzigd beleid zal het zittend bestand geleidelijk uitstromen, vooral wegens pensionering. 
Voor 2015 worden de uitkeringslasten geraamd op €4,7 miljard. In 2040 is naar verwachting bij 
ongewijzigd beleid nog sprake van €0,3 miljard uitkeringslasten. Er zijn in 2020 naar schatting nog 
zo’n 210.000 WAO-uitkeringen. Dit loopt af naar ongeveer 80.000 in 2030 en circa 20.000 in 2040. 
Naast de geleidelijke daling van het volume in uitkeringsjaren en het aantal uitkeringen, daalt ook 
de gemiddelde daguitkering (in constante prijzen). Cumulatief vindt over de periode 2015-2040 in 
constante prijzen nog ongeveer €45 miljard aan uitkeringslasten plaats. Omdat er geen sprake is 
van nieuwe instroom veroudert het WAO-bestand langzaam. Nu ligt de gemiddelde leeftijd op 55 
jaar. In 2020 is dat 58 jaar. 
Tabel 20. Ontwikkeling van het WAO-volume (in aantallen en uitkeringsjaren x 1.000), en de uitgaven 
(daguitkering in € en uitkeringslasten x € 1 mln, prijsniveau 2014). 
  2014 2015 2016 2017 2018 2019 2020 2030 2040 
Aantal uitkeringen ultimo 342,7 314,9 293,2 272,5 252,3 234,7 219,2 82,0 18,8 
Herleide uitkeringsjaren 289,0 266,1 248,0 232,0 216,3 202,0 189,3 75,7 19,3 
Gemiddelde daguitkering 69,4 68,9 68,6 68,0 67,5 67,2 66,7 59,9 55,1 
Uitkeringslasten 5.236 4.785 4.438 4.120 3.813 3.541 3.296 1.184 277 
Bron: Reguliere WAO-raming SZW voor 2014-2020 (exclusief AO-tegemoetkoming). SZW Langetermijnraming 
WIA, WAO en WAZ voor 2030/2040. 
 
F2. Beleidsopties 
In de voorgaande hoofdstukken is geconstateerd dat de activerende werking van de WAO verder 
versterkt kan worden om zo te stimuleren dat WAO-gerechtigden (meer) aan het werk gaan.  
Hiertoe worden beleidsopties op dit vlak verkend, namelijk:  
 investeren in re-integratie,  
 inkomensverrekening,  
 verdiencapaciteit onder het minimumloon activeren,  
 een algemene herbeoordeling,  
 uitkeringshoogte afhankelijk van arbeidsdeelname, 
 uitkeringsverlaging in de WAO, 
 verhoging van de ondergrens van arbeidsongeschiktheid. 
 
Bij al deze opties geldt dat niet op voorhand gezegd kan worden in welke mate deze opties 
daadwerkelijk leiden tot een verdere stijging van de arbeidsdeelname. Hoewel deze maatregelen 
allen aansluiten bij de analyse van de activerende werking, is de doeltreffendheid en doelmatigheid 
van de opties dus onzeker. 
 
Benutbare mogelijkheden 
Bij het bevorderen van de arbeidsdeelname van WAO’ers is een eerste vraag of en waar nog 
benutbare mogelijkheden liggen. Eerder in deze beleidsdoorlichting is een analyse gepresenteerd 
van de WAO-uitstroom en arbeidsdeelname onder WAO-gerechtigden. Deze wijst onder meer uit 
dat de uitstroom wegens herstel/herbeoordeling en de arbeidsdeelname het grootst zijn in de 
 
 
37 

Inkomensverrekening 
WAO-gerechtigden hebben een financiële prikkel om te gaan werken, doordat het inkomen dat 
iemand verdient door middel van werken gedurende vijf jaar wordt verrekend met de WAO-
uitkering zonder dat de uitkering wordt ingetrokken. Wanneer het inkomen hoger is dan de 
resterende verdiencapaciteit horende bij de arbeidsongeschiktheidsklasse, wordt fictief geschat wat 
dit doet met het arbeidsongeschiktheidspercentage. Na vijf jaar wordt de fictieve schatting 
omgezet in een definitieve schatting. Een nadeel bij deze trapsgewijze manier van verrekenen is 
dat de daling van de uitkering groter kan zijn dan wat men meer is gaan verdienen. Dit is het geval 
wanneer men net in een lagere AO-klasse valt. Werken met een WAO-uitkering loont dus niet 
altijd. 
 
Om dit te voorkomen is het denkbaar om tot een nieuwe verrekeningsystematiek te komen. Hierbij 
kan gekeken worden naar de WIA, waar meer werken altijd lonend is. Dit kan worden bereikt door 
net als bij de WIA de uitkering lineair te laten afbouwen naarmate de inkomsten uit arbeid 
toenemen. Visueel wordt als het ware getracht om zo goed mogelijk een rechte lijn door de trap 
(kenmerkend voor de bestaande verrekenwijze) te tekenen, zodat meer werken/verdienen altijd 
loont. De figuur hieronder geeft de uitwerking weer voor een voorbeeld in ao-categorie 65-80. 
 
Figuur 13. Huidige en alternatieve vormgeving inkomensverrekening in de WAO (ao-klasse 65-80%). 
60 € 
50 € 
40 € 
30 € 
20 € 
10 € 
0 € 
0 € 20 € 40 € 60 € 80 € 100 € 120 € 140 € 
Verdiensten per dag 
Oude methodiek Variant SZW 
 
 
Wanneer de optie zou worden uitgewerkt zoals in het plaatje hierboven, zou dit wel betekenen dat 
een deel van de WAO’ers er op achteruitgaat, een ander deel juist er op vooruit. Sommigen zitten 
namelijk momenteel boven de afbouwlijn, sommigen eronder. De lijn kan ook zo worden 
verschoven dat er alleen negatieve of positieve inkomenseffecten zijn. Door de lijn af te kappen 
zodra de verdiensten 85% bereiken van het verdienvermogen voordat arbeidsongeschiktheid 
intrad, wordt de variant budgetneutraal vormgegeven. Dit betekent overigens wel dat meer gaan 
werken tussen 85% en ca. 95% van volledig herstel van verdienvermogen niet loont. 
 
Voordelen 
 Inkomensverrekening à la WIA stimuleert WAO’ers zo veel mogelijk meer te gaan werken. 
Meer werken is immers altijd lonend, in tegenstelling tot sommige gevallen nu. 
 
 
39 
Uitkeringshoogte 

Herbeoordeling   
Tussen oktober 2004 en mei 2009 vond reeds een grootschalige herbeoordelingsoperatie plaats. 
De resultaten van deze herbeoordeling zijn in onderdeel C3 van deze beleidsdoorlichting 
besproken. Hieronder worden de resultaten van deze herbeoordeling nogmaals in het kort 
weergegeven.  
 
Tabel 21. Resultaten herbeoordelingen WAO 2004 – 2009 
totaal in %   Aantal mannen 
WAO resultaat Aantal vrouwen Totaal 
20.380 40.843 61.223 
 <15% 22,2 
15.935 21.353 37.288 
 lager 13,5 
gelijk 57,4 69.677 88.407 158.084 
 
9.225 9.465 18.690 
 hoger 6,8 
115.217 160.068 275.285 
  100,0 
Bron: UWV 
 
Tabel 22.  Aantal reguliere herbeoordelingen met effecten 
 2009 2010 2011 2012 2013 
Aantal 19863 15066 6642 10479 8730 
 
Resultaat ao- 72,8 68,5 62,6 79,9 91,1 
klasse gelijk of 
hoger in % 
Resultaat ao 8,5 5,9 4,6 4,5 4,9 
gedaald in % 
Uitkering 18,6 25,5 32,8 15,6 4,0 
beëindigd in % 
Bron: UWV kwantitatieve informatie bij jaarverslagen 
 
Het UWV herbeoordeelt nu nog met enige regelmaat WAO’ers. In 2004 is besloten niet langer te 
werken met verplichte herbeoordelingsmomenten (de verplichte eerste en vijfdejaars 
herbeoordelingen), maar maatwerk te bieden. Dit maatwerk houdt in dat een herbeoordeling wordt 
uitgevoerd wanneer het UWV dat zinvol acht of wanneer de uitkeringsgerechtigde of diens 
werkgever daar om verzoekt. Herbeoordelingen zijn nuttig wanneer de medische situatie wijzigt. 
Een algehele herbeoordelingsoperatie heeft theoretisch gezien alleen zin:  
 als er aanwijzingen zijn dat in het verleden een te soepele beoordeling heeft plaatsgevonden of  
 als verwacht mag worden dat meer mensen inmiddels hersteld zijn of  
 als er opnieuw een aanscherping (strengere regels) van het Schattingsbesluit gaat komen. 
Wat betreft de eerste twee situaties is er geen aanleiding om te veronderstellen dat dit het geval 
is. Zeker niet na de herbeoordeling die tussen 2004 en 2009 zijn uitgevoerd. Wat betreft het 
strenger maken van de regels: in theorie worden WAO’ers door een aanscherping vaker en voor 
meer functies geschikt geacht en neemt daarmee het arbeidsongeschiktheidspercentage af. Een 
nieuwe beoordeling zou in die situatie in theorie dan ook zin hebben. 
 
Uit de eerdere herbeoordelingsoperatie tussen 2004 en 2009 is gebleken dat naarmate de 
doelgroep ouder wordt, de effecten van een herbeoordeling kleiner worden. In totaal leidden de 
herbeoordelingen in 32% van de gevallen tot een verlaging of beëindiging en in 6% van de 
gevallen tot een uitkeringsverhoging. Over 2009 (het laatste jaar, waarin vooral ouderen werden 
herbeoordeeld) was dit beeld anders. In 2009 bleef 70% van de uitkeringen ongewijzigd, 15% 
leidde tot een verhoging en 15% tot een verlaging/beëindiging.  
 
Effecten  
Een nieuwe herbeoordelingsoperatie heeft waarschijnlijk beperkt effect:  
 De meeste WAO’ers zijn eerder herbeoordeeld in de periode 2004 – 2009. WAO’ers met 
arbeidspotentieel zijn toen vaak al aan het werk gegaan (en ook daarvoor overigens); het 
betreft WAO’ers die zijn geboren na 1954 (beoordeeld op basis van oude criteria) en na 1959 
(beoordeeld op basis van nieuwe criteria). De groep WAO’ers die toen niet is herbeoordeeld is 
dus nu al ouder dan 60 jaar. Er mag niet verwacht worden dat hier nog veel uitkomt. Van de 
 
 
41 

gedeeltelijk herstel van arbeidsmogelijkheden niet onbenut te laten. Door de uitkering te 
verlagen loont het immers eerder om in te zetten op herstel van arbeidsmogelijkheden, en 
wordt de teruggang in uitkering bij gedeeltelijk herstel beperkt. Dit beperkt ook het 
inkomensverlies indien na herstel werkloosheid optreedt. Daarmee worden ook de risico’s voor 
volledig arbeidsongeschikten bij werkhervatting verminderd. 
 Verlaging van het uitkeringspercentage bij volledige arbeidsongeschiktheid brengt negatieve 
inkomenseffecten met zich mee. Indien geen herstel en benutting van resterende 
verdiencapaciteit optreedt, leidt dit blijvend tot een lager inkomen. 
 Naast mogelijk positieve effecten op het stimuleren van arbeidsdeelname, treedt bij verlaging 
van het uitkeringspercentage een daling van uitkeringslasten op.  
 
Verhoging van de ondergrens van arbeidsongeschiktheid 
De resterende verdiencapaciteit in de categorie 15-35 is relatief hoog. Omdat de uitkering in deze 
groep gemiddeld laag is, bestaat tevens een grotere prikkel om deze verdiencapaciteit te benutten. 
De arbeidsparticipatie in deze groep is dan ook iets hoger dan in de categorie 35-80. Een 
overweging kan zijn dat afschaffen van de relatief lage uitkering voor deze groep de stimulans om 
de resterende verdiencapaciteit te benutten verder verhoogt. Gezien de lage mate van 
38
arbeidsongeschiktheid staat deze groep immers op minder afstand van de arbeidsmarkt. Deze 
beleidsoptie sluit aan bij de ondergrens van arbeidsongeschiktheid in de WIA. 
 
Effecten: 
 Afschaffen van de WAO voor de categorie 15-35 vergroot de prikkel om (meer) te gaan 
werken. In hoeverre dit daadwerkelijk tot grotere arbeidsdeelname leidt is onzeker. Ongeveer 
een kwart van de niet-werkenden in deze groep doet een beroep op de TW omdat het 
(gezins)inkomen onder het sociaal minimum valt. Dit aandeel is hoger dan in hogere ao-
klassen en wijst er op dat de prikkel tot arbeidsdeelname ook nu reeds hoog ligt. 
 Forse inkomenseffecten kunnen optreden door het verlies van de uitkering, afhankelijk van de 
specifieke situatie. 
 Hoewel primair gericht op het verhogen van doeltreffendheid en doelmatigheid van de 
activerende werking, wordt met deze beleidsoptie tevens een besparing op uitkeringslasten 
behaald. Het aantal WAO-uitkeringen neemt immers af. 
 
  
                                                           
38
 Hier speelt wel nog doorheen dat twee personen die allebei nog evenveel kunnen verdienen toch een 
verschillende mate van arbeidsongeschiktheid kunnen hebben, afhankelijk van het verschil tussen het loon 
voordat arbeidsongeschiktheid intrad en de resterende verdiencapaciteit.  
 
 
43 

WAO met elementen WIA 
Beschrijving van de maatregel en eventuele varianten 
Deze besparingsoptie zorgt voor een grotere mate van aansluiting van de WAO bij de WIA. Voor de 
groep met mate van AO onder de 35% vervalt de WAO. Het gaat daarbij op het moment van 
mogelijke invoering om ongeveer 28 duizend personen. Ter ondersteuning van arbeidsparticipatie 
door deze groep worden extra re-integratiemiddelen ingezet. Voor de groep gedeeltelijk 
arbeidsongeschikten, WAO 35-80%, wordt de uitkering net als in de WIA uitgesplitst naar een 
vervolguitkering en een loonaanvullende uitkering. De loonaanvullende uitkering die geldt indien de 
resterende verdiencapaciteit tenminste voor de helft wordt benut, wordt gelijk gesteld aan de 
huidige uitkering. De vervolguitkering wordt lager vastgesteld dan de huidige uitkering, door de 
grondslag van de uitkering te verlagen naar het wettelijk minimumloon. Op deze manier wordt 
werken meer lonend ten opzichte van niet werken. Voor de groep volledig arbeidsongeschikten, 
WAO 80-100%, wordt de uitkering niet gewijzigd. Bij deze maatregel wordt uitgegaan van de 
huidige mate van arbeidsongeschiktheid zoals vastgesteld op basis van de relevante WAO-criteria. 
Deze wordt niet opnieuw vastgesteld.  
Na aanloopkosten vanwege de opstart van re-integratie ondersteuning van circa €5 miljoen, leidt 
de maatregel initieel tot een besparing van ongeveer €115 miljoen. Vervolgens neemt de besparing 
af tot ca. €12 miljoen in 2040. Daarbij is rekening gehouden met cumulatief ca. € 20 miljoen voor 
re-integratie ondersteuning. De maatregel leidt tot forse inkomenseffecten. De uitkering vervalt 
voor een grote groep personen. Daarnaast zal de uitkering voor een ander deel van het bestand 
dalen. Bij deze maatregel dient wel te worden aangetekend dat indien de verlaging van de 
vervolguitkering effectief is in het stimuleren van arbeidsparticipatie, de met de maatregel gepaard 
gaande besparing op uitkeringslasten afneemt. Hoewel de maatregel in dat geval zowel de 
doelmatigheid als de doeltreffendheid op het gebied van het stimuleren van arbeidsdeelname 
vergroot, neemt de besparing op uitkeringslasten af. Ook geldt dat hier sprake is van een afruil 
tussen het niveau van inkomensbescherming en de activerende werking van het beleid. Deze optie 
tast het rechtszekerheidsbeginsel aan. Een deel van de WAO-gerechtigden die bij de invoering van 
de WIA in 2006 al een WAO-uitkering hadden valt door verhoging van de ondergrens van 
arbeidsongeschiktheid niet langer onder het WAO-regime. 
Invoeringsmoment 
De maatregel kan in verband met een langere overgangstermijn bij verlies van rechten pas 1-1-
2020 ingaan.  
Mogelijk aanvullend beleid 
Aanpassing van de WAO-inkomensverrekening kan als ondersteunend beleid de effectiviteit van 
deze maatregel op het gebied van arbeidsparticipatie verhogen. De aanpassing van de 
inkomensverrekening kan hierbij budget neutraal worden vormgegeven. Zo neemt de prikkel om te 
gaan werken gemiddeld genomen niet af ten opzichte van de huidige situatie en loont het altijd om 
meer te gaan werken. Wel treden op individueel niveau forse inkomenseffecten op door aanpassing 
van de inkomensverrekening. 
Alternatief beleid 
Volledige overgang naar de WIA is een alternatief. Hierbij verandert ook de loonaanvullende 
uitkering. Dit betekent in veel gevallen een verhoging van de uitkering voor werkende 
uitkeringsgerechtigden. Dit leidt tot een daling van de totale besparing. Een herbeoordeling is een 
mogelijkheid bij overgang naar de WIA, onder meer om ook duurzaamheid te bepalen bij volledige 
arbeidsongeschiktheid. Herbeoordeling leidt tot extra uitvoeringskosten maar levert naar 
verwachting een besparing op uitkeringslasten op, omdat de WIA-criteria strenger zijn dan de WAO 
middels het duurzaamheidscriterium. 
Versoberen van de WAO 
Beschrijving van de maatregel en eventuele varianten. 
Deze maatregel verlaagt de uitkeringshoogte van WAO’ers.  De uitkering voor volledig 
arbeidsongeschikten wordt verlaagd van 75% naar 70% van de grondslag. De ao-tegemoetkoming 
wordt afgeschaft. De maatregel leidt in het jaar van invoering tot een besparing van € 300 miljoen, 
 
 
45 

G.    SAMENVATTING EN CONCLUSIE  
De WAO werd al snel na de invoering veel vaker gebruikt dan vooraf werd gedacht. In de jaren 
tachtig van de vorige eeuw is de WAO bovendien gebruikt als afvloeiingsmogelijkheid voor veel 
werknemers. Daarmee dreigde de groei van de WAO onbeheersbaar te worden. Na verschillende 
maatregelen in de jaren negentig, die wisselend succes hadden, werd besloten om een nieuwe, 
meer activerende regeling in het leven te roepen  - de WIA - en om de WAO voor degenen die deze 
uitkering al hadden op grond van het rechtszekerheidsbeginsel in stand te laten.  
De WIA betekende een fundamentele wijziging van het arbeidsongeschiktheidsstelsel. In plaats van 
het verzekeren van inkomensverlies ten gevolge van arbeidsongeschiktheid komt de nadruk in de 
nieuwe WIA te liggen op het benutten en bevorderen van arbeidsgeschiktheid.  
De WAO is een regeling die recht op uitkering gaf bij arbeidsongeschiktheid, die was ingetreden 
tussen 1967 en 2004. Hoewel sinds 2006 nieuwe langdurig zieke werknemers na twee jaar ziekte 
een beroep doen op de WIA, zijn er eind 2013 nog 373.000 lopende WAO-uitkeringen. Bestaande 
WAO-gerechtigden bleven onder het regime van de WAO vallen. Dit was een uitdrukkelijke keuze 
van de wetgever. De WAO neemt daardoor nog altijd meer dan de helft van de uitgaven aan 
arbeidsongeschiktheidsregelingen in. Omdat bekend is dat beperking van de instroom effectiever is 
dan het stimuleren van de uitstroom is de prioriteit in beleid en uitvoering vanaf 2006 verschoven 
naar de WIA. 
  
De WAO is een aflopende regeling. Eind 2013 waren er nog 373.000 mensen met een WAO-
uitkering, dit jaar zijn dat er naar verwachting nog zo’n 342.000. De uitkeringslasten WAO zijn 
gedaald van bijna € 10 miljard in 2003 tot naar verwachting €5,3 miljard in 2014. Het bestand 
WAO vergrijst en vermindert hoofdzakelijk door natuurlijk verloop met ongeveer 30.000 mensen 
per jaar. Dit betekent dat er in 2040 bij ongewijzigd beleid nog zo’n 19.000 mensen een WAO-
uitkering ontvangen met bijbehorende uitkeringslasten van zo’n €280 miljoen.     
 
Er zijn zowel pluspunten als minpunten op te noemen bij een beoordeling in hoeverre het gevoerde 
WAO-beleid doeltreffend en doelmatig is gebleken.  
Het beleid is succesvol geweest ten aanzien van het beperken van de instroom in de 
arbeidsongeschiktheidsregelingen. In de WIA stromen momenteel jaarlijks ongeveer 60% minder 
mensen in dan in de WAO ten tijde van de piek rond de eeuwwisseling. De herbeoordelingsoperatie 
in de periode 2004 – 2009 voor een deel van de WAO-populatie was succesvol. Deze heeft zowel 
op korte als lange termijn een positief effect gehad op het aantal lopende WAO uitkeringen. De 
herbeoordelingsoperatie mag gezien worden als een grote interventie met een blijvend effect. Na 
de herbeoordelingsoperatie is er vanaf 2010 voor gekozen om alleen gericht op verzoek van 
betrokkene zelf interventies in te zetten. Dit moet worden gezien in samenhang met de 
beleidsinzet om re-integratie-inspanningen zo efficiënt mogelijk vorm te geven. Alleen op verzoek 
van de uitkeringsgerechtigde is er nog begeleiding naar werk. Er zijn de laatste jaren gemiddeld 
700 trajecten voor WAO’ers per jaar gestart. Daarmee is invulling gegeven aan de 
beleidsdoelstelling ‘stimuleert hen het werk te hervatten’, in het licht van de eerdere re-integratie-
inspanningen bij de eenmalige herbeoordelingsoperatie onder WAO’ers (2004-2009) en binnen de 
bewuste keuze om vanaf 2010 selectief re-integratiebeleid te voeren en WAO’ers voortaan alleen 
39
op basis van eigen verzoek een re-integratieondersteuning te bieden . 
De WAO-uitkering blijkt gemiddeld genomen voldoende bescherming te bieden tegen de 
inkomensgevolgen van arbeidsongeschiktheid. Het uitkeringspercentage bij volledige 
arbeidsongeschiktheid in de WAO is met 75% sinds 2007 gelijk gesteld aan dat in de IVA. Bij 
gedeeltelijke arbeidsongeschiktheid is de uitkeringshoogte gerelateerd aan de mate van 
arbeidsongeschiktheid en is het daarbij gehanteerde uitkeringspercentage van 70% gangbaar 
binnen het stelsel van werknemersverzekeringen. De gemiddelde uitkeringshoogte in de WAO ligt 
in de meeste situaties van arbeidsongeschiktheid en arbeidsdeelname hoger dan in de WIA. Indien 
het gezinsinkomen onder het sociaal minimum valt bestaat de mogelijkheid om een beroep op de 
                                                           
39
 Die keuze is aan de Tweede Kamer gecommuniceerd (twee maal in 2010 en in 2012). (Kamerstukken II, 
26448, nr. 432 en 26448, nr. 507) 
 
 
47 

Bijlagen:   
Eindoordeel onafhankelijk deskundigen 
 
Philip de Jong, APE en bijzonder hoogleraar Economie van de sociale zekerheid, UvA 
Den Haag, 12 november 2014 
 
Procedure 
Deze beoordeling is gebaseerd op het tweede, definitieve concept van de beleidsdoorlichting WAO. 
Mijn commentaar op een eerste concept is goeddeels verwerkt. 
 
Beoordeling 
De beleidsdoorlichting is een uitgebreide analytische beschrijving van de geschiedenis van de WAO, 
de overgang naar de WIA en het huidige profiel van de resterende WAO’ers. De beleidsdoorlichting 
levert een goed inzicht in de effectiviteit van het gevoerde beleid. Wat ontbreekt is een verdeling 
naar diagnosegroep, in vergelijking met de WGA en de IVA. Dit had mogelijk aanvullend inzicht 
geboden in de verborgen arbeidscapaciteit van de volledig arbeidsongeschikte WAO’ers.  
Sinds 2004 dienen werknemers die arbeidsongeschikt zijn geworden een beroep te doen op de 
WIA. De WAO-populatie zal daardoor geleidelijk tot nul dalen. Op dit moment zijn er echter nog 
circa 350.000 ontvangers van een WAO-uitkering en bedragen de uitkeringslasten ruim 5 miljard 
euro. Bij ongewijzigd beleid zal het nog 30 jaar duren voor de laatste WAO’ers de regeling verlaten.  
De omvang van de resterende WAO-lasten heeft ertoe geleid dat deze beleidsdoorlichting verder 
gaat dan de gebruikelijke beoordeling van de doeltreffendheid en doelmatigheid van het gevoerde 
beleid, door in een vooruitblik een aantal beleidsopties te analyseren die, al dan niet door 
activering, tot besparing van de uitkeringslasten kunnen leiden. In feite betekent dit dat het 
ministerie zelf het gevoerde beleid als onvoldoende doelmatig beoordeelt.  
 
Besparingsopties 
Langs twee wegen kunnen besparingen gerealiseerd worden: door verlaging van de uitkeringen en 
door activering van tot nu toe ongebruikte verdiencapaciteit. Verlaging van de uitkering van 
volledig arbeidsongeschikte WAO’ers van 75 naar 70% is goed te verdedigen maar vereist wel 
verdere onderbouwing. Het roept immers direct een vergelijking met de WIA op en daarmee de 
vraag wat het “IVA-deel” in de WAO is. Voor duurzaam volledig arbeidsongeschikten zou die 
verlaging als ongewenst gevoeld kunnen worden.  
Het activeren van ongebruikte verdiencapaciteit zal voornamelijk bij niet-werkende gedeeltelijk 
arbeidsongeschikten gezocht moeten worden. Het voorstel is hier om elementen uit de WIA in de 
WAO te introduceren en de uitkeringshoogte afhankelijk te maken van de arbeidsdeelname. Dit 
vereist een lang overgangstraject: de aangepaste regeling kan pas volledig van kracht van kracht 
zijn in 2020. Volgens de vooruitberekening zijn er dan al 150.000 WAO’ers minder. De vraag is of 
het voor die resterende 200.000 WAO’ers nog de moeite waard is om een maatregel te nemen die 
voor een minderheid (15%) van de WAO’ers een forse inkomensachteruitgang kan betekenen. Of 
zij deze achteruitgang kunnen compenseren door arbeidsparticipatie wordt ook door het ministerie, 
gezien de moeilijke arbeidsmarktpositie van oudere werknemers die meestal al meer dan tien jaar 
uitkeringsafhankelijk zijn, als niet vanzelfsprekend gezien. Daarmee wordt tekort gedaan aan het 
inkomensbeschermingsdoel.  
 
 
 
 
 
 
 
 
 
 
 
 
 
 
 
49 

Uitgevoerd onderzoek naar doeltreffendheid en doelmatigheid van de WAO en WIA 
 
In onderdeel C hebben we al de verschillende onderzoeken genoemd naar de effecten van 
verschillende maatregelen gericht op beperken van de WAO-, en later de WIA-instroom. Sinds de 
invoering van de WIA zijn geen evaluaties gedaan over (de doeltreffendheid en doelmatigheid van) 
de WAO. Hier benoemen we nog enkele andere verrichte onderzoeken in het kader van de WAO. 
IWI ‘De burger aan zet’ (onderzoek naar de invloed van herbeoordeelde WAO-gerechtigden op hun 
re-integratie)   december 2006 en IWI  ‘Effect van klantinvloed op de re-integratie van 
herbeoordeelde WAO’ers’, juli 2008 
Investeren in klantinvloed loont. Klantinvloed heeft positieve effecten op maatwerk en motivatie. 
De positieve relatie was het sterkst bij de klanten die een individuele re-integratieovereenkomst 
(IRO) hebben. De motivatie daalt gedurende het traject, zeker als de uitkeringsbeslissing m.b.t. de 
herbeoordeling ongunstig is. Het rendeert om in klantinvloed en maatwerk te investeren, ook bij 
minder gemotiveerden. 
 
Langdurig in de WAO, november 2008, SEO Economisch Onderzoek Lucy Kok, Peter Hop 
In dit onderzoek worden de kenmerken van mensen die instromen in de WAO vergeleken met 
mensen die al langere tijd een WAO-uitkering ontvangen. Voor het onderzoek zijn alle mensen 
gevolgd die in de periode 1 januari 1999 tot en met 31 december 2005 op enig moment een WAO-
uitkering hebben gehad. Over de periode 2002-2005 zijn ook gegevens beschikbaar met betrekking 
tot het gaan volgen van een re-integratietraject. Zo’n traject kan enkele jaren duren. Dit is de 
reden dat dit onderzoek pas in 2008 is verschenen.  
Mannen maken ongeveer de helft uit van de instroom in de WAO, maar van degenen die langer 
dan 10 jaar in de WAO zitten is bijna tweederde man. Dit komt vooral doordat vrouwen sneller 
uitstromen. Van de instroom is 60% volledig arbeidsongeschikt, na 10 jaar is dit 75%. Degenen 
met een onvolledige WAO-uitkering stromen dus sneller uit. De verschillende diagnosegroepen 
stromen even snel uit, waardoor de verdeling over de populatie niet verandert: ongeveer een 
derde heeft psychische klachten, een derde heeft klachten van het bewegingsapparaat en een 
derde heeft andere klachten. Ook de verdeling over allochtonen en autochtonen verandert 
nauwelijks in de tijd: circa 20% van de WAO’ers is allochtoon. Nieuw ingestroomde WAO’ers zijn 
uiteraard jonger dan langdurig uitkeringsgerechtigden; bij instroom is 20% ouder dan 55 en na 10 
jaar is dat 59%. 
 
De kans om uit de uitkering te stromen is het grootst aan het begin van de uitkeringsperiode. Na 
een jaar heeft 33% van de net ingestroomde WAO’ers de uitkering al weer verlaten. Na drie jaar is 
dit percentage toegenomen tot 60%. Na 10 jaar heeft 86% de uitkering verlaten. WAO’ers met een 
uitkeringsduur korter dan 3 jaar stromen vooral uit naar werk: 65% van de mensen die binnen drie 
jaar na start van de uitkering uitstroomt, heeft na beëindiging van de uitkering een baan (63% een 
reguliere baan, 1% een gesubsidieerde baan en 1% een baan in de Wsw). Bij mensen die 
uitstromen nadat ze minstens 10 jaar een WAO-uitkering hebben gehad komt uitstroom naar werk 
veel minder voor: 8% van deze mensen stroomt uit naar werk. Zij stromen vooral uit naar een 
situatie van inactiviteit, bijvoorbeeld doordat ze met pensioen gaan, of overlijden. Nadrukkelijk zij 
vermeld dat het hier om een onderzoek uit 2008 gaat en dus niet om recente cijfers. 
 
Nederland is niet ziek meer (Van WAO-debakel naar WIA-mirakel) Philip de Jong en Willem Velema, 
met medewerking van AStri beleidsonderzoek en advies, Den Haag, december 2010 
 
Grootschalig gezamenlijk onderzoek van APE en Astri onder langdurig zieken in Nederland. 
Het WIA-stelsel heeft laten zien dat het succesvoller is en beter werkt dan het WAO-stelsel. 
Tientallen jaren van maatregelen en discussies konden dit debakel niet voorkomen, maar nu is in 
enkele jaren het aantal nieuwe uitkeringen voor arbeidsongeschiktheid met ongeveer 70% 
gedaald. Door dit WIA-mirakel is Nederland in 2010 niet ziek meer. Het WIA-mirakel blijkt 
mensenwerk, zo stellen de onderzoekers vast: het is vrijwel volledig toe te schrijven aan de reeks 
van maatregelen, die begon met de privatisering van de verzekering voor ziekteverzuim in 1996 en 
eindigde met de invoering van de WIA in 2006. Die privatisering hield in dat werkgevers de eerste 
twee jaar financieel aansprakelijk werden voor het ziekteverzuim. Dit stimuleerde werkgevers om 
zich veel meer in te zetten voor herstel en werkhervatting van hun zieke werknemers – met 
 
 
51 

Fiche besparingsoptie 1 WAO met elementen WIA 
 
Deze besparingsoptie zorgt voor een grotere mate van aansluiting van de WAO bij de WIA. Voor de 
groep met mate van AO onder de 35% vervalt de WAO. Het gaat daarbij op het moment van 
mogelijke invoering om ongeveer 28 duizend personen. Ter ondersteuning van arbeidsparticipatie 
door deze groep worden extra re-integratiemiddelen ingezet. Voor de groep gedeeltelijk 
arbeidsongeschikten, WAO 35-80%, wordt de uitkering net als in de WIA uitgesplitst naar een 
vervolguitkering en een loonaanvullende uitkering. De loonaanvullende uitkering die geldt indien de 
resterende verdiencapaciteit tenminste voor de helft wordt benut, wordt gelijk gesteld aan de 
huidige uitkering. De vervolguitkering wordt lager vastgesteld dan de huidige uitkering, door de 
grondslag van de uitkering te verlagen naar het wettelijk minimumloon. Op deze manier wordt 
werken meer lonend ten opzichte van niet werken. Voor de groep volledig arbeidsongeschikten, 
WAO 80-100%, wordt de uitkering niet gewijzigd. Omdat de deelmaatregelen in de opzet van deze 
besparingsoptie onderling samenhangen, wordt de budgettaire onderbouwing integraal 
weergegeven. 
Financieel (Ex- 
ante) 
 2016 2017 2018 2019 2020 2030 2040 
(* € 1 mln) 
Uitkeringslasten     -120 -45 -12 
  
Uitvoeringskosten     PM PM PM 
 
42
Re-integratie    5 15 0 0 
 
Totaal  5 -115 -45 -12 
    +PM +PM +PM 
(Hardheid raming/aannames) 
De raming van directe effecten op uitkeringslasten is hard. Indirecte effecten 
via weglek naar bijstand of TW zijn onzeker en daarmee zacht. Het effect van 
de maatregel op de arbeidsparticipatie is onzeker. In de raming gaan we er 
van uit dat de arbeidsdeelname niet toeneemt. Indien als gevolg van de 
gedragsprikkel het aantal uitkeringsgerechtigden dat de restverdiencapaciteit 
(voldoende) benut toeneemt, zullen de besparingen lager uitvallen. Deze 
personen ontvangen dan immers de loonaanvulling, die gelijk is aan de 
huidige uitkering. Wellicht treedt dan op termijn wel een inverdieneffect op 
voor zover werkhervatting boven de restverdiencapaciteit op termijn leidt tot 
uitstroom uit de WAO.  
Het effect op uitvoeringskosten is naar verwachting gering. Enerzijds leidt het 
verhogen van de ondergrens van arbeidsongeschiktheid in de WAO tot 
besparing. Anderzijds leidt extra beroep op de bijstand en TW tot extra 
uitvoeringskosten. Het netto effect op uitvoeringskosten is omgeven met een 
                                                           
42
 Het bedrag aan re-integratie middelen wordt gespreid over 4 jaar, van 2019 t/m 2022. De daarmee gepaard 
gaande bedragen voor 2020-2022 worden in de tabel gepresenteerd in 2020, ter informatie, zodat het 
cumulatieve totaal bedrag zichtbaar is. Bij bepaling van de totale besparing voor 2020 is rekening gehouden 
met het werkelijk voor dat jaar geraamde bedrag van € 5 miljoen. 
 
 
53 

 Daarnaast kan de uitkering fors dalen wegens instelling van een lagere 
vervolguitkering. De inkomenseffecten van deze maatregel kunnen 
oplopen tot ongeveer -63%, waarbij de precieze effecten sterk afhankelijk 
43
zijn van de specifieke situatie waarin de uitkeringsgerechtigde verkeert. 
Uitvoerbaarheid De inzet van re-integratiebegeleiding is gespreid over een periode van 4 jaar. 
Eventuele varianten met herbeoordeling lopen tegen capaciteitsgrenzen aan in 
verband met beschikbaarheid verzekeringsartsen. 
Juridische Een wijziging van reeds lang bestaande rechten (volgens artikel 1 Eerste 
aspecten Protocol EVRN heeft iedereen recht op het ongestoord genot van zijn 
eigendom en een lopende uitkering is in dit kader eigendom) kan wel, maar 
moet aan een aantal strikte voorwaarden voldoen. Allereerst heeft de 
overheid een motiveringsplicht (waarom deze maatregel en niet iets anders, 
dient dit het algemeen belang, hoe zwaar is het gewicht dat daar aan kan 
worden toegekend, welke effecten heeft het op degenen die het treft, welke 
verzachtende maatregelen kun je eventueel treffen). Daarnaast moet de 
overheid op zijn minst een behoorlijke gewenningsperiode aanhouden bij 
wijze van verzachtende maatregel. Als kan worden verdedigd dat het 
algemeen belang dusdanig is dat de harde niet eenvoudig te compenseren 
maatregel(en) voor het zittende bestand WAO toch nodig is (zijn), en die 
maatregelen hebben financieel effecten op de belanghebbenden, dan is in 
ieder geval ook een vrij lange gewenningsperiode nodig. 
Opmerkingen Er treedt een afruil op tussen de omvang van de besparing en de mate waarin 
het beleid succesvol is in het verhogen van de doeltreffendheid en 
doelmatigheid van de activerende werking. Indien meer mensen in de WAO 
hun restverdiencapaciteit voldoende benutten, zal de besparing op 
uitkeringslasten afnemen. Omdat in dit geval de mate waarin het beleid slaagt 
in het stimuleren van arbeidsdeelname toeneemt, zonder tot extra 
uitkeringslasten te leiden, neemt zowel doeltreffendheid als doelmatigheid 
toe. 
 
Verder geldt dat het beleid een afruil oplegt tussen doeltreffendheid op het 
gebied van inkomensbescherming en activeren van arbeidsdeelname. 
 
                                                           
43
 We schatten in dat het effect maximaal zal zijn voor een uitkeringsgerechtigde in ao-klasse 65-80% die niet 
werkt, met een voltijdsuitkering op basis van gemaximeerd dagloon. 
 
 
55 

Activerende Effect op aantal/omvang werkende WAO’ers 
werking WAO 
Deze beleidsoptie is vooral een bezuinigingsmaatregel. De verlaging van de uitkering 
vormt tevens een prikkel voor volledig arbeidsongeschikten om te gaan werken.  
Arbeidsmarkt (Werkgelegenheid / overige arbeidsmarkteffecten) 
De prikkel die uitgaat op volledig arbeidsongeschikten om hun restverdiencapaciteit te 
benutten kan leiden tot een toename van arbeidsparticipatie. 
Inkomenseffecten De verlaging van de uitkering leidt voor volledig arbeidsongeschikten tot forse 
inkomenseffecten, voornamelijk voor niet-werkende uitkeringsgerechtigden zonder 
Herverdeling 
toeslag. De afschaffing van de ao-tegemoetkoming leidt tot beperkte 
inkomenseffecten. De ao-tegemoetkoming bedraagt in 2015 € 209,- netto. Het effect 
van de uitkeringsverlaging bedraagt bijna 7% van de bruto uitkering. Het netto 
inkomenseffect is naar verwachting het hoogst voor de groep met inkomen rond het 
minimumloon. 
Uitvoerbaarheid Eventuele varianten met herbeoordeling lopen tegen capaciteitsgrenzen aan in 
verband met beschikbaarheid verzekeringsartsen. 
Juridische Een wijziging van reeds lang bestaande rechten (volgens artikel 1 Eerste Protocol 
aspecten EVRN heeft iedereen recht op het ongestoord genot van zijn eigendom en een 
lopende uitkering is in dit kader eigendom) kan wel, maar moet aan een aantal strikte 
voorwaarden voldoen. De verlaging van de uitkeringshoogte naar 70% brengt deze 
terug op het niveau dat tussen 19. 
Als kan worden verdedigd dat het algemeen belang dusdanig is dat bovenstaande 
maatregel(en) voor het zittende bestand WAO toch nodig is (zijn), en die maatregelen 
hebben financieel effecten op de belanghebbenden, dan is in ieder geval ook een 
gewenningsperiode nodig. Bij de betreffende maatregelen lijkt hierbij een 
overgangstermijn van 1 jaar afdoende. 
Opmerkingen Deze beleidsmaatregelen leiden tot een afruil tussen doeltreffendheid op het gebied 
van inkomensbescherming en activeren van arbeidsdeelname. 
 
 
 
 
 
 
 
 
 
57 

