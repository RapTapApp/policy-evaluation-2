 
  
Bij alles wat er gedaan en gepland wordt voor het 
onderwijs Nederlands in Caribisch Nederland dienen 
de belangen van de kinderen/leerlingen voorop te 
staan. 
 
 
Nederlands op z’n BESt 
Advies over het ‘Nederlands in Caribisch Nederland’ naar 
aanleiding van de adviesvraag d.d. 11 maart 2014 van OCW aan 
de Taalunie ten aanzien van het onderwijs Nederlands in 
Caribisch Nederland 
Taalunie Den Haag/Brussel 
December 2014 
 

pagina: 2 
Managementsamenvatting 
Met dit advies adviseert de Taalunie het Nederlandse ministerie OCW naar aanleiding van een 
adviesvraag van de Staatssecretaris van 11 maart 2014 over de implementatie van het Nederlands 
referentiekader Taal (& Rekenen) en het scheppen van een adequaat onderwijsaanbod in en van het 
Nederlands in Caribisch Nederland. Deze managementsamenvatting geeft een beknopte weergave 
van de meest relevante adviezen, aanbevelingen, richtlijnen en aandachtspunten.  
 
Daar de concrete invulling van het taalonderwijs formeel de taak van de scholen is en de 
uiteindelijke verantwoordelijkheid over beleidsmatige keuzes en implementatie ervan bij OCW ligt, 
richt dit advies zich beleidsmatig tot OCW en uitvoeringsgerelateerd tot de scholen. Daarom is in 
deze samenvatting een onderverdeling gemaakt tussen beleidsmatige adviezen/aanbevelingen voor 
OCW en concrete aanbevelingen/richtlijnen voor de scholen ten behoeve van de implementatie van 
de beleidsmatige keuzes.  
 
Beleidsmatige adviezen/aanbevelingen naar aanleiding van het eerste deel van de adviesvraag: 
“(…) hoe om te gaan met het referentiekader voor de Nederlandse taal en rekenen in Caribisch 
Nederland, rekening houdende met het feit dat het Nederlands daar een vreemde taal is; (…)?”  
 
Samenvattend mag ervan uitgegaan worden dat het Nederlandse referentiekader voor Taal & 
Rekenen ingevoerd en ingezet kan worden voor het onderwijs Nederlands in Caribisch Nederland als 
bij de implementatie er rekening mee wordt gehouden dat het Nederlands in Caribisch Nederland 
een vreemde taal is en dat de formuleringen en can-do-statements van de tussendoelen en 
eindniveaus van het Nederlandse referentiekader voor Taal & Rekenen worden aangepast aan en 
toegesneden op de specifieke onderwijscontexten en –praktijken in Caribisch Nederland, zodat er 
uiteindelijk sprake is van een specifiek traject binnen het Nederlands referentiekader voor Caribisch 
Nederland.  
 
De Taalunie adviseert om bij de aanpassing van de Nederlandse tussendoelen en referentieniveaus 
aan de specifieke onderwijscontexten en –praktijken van elk eiland in Caribisch Nederland gebruik 
te maken van de niveaus van het Europees Referentiekader. Voor het vak Nederlands zullen voor elk 
eiland in Caribisch Nederland aparte leerlijnen ontwikkeld en uitgewerkt moeten worden. Daarbij 
moet in het geval van Bonaire rekening gehouden worden met de rol van het Nederlands als taal 
voor alle onderwijsvakken en -activiteiten.  
 
Het verdient aanbeveling om het Nederlandse examen-/toetsingssysteem aan de Caribische context 
te toetsen en aan te passen, zodat toetsing meer recht doet aan de specifieke onderwijscontexten 
en –praktijken van Caribisch Nederland. Het spreekt vanzelf dat het toezicht op het onderwijs door 
de onderwijsinspectie op basis van de aangepaste tussendoelen en referentieniveaus voor Caribisch-
Nederland zal moeten worden ingevuld.  
 
Het doel is dat de in Caribisch Nederland behaalde diploma’s qua niveau en civiele waarde 
volkomen gelijkwaardig zijn aan die van Europees Nederland, alleen de weg ernaar toe zal 
verschillen met die van Europees Nederland. 
 
Concrete aanbevelingen/richtlijnen voor de scholen ten behoeve van de implementatie van de 
eventuele beleidsmatige keuzes naar aanleiding van het eerste deel van de adviesvraag: “(…) 
hoe om te gaan met het referentiekader voor de Nederlandse taal en rekenen in Caribisch 
Nederland, rekening houdende met het feit dat het Nederlands daar een vreemde taal is; (…)?”  
 

pagina: 4 
niet pas vanaf groep 5 en waarbij in alle onderwijsactiviteiten taalontwikkelend wordt lesgegeven. 
Voor leerlingen die specifieke aandacht nodig hebben, zal een gedifferentieerde aanpak gehanteerd 
moeten worden.  
 
Daarnaast zijn de kinderen gebaat bij voldoende mogelijkheden tot ontwikkeling van hun eigen 
Bonaireaanse identiteit. Het Papiaments is een belangrijk en onlosmakelijk onderdeel van de 
identiteit van het Bonaireaanse kind. Er dient dan ook onderzocht te worden welke rol het 
onderwijs hierbij kan en moet vervullen. Extra aandacht en inzet voor het behoud en de versterking 
van het Papiaments in en buiten de school als taal van de sociaal-maatschappelijke communicatie 
en uitdrukking van de eigen cultuur en identiteit is van groot belang. Daarnaast moeten de kinderen 
ook academische vaardigheden in het Papiaments kunnen ontwikkelen, te denken valt daarbij o.a. 
aan de ontwikkeling van denkvaardigheden (analyseren, redeneren, problemen oplossen e.d.) en 
daarover communiceren (discussiëren, presenteren e.d.). 
 
Begrijpelijk, maar ten onrechte wordt op dit moment op de eilanden de status van de talen veelal 
afgemeten aan de tijd die eraan wordt besteed op school. Tijd en status zijn echter twee 
verschillende zaken. Vermeerdering van Nederlandstalig taalaanbod gebeurt niet om de taal een 
hogere status te geven, maar is simpelweg noodzakelijk vanwege het feit dat kinderen buiten school 
nauwelijks in aanraking komen met het Nederlands. In het Papiaments hebben ze hiervoor wel volop 
de gelegenheid. Om uiteindelijk ook academische vaardigheden in het Papiaments te verwerven 
zullen ze dus met relatief minder tijd toekomen, juist omdat het hun moedertaal is.  
 
Het implementeren van bovenstaande aanpak betekent op de korte termijn een investering van 
middelen (financieel, personeel en administratief), maar zal op de (middel)lange termijn leiden tot 
duurzame kwaliteit van het onderwijs in en van het Nederlands op Bonaire. Voor het onderwijs van 
het Nederlands als vak geldt dat gekeken zal moeten worden naar een eigen specifieke leerlijn, die 
ondersteunend zal zijn voor het Nederlands als taal van het onderwijs, waarbij de bovengenoemde 
reeds ontwikkelde leerlijnen voor het NVT in het Caribisch gebied als uitgangspunt kunnen dienen.  
 
Daarnaast moet de implementatie voldoende tijd en ruimte krijgen. Dat betekent dat, als men de 
implementatie een gerede kans van slagen wil bieden, OCW ervan moet uitgaan dat het een traject 
wordt, waarvoor een ‘langere adem’ vereist is. Om de consequenties van de implementatie van 
bovenstaande aanpak en de daaruit volgende actiepunten zo volledig en snel mogelijk te 
inventariseren en te identificeren (plan van aanpak), adviseert de Taalunie om op korte termijn 
twee kleine expertgroepen samen te stellen, een voor het Nederlands en een voor het Papiaments. 
Goede en maatschappelijk brede communicatie bij de voorbereiding en begeleiding van de 
implementatie is essentieel en zal de acceptatie vergroten en het proces vergemakkelijken. 
 
SINT EUSTATIUS en SABA 
De Taalunie ondersteunt het besluit van OCW om de adviezen en de bevindingen van het rapport 
3
van de commissie ‘Haalbaarheidsonderzoek Instructietaal Sint Eustatius’ op te volgen. Voor Saba 
geldt min of meer hetzelfde als voor Sint Eustatius. Een intensievere samenwerking tussen Sint 
Eustatius en Saba (en Sint Maarten) in deze ligt voor de hand. Dit houdt in dat het Standaardengels 
                                                                                                                                                                                                        
beide andere belangrijke talen in het Caribisch gebied, nl. Engels of Spaans, die overigens beide op de 
Benedenwindse eilanden ook de status van vreemde taal hebben. 
3
 ‘Haalbaarheidsonderzoek Instructietaal Sint Eustatius’, Tineke Drenthe (voorzitter), Rose Mary Allen, Wim 
Meijnen, Gert Oostindie, Monica van Leeuwen-Laan (secretaris), juni 2014 
 

pagina: 6 
expertise. Als thema’s valt daarbij te denken aan o.a.: Nederlands als vreemde (school)taal, de rol 
van het Papiaments in en buiten het onderwijs, taalontwikkelend leren/lesgeven in zowel 
Nederlands als Papiaments, academische vaardigheden in beide talen, eigen taalvaardigheid 
lesgevers, werken met het Caribisch-Nederlands referentiekader, evaluatie/toetsing taalvaardigheid 
leerlingen, werken met (semi-)authentiek materiaal en taaltaken, interactieve werkvormen, 
ontwikkeling/aanpassing lesmateriaal enz. Dit geldt zeker ook voor lesgevers uit Europees 
Nederland. Zij dienen goed te worden voorbereid, door (verplicht) een module ‘NVT-didactiek’ te 
volgen. Verder is een goede kennis van het Papiaments wenselijk. 
 
De scholen zorgen voor goede communicatie en goede samenwerking tussen de ouders en de 
lesgevers. Structureel overleg tussen docenten Nederlands en vakdocenten is essentieel. Daarnaast 
is het wenselijk structuren te creëren voor meer Nederlands taalaanbod buiten de klas/school. 
 
 
SINT EUSTATIUS en SABA 
Voor het onderwijs van het Nederlands als vreemde taal als versterkt vak zal gekeken moeten 
worden naar een eigen leerlijn. Bij voorkeur wordt zo vroeg mogelijk gestart met het aanbod NVT, 
indien mogelijk al voorschools en zeker ook buitenschools. 
 
Ook voor Sint Eustatius en Saba geldt dat de ondersteuning van de professionalisering van de 
lesgevers van groot belang is, waarbij de inzet van lokale deskundigheid en lesgevers met eventuele 
aanvulling van externe expertise gewenst. Thema’s waaraan men zou kunnen denken zijn: NVT-
didactiek, werken met de leerlijnen NVT als versterkt vak, eigen taalvaardigheid Nederlands van de 
taaldocenten, taalontwikkelend leren/lesgeven in zowel Nederlands als Engels, ontwikkeling en 
aanpassing lesmateriaal, interactieve didactische werkvormen, werken met eigen en semi-
authentiek materiaal, evaluatie en toetsing taalvaardigheid leerlingen, zaakvakgericht 
taalonderwijs enz. 
 
Belangrijke aandachtspunten voor Caribisch Nederland 
 Bij alles wat ondernomen wordt, dient het belang van de leerlingen in Caribisch Nederland 
voorop te staan; 
 Een kind moet zich goed voelen en in een veilige omgeving kunnen opgroeien; 
 Voor succesvol onderwijs spelen nog andere factoren een belangrijke rol, nl. de sociaal-
maatschappelijke achtergrond en de financieel-economische situatie waarin een kind opgroeit; 
 Overleg en samenwerking met de andere verantwoordelijke diensten en ministeries is 
essentieel; 
 Een intensievere structurele samenwerking en regelmatiger overleg op het gebied van onderwijs 
tussen de Beneden- en Bovenwindse eilanden is wenselijk; 
 Het Nederlands in Caribisch Nederland is en blijft een vreemde taal; 
 Het is wenselijk om vanaf het begin de ouders erbij te betrekken; ouders dienen inzicht en 
overzicht te krijgen van wat goed is voor hun kinderen en waarom dat zo is; 
 Het verdient de voorkeur om zo vroeg mogelijk met het Nederlands te beginnen. Indien 
mogelijk al voorschools; 
 De leerlingen komen idealiter ook buiten de formele lessituatie in contact met het Nederlands; 
hiervoor moet onderzocht worden welke activiteiten passen in de Caribisch-Nederlandse 
context; 
 Een duurzame oplossing voor een adequaat aanbod van onderwijs Nederlands in Caribisch 
Nederland is een kwestie van ‘lange(re) adem’; 
 

pagina: 8 
Advies ‘Nederlands in Caribisch Nederland’  
naar aanleiding van de adviesvraag d.d. 11 maart 2014 van OCW aan de Taalunie  
ten aanzien van het onderwijs Nederlands in Caribisch Nederland                          
 
Aanleiding 
Sinds 10 oktober 2010 maken de Caribische eilanden Bonaire, Sint Eustatius en Saba als bijzondere 
gemeenten deel uit van Nederland. Samen vormen zij Caribisch Nederland. Dit houdt in dat de 
Nederlandse minister van Onderwijs, Cultuur en Wetenschap (OCW) sinds 10 oktober 2010 
verantwoordelijk is voor het onderwijsbeleid op de eilanden en dat daarmee het onderwijs op de 
eilanden onder de Nederlandse onderwijswet- en regelgeving valt. In het kader hiervan bestaat het 
voornemen om alle leerlingen op de BES-eilanden op passende wijze in de beheersing van het 
Nederlands te scholen. Vanuit het beleid ligt de nadruk met name op het aanbod, de einddoelen en 
de methode. Hierbij vertrekt men vanuit het perspectief van een onderwijsbeleidsorganisatie en 
slechts in beperkte mate vanuit het perspectief van de kernactiviteiten van onderwijs: leerlingen 
die leren en leraren die hen daarbij ondersteunen. Tegelijkertijd erkent het ministerie van OCW dat 
het Nederlands (en het onderwijs ervan) in Caribisch Nederland de status van een vreemde taal 
heeft. Deze erkenning heeft consequenties voor het aanbod, de vorm en de evaluatie (toetsing) van 
het onderwijs van en in het Nederlands op de eilanden. Daar de Taalunie over ruime ervaring en 
expertise op het gebied van het Nederlands als Vreemde Taal (NVT) beschikt, is zij door OCW en 
RCN al meermaals gevraagd naar haar standpunt ten aanzien van het onderwijs Nederlands in 
Caribisch Nederland. 
 
4
De Taalunie is een intergouvernementele beleidsorganisatie die uit de aard van haar werking goede 
voeling heeft met de onderwijspraktijk(en) van het Nederlands buiten het Nederlandstalige gebied, 
het Nederlands als vreemde taal (NVT), en die zich ontwikkeld heeft tot een organisatie waar 
kennis, expertise en (praktijk)ervaringen met betrekking tot het NVT-onderwijs bij elkaar komen. In 
dit advies wordt ‘met een NVT-bril op’ vanuit onderwijskundige en (vak)inhoudelijke invalshoeken 
naar de thematiek van de adviesvragen (zie hieronder) gekeken. Bij de beantwoording van die 
adviesvragen staan de belangen van leerlingen en leraren voorop. 
 
Adviesvraag 
Gelet op het besluit om de referentieniveaus Nederlandse taal (en rekenen) met ingang van het 
schooljaar 2014-2015 voor Caribisch Nederland in werking te laten treden (in eerste instantie alleen 
in VO), de nieuwe inzichten over lesmethoden en de verschillen tussen de eilanden heeft de 
Staatssecretaris de Taalunie gevraagd om een advies over: 
 
1) de vraag hoe om te gaan met het referentiekader voor de Nederlandse taal en rekenen in 
Caribisch Nederland, rekening houdende met het feit dat het Nederlands daar een vreemde 
taal is;  
2) wat, gelet op de reeds door OCW genomen maatregelen, verder nodig is om te komen tot 
een passend aanbod van Nederlands als Vreemde Taal in Caribisch Nederland.  
 
Uitgangspunten 
In dit advies is rekening gehouden met de volgende aandachtspunten: 
 De eilanden verschillen sterk van elkaar, niet alleen qua taalsituatie, maar ook qua cultuur 
en bevolkingsgrootte; 
                                                                 
4
  www.taalunie.org  
 

pagina: 10 
Situering van het Nederlands als vreemde taal (NVT) 
7
De officiële erkenning dat het Nederlands (en het onderwijs ervan) in Caribisch Nederland de status 
heeft van een vreemde taal, heeft een aantal consequenties en implicaties voor het aanbod, de 
vorm en de evaluatie (toetsing/certificering) van het onderwijs.  
 
Het Nederlands dat voor en door anderstaligen buiten het Nederlandstalig gebied wordt 
onderwezen, geleerd en gebruikt, noemt men doorgaans ‘Nederlands als vreemde taal’ (NVT). Dit in 
tegenstelling tot het Nederlands als eerste taal (NT1/moedertaalsprekers) en het Nederlands als 
tweede taal (NT2/anderstaligen) die beide binnen het Nederlandstalig gebied onderwezen, geleerd 
en gebruikt worden. 
 
Het Nederlands als vreemde taal wint aan belangstelling in het buitenland. Naast de gestage groei 
van de universitaire neerlandistiek extra muros is er buiten het Nederlandse taalgebied ook een 
groeiende belangstelling voor het niet-universitaire onderwijs Nederlands. Dit geldt met name voor 
de aangrenzende taalgebieden (de Franse departementen Nord-Pas de Calais, Franstalig België en 
de Duitse deelstaten Nedersaksen en Noordrijn-Westfalen). Enkele cijfers ter illustratie: 
 Wereldwijd studeren ongeveer 15.000 studenten Nederlands aan buitenlandse universiteiten 
(700 docenten) verspreid over 40 landen; 
 Meer dan 400.000 scholieren van alle schoolvormen krijgen van ongeveer 7.000 docenten 
onderwijs Nederlands op scholen in het buitenland (hoogste concentratie in aangrenzende 
taalgebieden). 
 
Het Nederlands als vreemde taal (NVT) wordt in diverse anders- en soms zelfs meertalige contexten 
aangeboden. Zijn dezelfde ervaringen, materialen, didactische werkvormen, (na-)scholingen en 
evaluatievormen van en voor het NVT-veld in een bepaald gebied zonder meer te gebruiken voor de 
ondersteuning en aanpak van het NVT om het even elders buiten het Nederlandstalig gebied? 
Ervaringen in de praktijk en studies doen vermoeden van niet. NVT is nooit overal gelijkvormig 
en/of gelijkaardig. Een van de wezenlijke kenmerken van NVT is dat aard en vorm per gebied en 
context verschillen. Het NVT kent dus meerdere vormen en varianten. In de aangrenzende 
taalgebieden, waar verschillende talen en culturen met elkaar in aanraking komen, maken 
meertaligheid en interculturaliteit deel uit van de alledaagse praktijk. Hier is sprake van het 
Nederlands als buurtaal (NBT) dat sterk beïnvloed wordt door de nabijheid van het doeltaalgebied. 
Het Nederlands – en daarmee ook het onderwijs Nederlands als vreemde taal - ontwikkelt en 
profileert zich hier in een meertalige en interculturele omgeving: het staat in een sterke onderlinge 
wisselwerking met de respectieve buurtalen (Duits en Frans) en bijbehorende culturen. In gebieden 
die verder van het Nederlands taalgebied liggen (bijv. Polen, VS, China of Indonesië) is de 
wisselwerking tussen het NVT en de respectieve omgevingstaal minder intens en richt het 
cultuuronderwijs zich meer op ‘kennis van land en volk’ van het Nederlandse taalgebied in 
vergelijking met de eigen cultuur.  
 
Zo heeft ook het Nederlands als vreemde taal in het Caribisch Gebied (NVTiC) specifieke kenmerken 
en eigenschappen. In Caribisch Nederland, maar ook op Aruba, Curaçao en St. Maarten, wordt het 
Nederlands sinds kort officieel als NVT erkend. Op de Benedenwindse eilanden is het Nederlands 
vaak de taal van het onderwijs, terwijl het tegelijkertijd voor het overgrote deel van de leerlingen 
(en lesgevers) een vreemde taal is. Aangezien men op de eilanden in principe streeft naar 
aansluiting op het Nederlands vervolgonderwijs, is een van de knelpunten in het onderwijs op de 
                                                                 
7
 Zie o.a. de Kamerbrief over voortgang van de onderwijsagenda Caribisch Nederland van 3 maart 2014  
 

pagina: 12 
Reactie/antwoord op het eerste deel van de adviesvraag: “(…) hoe om te gaan met het 
referentiekader voor de Nederlandse taal en rekenen in Caribisch Nederland, rekening 
houdende met het feit dat het Nederlands daar een vreemde taal is; (…)?” 
 
Referentiekader Nederlandse taal (en rekenen) versus ERK 
In Nederland heeft de bevoegde overheid ervoor gekozen om de streefniveaus van het 
referentiekader Nederlandse taal (en rekenen) met ingang van het schooljaar 2014-2015 (in eerste 
instantie alleen in VO) voor Caribisch Nederland in werking te laten treden.  
 
Gezien het feit dat er in Caribisch Nederland officieel en formeel sprake is van het Nederlands als 
vreemde taal, verdient het de aanbeveling om daarbij ook gericht naar het Gemeenschappelijk 
Europees Referentiekader voor het leren, onderwijzen en beoordelen van Vreemde Talen (ERK) te 
kijken. De eindtermen voor vreemde talen (Engels, Frans of Duits) in het Nederlandse voortgezet 
onderwijs zijn immers gekoppeld aan het ERK. Het referentiekader Nederlandse taal (en rekenen) is 
een nationaal kader voor de Nederlandse onderwijscontext (NT1 en NT2). Het ERK is een 
internationaal (Europees) kader voor het leren, onderwijzen en beoordelen van moderne vreemde 
talen (dus ook NVT).  
 
Daarmee dient zich de vraag aan of dit Nederlandse referentiekader wel bruikbaar zal zijn in de 
Caribisch Nederlandse onderwijscontext. Een eerste aanzet tot het beantwoorden van deze vraag 
ligt besloten in de vraagstelling van OCW: “(…) rekening houdende met het feit dat het Nederlands 
daar (CN) een vreemde taal is (…)”.  
 
Het antwoord luidt: ja, het Nederlandse referentiekader is bruikbaar voor Caribisch Nederland, 
wanneer rekening wordt gehouden met het feit dat Nederlands in Caribisch Nederland een vreemde 
taal is. Dit houdt in dat het Nederlandse referentiekader niet één op één toepasbaar is op de 
verschillende onderwijscontexten binnen Caribisch Nederland. Binnen het Nederlandse 
referentiekader zal dientengevolge een Caribisch-Nederlands traject ontwikkeld moeten worden 
waarbij rekening gehouden wordt met de specifieke onderwijscontexten in Caribisch Nederland 
zonder daarbij afbreuk te doen aan het uiteindelijke gewenste en vereiste niveau.  
 
Caribisch-Nederlands traject binnen het Nederlands referentiekader  
Uitgaande van het Nederlandse referentiekader zal er als het ware een Caribisch-Nederlands traject 
binnen het Nederlands referentiekader moeten komen, waarbij voor het Nederlands ook gericht 
gekeken wordt naar het Europees Referentiekader (ERK). De 4 referentieniveaus van het 
referentiekader Nederlandse taal en bijbehorende tussendoelen moeten nauwkeurig worden 
bekeken tegen de achtergrond van de verschillende onderwijscontexten in Caribisch Nederland. De 
niveaus, de can-do-statements en de daaruit voortvloeiende leerlijnen/eindtermen zullen moeten 
worden toegesneden op de verschillende Caribisch-Nederlandse onderwijscontexten. Zo zullen de 
tussendoelen op een ander moment in het traject naar de verschillende referentieniveaus toe 
gepositioneerd en bereikt worden. Verder houdt dat in dat de can-do-statements meer zullen 
worden toegespitst op de status van het Nederlands als vreemde taal op alle eilanden en de rol van 
het Nederlands als taal van het onderwijs op Bonaire.  
 
Dit impliceert ook dat in Caribisch Nederland voor het vak Nederlands specifiek op de verschillende 
onderwijscontexten toegespitste evaluaties en toetsen zullen moeten worden ontwikkeld, dat wil 
zeggen: andere dan de Nederlandse toetsen en examens. De inspectie zal bij haar beoordeling van 
het onderwijs Nederlands in Caribisch Nederland rekening moeten houden met het specifieke 
traject voor CN, met name op de punten leerstofaanbod en taal waarin het onderwijs wordt 
 

pagina: 14 
onderwijs, dus niet alleen in het vak Nederlands, terwijl op Sint Eustatius en Saba de taalverwerving 
bijna exclusief binnen het vak Nederlands gebeurt. Een duurzamere oplossing lijkt, zeker gezien de 
kleinschalige Caribische context, het aanreiken van een raamwerk voor lesgevers, die vervolgens 
zelf (inhoudelijke) invulling kunnen geven aan de leerlijnen binnen dat raamwerk, uiteraard met 
ondersteuning en onder begeleiding van externe deskundigen. Enkele bijkomende voordelen zijn: 
 
 Inzet en gebruikmaking van eventueel aanwezige expertise ter plekke; 
 Verdere uitbouw van expertise en professionalisering van de lesgevers ter plekke; 
 Breder draagvlak voor programma; 
 Onderwijs Nederlands inhoudelijk en contextueel toegesneden op de specifieke situaties en 
onderwijspraktijken van de verschillende eilanden; 
 De per eiland ontwikkelde syllabi zijn met relatief lage kosten en eenvoudig te 
actualiseren. 
 
Ofschoon de lesgevers de door voornoemd consortium ontwikkelde leerlijnen als nog te weinig 
concreet en te abstract ervaren, vormen deze een goede basis voor een dergelijk raamwerk, 
waarvoor aan de eilanden aangepaste kerndoelen ontwikkeld zouden moeten worden. Ondanks het 
feit dat de leerlijnen sterk leunen op het Nederlandse referentiekader Taal & Rekenen bieden ze 
een goede en degelijke basis. Er is namelijk heel duidelijk rekening gehouden met de realiteit dat 
het Nederlands in Caribisch Nederland een vreemde taal is en dat de onderwijscontexten per eiland 
verschillen. Toch moet men ervoor waken de leerlijnen te strikt en rigoureus te hanteren. Men 
dient zich te allen tijde ervan bewust te zijn/te blijven dat het onderwijs in Caribisch Nederlands 
zich niet in een Nederlandse context maar een NVT-context situeert. Het verdient aanbeveling 
rekening te houden met het Europees Referentiekader, bijvoorbeeld door simpelweg de eindtermen 
en tussendoelen voor het Nederlands (op termijn) te koppelen aan de ERK-niveaus.  
 
Toetsing en evaluatie 
De constatering dat het Nederlands in Caribisch Nederland (zoals ook op de andere 3 eilanden) een 
vreemde taal is, heeft uiteraard ook consequenties voor tussentijdse toetsing en evaluatie van het 
onderwijs Nederlands. Nederlandse toetsen zijn niet automatisch bruikbaar; er moet gekeken 
worden naar toetsen die specifiek toegespitst zijn op de context en situatie van de eilanden van 
Caribisch Nederland en de taalgebruiksdoelstellingen van de leerlingen. Wat willen en/of moeten zij 
uiteindelijk doen met het Nederlands? In dit kader zou er bijvoorbeeld naar de profielen van het 
8
Certificaat Nederlands als Vreemde Taal gekeken kunnen worden. Het CNaVT ontwikkelt examens 
Nederlands als Vreemde Taal (niet te verwarren met NT2) en stelt een toetsenbank samen voor 
leerkrachten Nederlands over de hele wereld. Het certificaat voldoet aan de eisen die worden 
gesteld in het kader van het Europese raamwerk voor vreemdetaaltoetsing (ERK) en komt tegemoet 
aan de behoeften van de doelgroep. Buitenlandse leerders kunnen examens afleggen op 
toeristisch/informeel, maatschappelijk, professioneel of academisch vlak. Op deze wijze sluiten de 
certificaten goed aan op een beroep of (vervolg)opleiding in Nederland. 
 
Bij alles wat er gedaan en gepland wordt voor het onderwijs Nederlands in Caribisch Nederland 
dienen de belangen van de kinderen/leerlingen voorop te staan. Een deel van de leerlingen opteert 
uiteindelijk voor een vervolgopleiding in Nederland. Dit rechtvaardigt de vraag of het hele 
programma op die groep moet worden afgestemd of dat eerder moet worden gezocht naar 
                                                                 
8
 Het Certificaat Nederlands als Vreemde Taal (CNaVT) is een internationaal erkend certificaat voor personen 
die buiten het Nederlandse taalgebied Nederlands leren (www.cnavt.org) 
 

pagina: 16 
 Competentieprofiel voor lesgevers in de verschillende onderwijsvormen vaststellen: wat moet 
een lesgever kennen en kunnen (methodisch-didactisch en qua eigen taalvaardigheid) in deze 
specifieke onderwijssituatie. 
 
Vanuit de leerlijnen, de didactische mogelijkheden en het competentieprofiel dient de 
deskundigheidsbevordering te worden ontwikkeld en uitgevoerd.  
 
Randvoorwaarden 
In principe zou al het bovenstaande haalbaar moeten zijn, mits er aan bepaalde eisen en 
randvoorwaarden wordt voldaan. Zo moet er voldoende tijd vrijgemaakt worden voor de 
ontwikkelaars (lesgevers plus externe ondersteuners) om voldoende aangepast en aanvullend 
materiaal te produceren om de leerlijn(en) met tussendoelen van inhouden te voorzien. De 
inhouden moeten beantwoorden aan de respectieve contexten en taalachtergronden binnen 
Caribisch Nederland. Het zal een proces van langere adem zijn, waarschijnlijk in de vorm van 
‘ontwikkelend implementeren’. Per leerjaar moet minimaal worden gerekend op 1 jaar voor 
ontwikkeling, pilotering, aanpassing en uiteindelijke implementatie.  
 
Conclusies eerste deel advies 
 
Samenvattend mag ervan uitgegaan worden dat het Nederlandse referentiekader voor Taal & 
Rekenen ingevoerd en ingezet kan worden voor het onderwijs Nederlands in Caribisch Nederland 
waarbij met het volgende rekening wordt gehouden: 
 Binnen het Nederlandse referentiekader voor Taal & Rekenen wordt voor Caribisch 
Nederland een specifiek traject ontwikkeld dat rekening houdt met de onderwijscontexten 
en –praktijken in Caribisch Nederland; 
 De Nederlandse referentieniveaus worden toegesneden op de specifieke onderwijscontexten 
en –praktijken van elk eiland in Caribisch Nederland met gebruikmaking van de niveaus van 
het Europees Referentiekader; 
 De Nederlandse kerndoelen worden aangepast aan de specifieke context, zodat er eigen 
eindtermen voor elk eiland in Caribisch Nederland komen; 
 Er worden aparte leerlijnen voor het Nederlands ontwikkeld en uitgewerkt voor elk eiland in 
Caribisch Nederland; 
 Het Nederlandse examen-/toetsingssysteem wordt aan de Caribische context getoetst en 
aangepast, zodat toetsing meer recht doet aan de specifieke onderwijscontexten en –
praktijken van Caribisch Nederland; 
 Het toezicht op het onderwijs wordt door de onderwijsinspectie op basis van het ‘Caribisch-
Nederlandse’ traject ingevuld. 
en met inachtneming van het volgende: 
 Het Nederlands (en bijgevolg ook het onderwijs ervan) heeft in Caribisch Nederland de 
status van een vreemde taal; 
 Bij alles wat ondernomen wordt, dient het belang van de leerlingen in Caribisch Nederland 
voorop te staan; 
 De reeds door een consortium ontwikkelde leerlijnen voor het onderwijs Nederlands vormen 
een goede basis voor de aanpassing en ontwikkeling van eigen referentieniveaus, leerlijnen, 
syllabi en toetsingen voor het onderwijs Nederlands in Caribisch Nederland; 
 Deze leerlijnen moeten toegankelijk gemaakt worden voor de lesgevers door ze meer toe te 
spitsen op de specifieke contexten (wellicht door de taalwerkgroepen met ondersteuning 
van externe deskundigen); 
 

pagina: 18 
Reactie/antwoord op het tweede deel van de adviesvraag: “[…] wat er, gelet op de reeds door 
OCW genomen maatregelen, verder nodig is om te komen tot een passend aanbod van 
Nederlands als Vreemde Taal in Caribisch Nederland […]?” 
 
Ter voorbereiding van dit advies zijn veel gesprekken gevoerd in Europees Nederland en op de 
eilanden. Bovendien werd in het kader van de adviesvraag van 4 tot 17 mei 2014 een werkbezoek 
gebracht aan Caribisch Nederland en de landen Aruba, Curaçao en Sint Maarten. Tijdens dit 
werkbezoek werd veel relevante informatie ingewonnen en is een betere indruk verkregen van de 
situatie per eiland.  
 
Vanwege de verschillen in taalsituatie, de rol van het Nederlands en de onderwijscontexten blijkt 
voor het onderwijs Nederlands maatwerk per eiland noodzakelijk. Eén lesmethode Nederlands voor 
heel Caribisch Nederland is niet alleen onmogelijk, maar ook nog eens niet wenselijk, alleen al 
gezien het feit dat op Bonaire het Papiaments de eerste taal is en op Sint Eustatius en Saba het 
Engels.  
 
Een gescheiden (maar analoge) aanpak voor het onderwijs Nederlands voor de Bovenwindse 
eilanden, waar het Engels de omgevingstaal is, en de Benedenwindse eilanden, waar het 
Papiaments de omgevingstaal is, lijkt meer voor de hand te liggen. De verschillen in cultuur tussen 
de Bovenwindse eilanden zijn niet zo groot als cultuurverschillen met de Benedenwindse eilanden. 
Samenwerking met respectievelijk Sint-Maarten (Engels) en Curaçao en Aruba (Papiaments) zou 
daarbij zeer zinvol en wenselijk zijn. 
 
Gelet op het feit dat het Nederlands op de Beneden- en Bovenwindse eilanden een verschillende rol 
vervult, bestaat dit advies uit twee delen. Het eerste deel betreft het onderwijs en de rol van het 
Nederlands op het eiland Bonaire, en is in principe ook van toepassing voor Aruba en Curaçao. Het 
tweede deel gaat over het Nederlands als versterkt vak op de Bovenwindse eilanden Sint Eustatius 
en Saba en is in principe ook toepasbaar voor Sint-Maarten. 
 
ADVIES DEEL 1: Bonaire 
 
Bonaire 
Voor Bonaire geldt dat op dit moment het Nederlands vanaf groep 5 van vrijwel alle PO-scholen de 
taal van het onderwijs is. Dit houdt in dat alle vakken in het Nederlands worden gegeven. Het 
onderwijs Nederlands is niet te scheiden van alle andere onderwijsactiviteiten. De ontoereikende 
leerlingenprestaties op Bonaire zijn echter niet alleen het gevolg van een taalprobleem, maar er 
spelen volgens de inspectie ook andere didactische aspecten in het onderwijs nog een rol.  
 
Op Bonaire werken niet alle scholen op dezelfde manier. Er zijn PO-scholen die als onderwijstaal 
Papiaments in de onderbouw hebben en Nederlands in de bovenbouw. Eén school heeft Nederlands 
gedurende het hele programma als onderwijstaal. In het voortgezet onderwijs is Nederlands de taal 
waarin het onderwijs wordt aangeboden en dat is ook de taal waarin de examens worden 
afgenomen. Voor een groot deel zijn dit dezelfde examens als in Nederland, deels gaat het om 
examens in de Nederlandse taal die inhoudelijk zijn aangepast. In sommige gevallen wordt er nu 
nog gebruik gemaakt van examens, geproduceerd door het Expertisecentrum Toetsing & Examens 
(ETE) te Curaçao. Het Nederlands is de taal van het onderwijs in het vmbo, havo en vwo. Dit 
betekent dat het lesmateriaal Nederlandstalig is en de examens in het Nederlands worden 
afgenomen. Ter ondersteuning en verduidelijking van de lessen kan gebruik gemaakt worden van 
 

pagina: 20 
De aanpak die in dit advies wordt gepresenteerd is niet een wijziging, maar veeleer een 
optimalisering van het huidige systeem is. Scholen en leerkrachten zijn bezorgd over de manier 
waarop het huidige systeem een negatieve invloed schijnt te hebben op de prestaties van de 
leerlingen in alle onderwijsvormen. Juist deze bezorgdheid maakt dat de scholen momenteel 
openstaan voor een andere aanpak en stappen willen zetten naar verbetering van de huidige 
situatie. 
 
De problematiek rond de taal van het onderwijs op Bonaire raakt aan allerlei andere sociaal-
maatschappelijke aspecten met name aan de identiteit van het eiland en haar bewoners. In dit 
advies wordt getracht hiermee rekening te houden. Van belang bij het advies zijn: 
 
 De benoeming van het probleem. Het moet helder zijn om welke dilemma’s en om welke 
gevoeligheden het gaat, welke vragen er liggen en welke stappen er op welk gebied 
genomen moeten worden om deze vragen te beantwoorden;  
 Het creëren van tijd en ruimte(!) om de consequenties te overzien, de verschillende 
stappen te onderzoeken en draagvlak te vinden. 
 
Aanbevolen aanpak 
Wijziging van de bestaande situatie: de Taalunie adviseert het Nederlands als de taal van het 
onderwijs vanaf groep 1 van het PO (bij voorkeur al in voorschoolse educatie) met specifieke 
aandacht voor behoud en versterking van het Papiaments, rekening houdend met de specifieke 
rol van het Nederlands in en voor het onderwijs en met gebruikmaking van taalontwikkelend 
leren, met aangepaste tussentoetsen, die voldoen aan de Nederlandse kwaliteitscriteria. 
 
11
Deze benadering gaat o.a. uit van de bevindingen van het onderzoek van Juana Kibbelaar  naar 
12
“De rol van taal in het Curaçaose onderwijs” .  Bij deze aanpak wordt vertrokken vanuit de vraag 
wat er in ‘taal’ allemaal moet gebeuren om kinderen goed voor te bereiden op hun toekomst. In het 
onderwijs op Bonaire spelen twee belangrijke talen een rol: het Papiaments en het Nederlands. De 
gedachte in de hier beschreven aanpak gaat uit van de belangen van het kind: beide talen zijn in 
gelijke mate belangrijk voor een evenwichtige ontwikkeling van het Bonairiaanse kind. Echter, de 
functie van de talen verschilt: het Nederlands vervult voornamelijk de functie van toegangspoort 
naar (kennis)ontwikkeling.  
 
Het Papiaments daarentegen is van groot belang voor ontwikkeling van de eigen identiteit in 
sociaal-cultureel en maatschappelijk opzicht. Er wordt dan ook een duidelijk onderscheid gemaakt 
tussen de rollen van het Papiaments en het Nederlands.  
 
Gezien de functie van het Nederlands (als toegangspoort naar kennisontwikkeling en het behalen 
van diploma’s) is het kind erbij gebaat uiteindelijk een zo hoog mogelijk niveau in het Nederlands 
te behalen. Om dit voor elkaar te kunnen krijgen zet deze benadering in op zoveel mogelijk 
Nederlands taalcontact. In de praktijk komt het neer op een wijziging van het huidige systeem 
                                                                 
11
 Juana Kibbelaar: “De rol van taal in het Curaçaose onderwijs/Een verkenning van kansen en knelpunten”, 
scriptie in het kader van haar duale master NT2, juni 2012 
12
 Op dit moment geeft zij nascholing aan leerkrachten van 3 PO scholen op Curaçao en 5 PO scholen op 
Bonaire. Het door haar ontworpen professionaliseringstraject heeft een bewustwordingsproces op gang 
gebracht bij schoolteams en schoolbesturen over de oorzaak van de ongewenste resultaten. Met als gevolg dat 
schoolteams de bereidheid laten zien om stap voor stap vanuit dit scenario te leren onderwijzen. 
 

pagina: 22 
De constatering dat het Papiaments op dit moment nog onvoldoende kan dienen als onderwijstaal, 
zal voor heel veel mensen niet vanzelfsprekend en acceptabel zijn. Zij zullen daarin meegenomen 
moeten worden. Er moet dus ruimte komen, zodat iedereen inzicht en overzicht kan krijgen. Zonder 
dit inzicht en overzicht is het onmogelijk te komen tot acceptatie en de bereidwilligheid oude 
denkpatronen los te laten en een nieuwe mening te vormen.  
 
Als gevolg van het ontoereikend en onaangepast taalaanbod in beide talen en het niet rekening 
houden met de verschillende functies van Papiaments en Nederlands wordt momenteel voor het 
grootste deel van de kinderen op Bonaire de toegangspoort naar kennis vooralsnog onvoldoende 
geopend. Voortzetting van het huidige beleid zal blijven leiden tot onvoldoende resultaten.  
 
Om andere resultaten te kunnen behalen dient een andere aanpak plaats te vinden. De hierna 
volgende beschrijving is een verkenning van onderstaande drie mogelijke interventies: 
 
 Verschil in functie leidt tot verschil in doelstellingen; 
 Kwantiteit van taalcontact; 
 Kwaliteit van het taalcontact.  
 
Verschil in functie leidt tot verschil in doelstellingen 
Het eerder genoemde functieverschil tussen talen is tot nog toe niet uitgewerkt in het taalbeleid op 
de diverse eilanden. Voor Bonaire is dit een voorwaarde om te komen tot duurzame 
onderwijsverbetering. Verder onderzoek is gewenst. Het gaat hierbij om een nadere uitwerking van 
doelstellingen in de beide talen. Voor het Nederlands gaat het in ieder geval om doelen met 
betrekking tot schoolse taalvaardigheid. Voor het Papiaments gaat het eerder om sociaal-culturele 
en maatschappelijke doelen. 
 
Er zou een tweesporenbeleid op gang moeten komen waarin de functies en rollen van beide talen 
nader onderzocht worden. In de context van Bonaire betekent ‘nadenken over versterking van het 
Nederlands’ tegelijkertijd ook ‘nadenken over versterking van Papiaments’. Dat maakt het mogelijk 
om aan te geven op welke manier en met welk doel versterking kan worden aangebracht: 
  
 Versterking van het Nederlands als toegangspoort naar kennis; 
 Versterking van het Papiaments als identiteitsvormende factor. 
 
Kwantiteit van het taalcontact in het Nederlands 
De belangrijkste factor bij het verwerven van een nieuwe taal is het hebben van voldoende 
taalcontact, d.w.z. zoveel mogelijk contact met en aanbod van de taal. In de huidige situatie wordt 
er in de eerste 4 schooljaren (PO) voornamelijk Papiamentstalig onderwijs gegeven. In de 
kleuterklassen kan de leerkracht de kinderen niet voorlezen uit boeken die hun interesse hebben, 
maar is de leerkracht beperkt tot het handjevol boeken dat in het Papiaments beschikbaar is. Als 
gevolg is er onvoldoende mogelijkheid om gedurende die jaren te werken aan kennisontwikkeling en 
leesplezier, en tevens onvoldoende Nederlandstalig taalcontact om te komen tot een 
basisbeheersing van de taal. De consequentie is dat de verschillende onderwijsonderdelen die 
moeten bijdragen aan taal- en leesontwikkeling in het geheel niet op elkaar aansluiten.  
 
In de huidige praktijk zijn kinderen in de midden- en bovenbouw (PO) nog bezig zijn met het 
verwerven van de zogenaamde basiswoordenschat (in het Nederlands). Door onvoldoende 
leesvaardigheid is voor een groot deel van de kinderen de uitbreiding van kennis en de ontwikkeling 
van taal- en leesvaardigheden via lezen een zeer moeizaam proces. Het gevolg is dat de kinderen 
 

pagina: 24 
Ook in Nederland is er een groot verschil tussen scholen die in principe dezelfde doelstellingen 
moeten behalen. Ook in Nederland worden allerlei interventies gepleegd op scholen die vanwege de 
populatie van hun leerlingen moeite hebben om de doelstellingen te bereiken. Dergelijke, in 
Nederland als normaal beschouwde, interventies hebben op Bonaire tot nog toe niet plaats 
gevonden. Onderzocht dient dan ook te worden welke van deze interventies zouden kunnen passen 
binnen de context van Bonaire. Op Bonaire waar (a) voor zowel leerlingen als leerkrachten het 
Nederlands een vreemde taal is waar zij buiten het onderwijs niet mee in aanraking komen en (b) 
de beschikbare middelen veelal niet afgestemd zijn op het niveau en de belevingswereld van de 
leerlingen en (c) de lesgevers het Nederlands vaak niet op het gewenste niveau beheersen, is het 
realistisch te veronderstellen dat andere c.q. extra interventies gepleegd dienen te worden om 
dezelfde doelstellingen te bereiken. Onderzocht dient dan ook te worden welke extra interventies 
(binnen en buiten het onderwijs) nodig zijn om het bereiken van deze doelstellingen haalbaar te 
maken.  
 
Indien gewenst, kan voor de leerlingen die een Nederlandstalige vervolgopleiding in Nederland of op 
een van de andere eilanden ambiëren, aanvullend nog een specifiek voorbereidingstraject 
14
ontwikkeld worden, bijvoorbeeld in de vorm van een intensieve voorbereidingscursus , waarbij 
verdieping taalvaardigheid Nederlands, acculturalisatie ten aanzien van Nederland en 
studievaardigheden aan bod komen. Een vergelijkbaar voorbereidingstraject zou ook kunnen worden 
ontwikkeld voor leerlingen die kiezen voor een Engels- of Spaanstalige vervolgopleiding. Voor 
Bonaire (net als voor de andere eilanden) vormen de niveaus B1 en B2 de beste grondslag voor een 
beschrijving van het gewenste beheersingsniveau van het Nederlands voor de verschillende 
schoolvormen. De beide A-niveaus zullen te weinig civiel effect sorteren, terwijl de C-niveaus 
zonder twijfel te hoog zijn gegrepen, maar dat geldt over het algemeen ook voor Europees 
Nederland. Op B-niveau is de taalgebruiker onafhankelijk, dat wil zeggen dat hij/zij in staat is om 
zelfstandig te evolueren naar een hoger niveau. Let wel: de stap van B1 naar B2 blijkt in de praktijk 
de moeizaamste te zijn en zal de meeste tijd te vergen! De stap van B2 naar C1 gaat in de regel 
relatief makkelijker. Het B2-niveau zou moeten volstaan om een Nederlands VO-examen af te 
leggen. 
 
Advies en aanbevelingen Bonaire 
Het is duidelijk dat het voortzetten van het huidige systeem op Bonaire niet zal leiden tot de 
gewenste prestaties van de leerlingen. Het advies is om in te zetten op bovenstaande aanpak die 
het meest recht doet aan de rol van het Nederlands in/voor het onderwijs en de ontwikkeling van 
de kinderen door meteen vanaf groep 1 (bij voorkeur nog vroeger) in te zetten op zo veel mogelijk 
kwalitatief en passend taalaanbod in het Nederlands. 
 
Aangezien het hier niet zozeer gaat om alleen ‘het Nederlands als vak’, maar veeleer om ‘onderwijs 
volgen in het Nederlands’, lijkt het logisch en wenselijk om in het specifieke geval van Bonaire de 
mogelijkheid te onderzoeken of er aansluiting gevonden kan worden bij het Nederlandse 
referentiekader Taal & Rekenen. Dit referentiekader is beschreven vanuit het onderwijs in het 
algemeen en niet vanuit het vreemdetalenonderwijs. Het is een beschrijving van schoolse taaltaken 
en taalvaardigheden voor alle verschillende typen onderwijs; een vsbo-leerling (voortgezet 
secundair beroepsonderwijs) verschilt in niveau van een leerling van het vwo. Het spreekt vanzelf 
dat de weg om deze doelstellingen te behalen er voor Bonaire heel anders komt uit te zien dan voor 
Nederland. 
                                                                 
14
 Voor leerlingen die een vervolgopleiding in het Engels of Spaans in het Caribisch gebied of elders ambiëren, 
zou een vergelijkbare voorbereidingscursus kunnen worden overwogen. 
 

pagina: 26 
 Er wordt met deze visie een richting aangegeven; een nieuw denkkader. Dit moet aan alle 
kanten nog ingevuld worden. 
 
Een andere rol voor het Papiaments 
Papiaments is sociaal-maatschappelijk gezien de belangrijkste taal op Bonaire en de andere twee 
Benedenwindse eilanden. Met de verhoging van het Nederlandse taalaanbod moet niet de indruk 
gewekt worden dat het Papiaments op een zijspoor gezet wordt. Integendeel, met de vaststelling 
dat er een functieverschil is, moet uitgezocht worden hoe de functie van identiteitsontwikkeling 
gestalte kan krijgen.  
 
Op welke manieren kan worden bijgedragen aan de standaardisering en versterking van het 
Papiaments en hoe kan ervoor gezorgd worden dat het Papiaments aan de kinderen voldoende 
kwaliteit en uitdrukkingsmogelijkheden biedt om later in de Papiamentstalige maatschappij te 
kunnen functioneren en trots te kunnen zijn op hun taal en cultuur (identiteit). Na de constatering 
waar het Papiaments zich niet voor leent, is de belangrijke vraag waar het zich bij uitstek dan wel 
voor leent. Hierbij zijn onder meer de volgende vragen van belang: 
 
 Wat moet er gebeuren met de taal die maatschappelijk, sociaal, cultureel gezien de 
belangrijkste rol heeft? 
 Hoe kan dat maatschappelijk worden vormgegeven? 
 Hoe kan dat in het onderwijs worden vormgegeven? 
 Hoe kan ervoor gezorgd worden dat de taal de zo lang bevochten status en waardigheid 
blijft behouden? 
 Hoe kunnen de identiteit en zelfwaardering, in en buiten het onderwijs, nog meer versterkt 
worden?  
  
Op dit moment zijn de antwoorden hierop niet duidelijk. Dat is niet problematisch, maar de stand 
van zaken moet wel benoemd worden. Zonder een gedegen onderzoek hiernaar zal er weinig 
draagvlak zijn. Die antwoorden kunnen in dit advies niet gegeven worden; een en ander moet samen 
met de mensen op Bonaire invulling krijgen. Hiervoor is tijd en ruimte nodig.  
 
Tijdpad 
Gezien al het bovenstaande moge het duidelijk zijn dat het geven van indicatie voor een tijdpad 
met actiepunten geen sinecure is. De indruk kan ontstaan dat de aanpak al definitief is en het 
beleid al vastgesteld en uitgestippeld. Daarvan kan in deze fase van niet-ingevulde vakjes en van 
ruimte voor vragen geen sprake zijn. Onderstaande indicatie van een tijdpad met actiepunten moet 
gezien worden als een eerste aanzet om te komen tot een verkenning van een andere denkrichting 
met als intentie een probleem dat al eeuwenlang speelt tot een goede oplossing te brengen. 
 
Op korte termijn (binnen een paar maanden) zou de eerstvolgende stap moeten zijn: het 
informeren en meenemen in deze visie van alle stakeholders met als doel het creëren van 
draagvlak. De goede keuzes moeten immers samen gemaakt en uitgevoerd worden. Dan moet er 
eerst een gezamenlijk beeld bestaan van wat goed is voor de kinderen en waarom dat zo is. 
Inmiddels is al begonnen met het organiseren en voeren van gesprekken met de professionals in het 
veld. In vervolg hierop dient de kring uitgebreid te worden; immers alle bewoners van Bonaire 
hebben belang bij kwalitatief goed onderwijs en dienen inzicht te krijgen in de achterliggende 
argumenten en redenen voor de voorgestelde veranderingen.  
 
 

pagina: 28 
onderwijsaanbod zullen moeten aanpassen aan de respectieve talige niveaus van de verschillende 
jaargangen. Juist vakdocenten moeten hun onderwijs taalstimulerend aanbieden, taaldocenten 
zullen hun onderwijs meer vakondersteunend moeten vormgeven. Daarnaast dient onderzocht te 
worden hoe het Nederlandse taalaanbod ook buiten de klas/buitenschools vermeerderd kan worden. 
 
Voor de (andere) vakken geldt dat de Nederlandse methodes bij voorkeur aan de respectieve 
verschillende taalniveaus en de eigen context aangepast worden, eventueel met gebruikmaking van 
bestaande methodes op de eilanden en daarbuiten. Daarnaast zal ook nog eens gericht gekeken 
worden naar de benodigde kwantiteit en kwaliteit van het taalaanbod Nederlands in het 
onderwijsmateriaal. Op basis daarvan zullen materialen aangepast of nieuw ontwikkeld worden. Het 
zal in alle gevallen een proces van langere adem zijn en komt waarschijnlijk neer op ‘ontwikkelend 
implementeren’. Per leerjaar moet men toch wel rekenen op minimaal 1 jaar voor ontwikkeling, 
pilotering, aanpassing en uiteindelijke implementatie. Zeker in de jongere jaargangen dient het 
Papiaments als ondersteuning. Verder dienen alle lesgevers van alle vakken in meer of minder mate 
het Papiaments te beheersen. 
 
Op de lange termijn (vanaf 2017) moet het onderwijs op Bonaire kunnen gaan werken met een 
Caribisch-Nederlands traject binnen het Nederlands referentiekader Taal & Rekenen en de 
Nederlandse eindtermen voor de andere vakken, waarbij de leerlingen, weliswaar via een andere 
weg dan in Nederland, uiteindelijk toewerken naar hetzelfde niveau als de leerlingen in Nederland 
voor de verschillende onderwijsvormen. Deskundigheidsbevordering en ondersteuning van de 
lesgevers blijven belangrijke aandachtspunten. 
 
 
Samenvatting adviezen, aanbevelingen en punten van aandacht voor Bonaire: 
 
 Het onveranderd handhaven van het huidige systeem zal een negatieve invloed hebben op 
resultaten en prestaties van de leerlingen; 
 Het advies is om in te zetten op de hierboven beschreven aanpak die het meest recht doet 
aan de rol van het Nederlands in/voor het onderwijs en de ontwikkeling van de kinderen 
door meteen vanaf groep 1 (bij voorkeur nog vroeger) in te zetten op zo veel mogelijk 
kwalitatief en passend taalaanbod in het Nederlands; 
 Implementatie van de hierboven beschreven aanpak zal slechts kunnen plaatsvinden, indien 
er voldoende aandacht en ruimte is voor het creëren en behouden van draagvlak bij alle 
partijen; 
 Een duidelijke en zorgvuldige communicatie is en blijft een belangrijk aandachtspunt; 
 Het implementeren van bovenstaande aanpak betekent op de korte termijn een fikse 
investering van middelen (financieel, personeel en administratief), maar zal op de 
(middel)lange termijn leiden tot duurzame kwaliteit van het onderwijs in Caribisch 
Nederland; 
 Voor een inventarisatie van de consequenties van de implementatie van bovenstaande 
aanpak op Bonaire en van de daaruit voortvloeiende actiepunten (Plan van Aanpak) 
adviseert de Taalunie om op zo kort mogelijke termijn twee expertgroepen in te stellen, 
een voor het Nederlands en een voor het Papiaments; 
 Het is van belang snel een overzicht te krijgen op welke investeringen eenmalig zullen zijn 
en welke investeringen van blijvende aard; 
 Materialen en de methodes zullen voor alle onderwijsvakken onderzocht en eventueel 
aangepast en/of aangevuld moeten worden, waarbij het streven is dat het uiteindelijke 
niveau even hoog ligt als in Europees Nederland; 
 

pagina: 30 
Hierbij zal gedegen aandacht nodig zijn voor de taalontwikkelende kant van het Engelstalige 
onderwijs. Het verschil met de Bonairiaanse situatie is, dat de taal van het onderwijs op Sint 
Eustatius in de nieuwe situatie geen vreemde taal zal zijn, maar de moedertaal van de meeste 
leerlingen. Echter, ook moedertaalonderwijs moet taalontwikkelend zijn. Er zal in die context 
aandacht nodig zijn voor het feit dat de ontwikkeling van vocabulaire in het schoolse Engels in alle 
vakken bewust dient plaats te vinden. Uit het eerste taalonderzoek naar de instructietaal was 
immers al naar voren gekomen dat de Engelstalige vocabulaireontwikkeling van kinderen op Sint 
Eustatius een punt van aandacht is. De formulering van een nieuw Engelstalig curriculum moet 
gericht zijn op een brede (kennis)ontwikkeling. De verandering van instructietaal alleen zal dus niet 
voldoende zijn om het rendement van het taalonderwijs blijvend te vergroten. Dit aspect zal 
meegenomen moeten worden in de bijscholing van de docenten. Ofschoon dit advies zich richt op 
het onderwijs in het Nederlands, lijkt het ons van belang om te benadrukken dat dit aspect tijdens 
het transitieproces op Sint Eustatius niet uit het oog mag worden verloren. 
 
Het Nederlands wordt als versterkte vreemde taal aangeboden, waarbij een gedeelte van de lestijd 
besteed wordt aan het ontwikkelen van de functionele taalvaardigheden, terwijl eveneens enkele 
zaakvakken in het Nederlands zouden kunnen worden gegeven, indien het onderwerp/thema dit 
toelaat. Daardoor wordt het Nederlands voor de leerlingen meer coherent, concreter en 
communicatiever. Bij de formulering van een nieuw Engelstalig curriculum moet eveneens helder 
worden welke doelstellingen in het Nederlands behaald dienen te worden. Het programma zou het 
best kunnen worden ontwikkeld worden door docenten en instellingen ter plaatse, aangevuld met 
advies en externe expertise op het gebied van de zaakvakken en NVT, ook hier weer rekening 
houdend met de hoge werkbelasting, de bereidheid en de beschikbaarheid van lokale lesgevers. 
 
De taal- en examensituatie op Saba wijkt het meest af van de andere BES-eilanden. Zowel in het PO 
als het VO is de instructietaal Engels, het curriculum Engelstalig en wordt Nederlands alleen als 
vreemde taal onderwezen. De school voor VO biedt alleen het zogenaamde CXC-examen (Carribean 
Examinations Council), dat gelijkwaardig is aan het Havo-examen. Het beroepsgericht onderwijs op 
Saba wordt ingevuld met modules van het Jamaicaanse ‘Technical and Vocational Education & 
Training’-concept (TVET). Voor het vwo bestaan er wel Engelstalige equivalenten, maar deze 
worden niet op Saba aangeboden. Ook het examensysteem is anders, omdat men niet het systeem 
van Curaçao, Bonaire en Sint Eustatius volgt, maar het Caribische CXC-examensysteem. Aan het 
eind van het tweede leerjaar in het VO wordt ook het IGCSE (International General Certificate for 
Secondary Education) afgenomen. Op het eindexamen wordt voor het vak Nederlands een 
Cambridge-examen afgenomen. 
 
Het welslagen van het onderwijs op Sint Eustatius en Saba valt of staat met de kwaliteit van de 
lesgevers. Om die reden zouden de lesgevers, of in ieder geval een deel ervan, nauwer betrokken 
moeten worden bij de totstandkoming van een gepast onderwijsaanbod Nederlands voor Caribisch 
Nederland. Gelet op de reeds vermelde hoge werkdruk van lesgevers geldt ook hiervoor dat goed 
gekeken zal moeten worden naar de beschikbaarheid, verdere belastbaarheid en bereidheid van 
(een deel van de) lesgevers om samen met deskundigen van buitenaf hieraan mee te werken.  
 
17
De modules die momenteel voor leesvaardigheid ontwikkeld worden, kunnen daar al naar toe 
werken. Ook daarvoor is al input van de docenten ter plaatse en de Taalunie gevraagd. Om op deze 
                                                                 
17
 In ontwikkeling: drie modules voor begrijpend lezen en woordenschat, gericht op het ontwikkelen van de 
communicatieve taalvaardigheden (door Eric Westerveld inhoudelijk begeleid door de Taalunie en met 
medewerking van docenten op Sint Eustatius) 
 

pagina: 32 
 Er moet meer samenwerking en overleg komen tussen de Bovenwindse eilanden onderling. 
Immers, op Sint Maarten gebeurt onderwijskundig en –matig ook veel dat voor Sint Eustatius 
en Saba interessant zou kunnen zijn. En vice versa uiteraard. Regelmatig overleg en 
uitwisseling met de Benedenwindse eilanden is aan te raden. Ondersteuning en 
deskundigheidsbevordering van de lesgevers is van groot belang.  
 Stimulering van het aanbod Nederlands buiten de formele lessituaties. Hierbij zouden de 
ouders een rol kunnen/moeten spelen. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

