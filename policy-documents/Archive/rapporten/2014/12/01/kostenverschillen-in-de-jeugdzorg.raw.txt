KOSTENVERSCHILLEN IN DE JEUGDZORG 
 
 
 
Een verklaring van verschillen in kosten tussen gemeenten 
 
 
 
Sociaal en Cultureel Planbureau 
Den Haag, december 2014 
 
 
 
Michiel Ras 
Evert Pommer 
Klarita Sadiraj 
 
 
  
0 
 

 
Voorwoord 
 
De passende verdeling van jeugdzorgmiddelen is voor zowel gemeenten als het Rijk van groot belang 
om de decentralisatie van de jeugdzorg goed te laten verlopen.  Dit rapport bevat de uitkomsten van 
een verklaringsmodel dat de historische uitgaven van gemeenten aan jeugdzorg relateert aan 
kenmerken van die gemeenten. Deze kenmerken zijn geselecteerd op basis van wetenschappelijke 
literatuur en hebben betrekking op risicokenmerken van de bevolking die het beroep op jeugdzorg 
kunnen verklaren. Hiermee sluit het aan op eerder onderzoek van het SCP. In dit rapport wordt 
uitgezocht welke van deze kenmerken effect op de uitgaven hebben.  
 
Het rapport vloeit voort uit een opdracht van de ministeries van Binnenlandse Zaken en 
Koninkrijksrelaties (BZK), het ministerie van Financiën en het ministerie van Volksgezondheid, Welzijn 
en Sport (VWS). Daarbij zijn het Sociaal en Cultureel Planbureau (SCP) en Centrum Beleidsadviserend 
Onderzoek b.v. (Cebeon) verzocht om een verdeelsystematiek te ontwikkelen voor de middelen voor 
Jeugdzorg die worden gedecentraliseerd naar gemeenten.  
 
Het doel van dit rapport is aanknopingspunten te bieden voor de toekomstige verdeling van 
jeugdzorgmiddelen over gemeenten. Mede op grond van deze aanknopingspunten heeft het Cebeon 
een objectief verdeelmodel opgesteld, waarmee jeugdzorgmiddelen over gemeenten zullen worden 
verdeeld. Daarbij wordt een onderscheid gemaakt tussen factoren die een verklaring bieden voor 
kostenverschillen en factoren die relevant zijn voor de verdeling van de middelen voor de jeugdzorg. 
Dat onderscheid is van belang, omdat verklarende factoren die beïnvloedbaar zijn door gemeenten 
en zorgaanbieders (beleid en aanbod) geen rol mogen spelen bij de verdeling van de betrokken 
middelen over gemeenten.  
 
De maatstaven die in het verdeelmodel van Cebeon zijn opgenomen, zijn afgestemd op de 
risicofactoren in het verklaringsmodel van het SCP. Dit heeft er toe geleid dat de aanvankelijke set 
van verklarende factoren door het SCP is uitgebreid met de maatstaf uitkeringsontvanger. Het SCP 
heeft de uiteindelijke set verklarende factoren nog kunnen toetsen op een nieuw integraal 
microbestand waarin alle jeugdigen in Nederland met hun zorggebruik en hun kenmerken zijn 
opgenomen. Dit heeft geleid tot een robuuste set van factoren die verschillen in kosten van 
jeugdzorg op gemeentelijk niveau in belangrijke mate kunnen verklaren.  
 
De rapporten van SCP en Cebeon worden elk onder eigen verantwoordelijkheid uitgebracht. Zij 
dienen als onderbouwing van de objectieve verdeling van jeugdzorgmiddelen over gemeenten in 
Nederland, die is opgenomen in de Decembercirculaire 2014 van het Gemeentefonds. Het SCP zal in 
aanvulling hierop in 2015 onderzoek doen naar de invloed van combinaties van kenmerken op de 
zorgkosten. Dit zogenaamde cumulatievraagstuk speelt in de discussie over de kosten van zorg nog 
steeds een rol.  
 
2 
 

Samenvatting 
 
In het kader van de decentralisatie van jeugdzorgvoorzieningen moet een verdeelmodel voor de 
verdeling van budgetten over gemeenten worden opgesteld. Het SCP levert met deze publicatie 
informatie over de factoren die van invloed zijn op de kosten op gemeenteniveau.  
 
De totale kosten voor de jeugdzorg per gemeente hangen uiteraard sterk af van het aantal kinderen 
in de gemeente, maar ook van de gemiddelde kosten per kind. Deze kosten per kind blijken op 
gemeenteniveau vrij goed te verklaren te zijn uit een theoretisch onderbouwde set verklarende 
variabelen. Daarmee wordt 78% van de verschillen tussen gemeenten verklaard. Negen kenmerken 
zijn significant. Een kostenverhogend effect op de gemeentelijke uitgaven voor jeugdzorg gaat uit van 
het aandeel kinderen met een laag onderwijsniveau, het aandeel kinderen dat ten minste 1 jaar in 
armoede leeft, het aandeel kinderen in een eenoudergezin, het aandeel kinderen van recent 
gescheiden ouders, het aandeel ouders met een psychische medicatie en het aandeel ontvangers van 
een werkloosheids- of arbeidsongeschiktheidsuitkering. Een kostenverlagend effect gaat uit van het 
aandeel kinderen met ouder(s) uit Turkije, het aandeel volwassenen met een laag opleidingsniveau, 
het aandeel hoge inkomens en gemeenten die niet, weinig of zeer sterk stedelijk zijn ten opzichte 
van ‘matig stedelijk’.  
 
We moeten wel opmerken dat de aandelen ‘eenoudergezin’ en ‘kind in armoede’ sterk met elkaar 
samenhangen. Het effect van het aandeel eenoudergezinnen op de kosten van jeugdzorg kan dus op 
gemeenteniveau niet goed worden onderscheiden van dat van armoede. Waarschijnlijk verhogen ze 
beide de kosten van jeugdzorg. Het hebben van een uitkering heeft wel een extra effect boven op 
het effect van eenoudergezin en kind in armoede. De sociaaleconomische kenmerken (inclusief het 
effect van eenoudergezin) verklaren ongeveer 60% van de verschillen. De sociaal-demografische 
kenmerken verklaren nog eens 25%. Kleinere bijdragen worden geleverd door stedelijkheid (9%) en 
ouders met psychische medicatie (6%). 
 
De verklaringsgraad verandert niet veel als we variëren met de specificaties van het model. We 
hebben bekeken wat er gebeurt als we gecombineerde effecten toelaten, enkele variabelen 
weglaten of juist toevoegen of een selectie maken van bepaalde groepen gemeenten. Wel 
veranderen dan soms de significanties van verklarende variabelen, maar de richting van het verband 
verandert niet.  
 
Het toevoegen van de kenmerken regio en de aanwezigheid van aanbieders in de analyse maakt de 
verklaring van de verschillen iets beter (80%), maar maakt de interpretatie wel lastiger. Deze 
variabelen kunnen namelijk ook de effecten van specifieke ongemeten verklarende variabelen 
overnemen, zoals het effect van scheefgegroeide historische kosten als gevolg van de wijze van 
zorginkoop door de verschillende regio’s.  
De verklarende variabelen die zijn gekoppeld aan het kind, de ouder(s), het gezin en de lokale 
omgeving zijn op grond van wetenschappelijke literatuur opgenomen in de analyses. In de 
4 
 

1  Naar een nieuw stelsel van jeugdzorg 
 
De Nederlandse jeugdzorg staat een omvangrijke verandering te wachten. Op 1 januari 2015 wordt 
een nieuw stelsel van jeugdhulp ingevoerd. Hierin is geregeld dat gemeenten de bestuurlijke en 
financiële verantwoordelijkheid krijgen voor de uitvoering van alle zorg voor kinderen, jongeren en 
hun opvoeders (TK 2011). Op dit moment dragen gemeenten al de verantwoordelijkheid voor de 
preventieve en welzijnsfuncties in het kader van de Wet maatschappelijke ondersteuning (Wmo), 
zoals de Centra voor jeugd en gezin en het Jeugd- en jongerenwerk. Hiermee is een bedrag gemoeid 
van bijna 0,5 miljard euro. Daar komen de nieuwe taken in de jeugdhulpverlening bij. Deze nieuwe 
1
taken vergen momenteel een bedrag van circa 4,0 miljard euro. Ongeveer 380.000 van de 3,5 
miljoen kinderen in Nederland maakten in 2012 gebruik van minstens een van deze voorzieningen 
(CBS, Statline). Dit rapport analyseert de verschillen in kosten tussen gemeenten die verband houden 
met de nieuwe taken, voor zover deze verschillen te maken hebben met de samenstelling van de 
bevolking. Daarmee levert dit rapport bouwstenen aan voor de ontwikkeling van een verdeelmodel 
waarmee de beschikbare middelen voor de jeugdhulp op een objectieve wijze aan gemeenten 
kunnen worden overgedragen. Dit verdeelmodel is ontwikkeld door het Centrum Beleidsdadviserend 
Onderzoek b.v. (Cebeon).  
In 2015 worden de betrokken middelen op basis van historisch gebruik aan de gemeenten 
overgedragen. Vanaf 2016 moeten gemeenten geleidelijk overgaan op een budget dat wordt 
vastgesteld op basis van een objectief verdeelmodel.  
 
In zijn huidige vormgeving kent de jeugdzorg een complexe, institutionele structuur. In hoofdlijnen 
onderscheiden we daarin de eerste- en tweedelijnszorg. De tweedelijnszorg laat zich vervolgens 
globaal onderscheiden in zorg zonder en zorg met verblijf. Hiermee gaan grote kostenverschillen 
gepaard. De eerstelijnszorg wordt, met uitzondering van de huisarts en eerstelijnspsycholoog, al door 
de gemeenten verzorgd. Hieronder vallen onder meer het schoolmaatschappelijk werk (SMW), de 
jeugdgezondheidszorg (JGZ), de MEE Nederland voor jeugdigen met een beperking, de zorg- en 
adviesteams (ZAT) en de centra voor jeugd en gezin (CJG). De tweedelijnszorg gaat in 2015 over naar 
de gemeenten, met uitzondering van de langdurige intensieve zorg (de zwaardere, intramurale 
2
zorgzwaartepakketten). In hoofdlijnen kunnen in de tweedelijnszorg drie sectoren of doelgroepen 
worden onderscheiden. 
 
1. De provinciale jeugdzorg en de door het rijk gefinancierde JeugdzorgPlus 
Binnen de provinciale jeugdzorg kunnen we een onderscheid maken tussen de bureaus jeugdzorg 
(BJZ) en de instellingen voor jeugd- en opvoedhulp (J&O). De BJZ’s voeren reguliere taken uit in 
het zogenoemde vrijwillige kader en justitiële taken in het zogenoemde gedwongen kader. Tot 
de reguliere taken behoren indicatiestelling, casemanagement, melding kindermishandeling, en 
                                                           
1
 Bedoeld wordt het jaar 2015. Hierbij is nog geen rekening gehouden met een bezuiniging van 120 miljoen euro. 
2
 Dit geldt ook voor de eerstelijns geestelijke gezondheidzorg. Vanaf 2015 valt dus ook de eerstelijnspsycholoog onder de 
verantwoordelijkheid van de gemeente. Daarmee valt van de eerstelijnszorg alleen de huisarts vanaf 2015 niet onder de 
verantwoordelijkheid van de gemeenten. 
6 
 

Kader 1 Vormen van jeugdzorg 
 
Zorg voor jeugdigen, gefinancierd uit de Zorgverzekeringswet (Zvw): 
– eerstelijnszorg voor jeugdigen met psychische problemen, zonder verblijf; 
– tweedelijnszorg voor jeugdigen met psychische problemen, zonder verblijf; 
– tweedelijnszorg voor jeugdigen met psychische problemen, met verblijf. 
 
Zorg voor jeugdigen, gefinancierd uit de Algemene wet bijzondere ziektekosten (AWBZ): 
– zorg voor jeugdigen met beperkingen, zonder verblijf; 
– zorg voor jeugdigen met psychische problemen, zonder verblijf; 
– zorg voor jeugdigen met verstandelijke beperkingen, met verblijf (zzp vg1, vg2, vg3, lvg-zzp1 – lvg-zzp5); 
1
 
– zorg voor jeugdigen met psychische problemen, met verblijf.  
 
Provinciaal gefinancierde jeugd- en opvoedhulp: 
– jeugdzorg zonder verblijf (ambulant) 
– jeugdzorg met verblijf (residentieel en dagbehandeling) 
– pleegzorg  
– overige taken (steunfuncties, projecten e.d.). 
 
Provinciaal gefinancierde zorg via bureau jeugdzorg: 
– VWS-taken, waaronder AMK, toegang BJZ, casemanagement 
– jeugdbescherming 
– jeugdreclassering. 
 
Door het Rijk gefinancierde jeugdzorg: 
– JeugdzorgPlus (voorheen: gesloten jeugdzorg). 
 
Het macrobudget van in 2015 over te hevelen middelen is bepaald op 3.868 miljoen euro. Hierin is 
een korting verwerkt van 120 miljoen euro, die geleidelijk oploopt tot 450 miljoen euro in 2017. De 
verdeling over de onderscheiden financieringsvormen is weergegeven in figuur 1.1.  
 
8 
 

 
2  Naar een verklaring van verschillen  
 
De decentralisatie beoogt allerlei vormen van zorg als geheel bij gemeenten onder te brengen. De 
‘schotten’ tussen die vormen van zorg vervallen dan, maar er dient wel per gemeente een passend 
budget voor de totale kosten te worden berekend. Het verklaringsmodel jeugdzorg brengt 
risicofactoren in beeld die bepalend zijn voor de historische kosten van jeugdzorg. De factoren die op 
gemeenteniveau een rol spelen, moeten uiteraard verdedigbaar zijn vanuit de effecten die we op 
kind- en gezinsniveau vinden. Om deze reden wordt hier een verklaringsmodel op gemeentelijk 
niveau ontwikkeld, dat is gefundeerd op factoren die ook op individueel niveau bepalend zijn voor 
het gebruik van jeugdzorg. Deze individuele factoren dienen plausibel te zijn en theoretisch te 
duiden. Daarom is in de literatuur gezocht naar mogelijke verklaringen voor verschillen in gebruik van 
jeugdzorg. Daarbij gaat het om factoren die op het niveau van het kind, de ouders, het gezin en de 
directe leefomgeving spelen. Maar het gaat niet alleen om dit soort gezin gerelateerde factoren, 
maar ook om beleids- en aanbodfactoren, zoals wetswijzigingen en de omvang en samenstelling van 
het hulpverleningsaanbod (Hermans 2009; BMC 2009; Pommer et al. 2011; Sadiraj et al. 2013). Dat 
zijn overigens kenmerken die zich lastig laten meten.  
 
In figuur 2.1 is het theoretische kader schematisch weergegeven. De kenmerken op het niveau van 
kind/ouder/gezins/omgeving veroorzaken mogelijk problematiek bij het opgroeien en opvoeden van 
het kind. Hierdoor kan de behoefte ontstaan om hulp te vragen en te gebruiken. De kosten die 
hiermee gemoeid zijn, zijn afhankelijk van de ernst van de problematiek en de beschikbaarheid van 
de zorgverlening.  
 
10 
 

kunnen onder meer de volgende factoren een rol spelen (zie o.a. Deković 2000; Leij 2002; Sameroff 
4
2010; Bot et al. 2013).  
 
Factoren op kindniveau: 
– geslacht (Vollebergh 2010; Zeijl et al. 2005; Bucx en De Roos 2011); 
– leeftijd en lage intelligentie (Woittiez et al. 2012; Ras et al. 2010; Nagin en Tremblay 2001; 
Mönks en Ypenburg 2011; Dam et al. 2010); 
– een laag onderwijsniveau (Schrijvers en Schuit 2010; Kepper et al. 2012); 
– persoonlijkheidsstoornissen (Hoek 2006; Stams et al. 2006); 
– gedragsproblemen (Hakkaart-van Roijen et al. 2007). 
 
Factoren op ouderniveau  
– lage opleiding (Nagin en Tremblay 2001; Bucx en De Roos 2011); 
– leeftijd van de ouder(s) bij geboorte (Coley en Chase-Lansdale 1998; Levine et al. 2007; Moore 
et al. 2013); 
– lage sociaaleconomische status en armoede (Bucx en De Roos et al. 2011); 
– chronische ziekte (Einde-Bus et al. 2010; Sieh et al. 2013); 
– psychische problematiek (De Clercq en Van Vreckhem 2008; Rutter et al. 2006). 
 
Factoren op gezinsniveau: 
– gezinssamenstelling (Whiteside en Becker 2000; Fischer 2004; Spruijt 2007; De Roos et al. 2011); 
– huwelijksconflicten, gezinsgrootte (Alink et al. 2011); 
– drugsgebruik (Fagan en Naijman 2005; Barnard en McKeganey 2004; Einde-Bus et al. 2010); 
– ingrijpende gebeurtenissen (Kim et al. 2003; Mongillo et al. 2009; Tein et al. 2000).  
 
Factoren op omgevingsniveau: 
– verkeerde vrienden, concentratie van delinquenten in de buurt en wonen in achterstandswijk 
(Sykes 2009; Weijters et al. 2007); 
– afwezigheid ondersteunend sociaal netwerk (Bartelink 2012). 
 
Uit diverse studies (zie o.a. Hermanns 2007; Rutter 2008) blijkt verder dat de kans op allerlei 
problemen bij het opvoeden en opgroeien wordt verhoogd wanneer zich in een gezin meerdere 
risicokenmerken voordoen. Hoe meer risicokenmerken een gezin kent, hoe moeilijker het voor de 
individuele leden van het gezin en het gezin als geheel is om problemen te voorkomen en/of die het 
hoofd te bieden. De problemen worden daardoor zo groot dat (de kans op) het gebruik van 
jeugdzorg groter is dan op grond van de bijdrage van de afzonderlijke factoren kan worden verwacht 
(Evans 2003; Evans en English 2002; Hermanns 1987 en 1998). Dit wordt ook wel het cumulatie-
effect genoemd. Het SCP heeft hiervoor tot nu toe echter geen aanwijzingen kunnen vinden. Om 
                                                           
4
 Het op elkaar inwerken van de verschillende factoren wordt in de orthopedagogiek ‘het transactionele ecologische 
ontwikkelingsmodel’ genoemd. 
12 
 

In het OJO’11 (Onderzoek Jeugd en Opgroeien 2011) zijn problematiek, vraag en gebruik van 
jeugdhulp wel op uniforme wijze bepaald. Maar de meting via SDQ in dit gegevensbestand is alleen 
gebaseerd op de inschatting van de ouders en de problemen die zij ervaren bij de relaties met hun 
kind en niet op het oordeel van deskundigen. Dit beperkt de betrouwbaarheid van de meting van 
problemen in het gezin. De maat voor behoefte aan hulp (vraag en of gebruik van jeugdzorg) is 
gemeten door aan de ouders te vragen of ze uiteindelijk jeugdhulp hebben gevraagd (of gekregen).  
 
Met het OJO’11 toonde het SCP eerder de determinanten van jeugdzorg in termen van problematiek 
en gebruik (zie bv. de publicaties Bot et al. 2013; Sadiraj et al. 2013). Voor het eerst worden in deze 
studies de risicofactoren die uit de literatuur naar voren komen, benaderd vanuit een algemene visie 
op problematiek van de jeugd in plaats van vanuit sector gebonden problematiek. De uitkomsten van 
de twee SCP-studies wijzen erop dat de risicokenmerken die belangrijk zijn bij de problematiek in het 
algemeen, ook belangrijk zijn voor de kans op zorgvraag of zorggebruik. Verder vinden we in het OJO 
dat er bij een klein groep een discrepantie is tussen de hoogte van de problematiek en de 
vraag/gebruik van hulp uit de tweedelijns zorg. Er zijn kinderen met een hoge risicoscore die geen 
beroep doen op jeugdhulp uit de tweedelijns zorg en kinderen met relatief lage risicoscore die wel 
gebruik maken van jeugdhulp in de tweedelijns zorg. Bij de groep met een hoge score die geen 
gebruik maakte van de tweedelijns zorg bood de beschikbaarheid van de eerstelijns zorg niet de 
verklaring voor het niet-gebruik. De verklaring lag er meer in dat de ouders de problemen als 
voorbijgaand zagen of al oplossingen gevonden hadden. Ook waren er ouders die een indicatie 
hadden gevraagd maar niet gekregen. De inschatting van de professionals omtrent de 
gezinsproblemen kan dus heel anders zijn dan die van de ouders. 
 
In het OJO vinden we geen aanwijzingen dat er bij een stapeling van risicofactoren een extra 
verhoogde kans bestaat op een beroep op jeugdzorg (het zgn. cumulatie-effect; zie Bot et al. 2013). 
Op basis van het OJO’11 heeft het SCP eveneens onderzocht welke kenmerken leiden tot een 
verhoogd risico op het beroep op verschillende jeugdzorgvoorzieningen (Bot et al. 2013; Sadiraj et al. 
2013). Uit deze analyses volgt dat de verschillende jeugdzorgvoorzieningen niet door dezelfde set 
risicokenmerken verklaard kunnen worden. Toch lijkt een aantal risicokenmerken vaak een rol te 
spelen bij het gebruik van jeugdzorgvoorzieningen (zie tabel 2.1). Zo lopen jongeren met een 
chronische ziekte een verhoogd risico op gebruik bij bijna alle jeugdzorgvoorzieningen. Ook jongeren 
die niet opgroeien in een gezin waarin beide biologische ouders aanwezig zijn of jongeren van wie de 
ouders (regelmatig) een psycholoog, psychiater of maatschappelijk werker bezoeken, hebben een 
verhoogd risico op gebruik bij vrijwel alle jeugdzorgvoorzieningen.  
 
Als de risicokenmerken gerelateerd worden aan het totale gebruik van jeugdzorg (dus onafhankelijk 
van de soort voorziening), komen we tot de relaties in tabel 2.1. We hebben de set risicokenmerken 
in tabel 2.1 aangevuld met kenmerken waarvan we uit eerdere SCP-studies weten dat deze mogelijk 
van invloed zijn op het beroep op jeugdzorg (zie o.a. Pommer et al. 2011).  
  
14 
 

analyses op wijkniveau vinden ze geen aanwijzing voor een cumulatie-effect. Op gemeenteniveau is 
een dergelijk effect nog lastiger te meten en zal, indien aanwezig, waarschijnlijk klein zijn. 
 
Leidend in onze analyses zijn de mogelijk verklarende factoren die in de literatuur zijn opgespoord. 
Het gaat om kenmerken waarvan uit wetenschappelijk onderzoek bekend is dat zij verklaringskracht 
hebben voor de opgroei- en opvoedproblematiek en het jeugdzorggebruik. Bij de verklaring kunnen 
we gegevens in termen van de kwaliteit van relaties binnen het gezin of persoonlijkheidskenmerken 
niet meenemen, omdat daarover geen nationale of gemeentelijke cijfers beschikbaar zijn. Het 
merendeel van de informatie op gemeenteniveau voor verklarende variabelen is via het CBS 
verkregen. Zie daarvoor het overzicht in de bijlage. 
 
De verklarende variabelen worden uitgedrukt als percentage van het aantal jongeren van 0-17 jaar 
dat in de gemeente woont op 1 januari 2012. Op deze wijze worden de aandelen bepaald van 
jongeren die een risico lopen op het gebruik van jeugdzorg. Daardoor worden de verklarende 
variabelen eveneens uitgedrukt als aandelen per kind. De absolute omvang van de gemeente speelt 
een rol in de analyses via de variabele ‘stedelijkheid’. Deze variabele geeft de nabijheid van 
voorzieningen, maar mogelijk ook ongemeten verschillen in cultuur weer. Hij hangt zo sterk samen 
met gemeentegrootte dat niet beide variabelen opgenomen konden worden. In tabel 2.2 worden de 
verklarende variabelen statistisch beschreven. 
 
Het aandeel ouders met psychische problematiek is niet per gemeente bekend. We hebben als 
benadering hiervoor het aandeel ouders gehanteerd dat een medicament gebruikt uit de psychische 
medicijngroep (FKG). 
In de literatuur wordt wel gesuggereerd dat religiositeit een verklaring kan zijn voor zorggebruik en 
de kosten (Gerris 2007). Aan de ene kant zou het een vraag beperkende factor voor eigen 
problematiek kunnen zijn (een probleem eerst in eigen kring oplossen), anderzijds kan het een vraag 
verruimende factor zijn omdat men eerder genegen zou kunnen zijn om anderen te hulp te schieten 
(kinderen in pleegzorg nemen). Religiositeit is in het model opgenomen door te kijken naar het 
aandeel totaalaandeel CU en SGP-stemmers in een gemeente. Dit is een benadering omdat de 
feitelijke geloofsovertuigingen niet op gemeenteniveau beschikbaar zijn.  
 
Het is belangrijk om te vermelden dat een aantal variabelen in tabel 2.1 met elkaar samenhangt. 
Hierdoor is het soms lastig om te bepalen wat de afzonderlijke bijdrage van deze variabelen is aan de 
verklaring van de jeugdzorgkosten per kind op gemeenteniveau.  
 
De aanwezigheid van aanbieders in gemeenten kan van invloed zijn op de kostenverschillen tussen 
de gemeenten. Daarvoor kunnen verschillende oorzaken zijn. Als de instellingen in de buurt zijn, 
kunnen ze beter bereikbaar zijn. Ook kan men beter bekend zijn met de instellingen of is men zelfs in 
de buurt van instellingen gaan wonen. Voor de analyse gebruiken we informatie van de Vereniging 
16 
 

tussen buurten binnen een gemeente. Het is geoperationaliseerd als de spreiding van niet-westerse 
migranten over de buurten in die gemeente. 
 
De verklaring van verschillen in kosten per kind in jeugdzorg zal plaatsvinden op gemeentelijk niveau. 
Figuur 2.2 geeft een beeld van deze verschillen in 2012. In de figuur zijn de verschillen ook 
weergegeven voor de 42 jeugdzorgregio’s. Op het niveau van de jeugdzorgregio’s valt op dat de 
regio’s met de hoogste kosten te vinden zijn in het uiterste noordoosten en zuidoosten van het land, 
in een gebied iets boven het midden van het land en rond Nijmegen. De regio’s met de laagste 
kosten liggen vrij centraal met uitlopers naar het westen en zuidwesten. 
 
Figuur 2.2 Verschillen in historische jeugdzorgkosten per kind per jaar, per gemeente en per jeugdzorgregio, 2012 
 
 
 
 
 
3  Verklaring van verschillen in kosten 
 
We verklaren in beginsel de totale kosten per gemeente, dus opgeteld over alle over te hevelen 
voorzieningen. De totale kosten per gemeente hangen uiteraard sterk samen met het aantal 
kinderen van 0 tot en met 17 jaar per gemeente. Maar ook per kind kunnen de gemiddelde kosten 
tussen gemeenten variëren. Bij het analyseren van de verschillen in gemiddelde kosten per kind in 
18 
 

met verblijf. Dit geeft een indruk van de verschillen tussen lichte en zware zorg. Zorg zonder verblijf 
beslaat, met gemiddeld 570 euro per kind, 60% van de totale kosten. De standaarddeviatie, een maat 
voor de spreiding van een kenmerk, is bij zorg met verblijf relatief wat groter. Ook liggen daar het 
minimum en maximum relatief ver uit elkaar. 
 
3.1 Uitkomsten van het verklaringsmodel  
 
Het verklaringsmodel analyseert de verschillen in kosten per kind op gemeenteniveau. Dit doen we 
met een (algemeen) regressiemodel. Dit is een standaardmethode om een continue doelvariabele te 
relateren aan verklarende variabelen. We zullen ook nagaan of bepaalde combinaties van 
verklarende variabelen extra effect hebben (cumulatie). 
10
De verklaringskracht wordt afgemeten aan de verklaarde variantie, die kan liggen tussen 0 en 100%.  
Om praktische redenen is één kleine gemeente met uitzonderlijk lage kosten per kind niet in de 
analyse opgenomen. Het gaat om 0,005% van alle kinderen in Nederland. 
 
Met 26 variabelen vragen we statistisch gezien veel van het datamateriaal (ruim 400 gemeenten). 
Met zogeheten “backward regression” bepalen we welke van de variabelen statistisch significant zijn. 
Deze methode begint met alle variabelen, en verwijdert stap voor stap de variabelen die niet 
11
significant blijken te zijn. Uiteindelijk blijken er voor de totale kosten 17 variabelen significant te 
zijn. Er zijn geen vaste regels die aangeven hoeveel variabelen zijn ‘toegestaan’ bij een bepaald aantal 
waarnemingen. Bij opnieuw schatten, bijvoorbeeld met nieuwe gegevens, kan dit behoorlijke 
effecten geven. Wel zien we dat de uitkomsten tamelijk robuust zijn bij het doorrekenen van 
verschillende varianten. Ook zijn de overeenkomsten met een vorige exercitie, op gegevens uit 2011, 
zo groot dat we erop kunnen vertrouwen dat de resultaten betrekkelijk stabiel in de tijd zijn. 
 
De kenmerken hebben betrekking op het kind, de ouder(s) en het gezin, alsmede de directe 
leefomgeving. Bij dat laatste kunnen we denken aan het voorkomen van hoge inkomens in een 
gemeente, het aantal kinderen dat in een achterstandswijk woont binnen een gemeente, of de 
stedelijkheid van een gemeente.  
De uitkomsten bevatten ook een blok dat de invloed weergeeft van de regio en van de aanwezigheid 
van een vestiging van een jeugdzorginstelling in de gemeente. We maken een onderverdeling in 
provincies en enkele specifieke regio’s (Amsterdam, Den Haag en Rotterdam): de 
jeugdzorgprovincies. Geheel onderaan staan de verklaarde varianties. Twee situaties worden hierbij 
in de analyse onderscheiden: één waarbij geen rekening is gehouden met het effect van provincie en 
de aanwezigheid van aanbieders en één waarbij dat wel is gedaan.  
Door een uitgebreide set verklarende variabelen op te nemen, kunnen we de verschillen in kosten zo 
goed mogelijk verklaren. De verklarende variabelen kunnen met elkaar samenhangen. Sommige 
hebben onderlinge correlaties van 0,8 of zelfs 0,9. Daardoor is het lastig om effecten uniek toe te 
                                                           
10 2
 Hiervoor gebruiken we de gecorrigeerde (‘adjusted’) R , die rekening houdt met het aantal opgenomen variabelen. 
11
 Voor verwijdering is een significantieniveau van 10% gehanteerd. 
20 
 

    
zorgaanbieders     
 aanwezigheid vestiging zorginstelling in gemeente  + + + 
    
regio    
 + ‒ 
 Groningen 
 Drenthe  + ‒ 
 Overijssel   + 
 Gelderland   + 
+ +  
 Flevoland 
 Noord-Holland ‒  ‒ 
 Zeeland ‒   
 Limburg + +  
 + ‒ 
 RO Amsterdam 
 RO Haaglanden ‒ ‒  
 RO Rotterdam  ‒  
   
 
2
R zonder regio en aanwezigheid aanbieders (%) 78 68 67 
2
R met regio en aanwezigheid aanbieders (%) 80 76 73 
a Er is gewogen met het aantal kinderen per gemeente. Hierdoor houdt het model rekening met de kans op 
toevalstreffers, die bij kleine gemeenten groter is dan bij grote (heteroskedasticiteit). 
b Ordinary Least Square Analysis, p<0,10. 
 
c De verklarende variabelen ‘kind in armoede’ en 'kind in eenoudergezin' hangen zo sterk samen dat tussen deze twee 
geen nader onderscheid kan worden aangebracht. 
d Bepaald op basis van een farmaceutische kostengroep (FKG),  die past bij deze chronische aandoening. 
e Ten opzichte van matig stedelijk. 
 
Bron: SCP  
 
De uitkomsten voor de verklarende variabelen zijn steeds aangegeven met plussen (positief 
significant effect op 5%-niveau) en minnen (negatief significant effect op 5%-niveau). De bovenste 
drie blokken bevatten de kenmerken van de bevolking die invloed hebben op de gemiddelde kosten 
per kind. In het verklaringsmodel is het niet mogelijk om de mate van efficiency mee te nemen of de 
mate waarin preventie zou kunnen helpen de totale kosten te beperken. Dit is ook geen groot 
probleem omdat het maar de vraag is of deze factoren een rol moeten spelen in een verdeelmodel, 
omdat dan efficiënte gemeenten of gemeenten die succesvol preventief beleid voeren zouden 
worden afgestraft. In beginsel hebben alle factoren in tabel 2.2 kans gehad om bij te dragen aan de 
verklaring van verschillen in kosten van jeugdzorg. Factoren die geen significante rol spelen zijn via 
de methode van backward regression buiten beeld gelaten. De tabel is als volgt te lezen. De eerste 
kolom bevat de resultaten voor de gemiddelde totale kosten in 2012. Een + of -teken geeft aan dat 
een verklarende variabele significant is op 5%-niveau (dus statistisch gezien van belang) en hogere 
respectievelijk lagere kosten geeft. 
 
Waar de eerste kolom de resultaten geeft voor de totale kosten van de hele sector, geven de andere 
twee kolommen de uitkomsten voor de kosten van zorg zonder en met verblijf. Het onderscheid 
tussen kosten met en zonder verblijf is gemaakt omdat dit mogelijk betere verklaringsmodellen geeft 
in termen van verklaringskracht en theoretische duiding. Bovendien zijn de kosten met verblijf 
22 
 

– Recent gescheiden ouders (+). Een scheiding is voor kinderen een ingrijpende gebeurtenis en 
gaat vaak gepaard met complexe problemen die daarmee samenhangen. Soms hebben partners 
ook (grote) onenigheid of een moeizame omgang, wat zijn uitwerking heeft op het welzijn van de 
kinderen. De kinderen zijn zelf ook onderdeel van het scheidingsproces, omdat een 
omgangsregeling moet worden getroffen. Voorts kunnen grote veranderingen in de sociale 
omgeving van kinderen optreden als gevolg van een scheiding. 
– Laagopgeleide volwassenen ( −). Wat verrassend wellicht blijkt hier dat een lage opleiding van 
volwassenen (ouders) tot minder kosten leidt. Hierbij moet worden bedacht dat dit effect is 
gemeten na correctie voor andere kenmerken zoals de hoogte van het inkomen en psychische 
problemen bij ouders. De bijdrage aan de totale verklaring van dit kenmerk is overigens gering. 
12
– Ouders met psychische Farmaceutische Kosten Groep FKG (+). Bij ouders die (regelmatig) een 
bezoek brengen aan een hulpverlener die hun geestelijke bijstand verleent, heeft hun kind 
mogelijk een verhoogd risico om met deze problemen te kampen (zie o.a. Rutter et al. 2006). 
Verder is het mogelijk dat ouders die psychische problemen hebben, meer ondersteuning nodig 
13
hebben bij het opvoeden van hun kinderen. 
– Hoog inkomen (−). In rijkere gemeenten (die meer huishoudens met een hoog inkomen hebben) 
zouden inwoners minder problemen kunnen ervaren, waardoor de totale jeugdzorgkosten per 
kind in deze gemeenten lager zijn dan in minder rijke gemeenten.  
– Uitkeringsontvanger (+). In gemeenten met veel personen die afhankelijk zijn van een sociale 
uitkering wegens werkloosheid of arbeidsongeschiktheid (excl. bijstand) zijn de kosten van 
jeugdzorg significant hoger dan in gemeenten waar dit niet het geval is. Dit effect komt bovenop 
het effect van inkomen op de jeugdzorgkosten. 
– Gemeenten die niet, weinig of zeer sterk stedelijk zijn ( −), vergeleken met matig stedelijke 
gemeenten. Een duidelijke verklaring voor dit effect hebben wij niet. Mogelijk speelt bij sterk 
stedelijke gebieden de nabijheid van hulpverlening of efficiëntere/goedkopere hulpverlening een 
rol (de zgn. economies of scale). Ook kan preventie hier een rol spelen. Bij niet en weinig 
stedelijke gebieden zou een sterker sociaal netwerk een rol kunnen spelen bij het waargenomen 
effect. 
 
Het tweetal variabelen ‘kind in armoede’ en ‘kind in eenoudergezin’ hangt sterk samen. Samen 
leveren ze een grote bijdrage aan de verklaarde variantie. Waarschijnlijk verhogen ze beide de kans 
op gebruik en kosten van jeugdzorg. Er is helaas geen analysetechniek die binnen deze groep 
variabelen een beslissend onderscheid kan maken.  
Bij de andere rijen valt te zien dat herkomst naar geboorteland iets uiteenlopende effecten heeft. 
Weliswaar heeft een Turkse herkomst overal een negatief effect op de kosten, maar gemeenten met 
                                                           
12
 Een farmaceutische kostengroep (FKG) is een groep medicijnen die past bij een bepaalde chronische aandoening. Het 
gaat hier om hulp waarbij ook een psychiater is betrokken omdat deze uitsluitend gemachtigd is deze medicijnen voor te 
schrijven. 
13
 Het is niet uit te sluiten dat het verband tussen de psychische gesteldheid van de ouders en het beroep op 
jeugdzorgvoorzieningen alleen van de ouders naar het kind verloopt: ouders brengen hun problemen op hun kind(eren) 
over. Het is echter ook mogelijk dat de relatie via het kind naar de ouder(s) verloopt: door de problemen die ouders met 
hun kind ervaren, en waarvoor professionele hulp is ingeschakeld, kunnen ouders zelf de behoefte hebben om over deze 
problemen van gedachten te wisselen met een psycholoog, psychiater of maatschappelijk werker.  
24 
 

– De aanbodvariabele meet uiteraard het effect van de aanwezigheid van vestigingen van 
aanbieders. Maar ook hierin kan (onbedoeld) het effect van ontbrekende verklarende variabelen 
zijn opgenomen. 
 
Bij de regio’s is het landelijk gemiddelde als referentie gekozen. Regelmatig is de afwijking van een 
regio significant. Op totaalniveau zijn er significante verschillen bij Flevoland en Limburg (positief) en 
Noord-Holland, Zeeland en de regio Den Haag (negatief).  
 
Bij de totale kosten zijn de resterende verschillen tussen regio’s bij de regio Flevoland het grootst per 
kind (meer), gevolgd door Noord-Holland (minder), Zeeland (minder), Limburg (meer) en Haaglanden 
(minder). Wanneer men deze resterende verschillen in het verdeelmodel niet zou willen honoreren, 
zal dit – los van andere relevante kenmerken – dus negatieve herverdeeleffecten opleveren voor 
Flevoland en Limburg en positieve herverdeeleffecten voor Noord-Holland, Zeeland en Haaglanden. 
Verder zijn er in zes regio’s geen resterende verschillen op het niveau van de totale kosten, maar wel 
bij de zorgkosten met of zonder verblijf. Op totaalniveau vallen dit soort verschillen dan niet 
significant uit.  
 
Het toevoegen van een variabele die duidt op de aanwezigheid van een vestiging van een 
zorginstelling in de gemeente, maakt duidelijk dat deze een positief effect heeft op de 
jeugdzorgkosten per kind. Bij het opnemen van de aanbiedersvariabele is rekening gehouden met de 
soort instelling waarop de zorg betrekking heeft. Bij zorg zonder en met verblijf afzonderlijk bestaat 
dit effect ook. 
 
3.3 Gevoeligheidsanalyse modelspecificatie  
 
Het ontwikkelen van dit verklaringsmodel is gebaseerd op theoretische inzichten. De uitkomsten 
moeten statistisch significant en plausibel zijn en stroken met theoretische inzichten. Dit neemt niet 
weg dat er onderweg allerlei praktische beslissingen genomen kunnen of moeten worden die de 
modeluitkomsten kunnen beïnvloeden. In deze paragraaf bespreken we de opties die aan de orde 
zijn gekomen bij de verklaring van verschillen in jeugdzorgkosten en de gevolgen die de opties 
hebben voor de modeluitkomsten.  
 
– Het effect van stedelijkheid is moeilijk te interpreteren. Kenmerken die deels met stedelijkheid 
samenhangen, zoals bevolking naar herkomst, armoede en eenoudergezinnen zijn al opgenomen 
in het model. Stedelijkheid staat dus voor andere kenmerken die we niet in het model hebben 
opgenomen. Als we de schatting uitvoeren zonder stedelijkheid daalt de verklaarde variantie 
niet, maar nemen andere verklarende variabelen de verklaring over. Kennelijk heeft stedelijkheid 
op zichzelf niet veel invloed. Er blijven dan wel meer onverklaarde verschillen tussen regio’s over. 
– Gezien de verschillende kosten naar gemeentegrootte zouden de effecten kunnen verschillen 
naar gemeentegrootte. Het resultaat blijkt echter tamelijk robuust als we ons tot de middelgrote 
26 
 

name de resterende verschillen tussen regio’s. Zo wordt het positieve resterende verschil voor 
Limburg sterker (werd overgenomen door het kenmerk ‘uitkeringsontvanger‘) en wordt het 
negatieve resterende verschil voor de grote steden ook sterker. Tot de uitkeringsontvangers 
behoren overigens ook Wajongers en Wsw’ers. Dit kan tot interpretatieproblemen leiden in 
gebieden waar veel jongeren jeugdzorg ontvangen en met het volwassen worden gebruik gaan 
maken van deze regelingen. Gezien de substantiële bijdrage van ‘uitkeringsontvanger‘ aan de 
verklaringskracht van het model, wordt dit kenmerk toch gehandhaafd. Een probleem hierbij is 
wel dat eigenlijk moet worden uitgegaan van het percentage uitkeringsontvangers met 
jeugdigen, maar dit kenmerk is niet op gemeentelijk niveau beschikbaar. Dit kan tot 
vertekeningen in modeluitkomsten leiden. 
 
Al met al is de gekozen vormgeving van het verklaringsmodel goed verdedigbaar. Bovendien blijkt 
het model robuust voor alternatieve specificaties. Het sluit ook goed aan op een exercitie op 
gegevens uit 2011. 
 
De hier resulterende set van verklarende factoren biedt het startpunt voor de opstelling van het 
gemeentelijk verdeelmodel voor jeugdzorgmiddelen door Cebeon. Het SCP heeft aanvankelijk een 
set van verklarende factoren opgeleverd, waarin het kenmerk “uitkeringsontvanger” ontbrak. Het 
SCP had uit de literatuur factoren opgenomen die hieraan sterk verwant waren, zoals het deel 
uitmaken van een gezin met laag inkomen, een laag opleidingsniveau en niet-werkenden. Uit nadere 
analyses, die mede waren ingegeven door uitkomsten van Cebeon, is echter gebleken dat dit 
kenmerk, los van de door het SCP opgenomen kenmerken, een zelfstandig effect had op de kans op 
hogere kosten van jeugdzorg. We moeten wel opmerken dat het kenmerk op het niveau van 
volwassenen is gebruikt. Helaas was het nog niet mogelijk het aandeel uitkeringsontvangers te 
bepalen op het niveau van ouders. 
 
De verklaringskracht van de resulterende set verklarende factoren kan ook ruimtelijk in beeld 
worden gebracht. Om de presentatie overzichtelijk te houden is hier gekozen voor een indeling in 
jeugdzorgregio’s. Figuur 3.1 geeft de historische kosten 2012 en figuur 3.2 geeft de regionale 
verschillen van de drie belangrijkste verklarende factoren: inkomen, eenoudergezin en 
uitkeringsontvanger. Figuur 3.1 is identiek aan het rechterdeel van figuur 2.2. Bij de verklarende 
factoren moet worden bedacht dat meer hoge inkomens tot minder kosten leiden (negatief effect), 
en eenoudergezin en uitkeringsontvangers juist tot hogere kosten (positief). Vooral de hoge kosten in 
noord- en zuidoost en de lage kosten in het centrale, iets zuidwestelijk gelegen deel van het land zijn 
terug te zien in de verdeling van de verklarende factoren.  
  
28 
 

3.4 Het relatieve belang van de verklarende kenmerken 
 
Het valt niet exact te zeggen welke invloeden ‘het belangrijkst’ zijn. We hebben wel een benadering 
uitgevoerd die een indicatie geeft van het belang van de afzonderlijke verklarende variabelen. Hieruit 
blijkt (in volgorde van aflopend belang) dat het kenmerk hoog inkomen gemiddeld genomen 25% van 
de totale verklaarde verschillen levert. Tellen we daar het kenmerk armoede of eenoudergezin (niet 
nader te onderscheiden) bij op, dan is het geheel verantwoordelijk voor 44% van de verklaarde 
verschillen. Het aandeel uitkeringsontvangers voegt 16% toe. Het totaal van deze 
sociaaleconomische variabelen (inclusief eenoudergezin om de eerder genoemde reden) is dus goed 
voor 60% van de verschillen. Het sociaal-demografische blok draagt met kenmerken als recent 
gescheiden ouders, etnische herkomst en onderwijsniveau kind 25% bij aan de verklaarde 
verschillen. De kleinste bijdragen komen op conto van stedelijkheid (9%) en ouders die psychische 
geneesmiddelen gebruiken (6%). 
  
30 
 

   geen van beide ouders werkt  + x  
   beide ouders werken − x CBS 
  uitkeringsontvanger   heeft een uitkering wegens werkloosheid of  
arbeidsongeschiktheid (Wsw, WW, Wajong, Wao, 
WAZ, WIA of vergelijkbare regeling).  
  inkomen: (armoede)   aandeel kinderen wonend in een gezin dat 1 jaar arm CBS 
is 
  hoog inkomen   gestandaardiseerd huishoudinkomen deciel 8, 9 en 10 CBS 
(gedeeld door totaalaantal huishoudens in 
e
gemeente)  
 
      
 overige variabelen    
  leeftijd van ouder bij geboorte kind −  x  
   chronische aandoening +  aandeel ouders met een chronische aandoening op IBMG 
b
basis van een somatische FKG, ten minste één 0-17-
jarige in huis 
  bezoek psycholoog, psychiater of +  aandeel ouders met een gecombineerde psychische IBMG 
b
maatschappelijk werker  FKG, ten minste één 0-17-jarige in huis 
  gezinssamenstelling     
  huishouden met twee biologische    
ouders 
  huishouden met één (biologische) +  aandeel kinderen in een eenoudergezin CBS 
ouder 
     
    aandeel kinderen van recent gescheiden ouders CBS 
  samengesteld huishouden  +   
  huishouden met vier of meer kinderen -  huishouden met drie of meer kinderen  
  verslavingsproblematiek +  x  
  slachtoffer van misdrijf of ongeval +  x  
      
kenmerken omgeving    
 stedelijkheid    
    gemeentegrootte  CBS 
 (indeling op basis van het aantal 0-17-jarigen in de 
gemeente): indicatie voor grotestedenproblematiek 
of cultuurverschillen 
 leefbaarheid in de wijk   aandeel kinderen in een achterstandswijk VJI 
 criminaliteit   aandeel geregistreerde verdachte personen GIDS, HKS 
     
 religiositeit   aantal kiezers dat tijdens TK-verkiezing van 2012 op CBS 
f
SGP of CU heeft gestemd 
  
segregatie  SCP-berekening: een indicatie voor cultuurverschillen CBS 
tussen buurten, op basis van CBS-informatie 
aantal instellingen PJZ, GGZ, LVB   VNG 
    
a Het gaat om het aandeel onder 15-jarige jongeren dat vmbo-basis-, vmbo-kader- of praktijkonderwijs volgt. 
b Een farmaceutische kostengroep (FKG) is een groep medicijnen die past bij een bepaalde chronische aandoening. 
c  Degenen met een lage opleiding zijn zij die hoogstens basisonderwijs, vmbo (lbo, mulo, mavo), de eerste drie leerjaren van havo/vwo 
of het laagste niveau van het beroepsonderwijs (huidig mbo-kwalificatieniveau 1) hebben behaald. 
d Degenen met hoge opleiding hebben een hbo- of universitaire opleiding genoten, of een oudere (beroeps)opleiding die daarmee 
vergelijkbaar is. 
e  Het aandeel huishoudens dat een inkomen heeft dat landelijk bij de hoogste 30% behoort. Een gemeente met een score van 30% is 
dus gemiddeld, en een gemeente met bijvoorbeeld 40% heeft meer hoge inkomens dan gemiddeld. 
f Een negatieve interpretatie: in gemeenten waar veel mensen streng in de leer zijn, zou problematiek veelal achter de voordeur blijven 
en pas op latere leeftijd naar buiten komen. Pas dan zou dit tot kosten leiden.  
 Een positieve interpretatie: in gemeenten waar veel mensen streng in de leer zijn, zou veel aandacht zijn voor jeugdigen in zorg en is 
men meer geneigd als pleeggezin op te treden. 
 X – geen gegevens op gemeenteniveau, of bijna geen variatie op gemeenteniveau  
 
  
32 
 

Hermanns, J. (1987). Risicofactoren in de ontwikkeling van kinderen: de rol van de bijsturende omgeving. In: Kind en 
Adolescent, jg. 8, p. 49-59. 
Hermanns, J. (1998). Family risks and family support: an analysis of concepts. In: J. Hermanns en H.R. Leu (red.), Family risks 
and family support. Theory, research and practice in Germany and the Netherlands (p. 9-37). Delft: Eburon. 
Hermanns, J. (2007). Opvoeden en opgroeien: een visie achter het beleid. In: P. van Lieshout, M. van der Meij en J. de Pree 
(red.), Bouwstenen voor betrokken jeugdbeleid (p. 21-49). Amsterdam: Wetenschappelijke Raad voor het Jeugdbeleid / 
Amsterdam University Press. 
Hermanns, J. (2009). Het opvoeden verleerd. Amsterdam: Vossiuspers, UvA. 
Hermanns, J., C. Nijnatten, F. Verheij en M. Reuling (2005). Handboek jeugdzorg deel 1: stromingen en specifieke 
doelgroepen. Houten: Bohn Stafleu van Loghum. 
Hoek, H. Wijbrand (2006). Incidence, prevalence and mortality of anorexia nervosa and other eating disorders. In: Current 
Opinion in Psychiatry, jg. 19, nr. 4, p. 389-394. 
Kepper, A., K. Monshouwer, S. van Dorsselaer en W. Vollebergh (2012). Middelengebruik door jongeren. In: Tijdschrift voor 
gezondheidswetenschappen, jg. 90, nr. 5, p.287-294. 
Kim, J.K., R.D. Conger, G.H. Elder en F.O. Lorenz (2003). Reciprocal influences between stressful life events and adolescent 
internalizing and externalizing problems. In: Child Development, jg. 74, nr. 1, p. 127-143. 
Klaarbergen C. van, B. Rijbroek en M.M. Schouten (2013). Kindermishandeling: onderzoek naar de risico- en beschermende 
factoren van kindermishandeling. Bureau Jeugdzorg, Stadsregio Rotterdam. 
Leij, A. van de (2002). De dynamiek van stagnerend leren (inaugurele rede). Amsterdam: Vossiuspers UvA. 
Levine, J.A., C.R. Emery en H. Pollack (2007). The well-being of children born to teen mothers. In: Journal of Marriage and 
Family, jg. 69, p. 105-122. 
Mongillo, E.A., M. Briggs-Gowan, J.D. Ford en A.S. Carter (2009). Impact of traumatic life events in a community sample of 
toddlers. In: Journal of Abnormal Child Psychology, jg. 37, p. 455-468. 
Mönks, F.J. en I.H. Ypenburg (2011). Hoogbegaafdheid bij kinderen. Amsterdam: Boom. 
Moore, K.A., N.R. Steward-Streng en P. Daneri (2013). What constitutes a strong start for babies? In: Child Indicators 
Research, jg. 6, nr. 1, p. 137-160. 
Nagin, D.S. en R.E. Tremblay (2001). Parental and early childhood predictors of persistent physical aggression in boys from 
kindergarten to high school. In: Archives of General Psychiatry, jg. 58, nr. 4, p. 389-394. 
Pommer, E., H. van Kempen en K. Sadiraj (2011). Jeugdzorg in groeifase. Ontwikkelingen in gebruik en kosten van de 
jeugdzorg. Den Haag: Sociaal en Cultureel Planbureau. 
Ras, M., I. Woittiez, H. van Kempen en K. Sadiraj (2010). Steeds meer verstandelijk gehandicapten? Ontwikkelingen in vraag 
en gebruik van zorg voor verstandelijk gehandicapten 1998-2008. Den Haag: Sociaal en Cultureel Planbureau. 
Rutter, M. (2009). Understanding and testing risk mechanisms for mental disorders. In: Journal of Child Psychology and 
Psychiatry, jaargang 50, nr. 1-2, p. 44-52. 
Rutter, M., T.E. Moffitt en A. Caspi (2006). Gene-environment interplay and psychopathology: multiple varieties but real 
effects. In: Journal of Child Psychology and Psychiatry, jg. 47, nr. 3/4, p. 226-261. 
Sadiraj K., M. Ras, L. Putman en J.J. Jonker (2013). Groeit de jeugdzorg door? Het beroep op de voorzieningen: realisatie 
2001-2011 en raming 2011-2017. Den Haag: Sociaal en Cultureel Planbureau. 
Sameroff A., (2010). A unified theory of development: a dialectic integration of nature and nurture. In: Child Development, 
jg. 81, nr. 1, p.6-22.  
Schrijvers C.T.M. en A.J. Schuit (red.) (2010). Middelengebruik en seksueel gedrag van jongeren met een laag 
opleidingsniveau: aangrijpingspunten voor preventie. (RIVM Rapport 270372001/2010). 
Sieh, D.S., M.A. Visser-Meily en A.M. Meijer (2013). Differential outcomes of adolescents with chronically ill and healthy 
parents. In: Journal of Child and Family Studies, jg. 22, nr. 2, p. 209-218. 
Spruijt, E. (2007). Scheidingskinderen. Overzicht van recent sociaal-wetenschappelijk onderzoek naar de gevolgen van 
ouderlijke scheiding voor kinderen en jongeren. Amsterdam: SWP. 
Stams G.J., D. Brugman, M. Deković, L.van Rosmalen, P. van der Laan en J.C. Gibbs (2006). The moral judgment of juvenile 
delinquents: a meta-analysis. In: Journal of Abnormal Child Psychology, jg 34, nr. 5, p. 692-708. 
Sykes, B. (2009). De buurtcontext en middelbare schoolprestaties in Nederland. In: S. Mustard en W. Ostendorf (red.), 
Problemen in wijken of probleemwijken? (p. 35-48). Assen: Van Gorcum. 
34 
 

