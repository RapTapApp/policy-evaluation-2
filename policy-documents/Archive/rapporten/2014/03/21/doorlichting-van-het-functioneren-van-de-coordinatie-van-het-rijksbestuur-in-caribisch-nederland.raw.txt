Doorlichting naar het functioneren van de coördinatie van
het Rijksbestuur in Caribisch Nederland
Van 22 oktober tot en met 6 november 2013
ISB-team:
Inspecteur : mr H.G.J. Verweij
Adjunct-Inspecteur: drs. A.J. de Boer
VERTROUWELIJK
Datum debriefing SG BZK: 18 november 2013
Inspectie, Signalering, Begeleiding
ISB
Ministerie van Buitenlandse Zaken
Den Haag

vertrouwelijk
1. Inleiding
Dit rapport bevat de uitkomsten van het ‘quick scan” doorlichtingsonderzoek dat de eenheid
Inspectie Signalering Begeleiding (ISB) in Den Haag en op de eilanden Bonaire, Sint Eustatius en
Saba heeft verricht. Het onderzoek werd uitgevoerd door inspecteur Harry Verweij en adjunct-
inspecteur Allard de Boer
De organisatiedoorlichting werd verricht in overeenstemming met de voor deze doorlichting
opgestelde Terms of Reference. (bijlage II)
ISB
Het onderzoek is uitgevoerd door ISB. ISB is een onderdeel van de inspectieketen van het
Ministerie van Buitenlandse Zaken. ISB functioneert binnen het Ministerie van Buitenlandse Zaken
van oudsher volledig onafhankelijk en wordt rechtstreeks aangestuurd door de Secretaris Generaal
(SG). ISB licht in beginsel iedere vier jaar elke ambassade, consulaat-generaal en permanente
vertegenwoordiging door. Er worden door drie teams ruim 30 doorlichtingen per jaar uitgevoerd.
Een team bestaat uit de inspecteur en een adjunct-inspecteur. Aan het team kunnen
vertegenwoordigers van de Accountants Dienst Rijk (ADR), vakdepartementen en
materiedeskundigen worden toegevoegd. Tijdens de doorlichtingen worden het management, de
beleidsprestatie en de uitvoering van de PIOFAH- en consulaire taken van de Nederlandse
vertegenwoordiging beoordeeld. Het doorlichtingsonderzoek geschiedt aan de hand van een
toetsingskader. De focus ligt hierbij op risicobeheersing ten aanzien van het behalen van de voor
de betreffende Nederlandse vertegenwoordiging gestelde doelen. Deze doelen vinden hun
oorsprong in de jaarplannen en de startbrief voor de Chef de Poste die hij/zij ontvangt bij aanvang
van de plaatsing. Voor de PIOFAH- en consulaire taken wordt in het bijzonder gekeken of er risico’s
zijn die er toe kunnen leiden dat niet kan worden voldaan aan de vigerende wet- en regelgeving.
De aanbevelingen die uit het onderzoek naar voren komen moeten, nadat de SG ze heeft
goedgekeurd, worden opgevolgd door de vertegenwoordiging en rapportage hierover wordt na zes
maanden verwacht. Nadat is vastgesteld dat de aanbevelingen op correcte wijze zijn uitgevoerd,
verleent de SG decharge.
Doorlichting
De Secretaris-generaal van het ministerie van Binnenlandse Zaken en Koninkrijksrelaties (BZK) gaf
met instemming van de Secretaris-generaal van het ministerie van Buitenlandse Zaken (BZ) een
doorlichtings-opdracht aan ISB. De opdracht voor de doorlichting is vastgelegd in de “Terms of
Refence doorlichting Rijkscoördinatie” (bijlage II). Dit rapport is een “quick scan” en beoogt niet
een volle bestuurlijke evaluatie te zijn.
Toetsingskader en wijze van beoordeling
ISB heeft voor deze bijzondere doorlichting een deel van het standaard toetsingskader gebruikt,
dat wordt toegepast voor het doorlichten van Nederlandse vertegenwoordigingen in het
buitenland. ISB heeft met een groot aantal relevante actoren in Den Haag en op de drie eilanden
gesproken. De lijst met gesprekspartners is bijgevoegd (bijlage I). Tevens is een aantal relevante
stukken ontvangen en bestudeerd (bijlage III).
De inspectie is onafhankelijk en zonder last of ruggespraak uitgevoerd.
2

vertrouwelijk
Bedreigingen: onvoldragen invulling van de functie van de RV, niet afgestemde mandaten van de
liaisons, niet continueren van de liaison positie
Conclusie
Sinds “10-10-10” is in alle opzichten veel bereikt door het rijksbestuur.
Deze “quick scan” van de coördinatie van het rijksbestuur laat zien dat voor wat betreft de
inrichting van de processen en het verlenen van mandaten veel stappen tot verbetering ervan
kunnen worden gezet. Eén van de belangrijke constateringen is dat op het speelveld van de
rijkscoördinatie sprake is van een breed gevoeld gebrek aan vertrouwen tussen de spelers. De
managementaandacht voor aspecten van communicatie en integriteit is een belangrijke
voorwaarde voor de professionalisering van de coördinatie.
4

vertrouwelijk
4. Bevindingen
Algemeen
De bevindingen komen voort uit de gesprekken die waren gefocust op de kernvraag van deze
doorlichting. Hierbij moet in aanmerking worden genomen dat de vele successen die zijn geboekt
sinds ‘10/10/10’, zowel op de inhoudelijke rijksdossiers als op bestuurlijk/organisatorisch terreinen,
daardoor worden onderbelicht. De missie merkt op dat zij vele gedreven en deskundige
gesprekspartners heeft gesproken die met hart en ziel werken aan het behalen van de
doelstellingen. Vrijwel iedereen heeft openhartig gesproken en ruimhartig informatie gedeeld. De
individuele gesprekken hadden een vertrouwelijk karakter.
Het Rijksbestuur, zowel in Den Haag als op de BES eilandgebieden, is volgens vele
gesprekspartners een verzameling ‘republieken’ van ongelijke grootte en ongelijke inzet en visies.
Het is daarbij opvallend dat vrijwel iedereen aangeeft dat er een gebrek aan vertrouwen heerst
tussen veel van de betrokken partijen. Ook beoordeelt niet iedereen elkaars functioneren even
flatteus. Er is zelfs volgens een aantal van hen een ‘mismatch’ tussen Den Haag, het rijksbestuur
op de eilanden en de Openbare Lichamen’. De meeste rijkstaken worden vastgesteld en uitgevoerd
per afzonderlijk ministerie, gebaseerd op de beleidsinzet op de BES eilanden die de betreffende
bewindspersoon heeft goedgekeurd. Dat leidt tot verticale kolommen van beleid naar uitvoering.
De uitvoering wordt ofwel centraal ofwel door de diensthoofden/liaisons decentraal vorm gegeven.
Waar de meeste betrokkenen erkennen dat in Den Haag de BZK coördinatie de laatste tijd aan
kracht heeft gewonnen, missen zij een adequate horizontale afstemming. Er is in de ogen van
velen sprake van een gebrek aan regie en prioritering op centraal niveau. Dat geldt daarvan
afgeleid ook, en misschien wel sterker, aan BES zijde, waar wordt vastgesteld dat de
samenwerking tussen de individuele uitvoeringsdiensten en liaisons onderling en met de RV ofwel
gebrekkig is, ofwel non existent is. De relaties met de respectieve eilandbesturen zijn complex en
worden niet eenvormig ingevuld.
BZK
De organisatie ten aanzien van het Rijksbestuur binnen BZK ziet er als volgt uit.
De SG stuurt inhoudelijk direct de Directie Koninkrijksrelaties (Dir. KR) aan. Deze directie
ondersteunt de SG ondermeer bij zijn voorzitterschap van de zg. CN-tafel. In de CN-tafel zijn alle
ministeries die beleid maken en uitvoeren op de drie BES-eilanden op hoog niveau
vertegenwoordigd. Daarnaast is er op werkniveau een interdepartementale werkgroep (IWG) onder
voorzitterschap van de directeur KR en een opdrachtgeversberaad (OGB) voor de shared service
organisatie RCN-centraal, ook onder zijn leiding.
Eén keer per jaar vindt de CN-week plaats. In die week zijn vertegenwoordigers van de
eilandbesturen in Den Haag om een brede agenda af te werken met BZK en de vakministeries.
Deze week wordt inhoudelijk en organisatorisch door KR voorbereid.
De CN-tafel heeft volgens veel geïnterviewde betrokkenen de potentie om -zelfs zonder expliciete
doorzettingsmacht- de Haagse afstemming verder te verbeteren. Er zijn al belangrijke stappen
gezet. Dat komt mede door de actieve inzet van de SG van het coördinerende ministerie. Een
breed gezelschap is van mening dat door een robuuste(re) inzet van zijn ondersteunende diensten,
in het bijzonder de Dir. KR, de rol van de CN-tafel kan worden versterkt. Versterkte coördinatie zal
aanvankelijk voor de SG en de vertegenwoordigers van de vakdepartementen een extra tijdsbeslag
betekenen, maar zal uiteindelijk efficiency winst opleveren.
De IWG zou in dit verband tot een ambtelijk voorportaal voor de CN-tafel moeten worden
omgevormd. De ervaring is dat momenteel in de IWG slechts met moeite sprake is van een
werkelijke uitwisseling van ideeën en visies. Er is vaak sprake van eenrichtingsverkeer. Het is geen
legbatterij van creatieve oplossingen. Het blijkt dat er ook zaken worden geagendeerd die een
beslissing van het opdrachtgeversberaad RCN-centraal (OGB) voorbereiden. Dat betreffen
beheerszaken die naar het voorkomt niet een discussie over beleidszaken bevorderen. Daarom zijn
ook niet altijd de beleidsinhoudelijk verantwoordelijken aanwezig. De IWG ontbeert de effectiviteit
op dit moment om de CN-tafel adequaat inhoudelijk te voeden. Dat wordt door een aantal
gesprekspartners als een onbevredigende situatie gekenschetst. Het is belangrijk te constateren
6

vertrouwelijk
hoofd van het belastingkantoor. Maar waar het de liaison-taken betreffen, bestaat daarvan geen
eenduidig beeld. Het overheersende beeld is dat van een liaison wordt gevraagd dat hij/zij de ‘ogen
en oren’ van het betreffende departement is, dat hij/zij vraagstukken oppakt die tot het
beleidsterrein behoren en waar een oplossing nodig is en dat hij/zij aan verwachtingsmanagement
doet ten aanzien van de haalbaarheid van bepaalde trajecten of projecten. Wat hier opvalt is dat
een bijdrage leveren aan de coördinatie niet meteen opkomt, hoewel desgevraagd de meesten
daar vanuit hun rol wel bijdragen aan (willen) leveren. In ieder geval is het niet zo dat in alle
gevallen sprake is van redelijk vrije marge van opereren. Dat wil zeggen dat sommige liaisons
weinig discretionaire beleids- en uitvoeringsruimte hebben. Waar sommigen werken aan de hand
van een meerjarenplan, worden anderen weer meer geleid door de druk van de actualiteit. Er is
hier en daar sprake van onvrede bij de diensthoofden/liaisons, die soms terug te voeren is op
gebrek aan communicatie of wederzijds begrip, en de last die gebrek aan voortgang in Den Haag of
op de eilanden met zich meebrengt, als zo iemand dagelijks met de gevolgen ervan wordt
geconfronteerd. Dan is het wel eens zo dat lokaal openlijk afstand van ‘Den Haag’ wordt genomen.
Er wordt door een aantal gesprekspartners voorzichtig vraagtekens gezet bij de kwaliteit van
uitvoerende diensten, die de reputatie van het Rijksbestuur geen goed doen. Hierbij wordt dan
o.m. dan verwezen naar de communicatieproblemen van loketdiensten in de richting van het
publiek en klanten.
Daarnaast is het een komen en gaan van beleids- en en uitvoeringsmissies, die rechtstreeks zijn
afgevaardigd door een vakministerie of uitvoerende dienst. Deze missies worden niet centraal
aangemeld, hun terms of reference niet centraal afgestemd en hun contacten, met name die met
de lokale besturen, niet centraal voorbereid.
Doordat in de verticale beleidskolommen veelal een eigen weg wordt bewandeld, kan aan
horizontale geïntegreerde afstemming slechts moeizaam invulling worden gegeven.
Hierbij zij aangetekend dat bij een grotere groep leeft dat waar het op coördineren van de
rijkstaken aankomt dat niet de individuele ‘harde’ beleidsverantwoordelijkheid van de respectieve
ministers moet regarderen. Het gaat veel eerder om geïntegreerde informatie-uitwisseling,
discussie en besluitvorming over prioritering en het leggen van dwarsdoorsnijdende thematische
verbindingen.
Rijksvertegenwoordiger
Het Bureau Rijksvertegenwoordiger bestaat uit de Rijksvertegenwoordiger (RV), vier
beleidsmedewerkers waarvan er één afwisselend is gestationeerd is op Saba en Sint Eustatius, en
een medewerkster bedrijfsbureau. De interne werkverdeling is thematisch georganiseerd waarbij
de beleidsmedewerker op Saba en Sint Eustatius alle beleidsthema’s behandelt. Een medewerker is
specifiek belast met de meer formeel-juridische aangelegenheden.
De taken van de Rijksvertegenwoordiger zijn in de WOL-BES neergelegd. Er zijn aan de huidige RV
naar eigen zeggen geen meer specifieke ministeriele beleidsaanwijzingen verstrekt, anders dan
hetgeen opvolgende ministers van BZK hem in een persoonlijk onderhoud hebben meegegeven.
In de MvT op de WOL-BES wordt gesteld dat de Rijksvertegenwoordiger het overzicht heeft van alle
activiteiten en personen die werkzaam zijn in de openbare lichamen. Hij heeft een belangrijke
verantwoordelijkheid om vanuit zijn gezag ervoor te zorgen dat op adequate wijze, gericht op het
algemeen belang, met elkaar wordt samengewerkt.
Het komt veel gesprekspartners en de missie voor dat het bestuursorgaan Rijksvertegenwoordiger
een duidelijk formeel handvat om de coördinatie op zich te nemen ontbeert, hetgeen hem hindert
om aan alle hem opgelegde taken invulling te kunnen geven. Dit kan overigens niet los worden
gezien van een noodzakelijk door de RV op te bouwen persoonlijk gezag. Dat zijn nevenschikkende
voorwaarden. Voor velen betekent dit dat de RV een leider moet zijn, meer dan een manager.
De huidige RV zal over een aantal maanden zijn functie neerleggen. Mede daarom kan hij aan zijn
opdracht tot het bevorderen van de samenwerking geen uitvoering (meer) geven. Zijn
coördinerende rol reikt niet veel verder dan het uitwisselen van selectieve informatie tijdens een
wekelijks diensthoofdenoverleg. Zakelijk gezien is er naar het inzicht van deelnemers aan het
diensthoofdenoverleg, geen beleidsagenda, en het overleg behelst zelden inhoudelijke
beleidsdiscussies. Veel betrokkenen geven aan dat zij dit overleg met de RV als een opgelegd
pandoer zien, en dat zij bang zijn dat de RV met hun informatie een eigen weg gaat bewandelen
zonder voorafgaande afstemming met de inhoudelijk betrokkenen. Op dit punt is vrijwel algemeen
8

vertrouwelijk
Lokaal bestuur
Het lokaal bestuur is in de context van de coördinatie van het rijksbestuur slechts marginaal
betrokken en wordt lang niet altijd bevraagd. Het onderlinge vertrouwen wordt hierdoor niet
bevorderd.
Voor het lokaal bestuur is het onoverzichtelijk aan welke eisen van de rijsoverheid moet worden
voldaan. Door het ontbreken van prioritering voelt het lokaal bestuur zich vaak overvallen.
Ministeries en diensten vragen steeds weer opnieuw veel inzet van deze besturen. Door hun
beperkte capaciteit kan niet altijd aan de eisen die hen worden gesteld worden voldaan. Het lokale
absorptievermogen ten aanzien van de bijbehorende regelgeving is bovendien beperkt.
De rijksoverheid spreekt nauwelijks op integraal niveau met de eilandbesturen. Dat wordt als een
groot gemis ervaren. De effectiviteit van beleid en uitvoering wordt niet aan de visies van de
besturen getoetst. Er ontbreekt een mechanisme om aan eventueel door hen gevoelde noodzaak
tot aanpassingen te komen aan de orde te stellen en serieus te bespreken. Hierbij moet worden
benadrukt dat de lokale besturen op de eilanden dagelijks vooral met uitvoering bezig zijn en op
een veel gedetailleerder niveau dan bij Nederlandse gemeenten gebruikelijk is. Anders dan in
Nederland, zo stelde een gesprekspartner, hebben we niet de ‘vrijheid van een helicopter view’. De
eilanden zijn bestuurlijk zwak, en dat zullen ze voorlopig ook nog wel blijven. Het is een
gemeenschappelijke uitdaging van de eilandbesturen en van het Rijksbestuur om de balans te
vinden tussen wat wenselijk is en wat haalbaar is.
Een belangrijke wens van de lokale bestuurders is dat er oprecht naar hen wordt geluisterd en dat
niet, zoals blijkbaar vaker gebeurt, de lokale visies en verwachting met betrekking tot prioriteiten
eenzijdig worden afgewimpeld. ‘Er wordt wel geluisterd misschien, maar we worden niet gehoord’.
Door culturele verschillen wordt ook niet altijd op hetzelfde niveau met elkaar gepraat. De mensen
van de eilanden vinden in het algemeen dat het onderhandelen met Nederland en Nederlanders
een ‘kunst’ is. Europese Nederlanders denken meestal in oplossingen en hebben, zo is de
perceptie, vaak niet het geduld en het begrip om tijd te nemen voor een afstemmingsproces. Waar
voor elke onderwerp in Nederland specialisten klaar staan, hebben de eilandbesturen op zijn best
slechts de beschikking over generalisten. Niet zelden moet de politiek bestuurder zelf aan de slag.
Het zakelijke karakter van de gesprekken overvalt de lokale gesprekspartners soms, waardoor een
afspraak die naar Europees Nederlands inzicht rond is, vaak in de ogen van de Caribische
Nederlanders nog verdere uitwerking behoeft. Het wordt als zo belangrijk ervaren dat Europees
Nederlanders aandacht hebben voor HOE met elkaar wordt omgegaan en voor HOE iets wordt
gezegd. Een mogelijk gebrek aan aansluiting op elkaars verwachtingspatroon kan tot vertraging in
de uitvoering leiden.
De lokale bestuurders, en de gezaghebbers in het bijzonder, zijn potentieel bestuurljk eenzaam en
kwetsbaar. De functies lijken in de nieuwe bestuursrollen niet meer op wat ze vroeger waren. De
‘oude lokale politiek’ heeft de omslag naar modern dualistisch bestuur in veler ogen nog niet
kunnen maken. Hier wordt in sommige gevallen een duidelijk gemis ervaren in een relatie
gebaseerd op vertrouwen met de RV. Van hem wordt eigenlijk meer verwacht op dit punt. Hij zou
als schakelfunctionaris het onafhankelijk gezag, de rust en de kalmte moeten uitstralen binnen de
bij tijd en wijle verhitte lokale verhoudingen. Met hem zou vertrouwelijk moeten kunnen worden
afgestemd over bestuurlijke dilemma’s, over het beleid en de uitvoering en over het adequaat voor
het voetlicht brengen in Nederland van de inzichten die aan de zijde van de lokale besturen leven.
Ook ziet een aantal gesprekspartners ruimte voor de RV en de bestuurscolleges (BC’s) bij elkaar te
brengen en te helpen om de onderlinge gepercipieerde grote verschillen te overbruggen. Een
aantal geïnterviewde personen heeft nadrukkelijk aangegeven dat de RV op discrete wijze de
benoemde gezaghebber in bescherming moet nemen. De RV heeft als wettelijke taak het goed
bestuur op eilanden te waarborgen en oren en ogen te zijn voor de rijksoverheid. Dat is in veler
ogen nog onvoldoende gerealiseerd.
RCN-centraal
Onderdeel van het Rijksbestuur Caribisch Nederland (RCN) is “RCN-centraal”. RCN-centraal is een
shared service organisatie en voert alle PIOFAH diensten uit ten behoeve van de
vertegenwoordigers van de Rijksorganisaties die op de eilanden werkzaam zijn. Het RCN centraal is
tevens de formele werkgever van de ongeveer 700 rijksambtenaren die op de drie eilanden
werkzaam zijn. De ambtenaren die zijn uitgezonden door de vakdepartementen vallen hier niet
onder. De directeur RCN is beoordelingsautoriteit voor alle ambtenaren die onder het RCN vallen.
Alle vakdepartementen hebben een dienstverleningsovereenkomst afgesloten met de RCN. De
kosten voor de diensten van RCN worden naar rato van het aantal werknemers omgeslagen op de
10

vertrouwelijk
5. Communicatie
Het is de missie in de gesprekken opgevallen dat het woord communicatie heel vaak valt. Er is een
algemeen gevoelen, zowel binnen RCN als daarbuiten, dat effectieve samenwerking tussen
personen en organisaties valt of staat met de kwaliteit van communicatie. Hier valt op alle niveaus
binnen Caribisch Nederland en Europees Nederland, en onderling, nog veel te verbeteren. De
meest opvallende zaken die uit de interviews naar voren zijn gekomen worden hier beschreven.
Veel opmerkingen gaan over toonzetting. De toon vanuit Rijksbestuur naar de eilandbestuurders
wordt door hen regelmatig als denigrerend ervaren: men voelt zich niet serieus genomen. Er wordt
te weinig geluisterd naar het lokale bestuur. Er wordt door Den Haag vooral veel “gezonden”
zonder stil te staan bij de beperkte capaciteit die de eilandbesturen hebben. Daarvoor wordt te
weinig begrip ervaren. Er is ongeduld en achterdocht. Het rijksbestuur denkt al snel in oplossingen
en is niet bereid te accepteren dat het vaak beter is dat de oplossing lokaal wordt bedacht en dat
de intentie om stappen vooruit te zetten wel degelijk bestaat.
De communicatie binnen RCN breed kent voorzichtig gezegd de nodige mankementen. Dat geldt
ook voor de wijze waarop gesprekken worden gevoerd tussen Den Haag breed en RCN breed. Er is
geen sprake van geïntegreerde informatie uitwisseling en open communicatie met alle betrokkenen
over de belangrijkste onderwerpen. Er zijn zelfs medewerkers die in het geheel niet met elkaar
communiceren. Dit geldt in zekere mate ook voor de communicatie tussen sommige rijksdiensten
en het lokale bestuur op de drie eilanden. Dit is een aanzienlijk risico voor het succes van de rijks
coördinatie.
Voor een aantal uitgezonden medewerkers is het de eerste keer dat ze werkzaam zijn in een
omgeving met andere culturele invloeden. Een goede voorbereiding hierop is van essentieel belang
voor hun succes. De lokaal geworven medewerkers moeten wennen aan de directe en zakelijke
toon waarop binnen de Nederlandse Rijksoverheid zaken worden gedaan. Er worden binnen RCN
seminars georganiseerd met het thema van interculturele sensitiviteiten, ook omdat gebleken is
dat lang niet iedereen goed voorbereid aan de nieuwe baan is begonnen. Dit heeft een positief
effect, maar ze zijn niet voldoende om aan alle gevolgen van de ongemakkelijke omgang het hoofd
te bieden. Het gebeurt nog regelmatig dat medewerkers de communicatielessen ‘the hard way’
leren, wat soms ook tot schade in relaties heeft geleid, en tot ergernissen en onbegrip over gedrag
en de wijze waarop wordt gecommuniceerd. Dit vereist continue onderhoud.
Er zijn functies waar een zekere anciënniteit, autoriteit en charisma van belang zijn om effectief te
kunnen functioneren. Bij gebrek hieraan bestaat de kans dat de boodschap niet goed overkomt. De
indruk bestaat bij de missie dat er bij de selectie van kandidaten niet altijd voldoende rekening is
gehouden met deze criteria.
Bij diverse gesprekspartners op de eilanden leeft het gevoel dat steeds “dank u wel moet worden
gezegd voor alle zegeningen uit Holland”. “Curaçao is jaloers op jullie”, wordt daar dan aan
toegevoegd. Dit gevoel ontstaat als gevolg van het feit dat men voortdurend het idee heeft aan de
vragende kant te worden geplaatst. De eilanden worden bezien in termen van lasten en kosten. Dit
gevoel wordt versterkt door eenzijdig, soms dwingend, Haags optreden.
De externe communicatie sluit zich idealiter aan bij de lokale gewoonten van het land. In Caribsich
Nederland is de geschreven tekst veel minder effectief dan de gesproken boodschap. RCN is zich
hiervan bewust en de actieve communicatieafdeling past de communicatiestrategie middels bv.
“townhall meetings” en radio-interviews, hierop aan. Maar toch blijkt dat niet iedereen die vanuit
hun functie een boodschap moeten overbrengen, zich hierbij gemakkelijk voelt. Het is niet
algemeen gebruik om aan de publiek zichtbare rijksambtenaren een op de eilanden aangepaste
mediatraining te geven.
Het is de missie opgevallen dat er geen sprake is van een geïntegreerde communicatiestrategie die
met het beeldmerk van het RCN de doelstellingen van het gehele rijksbestuur ondersteunt.
Als rijksambtenaar en bewoner van een klein eiland is men al snel een bekende persoonlijkheid en
kan niet meer over straat worden gelopen zonder aangesproken te worden. In de relatie van
Rijksambtenaar met de bevolking moeten ambtenaren zich goed bewust zijn van de gevolgen van
hun houding en optreden in het openbaar. Ook dat is een vorm van communicatie waarop men
goed moet worden voorbereid, alvorens men start met de nieuwe functie binnen RCN. Het lijkt de
missie een cruciale factor in de uitoefening van het rijksbestuur.
12

vertrouwelijk
6. Integriteit
Tijdens vrijwel alle gesprekken die de missie op de drie eilanden heeft gevoerd, kwam het
vraagstuk van integriteit ter sprake. Duidelijk is dat nogal wat betrokkenen bij het Rijksbestuur
met dit begrip worstelen. Dat klemt te meer waar het bewaren en handhaven van integriteitsregels
in van Europees Nederland afwijkende omstandigheden veel inzet en discipline vergt.
Het is iedereen duidelijk dat integriteit in de meest ruime zin van het woord voor de Nederlandse
overheid van groot belang is. Aan iedereen die bij de overheid werkt, worden in dat verband hoge
eisen gesteld. Dit gaat verder dan kennis dragen en handhaven van regels rond het aannemen van
relatiegeschenken etc. Het gaat ook over het bewustzijn en uitdragen van goede omgangsvormen,
het gaat over de juiste houding en toon bij contacten intern en extern, het gaat over respect voor
de wetten en gebruiken, het gaat over het alert zijn op het niet oneigenlijk bevoordelen, het gaat
over het voorkomen van directe of indirecte belangenverstrengeling etc. Heel belangrijk daarbij is
transparantie en het consistent bespreekbaar maken van dilemma’s. Dat is een kwaliteitsaspect
van management en leiderschap.
De RCN is een complexe organisatie, die in kleine samenlevingen zijn werk moet doen. De leiding
en de medewerkers, zowel de uitgezonden als de lokaal aangenomen medewerkers, leven onder
een kaasstolp waarbij de scheiding tussen het privé en zakelijk lastig is aan te houden. Men dient
zich voortdurend bewust te zijn van de intensieve media aandacht waarin de RCN zich mag
verheugen. Daarom dienen alle medewerkers zich bij voortduring bewust te zijn wat de gevolgen
van hun handelingen kunnen zijn.
Er dient intern te worden gewerkt aan een sfeer van onderling vertrouwen. Cruciaal is hierbij de
voorbeeldfunctie van het management. Dat betekent dat -anders dan nu het geval lijkt te zijn- de
leiding persoonlijk en zichtbaar managementverantwoordelijkheid neemt voor de uitvoering van
een integriteitsprogramma.
Sinds januari 2013 is een junior medewerker integriteit/vertrouwenspersoon binnen RCN-centraal
aangesteld met als taak het integriteitsbeleid van de rijksoverheid uit te dragen. Dat is een eerste
stap in de goede richting. Deze inzet staat in de kinderschoenen, maar er is duidelijke groei, ook
op de interculturele aspecten van het werken in Caribisch Nederland. De medewerker integriteit is
tevens de vertrouwenspersoon. Dat heeft de missie wel bevreemd, aangezien de taken van elkaar
verschillen en dat de medewerkers niet scherp is duidelijk gemaakt. Bovendien is de medewerker
integriteit/vertrouwenspersoon geplaatst binnen het personeelscluster. Daarmee komt de
onafhankelijkheid in het geding en de noodzakelijke onmiddellijke en vertrouwelijke toegang tot de
leiding. De leiding heeft inmiddels een aantal vrijwilligers bereid gevonden die als
vertrouwenspersoon zullen worden opgeleid. Het is van groot belang dat deze
vertrouwenspersonen daadwerkelijk het vertrouwen genieten van de collega’s.
Zoals gezegd, integriteit begint in de top van de organisatie. De voorbeeldfunctie die uitgaat door
gedrag en aandacht van het management voor het thema is niet te onderschatten. Uit de
interviews bleek dat dit in de ogen van nogal wat gesprekspartners nog niet bij alle managers is
doorgedrongen. Integriteit krijgt niet bij alle leidinggevenden de aandacht en prioriteit die het
verdient.
De noodzaak voor urgente aandacht voor dit onderwerp mag op de eilanden niet worden
onderschat en zou een strategische prioriteit moeten zijn. Het is volstrekt duidelijk dat het imago
van RCN en van de Nederlandse Regering lijdt onder het ontbreken van vertrouwen intern en
extern.
Het Ministerie van Buitenlandse Zaken heeft veel ervaring met het werken in interculturele en
integriteitsgevoelige omgevingen. Samenwerking en informatie-uitwisseling met de integriteit
coördinator van het Ministerie van Buitenlandse zaken wordt ten zeerste aanbevolen. De Centrale
Coördinator Integriteit van BZ heeft zich bereid verklaard desgewenst advies te willen geven.
14

vertrouwelijk
o Werk intensief bestuurlijk en ambtelijk samen met de openbare lichamen op een zo
collegiaal mogelijke wijze, met gevoel voor interculturele gevoeligheden;
16. Geef de RV zijn eigen kantoor, dat hem zichtbaar maakt en aanzien verschaft. Naast zijn
bureau medewerkers, dienen daar ook de liaisons te worden gehuisvest;
17. Werk een uitwisselings/stage programma uit tussen de medewerkers van de
eilandbesturen, RCN en de Haagse departementen om de inzet van hen te
professionaliseren en onderling begrip te kweken;
18. Let op de toon waarop de eilandbesturen worden aangesproken, luister en wees nog meer
bewust van de beperkte uitvoeringscapaciteit. Adviseer en coach de eilandbesturen naar
eigen oplossingen;
19. Laat alle nieuwe medewerkers deelnemen aan een acculturatie cursus en laat hen, waar
nodig, Papiamento leren;
20. Let bij de selectie van leidinggevenden en medewerkers vanuit Europees Nederland sterker
op de zaken als anciënniteit en buitenlandervaring en bereidt hen voor op de plaatsing op
de eilanden. Maak met hen afspraken over terugkeer. Een plaatsing zou in de regel niet
langer dan 3 jaar moeten duren;
21. Ontwerp een geïntegreerde strategische RCN brede communicatie-strategie en maak
gebruik van het sterke beeldmerk van RCN op de eilanden;
22. Leg managementafspraken vast met alle leidinggevenden om te verzekeren dat
integriteitsbeleid integraal onderdeel van de kwaliteitsmeting van management wordt;
23. Stel vast dat de nieuwe vertrouwenspersonen ook daadwerkelijk het vertrouwen genieten
van de collega’s die men bedient binnen RCN-centraal;
24. Vergroot verder de focus en het draagvlak bij het management voor het thema integriteit
zodat het niet als formaliteit wordt ervaren maar als een alom geaccepteerde manier van
samenwerken. Draag dit actief uit door er regelmatig aandacht aan te schenken
25. Leg contact met de coördinator integriteit van het Ministerie van Buitenlandse zaken en
onderzoek samenwerkingsmogelijkheden;
26. Licht het RCN-centraal door op inrichting, management en kwaliteit van de uitvoering.
Daarmee wordt RCN-centraal goed voorbereid op de volgende fase van ontwikkeling.
16

vertrouwelijk
- W. van der Heul liaison Caribisch Nederland Ministerie EZ
- A.M.T. in ’t Hout Projectmanager Ministerie OCW
- I. Jaspers Stafjurist RCN te Sint Eustatius
- Mr. J.G.A. Johnson, M.Ed Gezaghebber van het Openbaar Lichaam Saba
- drs. N. de Jong Hoofd ZVK, Bonaire
- S.S.N.G. Kensenhuis Medewerker IND Sint Eustatius
- H. Kuilder, CPC Diensthoofd OCW Bonaire
- K. van Laar Msc. Beleidsmedewerker bureau van de Rijksvertegenwoordiger
- Mr. F.N.A. Lagcher Interim manager Rijksgebouwendienst CN
- drs. G.H.H. Maas Afdelingshoofd Ministerie OCW
- Mr. G.A. Mensche Unit Manager IND Caribisch Nederland CN
- N. Oleana Plaatsvervangend Diensthoofd tevens eiland raadslid
- mr. R.M.J. Pourier Chef Kabinet Gezaghebber O.L. Bonaire Juridisch Adviseur
van de Gezaghebber
- J.D. Martijn Schuuring Algemeen Medewerker
- drs. M.E. Sliedrecht Projectmanager Ministerie I&M
- mr. G.A.M. van Steensel Senior beleidsmedewerker bureau van de
Rijksvertegenwoordiger
- W.J. Stolte Rijksvertegenwoordiger voor de Openbare Lichamen
Bonaire, Saba, Sint Eustatius
- E.M. Stuger Senior beleidsadviseur, vooruitgeschoven post DG Politie te
Bonaire
- A. Tatem Teamleider Bovenwinden Belastingdienst CN
- Drs. L.C.M. Tigges Liaison V&J
- Ing. Jair G. Tromp Algemeen commandant Brandweerkorps CN
- C. van Vulpen Coördinator Caribisch Nederland Ministerie V&J
- L. ten Wolde MA Integriteitsmedewerker en vertrouwenspersoon RCN te Bon
Bonaire
- drs. C.A.H. Wooning Projectsecretaris Ministerie OCW
- mr. L. van Ameyden Zandstra Griffier eilandraad Sint. Eustatius
- J. van der Zijpp Programma manager Ministerie VWS
18

vertrouwelijk
II Terms of Reference
Opdrachtformulering
In de brief van de secretaris-generaal (10 oktober 2013) is in algemene zin gesproken over de
opdracht aan de Inspectie en Evaluatie Bedrijfsvoering van het ministerie van Buitenlandse zaken.
Meer concreet gaat het om:
 Het analyseren van relevante taakomschrijvingen (voorzover beschikbaar) van actoren
werkzaam op het terrein van de rijkscoördinatie;
 Het vaststellen op welke wijze hieraan aan in de praktijk invulling wordt gegeven;
 Hierbij is relevant in welke mate deze invulling bijdraagt aan een efficiënte en effectieve
uitvoering van de rijkstaken in Caribisch Nederland.
Gesprekspartners
De besprekingen zullen gevoerd worden met medewerkers van de Rijksdienst Caribisch Nederland,
departementale vertegenwoordigers te Den Haag en te Bonaire, de Rijksvertegenwoordiger, zijn
medewerkers en vertegenwoordigers van de openbare lichamen.
Gewenste resultaten
De resultaten worden vervat in een rapportage en deze wordt aangeboden aan de Secretaris-
Generaal van het ministerie van BZK. De inspectie voert haar werkzaamheden uit zonder last of
ruggespraak.
In de rapportage wordt achtereenvolgens ingegaan op:
 de aanpak en werkwijze;
 De bevindingen van de gesprekken;
 Een analyse van de bevindingen;
 Aanbevelingen die zich richten op meer stroomlijning in de uitoefening van taken en de
wijze waarop meer efficiency en effectiviteit kan worden bereikt in de organisatie van
rijkscoördinatie.
De resultaten van de doorlichting worden gebruikt als input voor een meer bestuurlijk
vervolgonderzoek.
Doorlooptijd
De doorlichting zal plaats vinden in de periode van 12 oktober tot 7 november 2013.
Kosten
De kosten voor deze doorlichting worden gedragen door het ministerie van Buitenlandse Zaken.
Logistieke aandachtspunten
Het secretariaat van de rijksvertegenwoordiger zal zorg dragen voor de afspraken te Bonaire. Het
ministerie van Binnenlandse Zaken en Koninkrijksrelaties draagt zorg voor de andere logistieke
zaken.
De heer Hendriks en mevrouw Goossens zijn aanspreekpunt voor de Inspectie en Evaluatie
Bedrijfsvoering.
20

