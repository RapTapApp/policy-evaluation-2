 
 
 
 
 
 
 
 
 
 
Rijkscoördinatie Caribisch Nederland 
 
12 maart 2014 
 
 
 
 
 
 
 
 
 
Commissie “Kleine evaluatie Caribisch Nederland” 
 
Marcel van Gastel (vz) 
Jenny Thunnissen 
Jonathan Johnson 
Secretaris: Jan Bandsma 
 

 
2. Bevindingen 
Bestuurlijke situatie per transitiedatum  
In het kader van deze evaluatie is het van belang te weten wat de bestuurlijke situatie op het 
startmoment 10 oktober 2010 was en de beoogde situatie vanaf dat moment.  
Het traject in aanloop naar de bestuurlijke inbedding van de drie eilanden die nu Caribisch 
Nederland vormen was ingewikkeld en intensief. Dit is onder andere beschreven door de Raad van 
3 4
State. Op 10-10-10 kreeg Nederland er drie ‘bijzondere gemeenten’ bij. De typering ‘bijzonder’ 
kwam voort uit het feit dat de wettelijke inbedding een andere is dan die van reguliere gemeenten. 
De formele staatsrechtelijk basis is die van openbaar lichaam, wat betekent dat de Rijksoverheid in 
beginsel op alle punten kan afwijken van het beleid en verhouding met een (Europees) 
Nederlandse gemeente. 
De staatsrechtelijke invulling van de openbare lichamen en het gezamenlijk beleid werd tussen 
2005 en 2010 met name vormgegeven door in totaal van (voor zover wij hebben kunnen nagaan) 
6
17 akkoorden. In deze akkoorden werd onder andere bepaald dat de eilanden een openbaar 
lichaam binnen het Nederlandse Staatsbestel zouden worden, werd de taakverdeling tussen Rijk en 
eilandgebied afgesproken en werden afspraken gemaakt over beleidsinhoudelijke onderwerpen 
zoals het voorzieningenniveau. Eén akkoord dat in de gesprekken die wij voerden met de 
7
eilandsoverheden expliciet werd aangehaald is het bestuurlijke akkoord van 31 januari 2008. Door 
de eilandsbesturen werd benadrukt dat dit een akkoord is dat de gezamenlijke prioritaire gebieden 
aangeeft: “Uitgangspunt is dat normen worden opgesteld voor een binnen Nederland aanvaardbaar 
voorzieningenniveau op Bonaire, Sint Eustatius en Saba op met name de terreinen onderwijs, 
volksgezondheid, sociale zekerheid en veiligheid. (…) Nederland en de BES zetten zich gezamenlijk 
in om dit niveau te bereiken. Dit kan stap voor stap ingevoerd worden.”   
De formele taken en verantwoordelijkheden waren per 10-10-10 als volgt verdeeld: 
- Rijksoverheid: verantwoordelijk voor het uitvoeren van de Rijkstaken zoals die volgen uit 
de afgesproken taakverdeling tussen Rijk en eilandsoverheid. 
- BZK/Koninkrijksrelaties: coördinerend voor de eilandsbesturen (loketfunctie). 
- Rijksvertegenwoordiger: vertegenwoordiger vanuit het Rijk met taken die volgen uit de 
WolBES, zoals verschillende functies op het gebied van goed bestuur, coördinatie bij 
rampen en het bevorderen van de samenwerking van de in de openbare lichamen 
werkzame rijksambtenaren. 
- RCN: gemeenschappelijke uitvoering, ‘shared service’ organisatie (RCN/Centraal) en 
formeel werkgeverschap 
- Eilandsoverheid: verantwoordelijk voor het uitvoeren van de eilandelijke taken. 
De nota naar aanleiding van het verslag aan de Tweede Kamer uit 2009 aangaande de WolBES 
geeft aan hoe de regering de werking van de coördinatie van het rijksbeleid in Caribisch Nederland 
 8
op dat moment voor ogen had: 
“Op de eilanden zullen in de toekomst kleine departementale eenheden worden geplaatst. Zij zullen 
de dagelijkse werkzaamheden uitvoeren. Het is zeker niet de bedoeling en ook niet de verwachting 
dat de eilanden «overspoeld» worden met rijksambtenaren. De Rijksvertegenwoordiger zal de 
contacten onderhouden met het lokaal bestuur van de eilanden en tevens het aanspreekpunt 
worden voor de Haagse departementen. De Rijksvertegenwoordiger is daarmee de schakel tussen 
de openbare lichamen en Nederland en zal in die hoedanigheid het centrale aanspreekpunt worden 
voor «Den Haag». (…) De Rijksvertegenwoordiger zal namens de Minister van Binnenlandse Zaken 
en Koninkrijksrelaties de contacten onderhouden met de lokale overheden van de eilanden en kan 
                                                           
6
 Zie bijlage 2 
7
 Zie bijlage 3 
8
 Kamerstukken II 2009/10, 31954, nr. 7, p.35 
2 
 

 
In dit rapport wordt vooral aandacht gegeven aan de zaken die beter zouden kunnen, waardoor er 
een algeheel negatief beeld dreigt te ontstaan, maar uit gesprekken met bestuurders en uit de 
door de Rijksvertegenwoordiger uitgevoerde Belevingsonderzoeken onder de burgers op de 
eilanden blijkt dat het Rijk op belangrijke punten de afgelopen jaren veel goed werk heeft 
geleverd. Vaak wordt daarbij als eerste het onderwijs en daarna de zorg genoemd.  
Taken, rollen en verantwoordelijkheden 
BZK/Koninkrijksrelaties  
Na de transitiedatum begon BZK (Koninkrijksrelaties) zich toe te leggen op  interdepartementale 
coördinatie voor Caribisch Nederland. BZK is aan de slag gegaan met het organiseren van 
overleggen om de communicatie tussen de partijen te faciliteren en te verbeteren. Zo organiseert 
BZK de Interdepartementale Werkgroep Caribisch Nederland (IWG), het interdepartementaal 
opdrachtgeversberaad voor RCN/Centraal (OGB) en het interdepartementale wetgevingsoverleg 
(de BES-legal). Inmiddels is er sinds medio 2013 ook een interdepartemantaal overleg op DG/SG-
niveau (de CN-tafel), die voortkomt uit een kleiner CN-overleg tussen DG’s op sociaaleconomisch 
terrein. Over de uitkomsten van deze overleggen worden de eilanden niet structureel 
teruggekoppeld. Voor overleg met de eilandsbesturen wordt twee keer per jaar (inmiddels 
teruggebracht tot eens per jaar) een CN-week georganiseerd waarin delegaties van de eilanden 
naar Den Haag komen voor gesprekken met bewindspersonen en ambtenaren van alle 
departementen.  
Uit onze bevindingen komt naar voren dat de verkokering ondanks deze overleggen nog steeds 
bestaat. Tegelijkertijd is de bestuurlijke drukte toegenomen. De Haagse overleggen hebben voor 
de departementen een vrijblijvend karakter. Er werd in onze gesprekken met departementen 
geconstateerd dat het vaak niet duidelijk is wat het doel van een overleg is. Daardoor blijft het in 
hoge mate beperkt tot het vrijblijvend uitwisselen van informatie waar geen duidelijke besluiten of 
actiepunten op volgen.  
De Rijksoverheid in Caribisch Nederland 
Het ontbreken van een duidelijke taakomschrijving bij de functies die voor het Rijk op de eilanden 
zijn belegd leidt tot wantrouwen tussen (de medewerkers van) de Rijksvertegenwoordiger enerzijds 
en de liaisons en diensthoofden anderzijds. Dit leidt ertoe dat er door die partijen grotendeels langs 
elkaar heen wordt gewerkt. Ook verschilt de taakopdracht die de departementen aan hun liaisons 
geven en is niet altijd duidelijk hoe de liaison zich verhoudt tot het diensthoofd en de andere 
vertegenwoordigers van het departement.  
Uit onze gesprekken komt naar voren dat eenheden en liaisons op Caribisch Nederland de neiging 
hebben zich te begeven op het beleidsvlak. Dit komt voor een belangrijke mate voort uit frustratie 
over het uitblijven van oplossingen voor de problemen waar men iedere dag van dichtbij mee 
geconfronteerd wordt. Een voorbeeld hiervan is een notitie die door liaisons van verschillende 
departementen werd opgesteld ter bespreking in de CN-tafel, waarbij de eigen departementale 
lijnen gepasseerd werden.  
In het bestuurlijk overleg van 31 januari 2008 is besloten tot een gemeenschappelijk 
uitvoeringskantoor. Met de oprichting van RCN heeft dat op drie terreinen vorm gekregen: 
gemeenschappelijke uitvoering, gemeenschappelijke bedrijfsvoering (RCN/Centraal) en het 
werkgeverschap. 
Bij het gesprek met RCN in de hoedanigheid als formele werkgever viel het op dat er verschillende 
soorten aanstellingen zijn met verschillende arbeidsvoorwaarden en vergoedingen. Departementen 
in Den Haag blijken hun eigen weg te gaan op verschillende deelterreinen van het werkgeverschap 
(aanstellingsvoorwaarden, vergoedingen, bewust belonen en vrije dagen). In theorie kan het zo 
zijn dat twee Rijksambtenaren hetzelfde werk doen, maar de één een vergoeding krijgt op basis 
van uitzending vanuit een departement en de ander een lokaal salaris verdient. Dat geldt overigens 
ook bij aanstellingen bij de locale overheden.  
4 
 

 
3. Conclusies en aanbevelingen 
Algemeen 
De vorming van Caribisch Nederland is een unieke gebeurtenis waarbij de drie eilanden en 
Europees Nederland zichzelf opnieuw moeten uitvinden, zowel wat betreft hun eigen 
verantwoordelijkheden als hun onderlinge verhoudingen. 
De drie eilanden zien zich geconfronteerd met aspecten uit een staatsbestel die niet overeenkomen 
met de gebruiken en verhoudingen in het voormalige land Nederlandse Antillen. De bestuurskracht 
en de ambtelijke ondersteuning zijn niet onmiddellijk toegesneden op de, vaak impliciete, 
verwachtingen van de departementen, noch op de bestuurlijke mechanismen die in Europees 
Nederland ontwikkeld zijn en evenmin op de taken die aan hen zijn toebedeeld. 
De departementen zien zich op hun beurt gesteld voor de opgave om bestuurlijke en ambtelijke 
relaties aan te gaan met drie ‘bijzondere gemeenten’, waarbij het vertrouwde bestuurlijke 
instrumentarium, zoals bijvoorbeeld het (bestuurlijk) overleg met VNG en IPO ontbreekt. Zij 
moeten zich instellen op kleinschaligheid, op eilandelijke vraagstukken met deelaspecten van een 
landelijk formaat, zoals armoede, werkgelegenheid, onderwijs, zorg en lucht- en zeehavens. 
Daarbij verschillen de verwachtingen over de effecten van de aansluiting van de eilanden bij 
Nederland. Zo verwachten de eilanden te snel resultaten op basis van de bestuursakkoorden en de 
‘eigen’ invulling daarvan, terwijl voor de departementen de beleidsvraagstukken op de eilanden 
maar een deel van hun werkzaamheden uitmaken. Europees Nederland heeft nog te weinig oog 
voor de mogelijkheden om beleid te absorberen, maar de eilandsbesturen hebben op hun beurt te 
weinig oog voor de context waarin de departementen moeten opereren. 
Samen een nieuw land vormen, gescheiden door een oceaan en wederzijds gevormd door eigen 
culturen, is geen geringe opgave. Dat vergt inpassing in al lang bestaande processen en 
procedures, aanpassing aan elkaars verwachtingen en gebruiken, gewenning aan een situatie 
waarin ambtenaren op grote afstand van elkaar in een onbekende setting moeten samenwerken en 
het wederzijds opbouwen van nieuwe bestuurlijke en ambtelijke relaties, waarbij ook de culturen 
van de drie eilanden onderling verschillen. Alleen al het feit dat Europees Nederland in het 
spraakgebruik het begrip ‘BES-eilanden’ hanteert, miskent naar het gevoel van deze eilanden hun 
overtuiging dat zij drie verschillende entiteiten zijn en daarom liever als totaliteit met ‘Caribisch 
Nederland’ willen worden aangeduid. 
Dit proces vereist tijd en gewenning en gaat onmiskenbaar met vallen en opstaan gepaard. Tegen 
die achtergrond willen wij graag onderstrepen dat er in de korte tijd na ’10-10-10’ al veel tot stand 
is gebracht en veel is geïnvesteerd en niet alleen op het terrein van onderwijs en zorg. Tegen 
diezelfde achtergrond moeten onze aanbevelingen gelezen worden. De aanbevelingen zien op een 
volgende, maar zeker niet laatste, stap in een eenwordingsproces, waarbij het vooral zaak is in 
gesprek te gaan over elkaars verwachtingen en mogelijkheden, over een gemeenschappelijke visie 
op het gewenste voorzieningenniveau en het tempo van realisatie en over de onderlinge relaties 
tussen Caribisch en Europees Nederland en tussen de departementen in Den Haag en hun 
ambtenaren op de eilanden. Onze aanbevelingen beogen vooral blokkades op te heffen om 
wantrouwen om te buigen in vertrouwen, het wederzijds respect – dat er ook is – verder te 
vergroten en het in eigen beelden over elkaar denken te verminderen. 
Gelet op de verschillende rapporten (met name van de ISB en de Raad van State) en onze eigen 
bevindingen uit de gesprekken met de verschillende spelers in de coördinatie komen we tot de 
volgende conclusies en aanbevelingen. 
Beleidsvorming 
Op basis van de gesprekken is onze waarneming dat het Rijk nog onvoldoende feeling heeft met de 
eilanden en te weinig vertrouwen in de eilandsbesturen. Het Rijk is tot nu toe onvoldoende in staat 
6 
 

 
Rolvastheid 
De Rijksvertegenwoordiger en zijn medewerkers, de liaisons, diensthoofden en de medewerkers 
van RCN/Centraal werken allemaal ‘op de vierkante centimeter’ (op met name Bonaire) bij elkaar 
in een onduidelijke en lastige omgeving waar (bekende) structuren ontbreken. Geconcludeerd kan 
worden dat door het ontbreken van duidelijke taakomschrijvingen de rolvastheid bij de spelers in 
de rijkscoördinatie nog niet groot genoeg is. Hierdoor ontstaat er onrust in de samenwerking wat 
leidt tot wrijving en wantrouwen tussen de partijen en daarmee tot inefficiëntie en ineffectiviteit.  
Aanbeveling 
Aanbevolen wordt om in interdepartementaal verband een duidelijke taakomschrijving voor alle 
liaisons af te spreken. Ook zouden we willen aandringen dat er vanuit departementen beter 
gestuurd wordt op de rolvastheid van hun medewerkers. Dat brengt voor alle betrokkenen 
duidelijkheid en rust en maakt de kans op wrijvingen en wantrouwen kleiner. Dit geldt overigens 
ook voor het meer eenduidig maken van de rechtspositionele aanstelling van de Rijksambtenaren 
in Caribisch Nederland.  
De liaisons, diensthoofden, Rijksvertegenwoordiger en RCN/Centraal zouden weg moeten blijven bij 
het ontwikkelen van beleid en bij hun eigenlijke taak moeten blijven. Beleidsvorming zou alleen in 
Den Haag moeten plaatsvinden, in overleg met de eilandsbesturen. Of bij de eilandsbesturen zelf, 
waar het hun eigen beleidsvorming betreft, al dan niet met gewenste ondersteuning. Hierdoor 
vermindert de bestuurlijke drukte en de coördinatielast, en wordt de directe invloed van de 
eilandsbesturen op het beleid vergroot als gevolg van hun betrokkenheid bij de CN-tafel. Dit 
betekent niet dat de verschillende spelers op de eilanden niet zouden mogen meedenken en 
adviseren ten aanzien van het beleid. Integendeel: de input van de liaisons en diensthoofden 
vanuit hun ‘ogen- en orenfunctie’ is zeer waardevol om mee te nemen in alle fases van de 
beleidscyclus. Het voortouw moet echter liggen bij de departementen in Den Haag, bij de 
eilandsbesturen en in de CN-tafel. 
Coördinatie en samenwerking 
Er is bij alle partijen behoefte aan een stevige coördinerende eenheid, zowel in Den Haag als in 
Caribisch Nederland. BZK heeft nu nog moeite zijn coördinerende taak op een zinvolle manier vorm 
te geven. Ook het door de ISB geconstateerde gebrek aan vertrouwen tussen de verschillende 
partijen bemoeilijkt deze taak. In Caribisch Nederland zelf is vooral samenwerking tussen 
departementen onderling en met lokale overheden nodig. 
Aanbeveling 
De coördinerende rol kan door de directie Koninkrijksrelaties van BZK beter en steviger ingevuld 
worden. Door de verbeterde structuren, de scherpere rollen bij de verschillende spelers en door het 
meerjarig beleidskader, wordt de coördinatietaak voor BZK naar verwachting ook beter 
uitvoerbaar. BZK kan door de langdurige ervaring met het Caribisch deel van het Koninkrijk ook 
een actieve ondersteunende rol voor departementen vervullen aangaande onder andere het 
realiteitsgehalte bij voorgenomen beleid.  
Wat betreft de interdepartementale en interbestuurlijke coördinatie en samenwerking in Caribisch 
Nederland verwachten wij dat door een goede voorbereiding aan de CN-tafel de roep om 
coördinatie in Caribisch Nederland zal verminderen. Samenwerking daar ter plaatse blijft wel hard 
nodig. Wij zien daar een rol voor de Rijksvertegenwoordiger. Zonder formele 
verantwoordelijkheden over te nemen kan hij initiatief nemen om, waar dat nodig is, bij de 
uitvoering partijen bij elkaar te brengen en te fungeren als vooruitgeschoven post van de CN-tafel. 
Interbestuurlijke samenwerking 
In Den Haag ontbreekt soms voldoende inlevingsvermogen in de specifieke omstandigheden van de 
eilanden. Er wordt gedacht vanuit systemen en stelsels zoals dat in de Europees-Nederlandse 
context gebruikelijk is, maar die mank gaan op de eilanden. De eilandsbesturen hebben meer zicht 
8 
 

 
treden. Dit zou naar de eilandsoverheden kunnen worden uitgebreid. Een andere suggestie die 
werd gedaan is een uitwisselingsprogramma voor (rijks)trainees.  
De eilandsoverheden zouden zoveel mogelijk ontzien moeten worden waar het gaat om 
administratieve lasten vanuit het Rijk. In de BES-legal zou de administratieve last richting de 
eilanden op dit punt actief moeten worden gemonitord en waar mogelijk verminderd. Ook zou 
bezien moeten worden of er nog terughoudender kan worden omgegaan met de invoering van 
lagere of uitvoeringswet- en regelgeving op de eilanden. De BES-legal zou alle van toepassing 
wordende wetgeving moeten bezien op regelgeving die op de insulaire gebieden niet zinvol of te 
verstrekkend is (poortwachterfunctie). Daarvoor zou het criteria kunnen ontwikkelen zoals 
bijvoorbeeld vanuit internationale verplichtingen op het gebied van veiligheid. In de beleidsvorming 
is een scherper bewustzijn van de effecten van beleid en van wet- en regelgeving voor de drie 
eilanden nodig. Daarbij kan een simpel vakje op de aanbieding van ministerraadstukken – effecten 
en of aanpassingen voor Caribisch Nederland – de gewoonte introduceren om altijd bewust af te 
wegen of het beleid of de wet- en regelgeving ook voor Caribisch Nederland moet gelden. 
Verschillen tussen de eilanden 
Er wordt vaak onvoldoende rekening gehouden met het feit dat beleid dat op het ene eiland logisch 
en werkbaar is, dat niet hoeft te zijn op het andere eiland. De overmatige focus op Bonaire door 
het Rijk wordt mede veroorzaakt door de relatief sterke bezetting van het RCN op Bonaire.  
Aanbeveling 
Zorg als Rijk dat er voldoende aandacht is voor de specifieke omstandigheden van Bonaire, St 
Eustatius en Saba. Zorg voor meer aanwezigheid en kennis op de Bovenwindse eilanden en 
differentieer zo nodig in het beleid en regelgeving per eiland. 
Culturele aspecten 
De aanwezigheid van meerdere (bestuurs)culturen in één bestuurlijke omgeving zorgt voor extra 
uitdagingen. Er kunnen verschillende acties genomen worden om de samenwerking tussen 
Europese en Caribische Nederlanders beter te laten verlopen. Het is belangrijk om expliciet 
aandacht voor de culturele verschillen te hebben en hier bewust mee om te gaan.  
Aanbeveling 
We raden aan dat er voor alle ambtenaren in Caribisch Nederland (Rijk en eilandgebied) in 
gezamenlijkheid cursussen culturele sensitiviteit worden gegeven. Hierdoor wordt zowel bij de 
Caribisch als Europese Nederlanders het begrip vergroot voor elkaars manier van denken en 
functioneren, alsmede de vaardigheid om daar bij het samenwerken rekening mee te houden. We 
kwamen in dit kader het boekje tegen dat het ministerie van Justitie in 2009 heeft opgesteld (“Aan 
de slag op de BES-eilanden: leidraad voor justitie uit Nederland”), wat ons inziens voor alle 
ambtenaren in Den Haag en uitgezonden ambtenaren verplichte leesstof zou moeten zijn. 
Maar ook is het belangrijk al aan de voorkant bij de selectieprocedure voor uitzending van 
Europese Nederlanders bewust stil te staan of een kandidaat geschikt is om in een andere culturele 
omgeving werkzaam te zijn. Elementen die in een profiel aandacht verdienen zijn aspecten als 
senioriteit, levenservaring in een niet-Westerse omgeving, sociale intelligentie en integriteit.  
Ook heeft het de voorkeur nog een stap verder te gaan in het lokaal aanstellen van 
Rijksambtenaren met een Caribisch-Nederlandse achtergrond, ook in de leidinggevende functies. 
Het is daarbij wel van belang dat deze ambtenaren in hun werk in staat zijn de vertaalslag tussen 
beide culturen te maken. Zoals gezegd is al zo’n 90% van de Rijksambtenaren lokaal aangesteld en 
heeft grotendeels een lokale culturele achtergrond. Bij de uitvoerende diensten zijn ook de 
leidinggevenden veelal lokaal geworven. Op enkele andere sleutelfuncties zijn Europese 
Nederlanders vanuit Den Haag geplaatst. Het zou bijvoorbeeld een goede stap zijn indien 
leidinggevende functies binnen RCN/Centraal en andere diensten van RCN nog verder lokaal zou 
worden ingevuld. Dit verbetert ons inziens de effectiviteit van het Rijksbestuur op de eilanden 
10 
 

 
Doordat de Rijksvertegenwoordiger geen beleid maakt adviseren wij om zijn bureau met 
medewerkers op te heffen. Daarmee wordt de bestuurlijke drukte in Caribisch Nederland 
verminderd en wordt het speelveld overzichtelijker. Zijn secretariaat kan rechtstreeks bij 
RCN/Centraal worden belegd en ondersteuning bij zijn overgebleven (juridische) WolBES taken kan 
op afstand vanuit BZK in Den Haag worden verzorgd. 
Verder verdient het nog de aandacht welke rol de Rijksvertegenwoordiger zou kunnen spelen in 
relatie tot de autonome landen in het Koninkrijk: Aruba, Curaçao en Sint Maarten. Het belang van 
de relaties met de autonome landen wordt onder andere door de Raad van State regelmatig 
benadrukt. De Rijksvertegenwoordiger zou de relaties tussen de Rijksoverheid in Caribisch 
Nederland en de autonome landen kunnen intensiveren om zodoende de samenwerking meer vorm 
te geven. Dit zou een nauw samenspel vergen met de eilandsbesturen en de Vertegenwoordiging 
van Nederland in de autonome landen waar het gaat om het leggen van de contacten met de 
besturen van de autonome landen en het delen van informatie. Hier zouden goede werkafspraken 
tussen de Rijksvertegenwoordiger en de Vertegenwoordiging van Nederland aan ten grondslag 
moeten liggen. 
De huidige Rijksvertegenwoordiger heeft aangegeven dat hij een termijn van zes jaar te lang vindt. 
Wij onderstrepen deze conclusie vanuit de gedachte dat de noodzakelijke onafhankelijke positie 
moeilijker te bewaren is naarmate de aanstelling langer duurt. Wij stellen voor dat de 
aanstellingsduur van de Rijksvertegenwoordiger niet langer dan drie jaar is, met een mogelijkheid 
tot eenmalige verlenging als dit voldoende draagvlak heeft.  
Profiel Rijksvertegenwoordiger 
Voor het goed kunnen vervullen van de taak zoals die door de commissie wordt geadviseerd is het 
belangrijk dat de Rijksvertegenwoordiger over het volgende profiel beschikt: 
- Geniet aanzien en vertrouwen in zowel de Haagse als de Caribische bestuurlijke omgeving, 
of weet dit in korte tijd te verwerven. 
- Heeft een goed inzicht in en gevoel voor beide bestuurlijke omgevingen en culturen, of 
weet dit in korte tijd te verwerven. 
- Is van onbesproken gedrag, straalt integriteit uit en is in staat een voorbeeldfunctie te 
vervullen.  
- Spreekt goed Nederlands, Engels en zo mogelijk Papiaments. 
- Is in staat een positie boven de partijen in te nemen en heeft geen politieke kleuring in 
zijn/haar optreden. 
- Is in staat een objectieve ‘oog en oorfunctie’ te vervullen. 
- Is communicatief en contactueel zeer vaardig. 
- Heeft bij voorkeur een culturele achtergrond in het Caribisch deel van het Koninkrijk. 
- Beschikt over voldoende inzicht in juridische, bestuurlijke en financieel-economische zaken 
en heeft een zakelijke inslag. 
 
  
12 
 

 
5. Doorkijk naar de grote evaluatie 
De Commissie heeft haar aanbevelingen gedaan in het licht van wat direct opgepakt zou kunnen 
worden zonder dat wetgeving aangepast moet worden. Bij enkele van onze bevindingen adviseren 
we om deze te betrekken bij de grote evaluatie van de staatkundige structuur van Bonaire, Sint 
Eustatius en Saba: 
- De taak van de Rijksvertegenwoordiger zoals die in de WolBES is neergezet houdt te weinig 
rekening met de wensen en mogelijkheden van de eilandsbesturen. Het zwaarte van het 
toezicht vanuit het Rijk op het lokale bestuur zou tegen het licht gehouden kunnen worden. 
Ook zou gekeken kunnen worden of per eiland verschillende gradaties van toezicht 
mogelijk zijn, zodat het ene eilandsbestuur niet ‘gestraft’ wordt voor bestuurlijk 
onvermogen van een ander eilandsbestuur. 
- De aanstellingsduur van de Rijksvertegenwoordiger, zoals dat in de WolBES geregeld is, 
zou heroverwogen moeten worden. Dat geldt ook voor de naamgeving van de 
Rijksvertegenwoordiger. 
- De toedeling en verdeling van taken over de verschillende bestuursorganen in Caribisch 
Nederland zou nader kunnen worden bezien.  
- Er zijn verschillende toezichthoudende functies op Caribisch Nederland, waaronder het 
College financieel toezicht en de Rijksvertegenwoordiger. Er zou gekeken kunnen worden in 
hoeverre het mogelijk en wenselijk is om deze functies te integreren. 
Daarnaast hebben verscheidende gesprekspartners aangegeven dat de taakverdeling tussen 
Rijk en eilandsbesturen geëvalueerd zou moeten worden.  
 
 
  
14 
 

 
Bijlage 2 Overzicht akkoorden ter voorbereiding transitie 
Datum Akkoord Ondertekenaars/heeft Onderwerp  
betrekking op 
17-09-2005 Slotverklaring Bestuurlijk Overleg BON, EUX, SAB, NL  
22-10-2005 Hoofdlijnenakkoord BON, EUX, SAB, NL Bijlage: Intentieverklaring BON, EUX, SAB voor 
directe/nieuwe band met NL 
22-10-2005 Intentieverklaring inzake directe/nieuwe band BON, EUX, SAB, NL Grondbeginselen nieuwe band, doelstellingen nieuwe 
relatie, concordantie nl wetgeving  
26-11-2005 Slotverklaring start RTC BON, EUX, SAB, NL Eindperspectief BON, EUX, SAB: sui generis met directe 
band met NL 
11-10-2006 Slotverklaring Miniconferentie toekomstige staatkundige BON, EUX, SAB, NL Staatsrechtelijke positie BON, EUX, SAB: openbaar 
positie BON, EUX, SAB lichaam, invoering dualisme, overgang naar NL wetgeving,  
kiesrecht TK en EP, voorziening treffen voor kiesrecht EK 
taakverdeling rijk-eiland, voorzieningenniveau: 
uitgangspunt commissie Havermans 
politie en justitie, fin. Econ. Verhoudingen: grondslag 
FINbes, evaluatie na 5 jaar, stappenplan inrichting 
transitie 
02-11-2006 Bestuurlijk overleg Land NA, CUR en SXM - NL BON, EUX, SAB, NL Erkenning afspraken miniconferentie 11-10-2006 
12-02-2007 Overgangsakkoord BON, EUX, SAB, NL Invulling transitie door stappenplannen Schuldsanering 
12-02-2007 Toelichting Stappenplan BON, EUX, SAB, NA en NL BON, EUX, SAB, NL Overgang naar NL wetgeving 
Havermand is uitgangspunt voorzieningenniveau 
Subsidiariteit 
Gelijk model voor alle eilanden, maar verschillen mogelijk 
19-06-2007 Resultaten bestuurlijk overleg onderwijsprogramma BON, EUX, SAB, NL Financieel kader en opstellen onderwijsprogramma’s  
20-06-2007 Besluitenlijst Politiek Overleg BON, EUX, SAB,NL BON, EUX, SAB, NL Aanvaarding status als openbaar lichaam 
Voorzieningenniveau: Havermans startniveau, geen 
vastgesteld eindniveau, maar jaarlijks vaststellen BES 
fonds  
31-01-2008 Besluitenlijst BES bestuurlijk overleg 31 januari 2008 te BON, EUX, SAB, NL Overeenstemming uitgangspunten wolbes, kieswet en 
Den Haag finbes 
Voorzieningenniveau: Uitgangspunt is dat normen worden 
opgesteld voor een binnen Nederland aanvaardbaar 
voorzieningenniveau op Bonaire, Sint Eustatius en Saba 
op met name de terreinen onderwijs, volksgezondheid, 
sociale zekerheid en veiligheid; 
Daarbij wordt rekening gehouden met de specifieke 
omstandigheden: de geringe bevolkingsomvang van de 
eilanden, het insulaire karakter, de grote afstand met 
Nederland, de kleine oppervlakte, het reliëf en 
ongewenste bestuurlijke en sociaaleconomische effecten. 
Nederland en de BES zetten zich gezamenlijk in om dit 
niveau te bereiken. Dit kan stap voor stap ingevoerd 
worden; 
16 
 

 
Bijlage 3 Besluitenlijst BES bestuurlijk overleg 31 januari 2008 te Den Haag 
• In dit overleg is tussen de bestuurders van Bonaire, Sint Eustatius en Saba (BES) en de staatssecretaris 
van BZK gesproken over de uitkomsten van de BES week 28 tot en met 31 januari 2008; 
• Aan de hand van de gesprekken tijdens deze week hebben BES en Nederland tijdens het bestuurlijke 
overleg de volgende conclusies getrokken.  
 
WolBES, de Kieswet en wet Financiële Verhoudingen BES  
• Er is een stap voorwaarts gezet op weg naar de staatkundige hervorming van de BES door 
overeenstemming te bereiken over de uitgangspunten voor de Wet Openbare lichamen Bonaire, Sint 
Eustatius en Saba (WolBES). De uitgangspunten worden nu toegezonden aan de Tweede Kamer en de 
eilandsraden. Aan de hand van de uitgangspunten wordt een wetsontwerp opgesteld die de bestuurlijke 
inrichting van de drie openbare lichamen regelt; 
• Verder is er overeenstemming over benodigde wijzigingen in de Kieswet. Daarbij gaat het ondermeer 
over het kiesrecht voor de Tweede Kamer en eilandsraden van de openbare lichamen. Met de 
afgesproken uitgangspunten kunnen wijzigingen van de Kieswet in gang worden gezet;  
• In de Slotverklaring van 10 en 11 oktober 2006 is een afspraak opgenomen over de financiële 
verhoudingen, die de geldstromen regelt tussen BES en Nederland. Tijdens het bestuurlijk overleg is 
overeenstemming bereikt over uitgangspunten, zodat deze in aparte wet Financiële Verhoudingen 
Bonaire, Sint Eustatius en Saba uitgewerkt worden.  
 
Voorzieningenniveau  
• In een constructieve en open sfeer is gesproken over voorzieningen op de eilanden na statuswijziging. 
Het betreft met name onderwijs, volksgezondheid, sociale zekerheid, jeugd, financiën en veiligheid; 
• Uitgangspunt is dat normen worden opgesteld voor een binnen Nederland aanvaardbaar 
voorzieningenniveau op Bonaire, Sint Eustatius en Saba op met name de terreinen onderwijs, 
volksgezondheid, sociale zekerheid en veiligheid; 
• Daarbij wordt rekening gehouden met de specifieke omstandigheden: de geringe bevolkingsomvang van 
de eilanden, het insulaire karakter, de grote afstand met Nederland, de kleine oppervlakte, het reliëf en 
ongewenste bestuurlijke en sociaaleconomische effecten. 
• Nederland en de BES zetten zich gezamenlijk in om dit niveau te bereiken. Dit kan stap voor stap 
ingevoerd worden; 
• Nederland wordt verantwoordelijk voor wetgeving en beleid op deze vier terreinen, de uitvoering kan bij 
de eilanden liggen. Hierbij geldt dat middelen de taken volgen; 
• Uitgangspunt is tevens dat voorkomen moet worden dat maatregelen voor statuswijziging onvoldoende 
rekening houden met de specifieke omstandigheden van Bonaire, Sint Eustatius en Saba en daarom 
sociaal en economisch de samenleving ontwricht. 
 
Onderwijs 
• Elk kind op Saba, Sint Eustatius of Bonaire heeft gelijke kans op onderwijs; 
• Er wordt een voorstel uitgewerkt om ondermeer tot een vorm van studiefinanciering ten behoeve van 
studie in de Caribische regio te komen. Tevens wordt bezien of kosteloos onderwijs voor het 
basisonderwijs en voortgezet onderwijs mogelijk is. Daarnaast wordt ingezet op handhaving van de 
leerplicht en is er speciale aandacht voor leerlingen die bijzondere zorg nodig hebben. 
 
 
 
 

 
Gemeenschappelijk uitvoeringskantoor 
• Voor burgers en bedrijven zal Nederland zoveel mogelijk benaderbaar zijn via één gemeenschappelijk 
uitvoeringskantoor van Nederland met een locatie op elk eiland. In dit uitvoeringskantoor zullen 
uitvoerende diensten van alle ministeries (bijvoorbeeld inspecties en het verlenen van vergunningen) 
zoveel mogelijk samenwerken.  
 
Verder proces 
• Voorop staat dat het proces van statuswijziging voor BES goed en zorgvuldig verloopt en in samenhang 
met de andere processen wordt gezien (zoals ontmanteling Land Nederlandse Antillen);  
• In de politieke stuurgroep van 22 januari 2008 is besloten dat de ambtelijke regiegroep een realistische 
planning van het proces maakt. Hierin wordt ook de planning voor de BES meegenomen. Voordat de 
stuurgroep in maart 2008 spreekt over deze planning, overleggen eerst de BES en Nederland over het 
voorstel; 
• Nederland streeft er naar om vooruitlopend op de formele statuswijziging van de BES in openbaar 
lichaam om in overleg met de eilanden waar mogelijk al daadwerkelijke veranderingen door te voeren;  
• Bovenstaande is slechts het begin van veranderingen die op stapel staan en waarover 
overeenstemming bereikt is tussen BES en Nederland. De contouren zullen scherper worden naarmate 
meer is uitgewerkt en dus meer afspraken gemaakt kunnen worden over de toekomst van BES.  
  
20 
 

 
 
Dhr Roes – Directeur-generaal Rechtspleging en Rechtshandhaving, ministerie VenJ 
 
Dhr Sardeman – Programmadirecteur directie internationale zaken, ministerie VWS 
 
Mw Van Steensel – Senior beleidsadviseur Rijksvertegenwoordiger  
 
Dhr Stevens – Plv directeur Europese en internationale aangelegenheden, ministerie VenJ 
 
Dhr Stolte – Rijksvertegenwoordiger  
 
Mw Stuger - Adviseur Politiekorps Caribisch Nederland, ministerie VenJ 
 
Dhr Tearr – Gedeputeerde Sint Eustatius 
 
Mw Tieman – Clustermanager directie woon- en leefomgeving, ministerie BZK 
 
Dhr Tromp - Brandweercommandant Caribisch Nederland 
 
Dhr Van der Velde – Eilandsecretaris Saba 
 
Dhr De Vries – Adviseur bestuurscollege Bonaire 
 
Dhr Winklaar – Gedeputeerde Bonaire 
 
Dhr Zaandam – Gedeputeerde Sint Eustatius 
 
Dhr Zagers – Gedeputeerde Saba 
 
Dhr Van Zwol – Secretaris-generaal, ministerie BZK 
 
 
De commissie heeft (op verzoek) tevens gesproken met de vaste commissie voor 
Koninkrijksrelaties van de Eerste Kamer der Staten-Generaal en met de Eilandsraad van Sint 
Eustatius. 
 
 
 
 
 
 
 
 
 
 
 
 
 
 
 
 
 
  
22 
 

