 
 
 
 
 
 
 
 
ONDERWIJSVERBETERING IN CARIBISCH NEDERLAND  
 
 
 
 
HET ONDERWIJS OP BONAIRE, SINT EUSTATIUS EN SABA, 
DRIE JAAR NA 10 OKTOBER 2010  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
maart 2014  

 
Inleiding 
Tussenstand na drie jaar 
Met dit rapport geeft de Inspectie van het Onderwijs (hierna: de inspectie), op basis 
van haar ervaringen tijdens drie jaar toezicht in Caribisch Nederland, een overzicht 
op hoofdlijnen van de stand van zaken in het onderwijs, het proces van 
onderwijsverbetering en de invloed van de wet- en regelgeving daarop.  
 
In dit rapport geeft de inspectie antwoord op de volgende vragen: 
• Welke resultaten zijn tot nu toe bereikt in het verbeterproces dat met de 
Onderwijsagenda wordt beoogd en mag op grond van de ontwikkeling tot nu toe 
verwacht worden dat de doelstellingen worden behaald per 1 augustus 2016? 
• Zijn er in de (aangepaste) wetgeving elementen aan te wijzen die bevorderend 
of belemmerend werken voor de ontwikkeling van de kwaliteit van het 
onderwijs? 
• Wat zijn buiten de regelgeving belangrijke risico’s/belemmeringen voor het 
behalen van de doelstellingen van de Onderwijsagenda? 
 
Het rapport gaat eerst in op de ervaringen met de wet- en regelgeving met 
betrekking tot het onderwijs in Caribisch Nederland. Vervolgens beschrijft het de 
resultaten van de verbetertrajecten op basis van de Onderwijsagenda voor Caribisch 
Nederland: de feitelijke stand van de kwaliteit van het onderwijs op dit moment. 
Daarnaast besteedt de inspectie in dit hoofdstuk aandacht aan de vraag of de 
scholen en instellingen in 2016 aan de beoogde basiskwaliteit zouden kunnen 
voldoen. Het daaropvolgende hoofdstuk richt zich op enkele factoren die in Caribisch 
Nederland van invloed zijn op de onderwijskwaliteit en de verbetering daarvan.  
 
Belangrijkste conclusies 
Dit themarapport maakt duidelijk dat, ondanks de vele inspanningen die de 
afgelopen jaren zijn gedaan en de verbetering van het onderwijs die daardoor is 
gerealiseerd, het onzeker is of de scholen en instellingen in Caribisch Nederland in 
augustus 2016 zullen voldoen aan basiskwaliteit. De verbeteringen in het 
onderwijsproces die daarvoor nog bereikt moeten worden, zijn complex en minder 
makkelijk te realiseren dan de verbeteringen die de afgelopen drie jaar met succes 
zijn bereikt. Bovendien mag niet verwacht worden dat de scholen in 2016 hun 
leerlingen tot met Europees Nederland vergelijkbare leerprestaties kunnen brengen. 
De inspectie wijst in dat verband op de taalproblematiek op zowel Bonaire als op 
Sint Eustatius in relatie tot de wettelijke verplichting om in het voortgezet onderwijs 
het Nederlands als instructietaal te gebruiken, ondersteund door het Papiamentu en 
het Engels. 
 
Binnen het domein onderwijsleerproces is de afgelopen drie jaar vooruitgang 
geboekt in de kwaliteit van het leerstofaanbod en de gerealiseerde leertijd. 
Daarnaast is verbetering zichtbaar in de kwaliteit van de lessen. Het gaat dan vooral 
om basale verbeteringen zoals de structuur van de lessen en de kwaliteit van de 
uitleg. Tegelijkertijd stelt de inspectie vast dat de ontwikkeling van de leerlingenzorg 
en van de kwaliteitszorg achterblijft. Bij de leerlingenzorg neemt de inspectie waar 
dat de zware opgave waar de scholen voor staan, gezien de taal- en 
ontwikkelingsachterstanden van de leerlingen, nog veel inspanning vraagt van zowel 
de scholen als de expertisecentra voor onderwijszorg. Deze opgave is extra lastig 
door het ontbreken van specialistisch onderwijs voor leerlingen met bijzondere 
onderwijsbehoeften; in Caribisch Nederland bestaan geen scholen voor speciaal of 
voortgezet speciaal onderwijs. De ontwikkeling van de kwaliteitszorg bevindt zich op 
de meeste scholen nog in een beginstadium. Daarmee is een belangrijke voorwaarde 
om verdere verbeteringen te realiseren en deze te borgen nog niet vervuld.  
 
Pagina 3 van 51 
 
 

 
1 Wet- en regelgeving 
1.1 Nieuwe verhoudingen, nieuwe regels 
 
In 2006 vond een miniconferentie plaats over de staatkundige toekomst van 
Bonaire, Sint Eustatius en Saba. In de Slotverklaring werd vastgelegd dat met het 
ingaan van de nieuwe staatsrechtelijke verhoudingen, de wetgeving van de 
Nederlandse Antillen van kracht zou blijven en dat nieuwe wetgeving geleidelijk aan 
zou worden ingevoerd. Door legislatieve terughoudendheid zou nieuwe wetgeving 
geen al te ingrijpende gevolgen voor burgers en bestuur hebben. Bovendien zou er 
sprake zijn van specifieke wetgeving voor Caribisch Nederland en niet van een 
volledige invoering van de Nederlandse regelgeving. 
 
De Aanpassingswet openbare lichamen Bonaire, Sint Eustatius en Saba (ABES) 
voorziet in een gefaseerde invoering van de onderwijswetten voor Caribisch 
Nederland. Een inwerkingtredingsbesluit regelt die fasering. In zogenaamde 
transitieprotocollen is de overgang van de financiering door het land Nederlandse 
Antillen naar financiering door de minister van Onderwijs, Cultuur en Wetenschap 
geregeld. 
 
Voor het onderwijs in Caribisch Nederland geldt een aantal specifieke wetten, 
besluiten en Algemene Maatregelen van Bestuur. Het betreft de Wet op het primair 
onderwijs BES (WPO BES), Wet op het voortgezet onderwijs BES (WVO BES), Wet 
educatie en beroepsonderwijs BES (WEB BES), de Wet sociale kanstrajecten 
jongeren (SKJ BES) en de Leerplichtwet BES. Deze zijn na 10 oktober 2010 in 
verschillende fases van kracht geworden. Ze vervangen de Landsverordeningen van 
de Nederlandse Antillen. 
 
Naast vijf nieuwe wetten zijn er inrichtingsbesluiten, bekostigingsbesluiten, 
uitvoeringsbesluiten en besluiten voor de informatievoorziening van kracht 
geworden. De beslissing om nagenoeg volledig nieuwe wet- en regelgeving voor het 
onderwijs in te voeren, is overigens met reden en in overeenstemming met de 
openbare lichamen genomen. Het was de verschillende betrokkenen duidelijk dat de 
beoogde kwaliteitsverbetering niet mogelijk zou zijn onder handhaving van de 
Nederlands-Antilliaanse regelgeving. De Algemene Rekenkamer heeft over het 
nakomen van afspraken rondom wetten en regels en het voorzieningenniveau in 
Caribisch Nederland in november 2012 gerapporteerd.  
 
De nieuwe wetten en regels voor het onderwijs zijn in de praktijk snel ingevoerd. 
Binnen één jaar, met ingang van het schooljaar 2011/2012, golden voor alle 
onderwijssectoren nieuwe wetten. De wetten zijn specifiek van toepassing voor de 
eilanden van Caribisch Nederland hoewel ze in veel opzichten gelijk zijn aan hun 
pendant in Europees Nederland. Een aanzienlijk aantal wetsartikelen werd niet 
onmiddellijk van kracht maar zal, conform het inwerkingtredingsbesluit, in werking 
treden in een periode van één tot vijf jaar. Daarnaast is voor de examens in het 
voortgezet onderwijs een overgangsregeling van kracht. Zodoende werd de afspraak 
voor een periode van rust en gewenning voor de burgers en de bestuurders in 
Caribisch Nederland nagekomen. 
 
Niet alleen de onderwijswetten zijn veranderd, ook de regelgeving en procedures 
met betrekking tot de bekostiging en de administratie zijn op veel punten 
aangepast. Scholen hebben te maken met de invoering van een uniform 
Pagina 5 van 51 
 
 

 
onder de onderwijsprofessionals dat op initiatief van het ministerie van OCW is 
1
uitgevoerd in 2011 en 2012.  
1.3 Inspectiebevindingen  
De inspectie stelt vast dat de deugdelijkheidseisen in wetten en regels door 
bestuurders en schoolleiders als zinvol en belangrijk voor de schoolontwikkeling 
worden gezien. Zij beschouwen ook de regels voor de arbeidsvoorwaarden en de 
salarissen voor onderwijzend personeel als helder en positief. Zij onderschrijven 
voorts van harte de wettelijke bevoegdheidseisen als voorwaarden voor kwalitatief 
2
goed onderwijs. 
 
Wel constateert de inspectie enkele opvallende verschillen tussen de Europees 
Nederlandse regelgeving en de Caribisch Nederlandse. Zo begint de leerplichtige 
leeftijd in Caribisch Nederland bij vier jaar, terwijl dat in Europees Nederland vijf 
jaar is. Verder zijn er in de WPO BES nauwelijks beperkingen gesteld aan het 
schorsen van leerlingen terwijl schorsing in de WPO in Europees Nederland niet 
voorkomt. 
 
De geleidelijke invoering van wetsartikelen heeft volgens de inspectie overwegend 
positief gewerkt. Ze stelt de scholen en instellingen in de gelegenheid zich voor te 
bereiden op de nieuwe situatie en dat bevordert de naleving. Op onderdelen is het 
invoeringsschema inmiddels niet meer passend bij de omstandigheden. In sommige 
opzichten houdt de invoering geen gelijke tred met de ontwikkeling van de scholen, 
in andere opzichten is het tijdstip van invoering ambitieus, gegeven de problemen 
die de scholen ondervinden. 
 
Zo is het voor betrokkenen bij de onderwijsinstellingen nog niet mogelijk klachten 
over het onderwijs of de scholen in te dienen bij een onafhankelijke instantie. Een 
klachtenregeling die voorziet in een dergelijke onafhankelijke instantie is nog niet 
verplicht. Klagers kunnen dus in laatste instantie alleen terecht bij de schooldirectie 
of het bestuur, ook als de klacht juist betrekking heeft op het handelen of niet-
handelen van deze gremia. Dit heeft in een aantal gevallen geleid tot het niet of op 
heel onbevredigende wijze afwikkelen van serieuze klachten. 
 
Daarentegen is de inwerkingtreding van het wetsartikel dat betrekking heeft op de 
referentieniveaus Nederlands in het voortgezet onderwijs (artikel 47a WVO-BES), 
die is voorzien in 2014, uiterst ambitieus. Het zal tijd vergen om het huidige lage 
niveau van de leerresultaten op een aanvaardbaar niveau te krijgen. De inspectie 
verwacht dat integrale dan wel partiële invoering van de referentieniveaus in het 
voortgezet onderwijs zeker negatieve gevolgen zal hebben voor het aantal 
kandidaten dat het diploma zal behalen. Voor het beroepsonderwijs in Caribisch 
Nederland is nog niet bepaald op welk tijdstip de referentieniveaus ingevoerd 
worden. 
 
Voor zover de inspectie bekend, wordt er geen strikte agenda gehanteerd voor de 
inwerkingtreding van de artikelen in de onderwijswetten. Zo’n agenda met 
                                                
1  Tracking onderzoek onder professionele onderwijsdoelgroepen in Caribisch Nederland; de 
nulmeting, Curconsult N.V. 2011, en Tracking onderzoek onder professionele 
onderwijsdoelgroepen in Caribisch Nederland; de eenmeting, Curconsult N.V. 2012 
2  Wel ervaart een school met een specifieke levensbeschouwelijke signatuur de 
bevoegdheidseisen juist als een belemmering. De nieuwe regels verbieden de benoeming 
van leraren met een niet-Nederlandse of niet-Antilliaanse bevoegdheid. De beschikbare 
leraren die haar levensbeschouwing aanhangen bezitten echter zelden een Nederlandse 
bevoegdheid en zijn dan dus niet benoembaar. Dergelijke ervaringen zijn overigens niet 
specifiek voor Caribisch Nederland, maar komen ook in Europees Nederland voor. 
Pagina 7 van 51 
 
 

 
2 De Onderwijsagenda: resultaten tot nu toe 
2.1  Kenmerken van het stelsel 
 
Onder de nieuwe wetgeving kent het onderwijs in Caribisch Nederland de 
schoolsoorten primair onderwijs, voortgezet onderwijs en middelbaar 
beroepsonderwijs. Daarnaast zijn er sociale kanstrajecten jongeren (skj). De 
wetgeving voorziet niet in speciaal en voortgezet speciaal onderwijs. De 
onderwijszorg, ook de tweedelijnszorg, wordt voornamelijk door de scholen zelf 
uitgevoerd. Voor de indicatiestelling en de ondersteuning bij de zorg voor leerlingen 
met ernstige leer– en ontwikkelingsstoornissen, is er per eiland een 
expertisecentrum onderwijszorg. Er is geen door de Nederlandse overheid bekostigd 
3
hoger en wetenschappelijk onderwijs.
 
 
Op Bonaire is er één niet-bekostigde basisschool. De inspectie houdt toezicht op de 
kwaliteit en de naleving van wetten en regels door deze school. Voor deze niet-
bekostigde instelling geldt een aangepast, minder uitgebreid toezichtregime. 
2.1.1  Scholen 
Het bekostigd onderwijs in Caribisch Nederland wordt in meerderheid gekenmerkt 
door kleinschaligheid. Het aantal scholen is beperkt: er zijn twaalf bekostigde 
scholen voor primair onderwijs en drie scholengemeenschappen ( twee voor 
vmbo/havo/mbo die zeer klein zijn en een grote voor vmbo/havo/vwo/mbo). Verder 
zijn er drie instellingen die de sociale kanstrajecten voor jongeren verzorgen.  
De leerlingenpopulaties van de eilanden verschillen onderling aanzienlijk in grootte. 
 
Tabel 2.1.1a Aantal bekostigde scholen/afdelingen en aantal leerlingen/deelnemers per 
schoolsoort, te, ldatum 1 oktober 2012 
 
Bron: The Caribbean Netherlands in figures 2012, Statistics Netherlands (CBS), Den Haag, 
Heerlen, Kralendijk (2013) 
 
De gemiddelde klassengrootte varieert eveneens. In het primair onderwijs op 
Bonaire is ze vergelijkbaar met die in Europees Nederland, op Saba en Sint Eustatius 
is ze aanzienlijk kleiner dan in Europees Nederland. Het gaat op deze eilanden om 
kleine scholen waar betrekkelijk weinig met combinatieklassen (het samenvoegen 
van verschillende jaargroepen) wordt gewerkt.  
 
In het voortgezet en middelbaar beroepsonderwijs zijn de klassen kleiner omdat er 
slechts één scholengemeenschap is op elk eiland, met een relatief gering aantal 
                                                
3  Op Saba is er een medische opleiding op wo-niveau die in 2013 voor het eerst is 
geaccrediteerd door de NVAO en naar Nederlands recht erkend. Op Bonaire is er een 
dependance van de Universiteit van Curaçao (lerarenopleiding funderend onderwijs).  
Pagina 9 van 51 
 
 

 
Figgguur 2.1.3a Ontwikkeling bevoeggdheden 2010-2013 
 
Bij de leraren van wie de bevoegdheid per 1 september 2013 onbekend is, gaat het 
om nieuwe leraren die met ingang van het huidige schooljaar (2013/2014) zijn 
benoemd. Op grond van de regels zouden zij allen bevoegd moeten zijn. Als deze 
leraren geen Nederlandse of Nederlands-Antilliaanse bevoegdheid bezitten, moeten 
hun diploma’s worden gevalideerd door Nuffic. De inspectie heeft hierover tot 
dusverre geen gegevens ontvangen.  
 
In het voortgezet onderwijs is sprake van een grote afhankelijkheid van Europees 
Nederlands personeel. Bijna twee derde van de leraren in het voortgezet onderwijs 
is in Nederland opgeleid en de grote meerderheid van hen is afkomstig uit Europees 
Nederland. Op de basisscholen is dat niet het geval. Daar zijn de leraren met een 
Nederlands-Antilliaans diploma ver in de meerderheid. Van de leraren in het 
basisonderwijs die in Nederland hun diploma hebben behaald, zijn de meesten 
bovendien afkomstig uit Caribisch Nederland.  
 
Pagina 11 van 51 
 
 

 
van de kwaliteit van het onderwijs te schetsen voor een eerste investeringsplan voor 
het onderwijs. De conclusie luidde dat de kwaliteit van het onderwijs ver achterbleef 
bij de eisen die aan de basiskwaliteit van het Nederlandse onderwijs worden 
5
gesteld. 
 
Bij de transitie op 10 oktober 2010 was de situatie in zoverre verbeterd dat 
elementen van het leerstofaanbod (curriculum) waren verbeterd en dat er in het 
primair onderwijs toetsen konden worden afgenomen voor lezen en rekenen. 
Niettemin bleef de algehele staat van de onderwijskwaliteit zeer zorgelijk. Dit werd 
door alle betrokken partijen onderkend. In breed overleg werd besloten tot een 
verbeteraanpak. Die zou moeten leiden tot verbetering van de onderwijskwaliteit, 
verbetering van de kwaliteit van onderwijspersoneel en besturen, verbetering van 
de onderwijszorg, het aantrekkelijker maken van het beroepsonderwijs en het 
verbeteren van de randvoorwaarden, waaronder de huisvesting en de inventaris van 
de scholen.  
2.3 Onderwijsagenda en verbeteraanpak 
In maart 2011 is de Onderwijsagenda voor Caribisch Nederland, 'Samen werken aan 
kwaliteit', tot stand gekomen en ondertekend door de minister van Onderwijs, de 
eilandbesturen en de schoolbesturen. Het doel van de Onderwijsagenda is dat in 
2016 de onderwijskwaliteit in Caribisch Nederland op een naar Nederlandse en 
Caribische maatstaven aanvaardbaar niveau is. Anders gezegd: het onderwijs dient 
op alle scholen in 2016 voldoende basiskwaliteit te hebben.  
Op basis van de Onderwijsagenda heeft de inspectie de kenmerken van 
basiskwaliteit beschreven. Alle scholen hebben verbeterplannen opgesteld met 
activiteiten om de basiskwaliteit te bereiken. Het ministerie van OCW heeft 
financiële middelen beschikbaar gesteld om de verbeteringen te realiseren. Zo zijn 
schoolcoaches ingezet om de verbetertrajecten te sturen en te begeleiden. Voor de 
verbetering van de kwaliteit van het personeel is een zogeheten lerarenplan 
opgesteld. Leraren die niet of niet volledig bevoegd zijn, krijgen een opleiding 
aangeboden. Ook dient dit plan voor de inrichting van een regionale infrastructuur 
voor het opleiden en nascholen van leraren. 
 
De huisvesting en de inrichting van de scholen laat in bouwkundig en 
onderwijskundig opzicht te wensen over. De gebouwen zijn verouderd en er is 
sprake van veel achterstallig onderhoud. Meestal passen de indeling en de inrichting 
van de gebouwen niet meer bij de eisen die aan eigentijds onderwijs worden 
gesteld. 
 
Het ministerie van OCW streeft naar een voorzieningenniveau dat vergelijkbaar is 
met dat in Europees Nederland. Daarom voert het met de Rijksgebouwendienst een 
renovatie- en nieuwbouwprogramma uit. Alle schoolgebouwen worden verbeterd en 
indien nodig komt er nieuwbouw. Een eerste zichtbaar resultaat is het nieuwe 
gebouw van de havo/vwo-afdeling van de Scholengemeenschap Bonaire, het Liseo 
Boneriano, dat in 2011 in gebruik is genomen. Daarnaast wordt er geïnvesteerd in 
leermiddelen en inventaris om de voorwaarden voor de beoogde 
kwaliteitsverbetering te verbeteren. 
2.4 Ontwikkeling sinds 2010: de stand van zaken ultimo 2013 
De inspectie heeft drie jaar achtereen de ontwikkeling van de scholen gevolgd en de 
kwaliteit van het onderwijs beoordeeld. Per school of instelling zijn inmiddels twee of 
drie rapporten van bevindingen opgesteld die openbaar zijn gemaakt op de website 
van de inspectie.  
                                                
5  Het onderwijs op Bonaire, Sint Eustatius en Saba, Inspectie van het onderwijs (2009) 
Pagina 13 van 51 
 
 

 
voor de basisscholen op Bonaire en één voor de basisscholen op Saba en Sint 
Eustatius. De uitvoering is voortvarend aangepakt en de schoolcoaches hebben 
daarbij belangrijk werk verricht. Er zijn onderwijs- en toetsmaterialen aangeschaft 
en ingevoerd en de leraren hebben diverse trainingen en workshops gevolgd om de 
basis van het lesgeven te versterken. De directeuren, de zorgcoördinatoren en een 
aantal leraren van de scholen op Saba en Sint Eustatius hebben aan een succesvol 
‘twinning project’ deelgenomen, waarbij zij belangrijke kennis konden opdoen door 
actieve samenwerking met een groep scholen in Europees Nederland. 
 
De inspectie stelde vooral in 2012 aanmerkelijke vooruitgang vast in de kwaliteit 
van de lessen. Onder begeleiding van de schoolcoaches hebben de scholen zich tot 
nu toe in het bijzonder gericht op het planmatig verbeteren van het leerstofaanbod, 
de pedagogische en didactische kwaliteit van de lessen, de leerlingenzorg en het 
meten van de leerresultaten. Op de domeinen leerstofaanbod en pedagogisch-
didactisch handelen is de kwaliteit op alle scholen verbeterd. Op een aantal scholen 
komt nog een te groot deel van de leerlingen niet toe aan de leerstof van groep 8. 
Het leerstofaanbod is op die scholen daarom nog niet als voldoende beoordeeld.  
 
Op de meeste scholen is de kwaliteit in de domeinen onderwijstijd, schoolklimaat en 
pedagogisch-didactisch handelen inmiddels voldoende. Daarmee hebben deze 
scholen belangrijke doelen van hun verbeterplannen bereikt. Met name op het 
onderdeel pedagogisch-didactisch handelen is dit een goede prestatie. Met steun 
van de verbeterprogramma’s zijn veel leraren in korte tijd beter gaan lesgeven. 
 
De inspectie heeft ook onderzocht in hoeverre de kwaliteit van de lessen 
samenhangt met opleiding van de leraar voor de klas. Zij heeft geen verschillen 
waargenomen in de kwaliteit van de lessen die worden geven door leraren met een 
Nederlands of Nederlands-Antilliaans diploma (circa twee derde van het 
onderwijzend personeel) en leraren met een diploma uit een ander land. 
 
Pagina 15 van 51 
 
 

 
werden tot dusverre dermate slecht gemaakt dat veel scholen de toetsafname 
voorlopig hebben opgeschort. Dit is illustratief voor de achteruitgang van het niveau 
van het Nederlands in de periode voor 10 oktober 2010. Het geeft tevens aan hoe 
problematisch de aansluiting van het voortgezet onderwijs op het primair onderwijs 
is. Voor lezen in het Engels en het Papiamentu ontbreken betrouwbare 
toetsgegevens in het geheel. 
 
Bij rekenen is de achterstand minder groot en is er meer verscheidenheid tussen 
scholen. Op sommige scholen is de gemiddelde achterstand in groep 8 nog meer 
dan twee jaar, andere scholen hebben het Europees Nederlandse gemiddelde 
bereikt. Deze laatste ontwikkeling stemt optimistisch. Het is duidelijk dat de 
basisscholen op Saba en Sint Eustatius langzamer vorderingen maken dan de 
scholen op Bonaire. Aan het einde van de basisschool lopen de leerlingen op Bonaire 
nu nog gemiddeld ongeveer een jaar achter op Europees Nederlandse leerlingen. 
Voor leerlingen op Saba en Sint Eustatius is dat ruim twee jaar. In de figuur 2.4.1b 
is te zien dat op de scholen op Bonaire de jaarlijks leerwinst (de toename van de 
gemiddelde vaardigheidsscores op de rekentoetsen) vanaf groep 5 op peil blijft 
terwijl deze op Sint Eustatius en Saba in de hogere leerjaren afneemt. De afstand 
ten opzichte van het Europees Nederlandse gemiddelde neemt daar tegen het einde 
van de basisschool toe. Het lijkt erop dat de scholen op Bonaire bezig zijn de in het 
verleden opgelopen achterstanden in de bovenbouw in te lopen. Op de andere 
eilanden lijkt de leerwinst daarvoor nog niet groot genoeg. Een deel van de 
verklaring daarvoor is mogelijk dat de samenstelling van de groepen die op Bonaire 
8
en de Bovenwindse eilanden zijn getoetst niet helemaal vergelijkbaar is. 
 
                                                
8  In figuur 2.4.1b (pag. 21) is in de cijfers voor Bonaire de Watapanaschool (mlk/zmlk) niet 
meegenomen, in de cijfers voor Saba/Sint Eustatius zijn veel leerlingen met mlk/zmlk-
kenmerken wel meegenomen. Correctie hiervoor is vanwege onvoldoende gegevens niet 
mogelijk. Het Nederlandse gemiddelde is een langjarig gemiddelde. De Nederlandse 
ondergrens is de ondergrens voor scholen met meer dan vijftien procent gewogen 
leerlingen. Voor leerjaar 3 is er geen ondergrens omdat de inspectie voor dat leerjaar de 
opbrengsten voor rekenen niet beoordeelt. Voor groep 8 geldt de ondergrens voor de 
gemiddelde vaardigheidsscore in het midden van het schooljaar (januari/februari). 
Pagina 17 van 51 
 
 

 
2012 en 2013. In het vo verzorgt nog geen van de scholen onderwijs dat voldoet 
aan de basiskwaliteit.  
 
Figuur 2.4.2a Aantal scholen met het inspectieoordeel ‘voldoende’ in het voortgezet onderwijs 
in Caribisch Nederland, ppjer domein, schooljaar 2011, 2012 en 2013, n=5  
 
N.B. Er zijn in Caribisch Nederland drie scholen voor voortgezet onderwijs. De 
Scholengemeenschap Bonaire heeft drie aparte afdelingen met elk een eigen team van 
docenten: het Junior College inclusief het praktijkonderwijs, het vmbo en het Liseo Boneriano 
(havo/vwo) . De inspectie beoordeelt de kwaliteit van deze afdelingen apart en onderscheidt 
daarom in Caribisch Nederland vijf afdelingen of objecten van toezicht. 
 
Evenals in het po is in het vo gekeken naar de kwaliteit van de lessen die worden 
gegeven door leraren met een Nederlands of Nederlands-Antilliaans diploma (meer 
dan driekwart van de leraren in het vo) en leraren met een diploma uit een ander 
land. Ook in het vo zijn tussen deze groepen leraren geen verschillen vastgesteld.  
 
Een goede graadmeter voor de kwaliteit van het onderwijs zijn de cijfers voor de 
centrale eindexamens. Hoewel de inspectie geen norm heeft voor een oordeel over 
die opbrengst, houdt zij wel de gemiddelde cijfers bij. Die cijfers liggen gemiddeld 
beduidend lager dan in Europees Nederland. Mogelijke verklaringen hiervoor zijn de 
in 2008 al geconstateerde tekortkomingen in de kwaliteit van het onderwijsproces 
en de moeite die de leerlingen hebben met de Nederlandse taal in de methodes van 
de verschillende vakken. Slechts op één van de afdelingen ligt het gemiddelde cijfer 
boven de 6.  
Ter vergelijking: in Europees Nederland ligt het percentage afdelingen met een 
gemiddelde score onder de 6 op 5,2. Uit figuur 2.4.2b blijkt dat de cijfers op Bonaire 
beter zijn dan op Sint Eustatius. (Saba neemt niet deel aan de centrale 
eindexamens, maar aan een Caribisch systeem van examinering).  
Pagina 19 van 51 
 
 

 
Saba sinds dit schooljaar een geïntegreerd traject vmbo-mbo kent, betreft het hier 
mbo-diploma’s. 
 
Tabel 2.4.2c  Percentage leerlingen dat vertraging oploopt, afstroomt naar een lagere 
leerwegpg/opleidingg of uitstroomt zonder bevorderingg ((2011/2012)) 
 
Ter vergelijking zijn de gemiddelde percentages van Europees Nederland tussen haakjes 
vermeld.  
 
 
Opvallend is dat de afdelingen op Sint Eustatius het in alle opzichten slechter doen 
dan die van de andere eilanden. De kwaliteit van het onderwijs is slechter, net als 
de cijfers van de centrale eindexamens, de discrepantie tussen de gemiddelde cijfers 
van het schoolexamen en die van het centrale examen en ten slotte het percentage 
leerlingen dat tijdens de opleiding vertraging oploopt. Verder is het proces van 
verbetering van het onderwijs gestagneerd; de inspectie constateert geen 
vooruitgang. Dit laatste wordt in belangrijke mate veroorzaakt doordat schoolleiding 
9
en bestuur niet effectief leiding geven aan het proces van verbetering .  
2.4.3  Praktijkonderwijs  
Het praktijkonderwijs in Caribisch Nederland is ingevoerd per 10 oktober 2010 als 
opvolger van het Antilliaanse arbeidsgericht onderwijs. Sinds de invoering wordt van 
de afdelingen voor praktijkonderwijs verwacht dat zij de leerlingen opleiden om zo 
zelfstandig mogelijk maatschappelijk te functioneren. Zij moeten hen gericht 
opleiden voor betaald werk (indien mogelijk), vervolgonderwijs of een andere 
dagtaak. Met gericht opleiden wordt bedoeld dat voor de leerlingen een persoonlijk 
uitstroomprofiel wordt bepaald, afhankelijk van de interesses en mogelijkheden van 
de leerling. Het is de bedoeling dat naar aanleiding van dit uitstroomprofiel 
individuele leerdoelen worden bepaald. De mate waarin de leerling zich ontwikkelt 
                                                
9   Zie voor details de rapporten van de achtereenvolgende kwaliteitsonderzoeken in het vo op 
Sint Eustatius: 
http://www.onderwijsinspectie.nl/onderwijs/Caribisch+Nederland/rapporten/rapporten-
kopie 
Pagina 21 van 51 
 
 

 
Op de opleidingen zijn vaak zo weinig studenten ingeschreven dat het niet mogelijk 
is om de opbrengsten te bepalen. Op vijf van de aangeboden opleidingen zijn 
voldoende studenten ingeschreven om een indicatie te geven voor een oordeel over 
de opbrengsten van het onderwijs. In die vijf gevallen halen de beroepsopleidingen 
op Bonaire aan de in Europees Nederland geldende norm voor opbrengsten, te 
weten het percentage studenten dat gediplomeerd de instelling verlaat. Het 
beroepsonderwijs op de Saba en Sint Eustatius is pas gestart op 1 augustus 2012. 
Het is nog te vroeg om conclusies te trekken over de opbrengsten van deze 
opleidingen. In 2012 is besloten om het voorbereidend beroepsonderwijs op Saba 
geïntegreerd met het middelbaar beroepsonderwijs aan te bieden. 
 
Tabel 2.4.4b  Oppgbrengsten mbo 2013 Bonaire 
 
De inspectie heeft overigens vastgesteld dat de examinering bij de beide 
onderzochte vestigingen niet voldoet. Als gevolg hiervan wordt intensief toezicht 
uitgevoerd, zijn afspraken ter verbetering gemaakt en zal een onderzoek naar de 
kwaliteitsverbetering uitgevoerd worden in mei 2014. Het negatieve oordeel over de 
kwaliteit van de examinering betekent echter dat de examenresultaten en daarmee 
de opbrengsten vertekend kunnen zijn.  
 
Een andere factor die mogelijk bijdraagt aan het grotere rendement van het mbo, 
vergeleken met het vo, is het gegeven dat het vak Nederlands niet meetelt voor de 
examenuitslag. Ook in de nabije toekomst zal dit niet het geval zijn. De 
referentieniveaus voor Nederlands gelden nog niet in het mbo en een tijdstip van 
invoering is nog niet bepaald. Ook zullen er nog geen centrale examens Nederlands 
afgenomen worden. Alleen wanneer er in de kwalificatiedossiers eisen zijn 
opgenomen met betrekking tot Nederlands zal het vak Nederlands in de examinering 
worden opgenomen.  
 
Op de Bovenwindse Eilanden zijn er nog geen opbrengsten bekend omdat het mbo 
hier pas sinds twee jaar wordt aangeboden. De kwaliteit van het onderwijsproces 
blijft nog achter. De expertise van mbo op de Bovenwindse Eilanden is beperkt, 
maar in samenwerking met instellingen in Europees Nederland en op Bonaire wordt 
de expertise uitgebreid door scholing en samenwerking.  
2.4.5  Sociale kanstrajecten jongeren 
De kwaliteit van het onderwijs van de sociale kanstrajecten is zeer verschillend. Op 
Bonaire voldoet het onderwijsproces al aan de eisen van basiskwaliteit. Ook worden 
de meeste studenten succesvol begeleid naar werk of vervolgonderwijs. De kwaliteit 
op de Bovenwindse Eilanden is nog niet zo ver ontwikkeld. Op Saba is er wel 
degelijk ontwikkeling zichtbaar in de kwaliteit van het programma, de didactiek en 
de begeleiding, maar op Sint Eustatius stagneert de kwaliteit vanwege bestuurs- en 
managementproblemen.  
Pagina 23 van 51 
 
 

 
Tabel 2.4.5b  Oppgbrengsten sociale kanstrajjecten 
 
De kwaliteit van de sociale kanstrajecten op Sint Eustatius blijft achter bij de andere 
eilanden. Hierbij speelt de kwaliteit van de directie een rol, evenals het gegeven dat 
er de facto geen bestuur functioneert dat verantwoordelijkheid neemt voor de 
sociale kanstrajecten. Op Sint Eustatius blijft dus zowel de kwaliteit van het 
voortgezet onderwijs als die van de sociale kanstrajecten achter bij dat van de 
andere eilanden vanwege bestuurs- en managementproblemen. Hierbij moet 
opgemerkt worden dat het verschillende instellingen en besturen betreft. 
2.4.6  Zorg 
Onvoldoende zorgkwaliteit 
De deugdelijkheidseisen die worden gesteld aan de zorg voor leerlingen met 
specifieke onderwijsbehoeften, zijn in de onderwijswetten opgenomen. De 
kwaliteitseisen zijn beschreven in het document 'Basiskwaliteit onderwijszorg in 
Caribisch Nederland’. De expertisecentra onderwijszorg moesten conform dit 
document uiterlijk per 1 augustus 2013 aan de basiskwaliteit voldoen.  
 
Op dit moment waardeert de inspectie slechts van een enkele vo- en mbo-afdeling 
de zorg als voldoende. Bij het overgrote deel van de scholen en bij de 
expertisecentra onderwijszorg is nog geen sprake van basiskwaliteit in de 
leerlingenzorg. 
 
De inspectie heeft grote zorgen over de onderwijszorg in Caribisch Nederland. De 
zorgproblematiek onder de leerlingen is groot door leerachterstanden die in het 
verleden zijn ontstaan en door een grote diversiteit aan onderwijsbehoeften. 
Leerlingen verwijzen naar scholen voor speciaal onderwijs is niet mogelijk omdat de 
wetgeving daarin niet voorziet. 
 
Voor goed functionerende leerlingenzorg is zowel een adequaat ondersteuningsaan-
bod van de expertisecentra onderwijszorg nodig als een effectief systeem van 
signalering en remediëring op de scholen. De leraren spelen hierin een cruciale rol. 
Op dit moment wordt aan beide voorwaarden onvoldoende voldaan. De inspectie 
ziet dat dit een omvangrijke opgave is onder heel moeilijke omstandigheden. 
Daarbij ontbreekt het aan deskundigheid en capaciteit om de problematiek het hoofd 
te bieden. 
De vraag is ook gerechtvaardigd of hier niet teveel van de leraren wordt gevraagd. 
De meeste leraren hebben te maken met klassen waar vrijwel alle leerlingen een of 
meer jaren leerachterstand hebben en het Nederlands nauwelijks beheersen. 
Bovendien hebben de klassen doorgaans verschillende leerlingen met ernstige leer- 
en/of ontwikkelingsproblematiek. Dit stelt eisen aan de pedagogische en didactische 
Pagina 25 van 51 
 
 

 
te bereiken. Deze leerlingen, die een groter deel van de totale leerlingenpopulatie 
uitmaken dan in Europees Nederland, hebben intensieve, specifieke zorg en 
behandelingen nodig om die resultaten te bereiken waartoe zij in staat zijn.  
Om te bepalen welke zorg deze leerlingen nodig hebben, melden de scholen deze 
leerlingen aan bij het expertisecentrum onderwijszorg. Het expertisecentrum heeft 
als taak diagnostisch onderzoek naar leer- of ontwikkelingsprobleem te laten 
uitvoeren. Op basis van de uitslag van het onderzoek moet voor de leerling een 
ontwikkelingsperspectief en een (be)handelingsplan worden opgesteld met 
leerdoelen en een passende onderwijskundige aanpak. In de scholen is onvoldoende 
deskundigheid voorhanden om dit specialistische onderwijs te bieden. De leraren 
kunnen de zeer grote zorgbreedte en grote concentratie en variëteit aan leer- en 
ontwikkelingsproblemen doorgaans niet aan. 
 
Voor ondersteuning bij specialistisch onderwijs kan de school terugvallen op het 
expertisecentrum onderwijszorg. Dit centrum kan de ambulante begeleiding van de 
leerling en de leraar en specialistische behandeling of therapieën organiseren, de 
zogeheten tweedelijnszorg. 
 
Naar het oordeel van de inspectie is de tweedelijnszorg op dit moment van 
onvoldoende kwaliteit. Bepaalde specialistische zorg, zoals logopedische 
behandelingen en fysiotherapie, worden op een adequate, functionele wijze 
verzorgd. De tweedelijnszorg in onderwijskundige zin is in de meeste gevallen 
echter onder de maat. De expertisecentra richten zich op remedial teaching of op de 
begeleiding van de zorgcoördinatoren binnen de scholen en onvoldoende op 
planmatige ambulante begeleiding op het niveau van de leraar en de zorgleerling. 
Naar het oordeel van de inspectie kiezen de expertisecentra daarmee niet voor de 
juiste focus. Hierbij spelen een tekort aan specifieke deskundigheid en 
capaciteitsproblemen een rol. De centra zijn nog in opbouw en met name op Bonaire 
is de benodigde zorgcapaciteit (in termen van mensen en middelen) moeilijk te 
bepalen omdat de zorgproblematiek nog niet in volle omvang in kaart is gebracht. 
Het tekort aan specifieke deskundigheid bij de expertisecentra blijkt uit het feit dat 
plannen voor gerichte ambulante begeleiding ontbreken. De leerlingendossiers op de 
scholen en de expertisecentra bevatten wel veel persoonsgegevens en onderzoeks- 
en testgegevens, maar nog weinig analyses en documenten met afspraken, 
procedures en aanwijzingen voor de behandeling. De dienstverlening is te zeer 
persoonsgebonden; de uitvoering van de zorg is niet aantoonbaar overdraagbaar 
aan een andere zorgverlener. De scholen geven ook aan dat de kwaliteit van de hulp 
vanuit het expertisecentrum sterk afhankelijk is van de persoon van de 
hulpverlener. Wat betreft de deskundigheden die nodig zijn, doet zich dezelfde 
situatie voor als in de scholen: de beschikbaarheid van voldoende deskundig 
personeel is vooralsnog te beperkt.  
 
Tot slot stelt de inspectie vast dat de ondersteuning vanuit de expertisecentra 
voornamelijk is gericht op de basisscholen; de dienstverlening aan het voortgezet 
onderwijs en middelbaar beroepsonderwijs is tot dusverre zeer gering geweest. De 
inspectie verwacht van de expertisecentra dat zij zich nadrukkelijk ook richten op 
deze schoolsoorten.  
 
Onvoldoende mogelijkheden voor specialistisch onderwijs buiten de school 
Een bijzonder probleem vormen de leerlingen die vanwege ernstige leer- en 
ontwikkelingsstoornissen, en combinaties daarvan, niet in een reguliere school op 
hun plaats zijn. Het gaat om ernstig lichamelijk gehandicapte leerlingen, zeer zwak 
begaafde leerlingen, leerlingen met zware gedragsstoornissen en leerlingen met 
psychiatrische problematiek of ernstige stoornissen in het autistisch spectrum. Zij 
doen daardoor een groot beroep op de aandacht en zorg van de leraren. Van deze 
Pagina 27 van 51 
 
 

 
alle scholen in 2016 op alle onderdelen op een met Europees Nederland 
vergelijkbaar basiskwaliteitsniveau zullen functioneren. Naast de hiervoor 
aangeduide problematiek rond de leerlingenzorg, gaat het dan in het bijzonder om 
de ontwikkeling van de kwaliteitszorg.  
 
Het is bovendien waarschijnlijk dat in 2016 de leerresultaten zowel in het primair als 
in het voortgezet onderwijs nog beduidend onder het niveau zullen liggen dat wordt 
verwacht van scholen in Europees Nederland. Bij de vraag of basiskwaliteit haalbaar 
is, maakt de inspectie een duidelijk onderscheid tussen de vaststelling of scholen 
wat betreft hun werkprocessen (onderwijs, zorg, kwaliteitszorg) voldoen aan 
basiskwaliteit en de inschatting in hoeverre leerlingen in Caribisch Nederland in 2016 
qua leerresultaten op een met Europees Nederland vergelijkbaar niveau zullen 
benaderen. Wanneer de inspectie in 2016 van scholen kan vaststellen dat 
basiskwaliteit is bereikt, zal dit naar verwachting voorlopig alleen betrekking hebben 
op de processen binnen de school en niet op de leerresultaten. 
 
Hieronder licht de inspectie haar conclusie nader toe. 
 
Scholen, besturen, school- en bestuurscoaches, ondersteuningsinstellingen en 
beleidsmakers stellen veel in het werk om het onderwijs op een hoger plan te 
brengen. Alle scholen werken volgens de afspraken in de Onderwijsagenda aan hun 
kwaliteitsverbetering. De motivatie van het personeel in de scholen is over het 
algemeen groot en men is ervan overtuigd dat de kwaliteit beter moet en beter kan. 
Dat biedt een goed vertrekpunt voor de ontwikkeling van het onderwijs in de 
komende jaren.  
 
De omstandigheden waarin scholen en instellingen werken, zijn vaak buitengewoon 
complex en er zijn veel onderlinge verschillen. De tot dusverre bereikte kwaliteit 
verschilt ook per school. Van een aantal scholen in het primair onderwijs verwacht 
de inspectie, op grond van de meest recente bevindingen tijdens de 
kwaliteitsonderzoeken, dat zij in 2016 op een flink aantal domeinen basiskwaliteit 
bereikt zullen hebben. Dat geldt ook voor bepaalde afdelingen van het voortgezet 
onderwijs en het beroepsonderwijs. Het is echter twijfelachtig of zonder extra 
inspanningen de leerlingenzorg op die scholen of afdelingen dan ook van voldoende 
kwaliteit zal zijn. De problematiek op dit gebied is hardnekkig en de 
omstandigheden zijn ongunstig. 
 
Hoewel de meeste scholen tot nu toe jaarlijks aantoonbare vooruitgang hebben 
geboekt, geldt voor alle scholen dat er steeds risico’s blijven bestaan voor de 
kwaliteitsontwikkeling in de breedte. Wisselingen in personeel of andere factoren die 
de continuïteit beïnvloeden, kunnen schade aan het verbetertraject toebrengen, met 
vertraging of stagnatie als gevolg. 
 
Het zal bovendien nog enige tijd duren voor de inspectie tot realistische 
beoordelingsnormen voor de te bereiken leerresultaten kan komen. Het bereiken 
van een aanvaardbaar niveau van de opbrengsten op het gebied van Nederlandse 
taal en lezen en van de examenresultaten in het voortgezet onderwijs vergt 
ongetwijfeld veel tijd. Dit proces is mede afhankelijk van beleidskeuzes over 
bijvoorbeeld referentieniveaus. De opbrengsten van het mbo zijn momenteel 
voldoende volgens de Europees Nederlandse normen, maar zijn vertekend doordat 
de examinering niet van voldoende kwaliteit is.  
 
Tenslotte merkt de inspectie op dat het bereiken van basiskwaliteit niet het 
eindstation of de hoogste ambitie is van de onderwijsontwikkeling in Caribisch 
Nederland. Omdat de kwaliteit in 2008 ernstig tekortschoot, zijn de kenmerken van 
Pagina 29 van 51 
 
 

 
3 Kansen en knelpunten 
Het inspectietoezicht op het onderwijs in Caribisch Nederland sinds de transitie in 
2010 biedt inzicht in het verloop van het verbetertraject dat de scholen doorlopen 
en in de factoren die daar een rol in spelen.  
De inspectie stelt vast dat er veel goed gaat en dat er op verschillende terreinen 
vooruitgang wordt geboekt. De meeste scholen slagen erin hun geplande 
verbeteractiviteiten op accurate wijze uit te voeren. In het onderwijsproces zijn 
hiervan belangrijke eerste resultaten zichtbaar. Het lerarenplan verzorgt, na een 
moeilijke start, nu nascholing aan leraren die nog een passende bevoegdheid 
moeten behalen in het kader van de bekwaamheidseisen die de nieuwe 
onderwijswetten stellen. Schoolcoaches en bestuurscoaches dragen bij aan de 
professionalisering van personeel, directies en besturen en er is een beter toezicht 
13
op de leerplicht. 
3.1 Kansen 
De bijzondere context van de scholen biedt allerlei kansen om de kwaliteit van het 
onderwijs op een hoger plan te brengen. Sommige van die kansen worden al benut, 
andere moeten nadrukkelijker worden aangegrepen om in 2016 basiskwaliteit te 
kunnen bereiken.  
 
Directies en besturen realiseerden zich in de aanloop naar de transitie de vele en 
verregaande veranderingen die de nieuwe staatkundige verhoudingen met zich mee 
zouden brengen. Toen de Onderwijsagenda werd opgesteld, werd dit ook de leraren 
duidelijk. Niettemin is de motivatie en de betrokkenheid vanaf het begin in alle 
geledingen groot geweest. De inspanningen die van de betrokkenen in Caribisch 
Nederland werden gevraagd, de nieuwe voorschriften en het toezicht daarop leidden 
niet tot merkbare weerstand. Integendeel, terwijl de kritiek op veranderingen op 
andere maatschappelijke en beleidsterreinen in de afgelopen jaren aanzienlijk 
toenam, is dit in het onderwijs zeer beperkt gebleven. De investeringen vanuit 
overheid en bestuur vinden brede instemming; de steun voor de Onderwijsagenda is 
onverminderd groot. De positieve attitude en motivatie van de betrokkenen is 
misschien wel het belangrijkste kapitaal om de kwaliteitsverbetering in het onderwijs 
te doen slagen. Op de eilanden zijn veel verschillende culturele invloeden 
herkenbaar en is men van oudsher gericht op diversiteit. Zo ook in het onderwijs. 
Men zoekt actief naar inzichten, oplossingsrichtingen, technieken en instrumenten in 
                                                
13 De inspectie onderhoudt tijdens de bezoeken aan de eilanden standaard contacten met de 
openbare lichamen over de naleving van de Leerplichtwet-BES. De leerplichtambtenaren 
controleren en registeren in alle schoolsoorten het lesverzuim, met uitzondering van het 
mbo op Bonaire. Hieraan geeft de afdeling leerplicht vooralsnog geen prioriteit. Op Sint 
Eustatius en Bonaire voeren de leerplichtambtenaren ook controles uit op het te laat komen.  
 Leerplicht op Saba heeft volledig zicht op de leerlingen en hun aanwezigheid en het verzuim 
is beperkt. Het openbaar lichaam Sint Eustatius heeft ook goed zicht op de situatie doordat 
koppeling van de leerplichtregistratie aan de gemeentelijke basisregistratie mogelijk is. Hier 
neemt het voorheen aanzienlijke verzuim en te laat komen nu af. 
 Op Bonaire is geen toereikende basisregistratie die kan worden gekoppeld aan de 
registraties van de leerplichtambtenaren. Men heeft wel inzicht in het aantal leerlingen en 
men controleert regelmatig op locatie het verzuim en het te laat komen.  
 Leerplicht treedt vaker handelend op. In het schooljaar 2012-2013 werd op Sint Eustatius 
vier keer en op Bonaire een keer proces verbaal opgemaakt in verband met schoolverzuim. 
Ook werden voor deze overtredingen verschillende Halt-straffen uitgedeeld.  
 Het toezicht op de leerplichtwet wordt dus beter. De kleinschaligheid op de eilanden is een 
groot voordeel bij het detecteren van verzuim en te laat komen. Ondanks de gebrekkige 
gemeentelijke registratie krijgt ook de afdeling leerplicht van het openbaar lichaam Bonaire 
steeds beter grip op het schoolverzuim. 
Pagina 31 van 51 
 
 

 
en Saba, ter afsluiting van een meerjarig onderzoek naar kinderrechten in de 
15
Nederlandse Cariben. 
 
Voor veel leerlingen biedt de school vaak meer structuur dan de thuissituatie. De 
combinatie van armoede met de relatief veel voorkomende instabiele 
gezinssituaties, heeft een directe weerslag op het functioneren van de leerlingen op 
school. Het leerproces en de leerprestaties van de kinderen hebben er onmiskenbaar 
onder te lijden. In een aantal scholen is sprake van een concentratie van sociale 
problemen. Deze zijn ernstiger en omvangrijker dan in Europees Nederland. Sociale 
vangnetten zijn er in de laatste decennia steeds minder en er is op de eilanden 
duidelijke behoefte aan samenhangende voorzieningen om de sociale problemen aan 
te pakken. De problemen komen als het ware ongefilterd het onderwijs binnen en 
scholen zijn niet toegerust voor de omvang en complexiteit ervan. 
Alleen overheden kunnen dergelijke moeilijke contextfactoren beïnvloeden, maar de 
aanpak hiervan is complex en vergt veel tijd. 
 
Taal 
Behalve dat een deel van de leerlingen een problematische thuissituatie kent en er 
culturele factoren zijn die belemmerend werken, is er ook het verschil in taal tussen 
thuis en school. De meerderheid van de leerlingen op Saba en Sint Eustatius spreekt 
thuis Engels of Spaans, op Bonaire spreekt de meerderheid thuis Papiamentu of 
Spaans. Het lesmateriaal, de instructie en de examinering zijn echter in het 
Nederlands.  
 
In de onderwijswetten voor Caribisch Nederland is vastgelegd dat het basisonderwijs 
wordt gegeven in twee talen: in het Nederlands en in het Papiamentu, 
respectievelijk het Engels. Op Saba is het onderwijs geheel Engelstalig (en wordt in 
het voortgezet onderwijs ook in het Engels geëxamineerd). Nederlands is hier een 
apart vak. De praktijk op de andere eilanden is dat de leerlingen in de basisscholen 
16 
zowel in hun moedertaal als in het Nederlands les krijgen. 
 
In het voortgezet onderwijs op Sint Eustatius en Bonaire is Nederlands, zoals 
voorheen onder de Nederlands Antilliaanse wetgeving, officieel de instructietaal. Het 
komt echter veel voor dat leraren zich wenden tot uitleg in het Papiamentu of 
Engels, omdat de leerlingen hen niet begrijpen. De effectiviteit van ondersteuning in 
de moedertaal is twijfelachtig, want het onderwijsmateriaal en de examens zijn 
Nederlandstalig. De mate waarin vooral de Europees Nederlandse leraren het Engels 
of het Papiamentu beheersen, varieert bovendien sterk.  
In het beroepsonderwijs is de instructietaal eveneens Nederlands, behalve in de 
sociale kanstrajecten en in het mbo op niveau 1. Daar wordt Papiamentu of Engels 
gesproken en in deze talen wordt eveneens geëxamineerd. 
 
Het taalprobleem in Caribisch Nederland verschilt van de taalproblemen van 
allochtone leerlingen in Europees Nederland. Het kost de leerlingen in Caribisch 
Nederland meer moeite om het Nederlands onder de knie te krijgen, omdat zij 
behalve op school, nauwelijks Nederlands horen of spreken. Allochtone leerlingen in 
Europees Nederland daarentegen horen en spreken in hun vrije tijd regelmatig 
                                                
15 Kind op Bonaire, Sint Eustatius en Saba: kinderrechten in Caribisch Nederland, Karin 
Kloosterboer, Unicef 2013, onderzoeksproject Koninkrijkskinderen: Kinderrechten op de 
Nederlandse Cariben 
16 Een complicerende factor hierbij is dat het Engels op Sint Eustatius en Saba sterk afwijkt 
van het Britse of Noord Amerikaanse Engels. Het Engels dat de leerlingen thuis spreken 
wijkt dus ook sterk af van het standaard Engels dat als moderne vreemde taal wordt 
gedoceerd. In de praktijk is ook het school-Engels (als instructietaal) voor de meeste 
leerlingen anders dan de thuistaal. 
Pagina 33 van 51 
 
 

 
18
Op Bonaire spelen dergelijke situaties minder een rol.  
Als vanwege de kleinschaligheid persoonlijke banden bijzonder belangrijk zijn en er 
onduidelijkheid bestaat over de verschillende functierollen, is er logischerwijs minder 
sprake van wat in Europees Nederland wordt aangeduid als een professionele 
cultuur. Het is daardoor soms moeilijker om draagvlak te vinden voor beleid en om 
mensen zakelijk aan te spreken op gemaakte afspraken.  
 
Leraren 
De scholen, in het bijzonder die in het voortgezet onderwijs en in het 
beroepsonderwijs, zijn vanwege de bevoegdheidseisen voor een deel afhankelijk van 
Europees Nederlands personeel. De salarissen liggen lager dan in Nederland en dat 
belemmert de besturen vaak bij een succesvolle werving van Europees Nederlands 
19
personeel. 
 
Een specifiek personeelsprobleem op Bonaire vormt de werving van bevoegde 
leraren voor de groepen 1 en 2 van de basisscholen en het mbo-niveau 1 
(assistentenopleiding). Het probleem is dat deze leraren het Papiamentu moeten 
beheersen, omdat het in dit onderwijs de instructietaal is.  
 
Financiën en bedrijfsvoering 
De financiële en organisatorische situatie van de schoolbesturen is divers en varieert 
van een voldoende niveau tot zorgelijk. In één geval is de financiële continuïteit op 
korte termijn in het geding.  
 
Kleine besturen kunnen moeilijk aan voldoende gekwalificeerde medewerkers en 
bestuurders komen om te kunnen voldoen aan de eisen die de nieuwe processen 
met zich meebrengen. Ook hier is beperkte deskundigheid op de eilanden een risico. 
Essentiële processen in de bedrijfsvoering hangen van slechts enkelen af en een 
calamiteit kan tot een ernstige verstoring van de continuïteit leiden. Voor de 
besturen blijkt het moeilijk een (meerjaren)begroting op te stellen en financieel 
beleid vorm te geven. De besturen ervaren vaak onvoldoende feedback en 
ondersteuning om te voldoen aan de brede eisen die de lumpsum stelt.  
 
In de loop van 2012 is van een aantal besturen de administratie ondergebracht bij 
een ander administratiekantoor. Door deze tussentijdse verandering is het 
verantwoordingsproces in enkele gevallen gestagneerd. De reden hiervoor is dat een 
van de administratiekantoren na deze overgang de medewerking aan deze 
overgang, zoals het aanleveren van documenten of het overdragen van de 
administratie, heeft vertraagd en het nieuwe administratiekantoor onvoldoende tijd 
had om zich de wijze van begroten en verantwoorden, zoals die geldt voor de 
lumpsum, eigen te maken. Ook moest het nieuwe administratiekantoor veel 
inspanningen leveren om het boekjaar 2012 voor enkele besturen te kunnen 
reconstrueren, omdat niet alle documenten door het andere kantoor werden 
overgedragen. Op Sint Eustatius is sinds 2013 een klein, derde administratiekantoor 
actief, naast de twee grotere kantoren die op Bonaire zijn gevestigd. 
                                                
18  Twee besturen in het basisonderwijs op Bonaire hebben het voordeel dat zij meerdere 
scholen hebben en zich een professionele bovenschoolse of algemeen directeur kunnen 
permitteren. Deze besturen kunnen de dagelijkse leiding aan deze functionaris mandateren 
en zelf op afstand besturen. De ‘eenpitters’ op Saba en Sint Eustatius zijn te klein om een 
dergelijke bovenschoolse of dagelijkse manager aan te stellen. 
19  Voor het voortgezet onderwijs op Saba is het daarnaast moeilijk om docenten te motiveren 
tot het behalen van een bevoegdheid. Aangezien de Nederlandse bevoegdheidseisen op 
Saba zwaarder zijn dan op de andere eilanden in de regio, waar volgens hetzelfde 
Caribische onderwijs- en examensysteem (CXC) wordt gewerkt, kunnen de leraren ook 
elders in de regio gaan werken, zonder extra scholing te hoeven volgen. 
Pagina 35 van 51 
 
 

 
jaarverslagen een analyse maken van de toereikendheid van de bekostiging en de 
lumpsumfinanciering herzien.  
 
Governance 
De kleinschaligheid (het geringe aantal scholen en de uniciteit van een deel van de 
instellingen) en de beperkte beschikbaarheid van gekwalificeerd personeel en 
bestuurders, stelt ook de inspectie voor een probleem. Het beperkt namelijk haar 
mogelijkheden tot effectieve interventie. In Europees Nederland kan de inspectie 
interventies uitvoeren of sancties opleggen wanneer wettelijke vereisten niet worden 
opgevolgd of wanneer de kwaliteit langdurig tekortschiet. In Caribisch Nederland 
geldt hetzelfde governancemodel als in Europees Nederland: de bestuursstructuren, 
de overheidssturing en –financiering en het toezicht zijn identiek. Interventies, 
bijvoorbeeld vanwege ontoereikende kwaliteit of wanbeheer, kunnen in theorie 
uiteindelijk leiden tot het sluiten van een school of opleiding. In een situatie waarin 
een onderwijsinstelling of opleiding de enige op het eiland is, is dit echter geen 
optie. De overheid heeft immers de plicht om onderwijs aan te bieden, en dit 
financieel te faciliteren. Financiële sancties of stopzetting van de bekostiging zullen 
daarom weinig effectief zijn. Mogelijk werken ze zelfs contraproductief en worden ze 
daardoor ongeloofwaardig. In het uiterste geval van een sluiting zou immers een 
nieuwe school moeten worden opgericht (en bekostigd) waarbij de nieuwe 
bestuurders en het personeel opnieuw gerekruteerd moeten worden uit dezelfde 
kleine populatie.  
 
Wanneer het bevoegd gezag en/of de schoolleiding hun verantwoordelijkheden bij 
voortduring niet waarmaken, waardoor de kwaliteitsontwikkeling stagneert of de 
onderwijskwaliteit achteruitgaat, is ingrijpen van buitenaf gewenst . De wetgeving 
biedt - zowel het departement als subsidieverstrekker als de inspectie – de nodige 
formele interventiemogelijkheden, waarmee schoolbesturen tot handelen aangezet 
kunnen worden. Tegelijkertijd constateert de inspectie dat de gevolgen van 
verregaande interventies, gegeven de omstandigheden op de eilanden, in de 
praktijk afbreuk kunnen doen aan de effectiviteit. Dat is bijvoorbeeld het geval als 
financiële sancties de continuïteit of noodzakelijke investeringen bedreigen of 
wanneer adequate personele invulling moeilijk te realiseren is. Welke interventies in 
dergelijke situaties  passend en effectief kunnen zijn, verdient nader onderzoek en 
uitwerking. 
3.2.3 Tekortschietende zorgvoorzieningen 
De hierboven beschreven omstandigheden op de eilanden vormen ongunstige 
voorwaarden voor scholen en voor onderwijs dat moet leiden tot goede 
leerprestaties. Ook in de sfeer van de voorzieningen zijn er belangrijke knelpunten. 
Veel leerlingen hebben achterstanden en er is een relatief grote groep leerlingen die 
leer- en ontwikkelingsproblemen heeft, zowel cognitief, psychologisch als 
gedragsmatig. In die situatie is veel en intensieve zorg nodig. De mogelijkheden om 
deze omvangrijke sociale problematiek en de achterstanden op onderwijskundig 
gebied het hoofd te bieden, zijn echter niet vergelijkbaar met die in Europees 
Nederland. Specifieke voorzieningen zijn in ontoereikende mate beschikbaar of 
onvoldoende effectief. De belangrijkste daarvan zijn de volgende. 
 
Onderwijszorg 
De nieuwe onderwijswetgeving voor Caribisch Nederland kent een nieuwe 
benadering van de leerlingenzorg: er is geen speciaal onderwijs meer. Dat vraagt op 
eilandniveau in beleidsmatig opzicht een nieuwe oriëntatie op de zorg. Ook vergt dit 
een deskundigheid binnen de scholen die niet ruim voorhanden is. Dit is naar het 
oordeel van de inspectie het grootste knelpunt. In het vorige hoofdstuk is de ernst 
hiervan al uitgebreid toegelicht. Behalve dat de scholen niet adequaat kunnen 
Pagina 37 van 51 
 
 

 
4 Conclusies  
In dit rapport stelt de inspectie zich een drietal vragen. De beantwoording daarvan, 
op basis van de bevindingen tijdens drie jaar intensief toezicht, leidt tot de volgende 
conclusies. 
  
Welke resultaten zijn tot nu toe bereikt in het verbeterproces dat met de 
Onderwijsagenda wordt beoogd en mag op grond van de ontwikkeling tot 
nu toe verwacht worden dat de doelstellingen worden behaald per 1 
augustus 2016? 
 
• Primair onderwijs: er zijn zichtbare verbeteringen in het onderwijsproces. Basale 
inrichtingsvoorwaarden zijn op orde gebracht (aanbod, leertijd) en de kwaliteit 
van de lessen (pedagogisch-didactisch handelen) voldoet aan basiskwaliteit. Op 
het terrein van de zorg en begeleiding en kwaliteitszorg moeten vrijwel alle 
scholen nog grote stappen zetten om aan basiskwaliteit te kunnen voldoen. De 
resultaten voor rekenen en wiskunde laten een behoorlijke progressie zien, de 
resultaten voor Nederlands blijven nog sterk achter en dat zal op korte termijn 
niet veranderen. De verwachting is dat een aantal scholen op de 
proceskenmerken aan basiskwaliteit zal kunnen voldoen op 1 augustus 2016. Of 
alle scholen dat halen is met name afhankelijk van de voortgang op het gebied 
van zorg en begeleiding. De achterblijvende kwaliteit van de expertisecentra 
onderwijszorg en het ontbreken van voorzieningen voor specialistisch onderwijs 
zijn daarin belangrijke belemmerende factoren. 
 
• Voortgezet onderwijs: er zijn nog forse inspanningen nodig om de kwaliteit van 
het onderwijsproces op de drie scholen tot basiskwaliteit te brengen. Op zowel 
Saba als Bonaire zijn er wel zichtbare verbeteringen in het onderwijsproces. Op 
Sint Eustatius is sprake van stagnatie. Daar blijft de kwaliteit van het 
onderwijsproces nog ver achter bij de verwachting. De inspectie constateert dat 
management en bestuur er al lange tijd niet in slagen op effectieve wijze leiding 
te geven aan het noodzakelijke verbeterproces. Binnen de huidige regelgeving 
(binnen het vigerende governancemodel) zijn er nauwelijks mogelijkheden 
effectief te interveniëren. 
 
• De invoering van de referentieniveaus in de examens voor het vo komt op een 
zeer ongunstig moment en zal naar verwachting nadelige gevolgen hebben voor 
de slaagkansen van leerlingen, van wie een zeer groot deel grote achterstanden 
heeft in de taalontwikkeling. Deze achterstand zal naar verwachting nog 
groeien, omdat de eisen van de referentieniveaus in het primair onderwijs 
vooralsnog niet aan de orde zijn. Er is nog geen beleid om de gevolgen daarvan 
op te vangen.  
 
• De ontwikkeling van het praktijkonderwijs loopt achter. Van leerstofaanbod op 
maat en een gerichte begeleiding naar werk of vervolgonderwijs is nog 
onvoldoende sprake. 
 
• Middelbaar beroepsonderwijs: het beroepsonderwijs doet het op het eerste 
gezicht beter dan het voortgezet onderwijs, zowel wat betreft de opbrengsten 
als de kwaliteit van het onderwijsproces. Wel is het zo dat de opbrengsten van 
slechts een klein aantal opleidingen bepaald kunnen worden en dat deze 
vertekend kunnen zijn vanwege onvoldoende kwaliteit van de examinering. 
 
Pagina 39 van 51 
 
 

 
is een goede beheersing van het Nederlands uiteraard een vereiste. Voor 
leerlingen van wie het beroepsperspectief in het Caribisch gebied ligt, is dat 
minder het geval. De huidige eisen doen wellicht een te groot beroep op het 
vermogen van alle leerlingen om zich deze voor hen vreemde taal eigen te 
maken. Nu gaat een groot deel van het curriculum en de onderwijstijd uit naar 
Nederlandse taalverwerving en het succes hiervan is beperkt. Denkbaar is dat 
de onderwijskansen van veel leerlingen meer gebaat zijn bij alternatieve routes 
waarin Nederlands een minder belangrijke plaats heeft – bijvoorbeeld door het 
als een moderne vreemde taal aan te bieden, of door schakelcursussen te 
volgen als voorbereiding op een vervolgopleiding in Europees Nederland. 
 
Wat zijn buiten de regelgeving belangrijke risico’s/belemmeringen voor het 
behalen van de doelstellingen van de Onderwijsagenda? 
 
Het verbeterproces dat met de Onderwijsagenda voor Caribisch Nederland is 
ingezet, is eind 2013 halverwege. Er zijn flinke – ook financiële – inspanningen 
geleverd om tot verbetering te komen en de scholen te ondersteunen bij de 
noodzakelijke kwaliteitsverbetering. De scholen en schoolteams in Caribisch 
Nederland hebben met grote toewijding gewerkt aan de uitvoering van de 
verbeterplannen. De belangrijkste ‘quick wins’ zijn behaald, de verbeteringen die 
nog gerealiseerd moeten worden zijn over het algemeen complexer en zullen 
moeilijker bereikt worden. Dat vraagt veel van de kwaliteiten en competenties van 
leraren, schoolleiding en besturen. Op alle niveaus moet gewerkt worden aan 
verdere professionalisering. De inspectie heeft vastgesteld dat de systematiek van 
kwaliteitszorg en de professionele cultuur zeer verschilt tussen de verschillende 
vestigingen en in veel gevallen te wensen overlaat. 
 
Een beperkt arsenaal waaruit geput kan worden belemmert de ontwikkeling van de 
noodzakelijke competenties. Onder leraren en in mindere mate ook onder 
schoolleiders is sprake van veel verloop en er zijn weinig mogelijkheden om lokaal 
geschikte opvolging te vinden. Leraren en schoolleiders die vanuit het Caribisch 
gebied of Nederland een aanstelling in Caribisch Nederland accepteren vertrekken in 
veel gevallen na enkele jaren weer. Dit komt de opbouw van een sterk en stabiel 
personeelsbestand niet ten goede. De personeelsbestanden zijn zeer heterogeen wat 
betreft cultuur en professionele achtergrond, wat de onderwijskundige aansturing 
compliceert. 
 
De complexiteit van de noodzakelijke verbeteringen in Caribisch Nederland kan niet 
gemakkelijk overschat worden. De eisen die dit stelt aan leraren, schoolleiders en 
besturen zijn erg hoog, gemeten naar de maatstaven die we in Europees Nederland 
hebben. Om tot duurzame verbetering te komen is investeren in individuele 
ontwikkeling van leraren, schoolleiders en bestuurders niet genoeg. Ook verankering 
van kennis en competenties in de scholen en bij de besturen is nodig. Het is zeer de 
vraag of de scholen en besturen in Caribisch Nederland dat op eigen kracht kunnen. 
Op dit moment zijn de structurele samenwerkingsverbanden tussen instellingen en 
besturen uit Caribisch en Europees Nederland nog beperkt. Evenmin zijn er 
detacheringsregelingen die het mogelijk maken dat seniordocenten uit Nederland 
met behoud van rechtspositie een aantal jaren in Caribisch Nederland werken zodat 
daar van hun expertise kan worden geprofiteerd. 
 
Tot slot 
Er is nog een lange weg te gaan voordat de kwaliteit van het onderwijs in Caribisch 
Nederland op een met Europees Nederland vergelijkbaar niveau komt. Toch moet 
niet worden onderschat wat er op sommige scholen of afdelingen inmiddels is 
bereikt. Op één instelling is immers al basiskwaliteit bereikt. De belangrijkste 
Pagina 41 van 51 
 
 

 
Literatuur  
 
Rapporten 
 
Algemene Rekenkamer (2012). Rijksoverheid en Caribisch Nederland: naleving en 
afspraken. Den Haag: SDU Uitgevers. 
 
Curconsult (2011). Samen Verder Bouwen. Belevingsonderzoek Caribisch Nederland. 
Willemstad, Curaçao: Curconsult. 
 
Curconsult (2012). Samen Verder Bouwen. Eénmeting Belevingsonderzoek Caribisch 
Nederland, Willemstad, Curaçao : Curconsult. 
 
Curconsult (2013). Samen Verder Bouwen. Tweemeting Belevingsonderzoek 
Caribisch Nederland. Willemstad, Curaçao : Curconsult. 
 
Curconsult (2011) Trackingonderzoek onder professionele onderwijsdoelgroepen in 
Caribisch Nederland. De nulmeting. Willemstad, Curaçao: Curconsult. 
 
Curconsult (2012) Trackingonderzoek onder professionele onderwijsdoelgroepen in 
Caribisch Nederland. De eenmeting. Willemstad, Curaçao: Curconsult. 
 
CBS (2013). The Carribean Netherlands in figures 2012. Den Haag/Kralendijk: 
Centraal Bureau voor de Statistiek. 
 
Faraclas, N., Kester, E.-P. & Mijts, E. (2013). Report of the 2013 research group on 
language of instruction in Sint Eustatius. Den Haag/Oranjestad, Sint Eustatius: 
Ministerie van Onderwijs, Cultuur en Wetenschappen/Rijksdienst Caribisch 
Nederland. 
 
IvhO (2009). Het Onderwijs op Bonaire, Sint Eustatius en Saba. Utrecht: Inspectie 
van het Onderwijs. 
 
Kloosterboer, Karin (2013). Kind op Bonaire; kinderrechten in Caribisch Nederland. 
Voorburg: Unicef.  
 
Kloosterboer, Karin (2013). Kind op Saba; kinderrechten in Caribisch Nederland. 
Voorburg: Unicef.  
 
Kloosterboer, Karin (2013). Kind op St. Eustatius; kinderrechten in Caribisch 
Nederland. Voorburg: Unicef.  
 
Kloosterboer, Karin (2013). Kind op Bonaire, st Eustatius en Saba; kinderrechten in 
Caribisch Nederland. Een samenvatting. Voorburg: Unicef.  
 
Raad voor de rechtshandhaving/Inspectie Jeugdzorg (2013). Jeugdreclassering op 
Bonaire, Sint Eustatius en Saba Inspectieonderzoek van de Raad voor de 
rechtshandhaving met betrekking tot in hoeverre en op welke wijze Bonaire, Sint 
Eustatius en Saba invulling wordt gegeven aan jeugdreclassering. Kralendijk: Raad 
voor de Rechtshandhaving.  
 
SZW (2012). Armoede in Caribisch Nederland, een verkenning. Den Haag: Ministerie 
van Sociale Zaken en Werkgelegenheid. 
Pagina 43 van 51 
 
 

 
Afkortingen 
 
ABES Aanpassingswet openbare lichamen Bonaire, Sint 
Eustatius en Saba 
 
BES-eilanden    Bonaire, St. Eustatius, Saba 
 
ce    centraal examen 
 
CJG    Centrum voor Jeugd en Gezin 
 
CXC     Carribean Examination Council  
 
eoz    expertisecentrum onderwijszorg 
  
havo    hoger algemeen voortgezet onderwijs 
 
hbo    hoger beroepsonderwijs 
 
lgf    leerlinggebonden financiering 
 
lwoo    leerwegondersteunend onderwijs 
 
mbo     middelbaar beroepsonderwijs 
 
mlk, zmlk moeilijk lerende kinderen, zeer moeilijke lerende 
kinderen 
 
Nuffic Netherlands organisation for international 
cooperation in higher education. 
 
OCW     Ministerie van Onderwijs, Cultuur en Wetenschap 
 
swv    samenwerkingsverband 
 
SZW    Ministerie van Sociale Zaken en Werkgelegenheid 
 
po    primair onderwijs 
 
pro    praktijkonderwijs 
 
ROA CN Raad Onderwijs en Arbeidsmarkt Caribisch 
Nederland 
 
se    schoolexamen 
  
skj     sociale kanstrajecten jongeren 
 
vmbo    voorbereidend middelbaar beroepsonderwijs 
 
vmbo-t    theoretische leerweg 
 
vmbo-b    basisberoepsgerichte leerweg 
Pagina 45 van 51 
 
 

 
Bijlage I  
Motie en toelichting 
 
Deze rapportage vindt zijn oorsprong in de bijgestelde en aangenomen motie van de 
Kamerleden Slob en Ortega-Martijn (Tweede Kamer 32419 nr. 16, 23 november 
2010) en de reactie van de minister op deze motie. De kern van de motie luidt: ‘De 
Kamer (…) verzoekt de regering, in ieder geval gedurende de komende drie jaar in 
de rapportages van de onderwijsinspectie specifiek aandacht te besteden aan de 
invoering van de onderwijswetgeving op de BES-eilanden en de Kamer daarover 
periodiek verslag te doen, en gaat over tot de orde van de dag.’ In haar reactie op 
deze motie schreef de minister: “Als ik de motie zo mag vertalen, dat wij de 
komende drie jaar in de inspectierapporten specifiek aandacht schenken aan de 
invoering van de wetgeving en dan over drie jaar de inspectie vragen om een 
themaonderzoek te doen?” 
 
Gezien de inhoud van de aangenomen motie zou de themarapportage gericht 
moeten zijn op de invoering en de uitvoerbaarheid van de regelgeving en de vraag 
of de invoering heeft bijgedragen aan de noodzakelijke verbetering van de 
onderwijswetgeving. Het ligt evenwel voor de hand dat de Kamer een bredere 
interesse heeft in de ontwikkeling van het onderwijs in Caribisch Nederland, zoals de 
verbetering van de onderwijskwaliteit en het inlopen van achterstanden die de 
inspectie heeft vastgesteld in 2008. Daarom is gekozen voor verbreding van de 
rapportage. 
 
 
Pagina 47 van 51 
 
 

 
Bijlage II 
 
Het inspectietoezicht in Caribisch Nederland 
 
Sinds 10 oktober 2010 wordt het toezicht op het onderwijs in Caribisch Nederland 
uitgevoerd door de Inspectie van het Onderwijs. Een klein team van inspecteurs 
onderzoekt sinds 2011 twee keer per jaar de voortgang van de verbetertrajecten en 
beoordeelt de kwaliteit op alle scholen. Inspecteurs van de directie Rekenschap en 
Juridische Zaken van de inspectie, voeren sinds 2013 het financiële toezicht uit. 
 
Evenals in het Europese deel van Nederland heeft de Inspectie van het Onderwijs in 
Caribisch Nederland twee hoofdtaken: toezien op het voldoen aan de 
deugdelijkheidseisen (nalevingstoezicht) en beoordelen van de kwaliteit van het 
onderwijs (kwaliteitstoezicht). Het voldoen aan de deugdelijkheidseisen door de 
scholen en de expertisecentra onderwijszorg is een voorwaarde voor de bekostiging 
door de overheid. De deugdelijkheidseisen zijn vastgelegd in de wetten en regels 
voor de verschillende onderwijssectoren.  
 
Om de kwaliteit van het onderwijs in Caribisch Nederland te beoordelen heeft de 
inspectie kenmerken geformuleerd waaraan de onderwijskwaliteit minimaal moet 
voldoen: de basiskwaliteit. Deze kwaliteitskenmerken zijn gebaseerd op de Wet op 
het onderwijstoezicht (WOT), die ook voor Caribisch Nederland geldt. Voor een deel 
zijn deze kwaliteitskenmerken gelijk aan de deugdelijkheidseisen uit de 
sectorwetten. Zij zijn beschreven in drie documenten betreffende de basiskwaliteit in 
primair en voortgezet onderwijs, in het beroepsonderwijs en de sociale 
kanstrajecten en in de (onderwijs)zorg, die in 2011 zijn vastgesteld.  
  
Onder basiskwaliteit wordt verstaan: het voldoen aan de minimale eisen die gesteld 
worden aan de kwaliteit van 1) het leerstofaanbod, 2) de onderwijstijd, 3) het 
pedagogisch-didactisch handelen van leraren, 4) het schoolklimaat en 5) de 
leerlingenzorg. Een zesde domein betreft de leerprestaties die met het onderwijs 
bereikt moeten worden.  
 
In het toezicht op het mbo en de skj’s luiden de kwaliteitsdomeinen als volgt: 1) 
programma, 2) leerproces, 3) trajectbegeleiding, 4) omgang en veiligheid en 5) 
rendement. Daarnaast wordt in het mbo de examenkwaliteit beoordeeld door de 
inspectie. De aspecten die in dit kader beoordeeld worden zijn: 
exameninstrumentarium, ‘afname en beoordeling’ en diplomering. 
 
Behalve deze domeinen worden in alle schoolsoorten ook de kwaliteitszorg en de 
voorwaarden voor kwaliteitszorg onderzocht. De inspectie beoordeelt zodoende 
essentiële voorwaarden om basiskwaliteit te realiseren en te waarborgen: 
onderwijskundig leiderschap, het systeem van kwaliteitszorg en de mate waarin het 
bestuur zicht en grip heeft op de kwaliteit van het onderwijs, waarvoor het 
verantwoordelijk is. 
 
Uit wetenschappelijk onderzoek is gebleken dat deze kwaliteitsdomeinen sterk 
samenhangen met het bereiken van goede leerprestaties. De domeinen zijn terug te 
vinden in de waarderingskaders van de Inspectie van het Onderwijs en zij gelden 
voor alle scholen voor primair, voorgezet en beroepsonderwijs. Zij staan centraal in 
het toezicht op het onderwijs op de scholen in Caribisch Nederland. Dezelfde 
kwaliteitseisen zijn van toepassing op de expertisecentra onderwijszorg wanneer 
deze zelf specialistisch onderwijs verzorgen. 
 
Pagina 49 van 51 
 
 

 
Colofon 
 
Inspectie van het Onderwijs 
Postbus 2730 | 3500 GS Utrecht 
www.onderwijsinspectie.nl 
 
2014-03 | gratis 
ISBN: 978-90-8503-326-4 
 
Een exemplaar van deze publicatie is te downloaden vanaf de internetpagina van de 
Inspectie van het Onderwijs: www.onderwijsinspectie.nl. 
 
© Inspectie van het Onderwijs | maart 2014 
Pagina 51 van 51 
 
 

