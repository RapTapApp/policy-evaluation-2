   
 
 
 
 
 
 
    Kwaliteit van de jeugdzorg 
    in Caribisch Nederland 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, maart 2014  

Samenvatting 
Sinds 10 oktober 2010 horen de eilanden Bonaire, Sint Eustatius en Saba, kortweg Caribisch 
Nederland, bij Nederland. De eilanden hebben de status van ‘openbaar lichaam’. Deze status is 
vergelijkbaar met die van een gemeente in Nederland, maar maakt het mogelijk dat de regelgeving 
in Caribisch Nederland anders is dan in Europees Nederland. In 2015 wordt definitief bepaald welke 
status de eilanden krijgen. In Caribisch Nederland groeien ruim 5000 kinderen op; dit is een kwart 
van de eilandbevolking. 
Met het oog op de staatkundige verandering is door het Ministerie van Volksgezondheid, Welzijn en 
Sport (VWS) sinds 2009 geïnvesteerd in de opzet van de zorg voor jongeren op de drie eilanden. 
Hierdoor is er op elk eiland een vestiging van Jeugdzorg en Gezinsvoogdij Caribisch Nederland 
(JGCN). JGCN biedt, naast ambulante hulp, ook gezinsvoogdij, residentiële opvang (Kas di Karko) 
en pleegzorg. Het ministerie van VWS subsidieert bovendien een aantal plekken bij twee 
particuliere tehuizen: een Langverblijfhuis (LVH) van Stichting Project en een meisjeshuis Kas pa 
Hoben ku Futuro (KHF) van Stichting Rosa di Sharon.  
 
Vooruitlopend op de wettelijke grondslag voor haar toezichthoudende taak heeft de Inspectie 
1
Jeugdzorg eind 2013 onderzoek gedaan naar de kwaliteit van de jeugdzorg in Caribisch Nederland . 
De inspectie is bij haar onderzoek uitgegaan van een door JGCN opgesteld kwaliteitskader dat zij 
nader geconcretiseerd heeft met haar verwachtingen (zie bijlage 1). Het onderzoek is te 
beschouwen als ‘stimulerend toezicht’. Met de conclusies en aanbevelingen beoogt de inspectie de 
kwaliteit van jeugdzorg in Caribisch Nederland te bevorderen. 
 
Op grond van het onderzoek concludeert de inspectie dat drie jaar na de overgang van de 
Nederlandse Antillen naar Caribisch Nederland op alle drie de eilanden instellingen voor jeugdzorg 
aanwezig zijn. De culturele en sociaal-economische situatie in Caribisch Nederland verschilt van 
Nederland. Veel voorzieningen die in Nederland bestaan, ontbreken. Niettemin is het de 
medewerkers van JGCN gelukt om in slechts enkele jaren een aanbod van jeugdzorg op te zetten, 
waarin het geven van praktische hulp voorop staat. De inspectie ziet tegelijkertijd dat er nog flinke 
stappen nodig zijn om de kwaliteit van jeugdzorg te verbeteren. Daarom doet de inspectie de 
volgende aanbevelingen ten aanzien van: 
 
Jeugdzorg en Gezinsvoogdij Caribisch Nederland  
Om de kwaliteit van de jeugdzorg verder te ontwikkelen en bestendigen zullen door JGCN op 
verschillende terreinen initiatieven genomen moeten worden:  
• Positionering van JGCN op met name Saba en Sint Eustatius. 
• Continuïteit en kwaliteit van de interne sturing. 
• Kwaliteit, deskundigheid en het behouden van personeel. 
                                              
1
 Het is de bedoeling dat er in 2014 een wettelijke grondslag voor het toezicht op de kwaliteit door de Inspectie Jeugdzorg 
komt.  
 
3 
 

Inhoudsopgave 
Samenvatting .................................................................................................................. 3 
Hoofdstuk 1. Inleiding ....................................................................................................... 7 
1.1 Situatie in Caribisch Nederland ................................................................................... 7 
1.2 Toezicht in Caribisch Nederland .................................................................................. 8 
Hoofdstuk 2. Bevindingen Bonaire ..................................................................................... 11 
2.1 Jeugdzorg en Gezinsvoogdij Caribisch Nederland Bonaire .............................................. 11 
2.1.1 Ambulante hulpverlening ................................................................................... 12 
2.1.2 Pleegzorg ........................................................................................................ 15 
2.1.3 Gezinsvoogdij .................................................................................................. 17 
2.1.4 Residentiële voorziening Kas di Karko ................................................................... 19 
2.1.5 Residentiële voorziening Langverblijfhuis van Stichting Project ................................. 22 
2.1.6 Residentiële voorziening Kas pa Hoben ku Futuro van Fundashon Rosa di Sharon ........ 25 
Hoofdstuk 3. Jeugdzorg op de bovenwindse eilanden Sint Eustatius en Saba ............................ 29 
3.1 Jeugdzorg op Sint Eustatius ..................................................................................... 29 
3.2 Jeugdzorg op Saba ................................................................................................. 32 
Hoofdstuk 4. Analyse, conclusies en aanbevelingen .............................................................. 35 
4.1 Analyse situatie Caribisch Nederland ......................................................................... 35 
4.2 Conclusies ............................................................................................................ 36 
4.3 Aanbevelingen ....................................................................................................... 39 
Bijlage 1. Kwaliteitskader verantwoorde zorg Caribisch Nederland .......................................... 41 
Bijlage 2. In het rapport gebruikte afkortingen .................................................................... 45 
 
 
  
5 
 

Hoofdstuk 1. Inleiding 
In dit hoofdstuk wordt kort de situatie van kinderen in Caribisch Nederland en de zorg voor jeugd 
beschreven. Dit als introductie op het toezicht door de Inspectie Jeugdzorg. Daarna wordt 
achtereenvolgens stilgestaan bij de aanleiding voor het onderzoek en de onderzoeksvraag die 
leidend is voor het toezicht. Ook wordt de aanpak van het toezicht uiteengezet. Het hoofdstuk sluit 
af met een leeswijzer voor de rest van het rapport.  
 
1.1 Situatie in Caribisch Nederland 
Positie Caribisch Nederland binnen het Koninkrijk 
Sinds 10 oktober 2010 bestaan de Nederlandse Antillen niet meer als land. Curaçao en Sint 
Maarten zijn, net als eerder Aruba, zelfstandige landen binnen het Koninkrijk geworden, de 
eilanden Bonaire, Sint Eustatius en Saba, kortweg Caribisch Nederland, hebben de status van 
‘openbaar lichaam’. Deze status is vergelijkbaar met die van een gemeente in Nederland, maar 
maakt het mogelijk dat de regelgeving in Caribisch Nederland anders is dan in Europees Nederland. 
In 2015 wordt definitief bepaald welke status de eilanden krijgen. 
 
Kinderen in Caribisch Nederland 
In Caribisch Nederland groeien ruim 5000 kinderen op, dit is een kwart van de eilandbevolking. Op 
Bonaire wonen 4128 kinderen tot 20 jaar, op Sint Eustatius wonen 872 kinderen tot 20 jaar en op 
2
Saba wonen 341 kinderen tot 20 jaar. Er leven verschillende nationaliteiten samen op de eilanden. 
Naast de eilandbevolking wonen er mensen uit onder andere Nederland, Curaçao, Sint Maarten, 
Aruba, Colombia, Venezuela, Peru en de Dominicaanse Republiek. Op Saba in het bijzonder wonen 
relatief veel Amerikaanse studenten, omdat hier een medische universiteit gevestigd is. Op  
3
1 januari 2013 woonden ruim 23 duizend personen in Caribisch Nederland. 
Op Bonaire spreken kinderen voornamelijk Nederlands en Papiaments en op Sint Eustatius en Saba 
vooral Engels en Nederlands. De omstandigheden waarin kinderen opgroeien zijn anders dan in 
Nederland. Het Unicef rapport Kinderrechten in Caribisch Nederland constateert dat de situatie 
waarin kinderen in Caribisch Nederland opgroeien anno 2013 niet voldoet aan de eisen die het 
4
Internationaal verdrag voor de Rechten van het Kind stelt . Deze constatering geldt voor alle 
leefgebieden van kinderen: gezin en opvoeding, onderwijs, gezondheid, veiligheid, recreatie, spel 
en vrije tijd, participatie, wonen en financiën. Er zijn veel samengestelde gezinnen, 
tienerzwangerschappen komen regelmatig voor en ouders zijn zo druk met werken om het hoofd 
financieel boven water te houden dat ze nauwelijks thuis zijn. Een sociaal vangnet met opvang en 
steun door derden ontbreekt. Veel kinderen groeien op in een gewelddadige omgeving waar 
5
schreeuwen of slaan aan de orde van de dag is. Ook het geweld op school is een punt van zorg . 
 
  
                                              
2
 Cijfers 1-1-2013 
3
 Persbericht Centraal Bureau voor de Statistiek 
4
 UNICEF-onderzoek Koninkrijkskinderen: Kinderrechten op de Nederlandse Cariben. Mei 2013 
5
 Samenvatting “Kind op Bonaire, Sint Eustatius en Saba. Unicef mei 2013.  
7 
 

De inspectie signaleert op basis van contacten met VWS, de uitkomsten van de audit en een eerder 
werkbezoek (eind 2012) risico’s bij de residentiële voorzieningen. Binnen Kas di Karko hebben zich 
enkele incidenten voorgedaan en is sprake van discontinuïteit in de aansturing. Op de kwaliteit van 
de twee overige voorzieningen (LVH en KHF) is beperkt of geen zicht, omdat het kwaliteitskader 
(nog) niet op hen van toepassing is en zij niet meegenomen zijn in de audit van JGCN. De inspectie 
heeft bovendien geen beeld van de kwaliteit van de pleegzorg. Hoewel er wel jongeren in 
pleeggezinnen zijn geplaatst, is er geen pleegzorgbegeleiding en de kwaliteit van de pleegzorg is 
niet beoordeeld tijdens de interne audit.  
 
Onderzoeksvraag en resultaat 
Op basis van bovenstaande constatering dat er bij alle voorzieningen problemen zijn 
(personeelsbezetting, methodisch werken en sturing) en er bij een deel van de voorzieningen geen 
zicht is op de kwaliteit, is de volgende onderzoeksvraag geformuleerd: 
 
Wat is de kwaliteit van de residentiële voorzieningen op Bonaire (Kas di Karko, Langverblijfhuis en 
Kas pa Hoben ku Futuro), de pleegzorg op Bonaire en Sint Eustatius en ambulante zorg en 
gezinsvoogdij op alle drie de eilanden?  
 
Het onderzoek van de inspectie is te beschouwen als ‘stimulerend toezicht’. Met de conclusies en 
aanbevelingen beoogt de inspectie de kwaliteit van jeugdzorg in Caribisch Nederland te 
bevorderen. 
 
Aanpak 
Om de kwaliteit te kunnen onderzoeken heeft de inspectie de door JGCN op hoofdlijnen 
geoperationaliseerde criteria van het kwaliteitskader nader geconcretiseerd in verwachtingen. Zie 
hiervoor bijlage 1. 
Het onderzoek is aan de hand hiervan uitgevoerd in november 2013 op Bonaire, Sint Eustatius en 
Saba. De dataverzameling bestond uit: 
• deskresearch (bestudering van documenten zoals (jaar)verslagen, kwartaalrapportages, 
methodiekbeschrijvingen); 
• dossieronderzoek bij alle voorzieningen; 
• interviews met personen die werkzaam zijn in de uitvoering van de zorg;  
• interviews met personen die verantwoordelijk zijn voor de aansturing van medewerkers; 
• bijwonen van casusoverleggen;  
• bezoek aan een pleeggezin;  
• interview met een pleegmoeder; 
• bijwonen van een jongerenvergadering; 
• gesprekken met jongeren in residentiële voorzieningen; 
• schriftelijke vragenlijsten ingevuld door de Voogdijraad;  
• gesprekken met ketenpartners: kinderrechter en drie vestigingen van de Voogdijraad.  
 
  
9 
 

Hoofdstuk 2. Bevindingen Bonaire 
In dit hoofdstuk worden de voorzieningen op Bonaire beschreven. Het hoofdstuk begint met een 
aantal algemene bevindingen over JGCN Bonaire. Achtereenvolgens wordt per werksoort een uitleg 
gegeven over de organisatie en de werkzaamheden van de voorzieningen en worden de 
bevindingen per criterium uit het kwaliteitskader (zie bijlage 1) beschreven. Dit zijn de volgende 
criteria: 
a. Uitvoering hulpverlening 
b. Gezinsgerichte aanpak 
c. Rechtspositie cliënt 
d. Samenwerking ketenpartners 
e. Risicomanagement 
f. Toezicht op de jeugdige 
g. Omgaan met grensoverschrijdend gedrag 
h. Handelwijze bij incidenten 
i. Deskundigheid van personeel 
j. Interne sturing 
De criteria f. en g. zijn alleen van toepassing op de residentiële voorzieningen.  
Het hoofdstuk eindigt met de bevindingen over het LVH van Stichting Project en KHF van 
Fundashon Rosa di Sharon. De conclusies over de verschillende voorzieningen zijn in hoofdstuk 4 
opgenomen.  
 
2.1 Jeugdzorg en Gezinsvoogdij Caribisch Nederland Bonaire 
JGCN biedt op Bonaire ambulante zorg, gezinsvoogdij, pleegzorg en residentiële zorg. Voor de  
24-uurs opvang van jongeren maakt JGCN naast de eigen residentiële voorziening (Kas di Karko) 
gebruik van twee stichtingen: het Langverblijfhuis (LVH) van Stichting Project en Kas pa Hoben ku 
Futuro (KHF) van Fundashon Rosa di Sharon op Bonaire.  
JGCN wordt sinds 1 juli 2013 aangestuurd door een interim directeur, die vanuit het ministerie van 
BZK tot half januari 2014 is gedetacheerd. In de aanstelling van een nieuwe directeur wordt 
voorzien. 
 
Om goed met de jongeren en ouders te kunnen communiceren, moet het personeel op Bonaire het 
Papiaments beheersen. In de praktijk is het moeilijk om aan hoger opgeleid personeel dat het 
Papiaments beheerst te komen. Op dit moment zijn er diverse vacatures onder zowel uitvoerend 
als aansturend medewerkers. Medewerkers die niet aan het opleidingsniveau voldoen, maar wel 
geschikt zijn voor het werk, worden gestimuleerd en in de gelegenheid gesteld om een passende 
hbo-opleiding te volgen. Bij de gezinsvoogdij is dit zelfs een eis. Alle medewerkers van JGCN 
Bonaire beschikken over een verklaring omtrent het gedrag (VOG). 
Naast de vaste medewerkers van JGCN, maakt JGCN gebruik van een kinderpsychiater en een 
kinderpsycholoog vanuit Curaçao. De kinderpsychiater is één keer per maand op Bonaire, de 
11 
 

moeder, tegenwoordig is de jongere de cliënt. Dit moet het mogelijk maken om ook vaders meer 
bij de hulp te betrekken.  
 
c. Rechtspositie cliënt 
Cliënten kunnen klachten indienen bij de coördinator, zo nodig stuurt de coördinator deze door naar 
de directeur. De hulpverleners zijn geïnstrueerd dat zij cliënten tijdens het eerste contact moeten 
informeren over de mogelijkheid van het indienen van klachten, maar dat gebeurt volgens de 
geïnterviewden niet consequent.  
 
d. Samenwerking ketenpartners 
De ambulante hulpverlening werkt samen met veel verschillende ketenpartners: Voogdijraad, 
gezinsvoogdij, onderwijsinstellingen, leerplicht, verslavingszorg, woningbouw, schuldsanering etc. 
Met veel partners verloopt de samenwerking goed, met andere soms stroef. Dit heeft te maken 
met onduidelijkheden over taak/rolverdeling, zoals met het Expertisecentrum Onderwijs en Zorg 
(EOZ) en onduidelijke verwachtingen over en weer. Ook de informatie-uitwisseling tussen 
ketenpartners zou volgens de geïnterviewden beter kunnen, hoewel dit sinds het ingestelde 
wekelijkse casusoverleg beter gaat dan in het verleden. Knelpunten in de samenwerking pakt de 
coördinator of gedragswetenschapper op. Wanneer de knelpunten een meer structureel karakter 
hebben, wordt opgeschaald naar de directeur van JGCN. Op dit moment investeert JGCN in 
contacten met de Voogdijraad en residentiële voorzieningen op Curaçao.  
 
e. Risicomanagement 
Op het moment van het onderzoek van de inspectie kent de ambulante hulpverlening een 
wachtlijst. Deze beheert de coördinator. Bepalen of een gezin op de wachtlijst komt of niet, gebeurt 
niet op basis van een risicotaxatie(instrument). Als een gezin op de wachtlijst komt, wordt wel 
bekeken of tijdelijke ondersteuning vanuit het CJG (preventieve opvoedhulp) mogelijk is.  
Als de hulp start, wordt soms een risicotaxatie gedaan. Dit gebeurt niet standaard en er zijn geen 
criteria wanneer een risicotaxatie gedaan moet worden. Ook zijn er geen criteria voor veiligheid. 
Het team spreekt wel over veiligheid in het gezin, maar ook als er vermoedens van onveiligheid 
zijn, wordt geen veiligheidslijst ingevuld. De bestaande lijst bleek niet altijd even goed aan te 
sluiten bij de cultuur en situatie in Caribisch Nederland. Twee gedragswetenschappers van JGCN 
hebben een praktische lijst ontwikkeld, maar ook deze wordt niet (meer) gebruikt.  
Tijdens een huisbezoek ziet de ambulant hulpverlener de jongere en spreekt geregeld met de 
jongere alleen indien de leeftijd dat toelaat. Dit gebeurt onder andere tijdens de 
vraagverduidelijking en op school. Bij het zicht houden op de veiligheid van de jongere maakt de 
ambulant hulpverlener afspraken met bijvoorbeeld de grootouders, eventuele andere sleutelfiguren 
en school. Ouders moeten aan het begin van de hulpverlening een toestemmingsformulier tekenen 
waarmee informatie opgevraagd en uitgewisseld kan worden met belangrijke ketenpartners.  
Als een jongere in een onveilige situatie verkeert, zijn de mogelijkheden om een jongere uit huis te 
plaatsen beperkt. Bij acute onveiligheid doet JGCN een melding bij de Voogdijraad en wordt 
gekeken naar mogelijkheden binnen het netwerk van de jongere.  
 
  
13 
 

2.1.2 Pleegzorg  
Op Bonaire zijn op dit moment circa 70 actieve pleegouders. Hiervan is ruim de helft 
netwerkpleegouder. De pleegzorgactiviteiten zijn ondergebracht bij het team van ambulante 
hulpverleners die de pleegzorgbegeleiding tot taak heeft. Sinds mei 2013 is een medewerker 
aangesteld die de werkzaamheden met betrekking tot pleegzorg coördineert. Zijn werkzaamheden 
zijn gericht op het ontwikkelen van beleid, het screenen van gezinnen en het regelen van de 
financiële vergoedingen voor pleeggezinnen en het organiseren van de jaarlijkse Pleegouderdag. 
Hij heeft geen leidinggevende taken en begeleidt geen gezinnen. 
Enkele jongeren worden opgevangen in pleeggezinnen op Curaçao. Zij worden begeleid door Mi 
Otro Cas (pleegzorgcentrale) en de gezinsvoogdijinstelling van Curaçao.  
 
a. Uitvoering hulpverlening 
Binnen JGCN is geen methodiek of werkproces dat richting geeft aan de uitvoering van de 
pleegzorgbegeleiding. Niet alle pleegouders worden begeleid. Begeleiding vindt alleen plaats als er 
problemen in het pleeggezin zijn en wordt dan uitgevoerd door een ambulant hulpverlener. De 
overige pleeggezinnen hebben geen vaste contactpersoon. Als sprake is van een 
ondertoezichtstelling (OTS), dan is de gezinsvoogd de contactpersoon voor het pleeggezin. Er is 
geen heldere taakverdeling tussen de ambulant hulpverlener en gezinsvoogd wanneer beiden 
betrokken zijn bij een pleegkind. 
Pleegouders worden niet voorbereid middels een cursus of voorlichtingsbijeenkomst op de taken en 
rol van pleegouder. Wel worden ze gescreend. De screening wordt uitgevoerd door een ambulant 
medewerker en de coördinerend pleegzorgmedewerker en bestaat uit het afnemen van een 
vragenlijst tijdens een huisbezoek en het beoordelen van de binnen- en buitenruimte op fysieke 
veiligheid en geschiktheid. Criteria waarop wordt gelet bij het plaatsen van een jongere in een 
pleeggezin ontbreken. Voor de plaatsing wordt de casus ingebracht in het casusoverleg.  
Eenmaal per jaar organiseert JGCN, als vervanging voor de voorbereidende cursus en begeleiding 
van pleegouders, een pleegouderdag voor alle pleegouders (zowel bestands- als 
netwerkpleegouders). Doel is vooral elkaar ontmoeten en de pleegouders bedanken voor hun inzet. 
 
b. Gezinsgerichte aanpak 
JGCN heeft geen beleid hoe biologische ouders bij de pleegzorg moeten worden betrokken. Ook is 
niet duidelijk wie daarin een taak heeft: de gezinsvoogd of de ambulant hulpverlener.  
Als het perspectief van de jongere niet gericht is op terugkeer naar de biologische ouders, komt het 
niet of nauwelijks voor dat de pleegzorg de Voogdijraad verzoekt onderzoek te doen naar 
ontheffing van de ouders van het gezag.  
 
c. Rechtspositie cliënt 
Uit interviews met medewerkers en een pleegouder blijkt dat het niet duidelijk is waar pleegouders 
terecht kunnen met een klacht of vragen: bij de ambulant hulpverlener of bij de gezinsvoogd. Een 
klachtregeling ontbreekt en (pleeg)ouders worden niet gewezen op de bestaande mogelijkheden. 
 
  
15 
 

j. Interne sturing 
Zowel de ambulante hulpverleners als de pleegzorgwerker worden aangestuurd door de coördinator 
van het team Ambulante Hulpverlening (zie 2.1.1j).  
 
2.1.3 Gezinsvoogdij 
Het team gezinsvoogdij voert jaarlijks in totaal 137 ondertoezichtstellingen uit. Het team dat 
bestaat uit zes gezinsvoogden is een onderdeel van JGCN. Een van de gezinsvoogden is tevens 
coördinator van het team. Door het uitvallen van twee gezinsvoogden (waaronder de coördinator) 
wegens ziekte is de werkdruk hoog. Sinds anderhalve maand is er een wachtlijst. Ten tijde van het 
onderzoek door de inspectie (begin november 2013) werden in nieuwe ondertoezichtstellingen wel 
kennismakingsgesprekken gevoerd, maar zou pas per 1 januari 2014 een vaste gezinsvoogd 
kunnen worden toegewezen. 
 
a. Uitvoering hulpverlening 
Besloten is dat de gezinsvoogdij zou gaan werken volgens de Delta-methode. Door de toename van 
het aantal zaken bij de gezinsvoogdij, en door discontinuïteit in het personeelsbestand (vacatures, 
ziekte), wordt in de praktijk nauwelijks volgens deze methode gewerkt. Gezinsvoogden werken 
bijvoorbeeld niet aan de hand van een plan van aanpak. Wel stellen zij jaarlijks ten behoeve van de 
verlenging OTS een rapportage op waarin wordt stilgestaan bij de oorspronkelijke doelen, in 
hoeverre deze gerealiseerd zijn en de doelen voor de toekomst. 
De gezinsvoogdij gaat aan de slag met de doelen die de Voogdijraad meegeeft, maar de dagelijkse 
gebeurtenissen zijn vooral leidend voor het handelen van de gezinsvoogd. De gezinsvoogden 
maken in de praktijk weinig of geen gebruik van de mogelijkheid om een schriftelijke aanwijzing 
aan ouders te geven. Ook komt het weinig voor dat de gezinsvoogd de Voogdijraad verzoekt een 
onderzoek te doen naar een verderstrekkende maatregel.  
 
b. Gezinsgerichte aanpak 
De gezinsvoogd gaat minimaal eenmaal per maand op huisbezoek bij alle cliënten, maar 
afhankelijk van de problematiek en de situatie is er vaker contact. Daarnaast is er soms ook 
telefonisch contact. In de dossiers is zichtbaar dat de mening van ouders over de hulp wordt 
gevraagd.  
De gezinsvoogd heeft nauwelijks contact met de jongeren die in een residentiële voorziening zitten, 
noch met de ouders van deze jongeren. De gezinsbegeleider van het tehuis onderhoudt ook de 
contacten met de ouders. Dit is bij Kas di Karko pas recent gestart (zie verder 2.1.4). In het 
afgelopen jaar zijn vier jongeren die in een residentiële instelling zijn geplaatst, terug naar huis 
gegaan. 
 
c. Rechtspositie cliënt 
Een gezinsvoogd die merkt dat een ouder ontevreden is, biedt een gesprek aan met de coördinator 
in bijzijn van de gezinsvoogd. Medewerkers informeren ouders niet op een vast moment over de 
mogelijkheden om een klacht in te dienen.  
 
17 
 

onderzoek van de inspectie worden de taken van de coördinator niet uitgevoerd. De 
gedragswetenschapper neemt eenmaal per week met de gezinsvoogd de caseload door. Gemaakte 
afspraken zet de gedragswetenschapper in het registratiesysteem JeugdlinQ. Sinds een half jaar 
monitort de gedragswetenschapper of de gemaakte afspraken in de praktijk worden nagekomen. 
De gedragswetenschapper stuurt de medewerkers door ze kritisch te bevragen, mee te gaan op 
huisbezoek of naar school en vervolgens feedback te geven.  
De bestaande afspraken over welke zaken een gezinsvoogd moet bespreken met de coördinator of 
gedragswetenschapper, worden in de praktijk niet consequent nagekomen. Doordat de coördinator 
langdurig is uitgevallen, worden de gezinsvoogden minder op het naleven van de werkprocessen 
aangesproken. Het gevolg is dat de gezinsvoogden de ruimte (kunnen) nemen om hiervan af te 
wijken. De werkprocessen zijn niet beschreven en er is geen inwerkprogramma voor nieuwe 
gezinsvoogden. 
Eenmaal per maand is er een casuïstiekbespreking met het hele team; hier komen meer algemene 
thema’s aan bod. Daarnaast voeren de directeur en coördinator in principe met alle medewerkers 
twee keer per jaar een functioneringsgesprek en één keer per jaar een beoordelingsgesprek.  
 
2.1.4 Residentiële voorziening Kas di Karko 
Kas di Karko, onderdeel van JGCN, is een residentiële voorziening met acht reguliere plekken voor 
jongeren die tijdelijk niet meer thuis kunnen wonen (doelgroep: jongeren van 12 tot 18 jaar). Voor 
jongeren die niet in een pleeggezin geplaatst kunnen worden, zijn uitzonderingen op de 
leeftijdsgrens mogelijk. Daarnaast zijn er twee crisisplaatsen (0 – 18 jaar). De beddencapaciteit is 
leidend bij de opname van jongeren. De ondergrens was een IQ van 65, maar dit is wegens het 
ontbreken van afdoend aanbod voor lvb-jeugd losgelaten, waardoor nu een ondergrens van 50 
wordt gehanteerd. In Kas di Karko kunnen maximaal vier jongeren (de helft van het aantal 
plaatsen) met een IQ tussen de 50 en 65 wonen. Er is recent een aanvang gemaakt met 
nieuwbouw. 
 
a. Uitvoering hulpverlening 
In de dagelijkse uitvoering wordt aan de hand van een gestructureerd dagprogramma gewerkt met 
elementen van Triple P en competentie gericht werken. Eén keer per week wordt in groepsverband 
8
SOVA-training gegeven aan de hand van een eigen methodiek. Iedere groepsleiding geeft daar 
zijn eigen invulling aan.  
De aanmelding voor opname verloopt via het casusoverleg. Daarna vindt de intake plaats, zo 
mogelijk met ouders en jongere samen. Bij opname ontvangt Kas di Karko weinig voorinformatie 
van de gezinsvoogd over de voorgeschiedenis en eventuele eerdere hulpverleningstrajecten. De 
eerste zes weken worden gebruikt voor een observatie van de jongeren. Dit gaat aan de hand van 
aandachtspunten zoals: sociaal emotionele ontwikkeling, medische gegevens, school en 
persoonlijke hygiëne. Daarna wordt een werkplan met doelen opgesteld. Vanwege het niveau van 
de jongeren (de helft onder IQ 65) worden doelen concreet en klein gehouden en wordt aan 
maximaal drie doelen tegelijk gewerkt. Het streven is dat de zorg ongeveer elke zes maanden 
wordt geëvalueerd; in de praktijk gebeurt het echter ongeveer jaarlijks. De mentor gaat, zo 
                                              
8
 SOVA staat voor SOciale VAardigheidstraining 
19 
 

verkrijgen, moet er actief achteraan gezeten worden. Hetzelfde geldt voor het EOZ: het kost veel 
moeite om testresultaten van de jongeren te krijgen.  
Wanneer de samenwerking moeizaam verloopt, schalen medewerkers wel op naar de coördinator 
en directeur. 
 
e. Risicomanagement 
Het inschatten of het verantwoord is een jongere op te nemen in Kas di Karko of naar huis te laten 
gaan gebeurt in het casusoverleg. Of de veiligheid van de jongere binnen Kas di Karko voldoende is 
gewaarborgd wordt, als daar aanleiding toe is, besproken in de wekelijkse teambespreking. 
Hiervoor zijn geen vastgestelde criteria. 
 
f. Toezicht op jeugdigen 
Wanneer de jongeren overdag thuis zijn, zijn er twee medewerkers in het huis. De jongeren 
worden naar alle activiteiten en school gehaald en gebracht. ’s Nachts is er een slaap- en een 
waakdienst in huis. Het streven is om de jongeren altijd in het zicht te hebben, maar dit lukt in de 
praktijk niet. Afspraken hierover worden niet altijd door groepsleiding nageleefd. Medewerkers 
vinden het huis onoverzichtelijk, zij kunnen de jongeren niet zien als zij boven of op kantoor zijn. 
Kas di Karko verhuist in 2014 naar een nieuw onderkomen, waar alle kamers op één verdieping 
zijn, gelegen rondom de gemeenschappelijke ruimte. Na de verhuizing zal er ’s nachts toezicht 
gehouden worden door een pedagogisch medewerker, die waakdienst heeft. 
 
g. Omgaan met grensoverschrijdend gedrag 
Er zijn geen protocollen voor het omgaan met grensoverschrijdend gedrag, maar ter voorkoming 
daarvan worden wel preventieve maatregelen genomen. Zo zijn er duidelijke huisregels, jongens 
slapen op een andere verdieping en er wordt met jongeren gesproken over seksualiteit. Ook 
medewerkers gaan regelmatig met elkaar in gesprek over welk gedrag wenselijk is, bijvoorbeeld 
met betrekking tot troosten en knuffelen van jongeren.  
Alle jongeren worden wekelijks besproken in het teamoverleg, daar komen ook mogelijke risico’s, 
zoals seksueel wervend gedrag van jongeren, aan de orde.  
 
h. Handelwijze bij incidenten 
Binnen Kas di Karko wordt geen duidelijke definitie gehanteerd van wat een incident is dat gemeld 
zou moeten worden. Medewerkers melden in de praktijk alles wat buiten de norm valt zoals 
automutilatie, weglopen, agressie en vechtpartijen en bespreken dit in het wekelijkse teamoverleg. 
Sommige incidenten worden geregistreerd op een formulier en aan de directeur van JGCN 
gestuurd. Er is geen afspraak wanneer dit moet. Geïnterviewde medewerkers weten niet wat er 
met deze formulieren gebeurt. De formulieren maken geen onderdeel uit van het dossier. 
 
i. Deskundigheid van personeel 
De meeste medewerkers hebben een mbo- of hbo-opleiding en ervaring in de hulpverlening. De 
medewerker die de gezinsbegeleiding opzet, volgt momenteel een opleiding op dat terrein. 
Medewerkers die hbo-geschoold zijn, krijgen meer verantwoordelijkheden dan mbo-opgeleide 
medewerkers. Ook wordt gekeken naar persoonlijke kwaliteiten en wordt waar nodig ‘coaching on 
21 
 

staat in de aanpak leidt dit wel tot discussies binnen LVH. 
Bij de aanmelding geeft de gezinsvoogd of ambulant hulpverlener aan wat de doelen voor de hulp 
zijn. Na opname volgt een observatieperiode van drie weken. De inspectie heeft in de dossiers 
geen hulpverleningsplannen aangetroffen. Het opstellen van een hulpverleningsplan waarin 
individuele doelen per jongere zijn vastgelegd is volgens de directeur in ontwikkeling binnen het 
LVH.  
De gezinsbegeleider van het huis bespreekt doelen van de hulp met de gezinsvoogd of ambulant 
hulpverlener van JGCN. De gezinsbegeleider bespreekt sinds kort ook de doelen met de ouders. 
Iedere maand wordt het zogenaamde ‘Kwadrant’ ingevuld. Met behulp van dit instrument wordt 
stilgestaan bij de ontwikkeling van de jongere en of hij terug kan naar huis. Iedere zes maanden 
maakt de mentor een evaluatierapportage, hier worden ouders en jongeren over geïnformeerd.  
Besluiten worden gezamenlijk genomen in het teamoverleg op basis van de informatie van de 
mentor over de ontwikkelingen van de jongere en van de gezinsbegeleider over de ouders en de 
contacten met de gezinsvoogd.  
 
b. Gezinsgerichte aanpak 
De gezinsbegeleider van LVH heeft vanaf de eerste dag contact met de ouders. De eerste drie 
weken mogen ouders niet op bezoek komen, daarna vindt gefaseerd opbouw van contact plaats. 
Na verloop van tijd mogen jongeren een weekend naar huis, de gezinsbegeleider gaat thuis langs 
om te zien hoe het gaat. Uitgangspunt van de hulp is altijd terugkeer naar huis of verblijf zo dicht 
mogelijk in de buurt. Van de ouders wordt verwacht dat zij zich aan de regels houden en dat zij 
deelnemen aan de maandelijkse ouderbijeenkomsten. De ouders worden zo nodig opgehaald door 
de gezinsbegeleider.  
Ter voorbereiding op de terugkeer naar huis wordt een plan gemaakt. Gedurende drie maanden na 
vertrek onderhoudt de gezinsbegeleider contact met ouders en jongeren en gaat zij op school na 
hoe het met de jongere gaat.  
De jongere blijft in principe op dezelfde school als toen hij thuis woonde. Na de observatieperiode 
van drie weken mag de jongere ook de andere activiteiten, die hij al had voordat hij op LVH kwam 
voortzetten, zoals sportclubs of Jong Bonaire (vrijetijdsvoorziening). 
 
c. Rechtspositie cliënt 
Hoewel de procedure niet op papier staat, is de coördinator van mening dat alle jongeren weten 
dat zij met klachten bij de gezinsbegeleidster terecht kunnen. Eenmaal per week is er een 
jongerenvergadering waar ook de jongeren punten ter bespreking en verbetering kunnen 
inbrengen. Jongeren hebben de mogelijkheid om hun eigen dossier in te zien.  
Medewerkers hebben het voornemen om jongeren die al een tijd uit het tehuis vertrokken zijn, om 
feedback te vragen.  
 
d. Samenwerking ketenpartners 
Het LVH werkt samen met alle relevante ketenpartners. De samenwerking met JGCN verloopt goed, 
elke maand is er contact tussen de gezinsbegeleidster van LVH en de gezinsvoogd van elk jongere 
die in het LVH verblijft. Eenmaal per jaar is er een evaluatiebijeenkomst met alle gezinsvoogden. 
De geïnterviewde medewerkers vinden dat de drie tehuizen op Bonaire meer structureel samen 
23 
 

i. Deskundigheid van personeel 
Van de zeven medewerkers op de groep zijn er twee op MBO-4 en twee op MBO-3 niveau 
geschoold. De rest is geschoold op lbo-niveau of autodidact. De meewerkend teamleider heeft een 
MBO-4 opleiding en de coördinator is hbo-opgeleid. De coördinator vertrekt eind 2013, de taken 
zullen worden overgenomen door de teamleidster. Er komt geen nieuwe coördinator. Het team 
bestaat voorts uit een gezinsbegeleidster, die opgeleid is als bejaardenverzorgster en veel ervaring 
heeft met jeugd (kinderopvang en een voormalig jongenstehuis).  
De orthopedagoog die is verbonden aan de Stichting en op Curaçao gevestigd is, heeft een 
adviserende rol. Hij komt volgens een halfjaarlijks rooster periodiek over naar Bonaire. Hij geeft 
dan onder andere trainingen en coaching op de werkplek met betrekking tot signaleren, 
observeren, rapporteren en het hanteren van een beloningssysteem.  
Uit de interviews en het dossieronderzoek blijkt dat de orthopedagoog ten tijde van het 
inspectieonderzoek geen bemoeienis had met de hulpverlening en begeleiding van de 
medewerkers. Medewerkers geven aan dat zij in de dagelijkse uitvoering geen beroep doen op 
deze gedragswetenschapper. Wel vragen zij, indien nodig, advies aan de kinder- en 
jeugdpsycholoog en een kinderpsychiater die aan JGCN verbonden is.  
Alle medewerkers worden direct bij binnenkomst getraind in de Forsa-methode. Opfristrainingen 
worden op verzoek gegeven. Daarnaast wordt meegelift op deskundigheidstrajecten van andere 
organisaties, zoals voor het onderwerp kindermishandeling. De VOG is van alle medewerkers 
aangevraagd, maar deze waren op het moment van het onderzoek van de inspectie nog niet 
binnen. 
 
j. Interne sturing 
Ten tijde van het onderzoek door de inspectie is er een coördinator die de teamleider en 
gezinsbegeleider aanstuurt. De teamleider voert de individuele begeleidingsgesprekken met de 
groepsleiding, onderhoudt de contacten met de scholen en de mentoren op school. Elke week is er 
teamoverleg en eenmaal per maand worden alle jongeren besproken. Iedere twee weken is er een 
teamevaluatie waarin medewerkers reflecteren op elkaars en hun eigen handelen aan de hand van 
tien punten: communicatie, vertrouwen, steun, open staan, op één lijn zitten, feedback geven en 
ontvangen, eerlijkheid, consequent zijn, afspraken nakomen en elkaar waarderen. Het reflecteren 
of de diepte ingaan is nieuw voor de medewerkers en vergt nog wel enige oefening.  
De gezinsbegeleider onderhoudt de contacten met het gezin.  
Besluiten die in de dagelijkse hulpverlening worden genomen, worden binnen het LHV niet 
multidisciplinair getoetst. Ingrijpende beslissingen, zoals terug naar huis of overplaatsing, worden 
wel multidisciplinair genomen: de gezinsvoogd neemt de besluiten en bespreekt ze in het 
wekelijkse casusoverleg tussen ketenpartners.  
Twee keer per jaar hebben alle medewerkers een functioneringsgesprek met de coördinator.  
 
2.1.6 Residentiële voorziening Kas pa Hoben ku Futuro van Fundashon Rosa di Sharon 
Kas pa Hoben ku Futuro (huis voor jongeren met toekomst – hierna: KHF) is een 24-uurs 
opvangvoorziening voor meisjes van Fundashon Rosa di Sharon. Het huis heeft zeven plaatsen voor 
meisjes in de leeftijd van 12 tot 18 jaar (eventueel doorlopend tot 20 jaar). In de oorspronkelijke 
25 
 

c. Rechtspositie cliënt 
Er is geen formele klachtenregeling. In het dagelijks tafeloverleg van groepsleiding en jongeren is 
ruimte voor het bespreken van klachten. Echte klachten gaan naar de gezinsvoogd, hieraan 
voorafgaand vindt hoor en wederhoor plaats tussen de jongere en groepsleiding over wie de klacht 
gaat.  
 
d. Samenwerking ketenpartners 
KHF is actief in het onderhouden van contact met de ketenpartners zoals school, EOZ, JGCN en 
Jong Bonaire (onder andere met betrekking tot vrijetijdsbesteding). Maandelijks wordt de zorg 
geëvalueerd met de gezinsvoogd, verslagen worden uitgewisseld met JGCN en informatie van 
school wordt ingewonnen. Met name het casusoverleg vervult een belangrijke functie: daar worden 
de belangrijke beslissingen genomen, zoals of de jongere weer naar huis kan. Knelpunt is dat de 
wachtlijst voor ambulante hulpverlening op dit moment zes maanden is, waardoor de begeleiding in 
de thuissituatie tijdens het verblijf van de jongere in KHF op zich laat wachten.  
 
e. Risicomanagement 
Medewerkers hanteren criteria om de veiligheid van een jongere in te schatten, maar deze zijn niet 
vastgesteld. In geval van een onveilige situatie maakt de groepsleiding een inschatting, 
bijvoorbeeld of een jongere naar huis kan. De beslissing is aan de gezinsvoogd. In geval van een 
vrijwillige plaatsing zijn ouders verantwoordelijk voor de veiligheid van de jongere, hierover wordt 
met ouders gesproken. 
 
f. Toezicht op jeugdigen 
Om zicht te houden op de jongeren, maakt KHF met school duidelijke afspraken over de 
aanwezigheid van leerlingen. De jongeren worden gehaald en gebracht door een medewerker van 
KHF en als het rooster wijzigt of lessen uitvallen, informeert de school KHF.  
Door de week is er van 15.00 uur tot 20.00 uur een dubbele bezetting van groepsleiding. In het 
weekend, vakanties en feestdagen staat er één medewerker op de groep. ’s Nachts is er een 
waakdienst die tijdens de dienst kookt en rapporteert.  
 
g. Omgaan met grensoverschrijdend gedrag 
KHF heeft geen protocollen over het omgaan met bijvoorbeeld kindermishandeling of agressief 
gedrag. Jongeren moeten zich aan gedragsregels houden en worden gestraft als ze zich niet goed 
gedragen. Bijvoorbeeld met het innemen van de mobiele telefoon, niet naar huis mogen of geen 
activiteit doen.  
 
h. Handelwijze bij incidenten 
KHF heeft een protocol waarin is beschreven wat incidenten zijn en welke procedure gevolgd moet 
worden. Hierin is voorgeschreven hoe vaak de incidenten moeten worden geanalyseerd 
(maandelijks door de coördinator) en dat elk kwartaal een rapportage moet worden opgesteld. 
Tijdens het onderzoek van de inspectie blijkt echter dat de praktijk nog niet zo ver is: niet alle 
incidenten waarover medewerkers vertellen tijdens interviews zijn vastgelegd, er is geen vast 
format en in de map incidenten is geen analyse aangetroffen.  
27 
 

Hoofdstuk 3. Jeugdzorg op de bovenwindse eilanden Sint 
Eustatius en Saba 
In dit hoofdstuk worden de jeugdzorg op Sint Eustatius en Saba beschreven. Zowel op Sint 
Eustatius als op Saba wordt de zorg uitgevoerd door medewerkers van JGCN. Achtereenvolgens 
wordt per eiland een uitleg gegeven over de organisatie en werkzaamheden en worden net als in 
hoofdstuk 2 de bevindingen per criterium (met uitzondering van criterium f. en g.) beschreven. De 
conclusies zijn in hoofdstuk 4 opgenomen.  
 
3.1 Jeugdzorg op Sint Eustatius 
Op Sint Eustatius worden ambulante hulpverlening, pleegzorgbegeleiding en gezinsvoogdij 
uitgevoerd door het ‘Centrum voor Jeugd en Gezin’ (CJG). In het CJG is ook het consultatiebureau 
gehuisvest.  
Ten tijde van het onderzoek ontvangen 43 jongeren ambulante begeleiding vanuit het CJG, twee 
daarvan verblijven in een pleeggezin. Er worden vijf ondertoezichtstellingen uitgevoerd. 
Drieëntwintig jongeren ontvangen hulp van de psycholoog of psychiater die voor een paar uur per 
week werkzaamheden voor het CJG Sint Eustatius en het CJG Saba verrichten. Het CJG beschikt 
over een werkinstructie van 2012 die in oktober 2013 voor het laatst is herzien. In de 
werkinstructie zijn onder andere de visie, het soort zaken en de wijze waarop gewerkt moet 
worden opgenomen. 
 
a. Uitvoering hulpverlening 
De medewerkers zijn geschoold in Triple P, maar passen deze selectief toe omdat de methodiek niet 
volledig aansluit bij de Caribische bevolking en cultuur. Het CJG is zoekend naar een passende, 
Caribische methodiek. Medewerkers denken dat dit een mix moet zijn van Triple P, sociale 
vaardigheidstraining, agressieregulatie en ‘street corner-aanpak’. JGCN breed wordt gewerkt aan 
het ontwikkelen van een Caribische methodiek. 
De huidige werkwijze is vastgelegd in een werkinstructie met formats (bijvoorbeeld voor het plan 
van aanpak), die regelmatig wordt herzien. In de uitvoering wordt echter nog niet consequent 
gewerkt volgens deze instructie. Zo bevat nog niet elk cliëntdossier een hulpverleningsplan. 
Tweewekelijks worden door de gedragswetenschapper en ambulante hulpverlener de doelen van de 
hulp in een werkoverleg doorgenomen en zo nodig aangepast. 
In de schriftelijke plannen die de inspectie wel heeft aangetroffen is niet of nauwelijks zichtbaar 
‘hoe’ er met de gezinnen wordt gewerkt. De in de plannen opgenomen doelen zijn niet concreet. 
Hierdoor en vanwege het ontbreken van criteria, is het onduidelijk wanneer de hulpverlening kan 
worden afgesloten. De complexiteit van de problemen maakt volgens de medewerkers vaak een 
langdurig zorgtraject nodig.  
Er is geen sprake van periodieke evaluatie van de hulpverlening samen met ouders en 
ketenpartners. Casuïstiek komt in evaluatieve zin wel terug in teambesprekingen. De uitkomsten 
hiervan worden na elk overleg door de gedragswetenschapper vastgelegd in werkaantekeningen. 
29 
 

11
Ondanks het feit dat er al veel aandacht is besteed aan de aanpak van kindermishandeling , zijn 
er nog inhoudelijke visieverschillen tussen de verschillende ketenpartners. Er wordt wel steeds 
meer overeenstemming tussen ketenpartners bereikt over wanneer ingegrepen moet worden. De 
mogelijkheden om of de dader of de jongere buitenshuis onder te brengen zijn echter zeer beperkt. 
Soms moeten jongeren noodgedwongen langer thuis blijven dan de hulpverleners wenselijk vinden.  
 
e. Risicomanagement 
Veiligheid is regelmatig een onderwerp van gesprek tussen de medewerkers, maar er zijn geen 
criteria voor veiligheid die door medewerkers van het CJG gehanteerd worden. Medewerkers 
hebben het met elkaar over wat zij acceptabel vinden en wat niet, bijvoorbeeld in de bejegening 
door ouders. Sommige huisbezoeken worden bewust niet alleen afgelegd, maar samen met een 
collega of de politie.  
12
Een enkele medewerker gebruikt de Lirik om risico’s in te schatten, maar het instrument is niet 
bij alle medewerkers bekend en wordt niet op vooraf vastgestelde momenten gebruikt. Er zijn geen 
afspraken op welke momenten in een zaak de veiligheid van een jongere dient te worden 
ingeschat. In de zaken waarin de Lirik wel is ingezet is in het dossier niet zichtbaar hoe de uitkomst 
van de Lirik van invloed is op het vervolg van de hulpverlening. Er wordt niet gewerkt met 
veiligheidsplannen. 
Voordat een jongere in een pleeggezin wordt geplaatst, worden de pleegouders gescreend tijdens 
een gesprek en een huisbezoek en moeten zij een VOG opvragen.  
Gezinnen die cliënt zijn bij het CJG worden bijna wekelijks bezocht, ook de pleeggezinnen. Ook 
wordt apart met jongeren gesproken, bijvoorbeeld tijdens een bezoek van de ambulant werker aan 
school. Om verder zicht te krijgen op hoe het met de jongere gaat, wordt contact gelegd met de 
wijkagent, de school, de bibliotheek (soort hang/ontmoetingsplek voor jeugd) en Mega D 
(naschoolse opvang).  
 
h. Handelwijze bij incidenten 
Binnen het CJG Sint Eustatius komen nauwelijks incidenten voor volgens de medewerkers. Wat een 
incident is, is niet precies duidelijk: er is geen definitie, er wordt niet geregistreerd en incidenten 
worden niet geëvalueerd.  
 
i. Deskundigheid van personeel 
Het team van JGCN op Sint Eustatius bestaat uit een coördinator, een hbo-opgeleide 
gedragswetenschapper die tevens een eigen caseload heeft, twee ambulant hulpverleners (van wie 
één op tijdelijke basis tot 1 januari 2014) en een jongerenwerker. Twee medewerkers zijn van 
Statiaanse origine en voldeden bij aanstelling niet aan de opleidingsvereisten, maar wel aan het 
uitgangspunt van JGCN om zoveel mogelijk personeel met een Antilliaanse achtergrond aan te 
trekken. Deze medewerkers volgen een opleiding waarmee zij binnenkort aan het vereiste 
opleidingsniveau voldoen. Beiden worden intensief begeleid door de gedragswetenschapper. 
Daarnaast wordt gebruik gemaakt van een psychologe (twee uur per week in dienst) en een 
psychiater (twee uur per week in dienst, eenmaal per maand aanwezig). 
                                              
11
 Werkweken ‘Kindveiligheid’ Sint Eustatius in 2012 en januari 2013 o.l.v. het Nederlands Jeugd Instituut 
12
 Lirik staat voor ‘Licht Instrument Risicotaxatie Kindveiligheid’.  
31 
 

b. Gezinsgerichte aanpak 
De hulp die het CJG biedt, is gericht op het hele gezin en ouders worden bij de hulpverlening aan 
de jongere betrokken. Om ruimte te creëren voor meer opvoedkundige hulp, worden eerst 
praktische zaken aangepakt, bijvoorbeeld door cliënten te helpen met het aanvragen van betere 
huisvesting.  
 
c. Rechtspositie cliënt 
Met cliënten wordt besproken dat ze klachten over de hulpverlening kunnen bespreken met de 
hulpverlener. Niet expliciet wordt benoemd dat een cliënt ook een formele klacht kan indienen. 
 
d. Samenwerking ketenpartners 
De samenwerking met ketenpartners verloopt nog moeizaam. Iedereen zit volgens het CJG op een 
‘eigen eilandje’ en er is nog niemand die het op gang brengen van de samenwerking wil trekken. 
De coördinator van Sint Eustatius probeert sinds kort het gesprek met de belangrijkste 
stakeholders, zoals de directeuren van de twee scholen, de Voogdijraad en het Openbaar Lichaam 
op gang te brengen. 
Er is geen structureel overleg tussen het CJG en één van de belangrijkste ketenpartners, de 
Voogdijraad. De organisaties werken naast elkaar: het merendeel van de OTS-zaken wordt nu nog 
uitgevoerd door de Voogdijraad, terwijl dit formeel de taak is van het CJG. Een OTS wordt volgens 
de medewerkers van het CJG door de bevolking ervaren als het ‘afnemen van het ouderlijk gezag’. 
Het is daarom de vraag voor het CJG of het door de inwoners, ketenpartners en autoriteiten 
geaccepteerd zou worden als het CJG de ondertoezichtstelling uitvoert. Met de politie is wel 
wekelijks overleg, maar er komen weinig zaken vanuit de politie bij het CJG. Het CJG vermoedt dat 
de politie nog steeds rechtstreeks de Voogdijraad benadert als er vermoedens van 
kindermishandeling en/of huiselijk geweld zijn. 
Ook de samenwerking met de maatschappelijk werkers van Welfare (Openbaar Lichaam) verloopt 
moeizaam. Zij hebben mogelijk ouders met jongeren in begeleiding die ook tot de doelgroep van 
het CJG behoren. Wanneer beide organisaties bemoeienis hebben met een gezin, wordt de hulp 
niet afgestemd. 
 
e. Risicomanagement 
Het gevoel van de hulpverlener is bepalend bij het inschatten van risico’s en de veiligheid. Bij een 
gevoel van onveiligheid probeert de hulpverlener zoveel mogelijk informatie in te winnen bij 
bijvoorbeeld school, politie en huisarts.  
Indien nodig maakt de ambulant hulpverlener afspraken met de intern begeleider van school om 
haar te informeren als er iets is. Daarnaast heeft zij bijna wekelijks contact met het gezin en 
jongere.  
Wanneer de conclusie is dat het onveilig is voor de jongere, dan wordt geprobeerd een veilig 
verblijf te vinden, bijvoorbeeld een nacht bij de pastoor. Er worden geen criteria voor veiligheid of 
een risicotaxatie-instrument gebruikt, ook wordt de veiligheid niet op vaste momenten of bij 
specifieke gebeurtenissen ingeschat. De gedragswetenschapper is recent gestart met het 
introduceren van de Lirik. 
33 
 

Hoofdstuk 4. Analyse, conclusies en aanbevelingen  
In dit hoofdstuk worden de conclusies van het toezicht beschreven. Het hoofdstuk begint met een 
algemene analyse. Daarna wordt een conclusie over JGCN als geheel en een aantal bijzonderheden 
per eiland gegeven. Tot slot worden de conclusies over het LVH van Stichting Project en KHF van 
Stichting Rosa di Sharon weergegeven. Het hoofdstuk eindigt met aanbevelingen van de inspectie. 
 
4.1 Analyse situatie Caribisch Nederland  
De inspectie komt sinds 2008 met enige regelmaat in Caribisch Nederland en ziet ontwikkelingen 
op het terrein van de jeugdzorg. Drie jaar na de overgang van de Nederlandse Antillen naar 
Caribisch Nederland zijn er op alle drie de eilanden voorzieningen voor jeugdzorg. Er is hard 
gewerkt om een professionele jeugdzorg neer te zetten. Het werven en behouden van geschikt 
personeel is een opgave. De lokale arbeidsvoorwaarden werken belemmerend om personeel dat 
niet woonachtig is in Caribisch Nederland aan te trekken. Op Bonaire kost het moeite om 
Papiaments sprekend personeel te vinden dat voldoende is opgeleid. Op Sint Eustatius en Saba is 
het juist moeilijk personeel te vinden dat het Nederlands voldoende beheerst (de officiële taal voor 
rapporten en verzoekschriften bij de rechtbank) en zich voor langere tijd wil binden aan de regio.  
 
Waar in de periode 2009 - 2011 de focus vooral lag op het opbouwen van de jeugdzorg, is sinds 
2011 meer aandacht gekomen voor de inhoudelijke kwaliteit van de geboden zorg. Dit brengt met 
zich mee dat medewerkers meer dan voorheen zélf nadenken over wat nodig is om die kwaliteit te 
verbeteren. Een voorbeeld hiervan is de vanuit Nederland geïntroduceerde methode Triple P, 
waarvan in de praktijk blijkt dat deze niet voldoende aansluit bij de cultuur en de bevolking. Een 
aantal medewerkers heeft het initiatief genomen om een Caribische methodiek te ontwikkelen.  
Ook is zichtbaar dat, nu de organisaties staan, de aandacht meer naar buiten gericht wordt. Aan de 
behoefte aan samenwerking is op Bonaire gestalte gegeven door het instellen van een 
casusoverleg. Alle organisaties die met jeugd werken kennen het en zien het overleg als een 
meerwaarde voor de kwaliteit van zorg en de samenwerking.  
 
Er zijn ook minder positieve ontwikkelingen. Ondanks de toegenomen capaciteit en kwaliteit van de 
jeugdzorg, is er een wachtlijst voor ambulante hulpverlening en gezinsvoogdij op Bonaire. Een 
mogelijke verklaring hiervoor is dat de professionals die met jongeren werken (leerkrachten, 
buitenschoolse voorzieningen, politie etc.) meer aandacht hebben voor problemen en deze dus ook 
beter signaleren dan vroeger. De armoede die onder meer is ontstaan door het gestegen prijspeil 
draagt eveneens bij aan het ontstaan van problemen op opvoedingsgebied. Zo is er minder toezicht 
op de jongeren in de thuissituatie omdat ouders om in hun levensonderhoud te kunnen voorzien 
vaak meer dan één baan hebben. Door een tekort aan goede betaalbare huisvesting laten ook de 
fysieke omstandigheden waarin jongeren opgroeien te wensen over. Tot slot is het de inspectie 
duidelijk geworden dat er meer jongeren zijn van wie de problematiek te zwaar is voor het aanbod 
op de drie eilanden. In het bijzonder valt op dat de lvb-problematiek groot is, terwijl specifieke 
35 
 

De pleegzorgtaak wordt tot op heden slechts marginaal uitgevoerd. Zo is er geen beschreven 
werkproces, worden pleegouders niet goed voorbereid op het pleegouderschap en ontvangen niet 
alle pleegouders begeleiding. Ook zijn er geen criteria op grond waarvan de matching tussen 
jongere en pleeggezin plaatsvindt. 
 
De vanuit Nederland geïntroduceerde methodiek Triple P wordt ten dele binnen JGCN toegepast. 
Omdat niet de hele methode geschikt is voor de Caribische cultuur, een passende Caribische 
methodiek vooralsnog ontbreekt en er vooral incidentgestuurd wordt gehandeld, is er nauwelijks 
sprake van methodisch handelen. Dit geldt ook voor de gezinsvoogdij, waar de Delta-methode niet 
gebruikt wordt. Dat de Delta-methode niet gebruikt wordt, heeft te maken met een hoge caseload, 
het ontbreken van een werkproces en de kwaliteit of discontinuïteit van de interne sturing.  
De interne sturing laat, met uitzondering van CJG Sint Eustatius en Kas di Karko, te wensen over. 
In de interne sturing zijn de functies coördinator en gedragswetenschapper cruciaal. De praktijk is 
echter dat deze functies weinig continuïteit kennen, waardoor medewerkers bij gebrek aan heldere 
werkprocessen, zelfstandig werken en besluiten nemen zonder deze vooraf te laten toetsen door de 
gedragswetenschapper of coördinator. Dit geldt in het bijzonder voor de ambulante hulpverlening 
en gezinsvoogdij. Bij het CJG Saba was tot voor kort geen sprake van interne sturing. Dit is 
zorgwekkend, omdat de ambulant hulpverlener van het CJG vooralsnog in haar eentje de jeugdzorg 
uitvoert, zij niet is ingewerkt en het draagvlak op Saba voor het CJG beperkt is.  
De coördinatoren en gedragswetenschapper van gezinsvoogdij en ambulante hulpverlening, zowel 
op Bonaire als Sint Eustatius, hebben gedeeltelijk ook zelf een caseload, deze medewerkers worden 
niet individueel begeleid in hun casuïstiek en hebben geen structureel overleg met collega-
gedragswetenschappers. Daardoor bestaat het risico dat er vanuit een beperkte invalshoek naar de 
casus gekeken wordt en eventuele blinde vlekken niet onderkend worden.  
  
Binnen JGCN is geen duidelijke definitie van een incident en de procedure voor het melden ervan is 
niet bekend bij medewerkers. Hoewel voorkomende incidenten doorgaans wel worden besproken in 
de diverse teamoverleggen, is van een casusoverstijgende analyse geen sprake. Kansen om te 
leren van incidenten en zo de kwaliteit van de uitvoering te verbeteren blijven hierdoor onbenut. 
 
Voor de rechtspositie van de cliënt is nog weinig aandacht binnen JGCN. Cliënten van JGCN worden 
niet standaard geïnformeerd over de mogelijkheden een klacht in te dienen. Ook wordt cliënten van 
Kas di Karko de mogelijkheid om hun eigen dossier in te zien onthouden. De benodigde (juridische) 
kennis binnen JGCN is beperkt. Zo is de kennis bij de medewerkers op het gebied van de 
rechtspositie van cliënten, rechten van pleegouders, maar ook wat betreft de mogelijkheden van de 
gezinsvoogdij minimaal. Op met name Saba en Sint Eustatius zouden de mogelijkheden die een 
OTS biedt in de thuissituatie, bijvoorbeeld het geven van een (schriftelijke) aanwijzing of het 
werken met een andere methode, beter benut kunnen worden. 
 
De samenwerking tussen de ambulante hulpverlening en de gezinsvoogdij wordt door betrokkenen 
als stroef ervaren. Voor een deel wordt dit veroorzaakt door de werkdruk, maar omdat de 
onderlinge samenwerking geen onderwerp van gesprek is kan er ook sprake zijn van onjuiste 
verwachtingen over en weer. Ten tijde van het inspectieonderzoek worden geen inspanningen 
37 
 

moeten beschikken, ook om daarmee de discussie tussen de groepsleiding over (on)veiligheid te 
stimuleren.  
De personele bezetting bij KHF behoeft aandacht. De medewerkers zijn relatief laag opgeleid en er 
is al langere tijd sprake van onderbezetting, waardoor de medewerkers extra diensten moeten 
draaien en in hun vrije tijd komen voor een vergadering. Ook is er geen gedragswetenschapper aan 
het huis verbonden die de medewerkers inhoudelijk begeleidt. Besluiten en de uitvoering van de 
hulpverlening worden door het ontbreken van een gedragswetenschapper niet multidisciplinair 
getoetst.  
 
4.3 Aanbevelingen 
Aan Jeugdzorg en Gezinsvoogdij Caribisch Nederland 
De omstandigheden in Caribisch Nederland hebben consequenties voor de manier van werken en 
het tempo waarin veranderingen mogelijk zijn. Om de kwaliteit van de jeugdzorg door te 
ontwikkelen en binnen afzienbare tijd de benodigde verbeteringen door te voeren, beveelt de 
inspectie JGCN aan om in nauwe afstemming met het ministerie van VWS een ontwikkelplan te 
maken. De inspectie verwacht dat in dit plan de onderzoeksbevindingen vertaald worden in doelen 
voor de korte, middellange en lange termijn voorzien van concrete acties en een realistisch tijdpad.  
 
De inspectie vindt dat in het ontwikkelplan de volgende zaken opgenomen moeten worden: 
• Positionering van JGCN op met name Saba en Sint Eustatius. 
• Continuïteit en kwaliteit van de interne sturing. 
• Kwaliteit, deskundigheid en het behouden van personeel.  
• Risicomanagement en wachtlijstbeheer. 
• Incidentenregistratie en –analyse. 
• Pleegzorg. 
• Ontwikkelen en implementeren van een (Caribische) methodiek. 
• Samenwerking binnen JGCN en met externe partijen, zowel in de casuïstiek, als in de verdere 
professionalisering van de medewerkers en werkwijze. 
• Cliëntenrechten. 
 
Aan het Langverblijfhuis 
De inspectie beveelt het LVH het volgende aan: 
• Zorg voor multidisciplinaire toetsing van het primair proces en de besluiten die genomen 
worden.  
• Zorg voor structurele aansturing van alle uitvoerend medewerkers (dus ook de teamleider en 
gezinsbegeleider voor zover zij uitvoerend werk verrichten) op zowel inhoud als het werkproces.  
• Bewaak door middel van concrete individuele hulpverleningsplannen het maatwerk per cliënt.  
• Zoek de samenwerking met de andere residentiële voorzieningen bij de verdere 
professionalisering van medewerkers en werkwijze.  
 
 
39 
 

Bijlage 1. Kwaliteitskader verantwoorde zorg Caribisch Nederland 
De inspectie heeft het toezicht van november 2013 uitgevoerd aan de hand van het door JGCN gehanteerde kwaliteitskader. Het kwaliteitskader is 
formeel niet van toepassing op de twee gesubsidieerde instellingen. Omdat JGCN als subsidieverstrekker wel verantwoordelijk is voor de kwaliteit van 
zorg die daar aan jongeren wordt geboden, heeft de inspectie met hetzelfde kader naar de zorg in die voorzieningen gekeken. Om de kwaliteit te kunnen 
toetsen heeft de inspectie de door JGCN criteria nader geconcretiseerd. Per thema heeft de Inspectie cursief deze nadere concretisering toegevoegd.  
 
Verantwoorde zorg Verwachtingen inspectie 
1. Uitvoering Er wordt gewerkt volgens een methodiek De inspectie vindt het van belang dat de methodiek passend is 
hulpverlening  voor de doelgroep en het doel van de hulp. De methodiek moet 
zichtbaar zijn in de uitvoering van de hulp. Bijvoorbeeld in het 
 De zorg is planmatig en doelgericht  
hulpverleningsplan, evaluaties en in het dagprogramma.  
De zorg wordt geëvalueerd  
Bij pleegzorg verwacht de inspectie dat pleeggezinnen op 
De zorg wordt bij voorkeur dicht bij de leefomgeving van de jongere 
verantwoorde wijze worden voorbereid, gescreend en begeleid 
verleend 
en de matching met het pleegkind zorgvuldig tot stand komt.  
2. Gezinsgerichte Ouders worden betrokken bij en aangesproken op de zorg voor hun Om van een gezinsgerichte aanpak te spreken, is het niet alleen 
aanpak kinderen van belang dat ouders worden betrokken bij de hulp en dat zij 
 Zorg is gericht op perspectief bij/met de ouders worden aangesproken op de zorg, maar ook dat de 
inspanningen erop gericht zijn ouders in staat te stellen hun 
opvoedingsverantwoordelijkheid (weer) te nemen. Dit betekent 
dat de hulp zich niet alleen richt op de jongere, maar ook op 
het oplossen van de eventuele problemen waarmee ouders te 
maken hebben. De jeugdzorg hoeft deze hulp niet zelf te 
leveren, maar heeft wel tot taak ouders te ondersteunen in het 
vinden van de benodigde hulp en het samenwerken met deze 
hulpverleners/ondersteuners. 
3. Rechtspositie cliënt  Cliënten kunnen met klachten terecht bij de coördinator of bij de directeur De inspectie verwacht dat cliënten bij de start van de 
hulpverlening worden geïnformeerd over deze mogelijkheid. Dat 
kan schriftelijk of mondeling. Cliënten moeten ook de 
41 
 

 Medewerkers worden geschoold in het signaleren, voorkomen en omgaan een pleegkind of van een ouder richting een medewerker. Om 
met grensoverschrijdend gedrag dergelijk gedrag te voorkomen of effectief aan te kunnen 
pakken, is het van belang dat álle medewerkers weten wat 
grensoverschrijdend gedrag is en geschoold zijn cq worden in 
het signaleren, voorkomen en omgaan ervan.  
8. Handelwijze bij Interventies van groepsleiding na een incident zijn gericht op het herstellen Niet alleen in de residentiële voorziening kunnen zich incidenten 
incidenten (residentie) van veiligheid van jeugdigen en medewerkers voordoen, ook in de ambulante hulpverlening, pleegzorg en 
gezinsvoogdij kan dit het geval zijn. Een voorbeeld is een 
 Over incidenten wordt voldoende informatie vastgelegd en geëvalueerd 
pleeggezin dat zonder toestemming van de voorziening, met de 
jongeren verhuist naar het buitenland. Er dient een duidelijke 
definitie en procedure voor het omgaan met incidenten te zijn. 
De inspectie kijkt niet zozeer naar de aard van de incidenten, 
als wel naar het registreren, evalueren en het nemen van 
verbetermaatregelen door de instelling naar aanleiding van 
incidenten.  
Voorwaarden  
9. Deskundigheid Het personeel beschikt over een combinatie van opleiding en ervaring, die Het personeel moet beschikken over een combinatie van 
personeel relevant is om de functie conform functiebeschrijving uit te voeren opleiding en ervaring, die relevant is om de functie conform 
functiebeschrijving uit te voeren. De inspectie beoordeelt de 
 Er zijn meerdere disciplines werkzaam 
deskundigheid in combinatie met interne sturing. Een 
 Er vindt regelmatig deskundigheidsbevordering plaats 
medewerker met minder relevante opleiding en ervaring kan 
 Er zijn geen bezwaren op basis van een VOG tegen een medewerker 
vanwege zijn achtergrond geschikt zijn voor de functie mits er 
sprake is van intensieve inhoudelijke begeleiding (‘coaching on 
the job’). Van belang is dat er continuïteit in de bezetting en 
sturing is. Ook dient er voldoende capaciteit te zijn.  
10. Interne sturing Er is een onderscheid in taken en verantwoordelijkheden, en het is voor Er zijn afspraken gemaakt en vastgelegd over het onderscheid 
medewerkers duidelijk wie welke verantwoordelijkheden heeft in taken en verantwoordelijkheden. Duidelijk moet zijn welke 
 Medewerkers krijgen inhoudelijk begeleiding en individuele begeleiding besluiten moeten worden getoetst in multidisciplinair verband of 
door een leidinggevende en deze afspraken moeten worden 
 Besluiten worden getoetst in multidisciplinair verband 
nageleefd. Medewerkers krijgen inhoudelijk begeleiding en 
 Er zijn structurele overleg- en sturingsmomenten 
43 
 

Bijlage 2. In het rapport gebruikte afkortingen 
BHV    Bedrijfshulpverlening 
CJG    Centrum voor jeugd en gezin 
EOZ    Expertisecentrum Onderwijs en Zorg 
HBO    Hoger beroepsonderwijs 
JCO    Justitieel Casusoverleg 
JGCN    Jeugdzorg en gezinsvoogdij Caribisch Nederland 
KHF    Kas pa Hoben ku Futuro 
LBO    Lager beroepsonderwijs 
Lirik    Licht Instrument Risicotaxatie Kindveiligheid 
Lvb    Licht verstandelijk beperkt 
LVH    Langverblijfhuis 
MBO    Middelbaar beroepsonderwijs 
OTS    Ondertoezichtstelling 
RCN    Rijksdienst Caribisch Nederland 
SOVA    Sociale vaardigheidstraining 
SPH    Sociaal Pedagogisch Hulpverlening 
VOG    Verklaring Omtrent het Gedrag 
VWS    Volksgezondheid, Welzijn en Sport 
 
45 
 

