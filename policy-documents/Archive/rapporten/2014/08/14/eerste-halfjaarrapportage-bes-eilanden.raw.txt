Halfjaarrapportage januari-juni 2014 Cft BES
Inleiding  
Het College financieel toezicht Bonaire, Sint Eustatius en Saba (Cft) doet eens per half jaar schriftelijk 
verslag  aan de minister van Binnenlandse Zaken en Koninkrijksrelaties (minister van BZK) van zijn 
werkzaamheden. Deze rapportage heeft betrekking op de periode januari tot en met juni 2014. De 
afgelopen maanden stonden vooral in het teken van het opstellen van de jaarrekeningen, de 
uitvoering van de begroting 2014 en de start van de begrotingsvoorbereiding 2015.  Deze 
onderwerpen zullen dan ook terugkomen in deze halfjaarrapportage. Daarnaast wordt aandacht 
besteed aan het financieel beheer, het geïntegreerd middelenbeheer, de collectieve sector, de 
diverse contactmomenten met de openbare lichamen en de investerings- en 
vervreemdingsactiviteiten. 
Algemeen: versterking financieel beheer nodig 
Het beeld rond het financieel beheer en de begrotingsuitvoering is niet eenduidig. Saba doet het in 
vergelijking met de overige openbare lichamen duidelijk beter; een beeld dat ook door de externe 
accountant wordt bevestigd. Op Bonaire heeft het Cft daarentegen het afgelopen jaar een 
aanwijzing in het vooruitzicht moeten stellen als er niet snel verbeteringen op zouden treden in het 
financieel beheer. Sint Eustatius neemt een tussenpositie in; grote verbeteringen zijn daar 
opgetreden door een opschoning van de administraties, maar tegelijkertijd zijn er zorgen geweest 
over de rechtmatigheid van personeelsbeslissingen, die inmiddels zijn geadresseerd. 
Met Bonaire zijn afspraken gemaakt over de dringend noodzakelijke verbetering van het financieel 
beheer. Het openbaar lichaam, de externe accountant en het Cft werken in goed overleg samen om 
in een snel tempo de administratie op orde te krijgen. Dit was nodig omdat eind 2013 bleek dat er 
onvoldoende inzicht bestond in de financiële situatie en Bonaire niet in control was. De nodige 
verbeteringen treden op, maar tegelijkertijd leidt dit weer tot vertragingen op andere terreinen. 
Begin juli heeft Bonaire de officiële uitvoeringsrapportage over het eerste kwartaal ingediend 
vergezeld van de eerste begrotingswijziging 2014. Voor het indienen van de jaarrekening 2013 heeft 
Bonaire uitstel aangevraagd bij de minister van BZK tot 1 september 2014. 
Ten aanzien van het openbaar lichaam Sint Eustatius maakt het Cft zich vooral zorgen over de 
rechtmatigheid van enkele uitgavencategorieën. Dit heeft het Cft in  reactie op de eerste 
uitvoeringsrapportage kenbaar gemaakt. Het afgelopen half jaar is er een aantal 
personeelsbeslissingen genomen die geen basis hadden in de begroting en buiten de eilandsraad om 
zijn genomen. Deze beslissingen, samen met andere tegenvallende ontwikkelingen, leiden tevens tot 
een gerechtvaardige zorg over de houdbaarheid van de begroting 2014. In de eerste 
begrotingswijziging 2014 moesten al de eerste maatregelen genomen worden om binnen het kader 
te blijven en zonder prudent beleid in de rest van het jaar dreigt een aanzienlijke overschrijding. Dat 
extra personeel is aangenomen zonder dat daarvoor een basis in de begroting was, terwijl de 
begroting sowieso al onder druk stond en Sint Eustatius tegelijkertijd een verhoudingsgewijs 
omvangrijk ambtenarenapparaat heeft, acht het Cft niet verstandig. Voor het indienen van de 
jaarrekening 2013 heeft Sint Eustatius uitstel gevraagd bij de minister van BZK tot 15 augustus. 

volledig zijn uitgegeven. Deze uitgaven hebben in 2013 alsnog plaatsgevonden wat een afname van 
de liquiditeitspositie tot gevolg heeft gehad. De liquiditeitspositie op de langere termijn is bij Saba 
een punt van aandacht. Behoedzaam begroten met aandacht voor een positieve 
liquiditeitsontwikkeling blijft daarom een actueel onderwerp.  
Uitvoering begroting 2014
Bonaire
Uit onderstaande tabel blijken de begrotingscijfers van Bonaire over de afgelopen jaren. 
Het Cft maakt uit de eerste uitvoeringsrapportage op dat Bonaire afstevent op een positief 
exploitatieresultaat over 2014 (in termen van baten en lasten) van ruim USD 4,8 mln. In de begroting 
was al rekening gehouden met een overschot van USD 3,1 mln om een renteloze lening terug te 
kunnen betalen en om voorgenomen investeringen te kunnen financieren. Met het aanvullend 
verwachte overschot wenst Bonaire aanvullende investeringen mogelijk te maken. Dit traject wordt 
bij de eerste begrotingswijziging beslecht. Deze wijziging zal waarschijnlijk pas gelijktijdig met de 
jaarrekening 2013 door de eilandsraad worden behandeld. De jaarrekening 2013 is bij de toetsing 
van de begrotingswijziging van belang, omdat een daarin opgenomen reservering als dekking van 
betreffende wijziging wordt ingezet.
Bij Bonaire zijn in het eerste kwartaal twee medewerkers bij de afdeling Financiën in dienst 
getreden. Uit de concept tweede kwartaalrapportage 2014 blijkt dat een van deze medewerkers 
helaas al weer vertrokken is en dat sprake is van veel ziektegevallen. Het capaciteitsprobleem bij de 
afdeling Financiën blijft daardoor groot. De uitdaging voor de afdeling Financiën van Bonaire zit in de 
mogelijkheid om de budgetten van de uitvoerende diensten goed te controleren en tijdig eventuele 
onderuitputting of overbesteding op te merken om deze via een begrotingswijziging te verwerken. 
Het systeem van de maandrapportages, en het daardoor zeer geregeld in gesprek gaan met de 
budgethouders, leidt ertoe dat het financieel inzicht bij de afdeling Financiën wordt versterkt. De 
afdeling is voor haar productie momenteel nog sterk afhankelijk van de accountant. Uiteraard is het 
toezicht houden op de uitvoering van de begroting vooral een politieke taak van het bestuurscollege 
en in het verlengde daarvan de eilandsraad. Hiervoor is het nodig dat zij tijdig over betrouwbare 

Saba 
Het openbaar lichaam Saba vertoont de afgelopen jaren een vrij stabiel financieel beeld. 
In het eerste kwartaal 2014 realiseerde Saba USD 2,3 mln aan baten en USD 1,8 mln aan lasten. Met 
de eerste begrotingswijziging 2014 is het oorspronkelijke begrotingsbedrag van ruim USD 10,1 mln 
met circa USD 0,9 mln opgehoogd naar een niveau van circa USD 11 mln. Het geraamde 
exploitatieresultaat van circa USD 0,8 mln wordt aangewend voor de aflossing van renteloze 
leningen en financiering van investeringen.
Begrotingsproces 2015
Met betrekking tot de begrotingsvoorbereiding 2015 heeft het Cft eind mei een kaderbrief 
uitgestuurd waarin het maximum budget staat opgenomen waarbinnen de openbare lichamen de 
begroting voor volgend jaar dienen vorm te geven. De openbare lichamen zijn alle akkoord met het 
door het Cft gestelde maximumbudget, waarbij de door de minister van BZK goedgekeurde 
begroting 2014 als uitgangspunt geldt. Het gaat om een kader van USD 43,9 mln voor Bonaire, USD 
15,1 mln voor Sint Eustatius en USD 10 mln voor Saba. Deze kaders zijn gebaseerd op de hoogte van 
de lokale inkomsten van de openbare lichamen en de vrije uitkering uit Nederland, waarbij 
vooralsnog geen rekening is gehouden met een eventuele indexatie van deze uitkering als gevolg 
van de verwachte inflatie in 2014. Wanneer het kabinet besluit deze indexatie toe te passen, kan het 
alsnog via een wijziging aan de begroting van 2015 worden toegevoegd. Datzelfde geldt voor de 
mogelijke financiële vertaling van de uitkomsten van het onderzoek dat nu loopt naar de hoogte van 
de vrije uitkering 2014, zoals in het bestuurlijk overleg financiële verhoudingen BES van 19 juni jl. is 
afgesproken.  Dit is conform het principe van behoedzaam begroten. Aangezien de openbare 
lichamen in hun begroting rekening dienen te houden met het aflossen van renteloze leningen en 
het financieren van investeringen verwacht het Cft dat elk openbaar lichaam in de begroting 2015 
weer een overschot zal presenteren.
Het Cft heeft met Bonaire gesproken over het traject naar aanloop van de begroting 2015. Het Cft 
heeft geadviseerd om ten aanzien van deze en toekomstige begrotingstrajecten de nodige rust in de 
organisatie in te bouwen. Het Cft vindt het verstandig om in het vervolg de beleidswensen van de 
diverse directies te kanaliseren en vervolgens integraal prioriteiten te stellen. Gedurende de 
uitvoering van de begroting zullen directies dan niet continu nieuwe beleidswensen aanleveren, die 

nieuwe acties. Het Cft houdt de vinger aan de pols voor wat betreft de afhandeling van de te nemen 
acties. 
Een belangrijk en zichtbaar aspect van het financieel beheer betreft het tijdig opleveren van juiste en 
volledige rapportages. Daarover is met Bonaire uitgebreid gesproken in de eerste maanden van dit 
jaar. Een goed financieel beheer impliceert immers ‘financial control’. Een rapportage met de 
actuele financiële stand van zaken zou in feite op elk gewenst moment opgeleverd moeten kunnen 
worden. De SOAB heeft Bonaire de eerste paar maanden van dit jaar bijgestaan door een format 
voor de maand- en kwartaalrapportage te ontwikkelen. Helaas heeft dit over het eerste kwartaal 
nog niet geleid tot het indienen van een rapportage die voldoet aan de eerder met het Cft gemaakte 
afspraken hierover. Het Cft heeft in reactie op de eerste uitvoeringsrapportage dan ook aangegeven 
daarin met ingang van de tweede rapportageverplichting van 2014 verbeteringen te willen zien. Een 
eerste lezing van de onlangs ingediende conceptstukken tweede uitvoeringsrapportage laat zien dat 
Bonaire vooruitgang heeft geboekt. Mogelijk dat het door de SOAB uitgebrachte rapport  ‘inrichting 
van de afdeling Financiën’ verdere aanknopingspunten biedt om deze verbeterslag te realiseren. Het 
Cft is met Bonaire in gesprek hierover. 
Sint Eustatius
Voor 2014 heeft het Cft de volgende verbeterpunten met Sint Eustatius afgesproken:
- Het vaststellen van grondbeleid en een onderhoudsplan kapitaalgoederen: Het opstellen van het 
grondbeleid is belangrijk voor de verdere ontwikkeling van het eiland. Het grondbeleid dient 
ondersteuning te bieden aan de ontwikkelplannen inzake residentiële ontwikkeling, alsmede aan 
het bedrijfsleven voor haar industriële en economische ontwikkeling. Het grondbeleid dient 
derhalve aan te sluiten bij de doelstellingen zoals die door het openbaar lichaam in de 
ontwikkelplannen zijn gedefinieerd. 
- Het opstellen en vaststellen van een nieuwe Havenverordening: De administratieve organisatie 
en interne beheersing (AO/IB) rondom de opbrengsten havengelden en luchthaven is op een 
dusdanige wijze ingericht dat er geen zekerheid over de volledigheid van de opbrengsten 
verkregen kan worden. Tevens is er geen zekerheid over alle opbrengsten die via de kas betaald 
worden. 
- Het opstellen van een normenkader en beheersingskader. Na vaststelling van deze kaders is het 
in de toekomst mogelijk een goedkeurende verklaring van de accountant te krijgen op de 
jaarrekening van het openbaar lichaam.
- Het opstellen van dividendbeleid: Belangrijk is te komen tot een gebalanceerde benadering van 
het verkrijgen van aanvullende financiële middelen vanuit de overheidsbedrijven, zonder de 
betreffende bedrijven als melkkoe te gebruiken.
Uit gesprekken met Sint Eustatius blijkt dat de verwachting is dat door de implementatie van een 
nieuw softwarepakket van AFAS (in de loop van 2014) meer en sneller informatie voorhanden zal 
zijn, op basis waarvan een grote verbeterslag van het financieel beheer zal worden gemaakt. In het 
eerste half jaar zijn er voor wat betreft de verbeteringen van financieel beheer nog niet veel stappen 
gezet, behalve dat er een start is gemaakt met de bovengenoemde punten. 
Saba
Voor 2014 heeft het Cft de volgende verbeterpunten met Saba afgesproken:

Bonaire
Liquiditeitspositie Liquiditeitspositie Realisatie t/m 
per 31/12/13 per 30/06/14 30/06/14
Rekening-courant $ 681,315 $ 1.912.303 $ 1.230.988 
Uitgavenrekening $ 1,000,000 $ 999.970 -$ 30 
Ontvangstenrekening $ 0 $ 0 $ 0 
Vrije uitkeringsrekening $ 3,509,197 $ 2.914.636 -$ 594.561 
$ 5,190,512 $ 5.826.909 $ 636.397 
Bij Bonaire is sprake van een verbetering van de liquiditeitspositie in het afgelopen half jaar. Het gaat 
om een bedrag van ruim USD 0,6 mln. In 2013 was nog sprake van een forse afname van de 
liquiditeit als gevolg van de door Bonaire uitgegeven gelden ten behoeve van investeringen. De 
toename in liquiditeiten in 2014 wordt onder andere veroorzaakt door de versterkte aandacht voor 
het innen van belastingen en het ontvangen van enkele financiële meevallers. Daarnaast blijkt dat 
het zwaartepunt voor het inzetten van bijzondere uitkeringen in de tweede helft van 2014 zal liggen, 
waardoor de uitgaven over de eerste zes maanden van dit jaar lager zijn dan in eerdere jaren.  
Het Cft krijgt op maandbasis de nieuwste inzichten inzake de liquiditeit aangereikt door de afdeling 
Financiën. Dit geeft het Cft het vertrouwen dat Bonaire op weg is een goed liquiditeitsbeheer te 
voeren. Uit de meest recente informatie tot en met de maand juni blijkt dat het realistisch is te 
veronderstellen dat ook eind 2014 Bonaire over een positief liquiditeitssaldo beschikt. Waar Bonaire 
terdege rekening mee dient te houden is dat in geval van het vaststellen door de eilandsraad (en de 
goedkeuring van de minister van BZK) van de voorgenomen eerste begrotingswijziging er ook liquide 
middelen vrijgespeeld moeten worden om de door Bonaire gewenste investeringen en de 
beleidswensen te kunnen financieren. Het Cft heeft vernomen dat Bonaire hard werkt aan het 
binnenhalen van achterstallige belastingontvangsten. Dit zal mogelijk leiden tot een opwaarts effect 
van het liquiditeitssaldo. Het Cft heeft met Bonaire afgesproken met dezelfde intensiteit als het 
afgelopen half jaar de liquiditeit te blijven monitoren, om zodoende ervoor te zorgen dat Bonaire te 
allen tijde over een gezond werkkapitaal kan blijven beschikken.
Sint Eustatius
Liquiditeitspositie Liquiditeitspositie Realisatie t/m 
per 31/12/13 per 30/06/14 30/06/14
Rekening-courant $ 1,780,161 $ 2.097.721 $ 317.560 
Uitgavenrekening $ 199,987 $ 200.000 $ 13 
Ontvangstenrekening -$ 13 $ 0 $ 13 
Vrije uitkeringsrekening $ 137,415 $ 306 -$ 137.109 
$ 2,117,550 $ 2.298.027 $ 180.477 
De liquiditeitspositie van het openbaar lichaam Sint Eustatius is het afgelopen half jaar toegenomen. 
Begin 2014 bedroeg de liquiditeitspositie circa USD 2,1 miljoen, terwijl deze eind van het tweede 

aangeleverd (jaarcijfers van zowel het openbaar lichaam als die van de enige andere entiteit binnen 
de collectieve sector) is dit voor Sint Eustatius en Bonaire niet het geval. Het Cft en het CBS kunnen 
hierdoor nog niet vaststellen of er sprake is van rentedragende schulden en of daarmee de 
rentelastnorm wordt overschreden. Er kan op dit onderdeel dan ook niet worden voldaan aan de 
bepalingen uit de Wet finBES. Het Cft blijft dit onderwerp nadrukkelijk agenderen bij de openbare 
lichamen.
Saba
De cijfers van de collectieve sector zijn aangeleverd en geanalyseerd door het CBS. Er is geen 
informatie gevonden waaruit blijkt dat Saba rente over haar schulden betaalt. De uitstaande 
leningen zijn alle renteloos, waardoor de conclusie kan worden getrokken dat de rentelastnorm van 
de collectieve sector van Saba in 2013 niet overschreden is.
Sint Eustatius 
Sint Eustatius geeft aan dat het lastig is de jaarcijfers van de stichting Wegenfonds opgesteld te 
krijgen. Inmiddels is een accountant ingehuurd die de jaarrekeningen 2004-2013 op zal maken. Deze 
informatie is behalve in het kader van de rentelastnorm eveneens noodzakelijk om de stichting 
Wegenfonds  op te kunnen heffen. Dit voornemen bestaat al een tijdje en zal hopelijk op korte 
termijn kunnen worden geëffectueerd.
Bonaire
Bonaire heeft tijdens het meest recente bestuurlijke bezoek van het Cft aangegeven geen prioriteit 
te stellen aan het opleveren van de gevraagde gegevens. Tot op heden heeft het Cft dan ook geen 
enkele jaarrekening of afgeleide financiële informatie van entiteiten van de collectieve sector van 
Bonaire ontvangen, anders dat wat daarover in de door de accountant gecontroleerde jaarrekening 
2013 staat opgetekend. Er is wat Bonaire betreft inzake de collectieve sector sprake van een 
groeitraject. 
Overig
Contactmomenten met de openbare lichamen
Gedurende het jaar heeft het Cft veelvuldig contact met de openbare lichamen. Uiteraard is er 
overleg op de geëigende momenten wanneer bijvoorbeeld rapportages (moeten) worden 
aangeleverd en besproken. Daarnaast is er veelvuldig contact met de openbaar lichamen, om 
zodoende ook de adviserende rol richting de openbare lichamen goed in te kunnen vullen.
In mei heeft het laatste bestuurlijke bezoek van het Cft aan de openbare lichamen plaatsgevonden. 
Er is met alle eilanden vooral gesproken over het traject van de jaarrekening 2013, de uitvoering van 
de begroting 2014 en de op handen zijnde begrotingsvoorbereiding voor 2015. 
Met de bestuurders van Bonaire is daarnaast uitgebreid stilgestaan bij het inzicht in het verloop van 
de liquiditeit in 2014, het plan van aanpak (meerjarige) verbetering financieel beheer en de 
gewenste (financiële) rapportages die in 2014 opgeleverd moeten worden. Tijdens de collegereis in 
januari jl. is met Bonaire afgesproken dat er binnen enkele maanden op het terrein van het 
financieel beheer de eerste verbeteringen zichtbaar zullen moeten zijn. Bonaire heeft hiertoe de 
eerste stappen gezet in de goede richting, doch het eindpunt is nog niet bereikt. Het door Bonaire 

Oprichting stichtingen
Sint Eustatius heeft in de afgelopen maanden twee stichtingen opgericht, te weten de stichting New 
Challenges ter uitvoering van de Wet Sociaal Kanstraject Jongeren BES en de stichting Governor de 
Graaffschool ter verzelfstandiging van het openbaar onderwijs. Het Cft heeft de oprichting van deze 
twee stichtingen goedgekeurd. De stichting Wegenfonds is ondanks het advies van het Cft en de 
Rijksvertegenwoordiging daartoe (nog) niet opgeheven. 

