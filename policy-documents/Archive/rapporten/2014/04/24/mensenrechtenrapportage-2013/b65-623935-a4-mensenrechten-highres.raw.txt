Mensenrechten-
rapportage 2013
‘Horizonregel’,Altijd1RegelNetBovenOfNetOnderHet MiddenZonderSpatiesElkWoordBegintMetEenHoofdletter‘Horizonregel’,Altijd1RegelNetBovenOfNetOnderHetMidde
eChileTunisManaguaTeheranCotonouTokioTunisHelsinkiBoekarestHamburgKopenhagenStockholmWellingtonMelbourneKopenhagenRabatBerlijnAntwerpenSanJoséR

Voorwoord
Voorwoord
In 2013 overleed Nelson Mandela. Er zijn weinig mensenlevens denkbaar die zo in het teken 
stonden van de strijd voor gelijke rechten. Mandela begreep als geen ander dat universele 
waarden ook echt universeel toegepast moeten worden. Alleen dan kan elk mens een 
waardig bestaan leiden. Alleen dan kan een stabiele, democratische rechtsstaat voortbe-
staan. Alleen dan kan voorkomen worden dat mensenrechtenverdedigers omgebracht 
1
worden, zoals honderden van hen in 2013 overkwam. Daarom zet Nederland zich wereld-
wijd in voor ‘Respect en recht voor ieder mens’, zoals uiteengezet in de beleidsbrief van juni 
2013. Deze rapportage is een weergave van de Nederlandse inspanningen.
Mensenrechten zijn een zaak van de lange adem. Het kost veel tijd en moeite om mensen-
rechten tot gemeengoed te maken, en al te gemakkelijk worden ze weer ingeperkt. 
Voortdurende inspanning is nodig om voor elke stap achteruit minstens twee stappen 
vooruit te zetten. In Nederland heeft het eeuwen van geleidelijke vooruitgang gekost om te 
komen tot het punt waar we nu zijn. En ook hier is de situatie niet perfect. Het kabinet heeft 
in 2013 voor het eerst een Nationaal Actieplan Mensenrechten opgesteld. Om andere landen 
geloofwaardig op hun tekortkomingen te kunnen aanspreken, moet de bescherming van 
mensenrechten in eigen land als voorbeeld kunnen dienen.
Wereldwijd worden maatschappelijke organisaties steeds mondiger in het opeisen van 
universele rechten. Maar veel regimes worden slimmer in het onderdrukken van die 
rechten. Daarom is het van belang dat we innovatief te werk gaan in het wereldwijd | 3 |
bevorderen van mensenrechten. Bijvoorbeeld door beter gebruik te maken van het internet 
en door samen te werken met zoveel mogelijk statelijke en niet-statelijke partners. 
Innovativiteit is ook een belangrijk criterium voor toekenning van de Mensenrechtentulp, 
die in 2013 werd uitgereikt aan de Pakistaanse organisatie Aahung. Aahung gebruikt 
bijvoorbeeld sociale media om seksuele en reproductieve gezondheid en rechten in 
Pakistan bespreekbaar te maken. 
Mensenrechten zijn lastig te kwantificeren. Het is dan ook niet altijd eenvoudig om de 
resultaten van onze inzet zichtbaar te maken. Heel veel factoren zijn van invloed op de 
mensenrechtensituatie in een gegeven land. Soms leiden onze inspanningen niet direct tot 
concrete verbeteringen. Maar ook dan moeten we voet bij stuk houden, al is het maar om 
gemarginaliseerde groepen en mensenrechtenverdedigers te laten weten dat zij niet alleen 
staan in hun strijd. Ook dat is een resultaat waar veel mensen moed uit kunnen putten. 
Zoals de ruim honderd vooral jonge homoseksuele mannen in Senegal die zich op de 
residentie van de Nederlandse ambassadeur op HIV konden laten testen. In een veilige 
omgeving, want homoseksualiteit is in Senegal nog steeds tegen de wet. Ik ben trots dat 
Nederland op dit soort manieren, klein en groot, kan bijdragen aan de versterking van de 
mensenrechten in de wereld.
Mede namens de minister voor Buitenlandse Handel en Ontwikkelingssamenwerking,
Frans Timmermans
Minister van Buitenlandse Zaken
1 
 Bron: Front Line Defenders Annual Report, http://bit.ly/1gejwNu. 

Lijst met afkortingen
Lijst met afkortingen
ASEAN  Association of Southeast Asian Nations
AU Afrikaanse Unie
AVVN Algemene Vergadering van de Verenigde Naties
CM Comité van Ministers van de Raad van Europa
COHOM Commission de Droits de l’Homme, EU-R aadswerkgroep voor de 
Mensenrechten
DRC  Democratische Republiek Congo
ECRI  Europese Commissie tegen Racisme en Intolerantie
EDEO Europese Dienst voor Extern Optreden
EHRM  Europees Hof voor de Rechten van de Mens
EIDHR  European Instrument for Democracy and Human Rights
EU  Europese Unie
EUSV  Europese Unie Speciaal Vertegenwoordiger
EVRM  Europees Verdrag voor de Rechten van de Mens
FOC  Freedom Online Coalition
HDIM  Human Dimension Implementation Meeting (OVSE)
HV  Hoge V ertegenwoordiger voor het Gemeenschappelijk Buitenlands- en 
Veiligheidsbeleid (EU)
IACHR  Inter-American Commission on Human Rights
ICC  International Criminal Court (Internationaal Strafhof )
ICRK  Internationaal Comité van het Rode Kruis | 5 |
ICTR International Criminal Tribunal for Rwanda
ICTY  International Criminal Tribunal for the former Yugoslavia
IDAHO  International Day Against Homophobia
ILO  International Labour Organisation
LHBT  Lesbiennes, Homo’s, Biseksuelen en Transgenders
MRR  Mensenrechtenraad van de Verenigde Naties
MVO  Maatschappelijk Verantwoord Ondernemen
Ngo  non-gouvernementele organisatie
ODA  Official Development Assistance
OESO  Organisatie voor Economische Samenwerking en Ontwikkeling
OVSE  Organisatie voor Veiligheid en Samenwerking in Europa
RtoP  Responsibility to Protect
RvE  Raad van Europa
SGVN Secretaris-generaal van de Verenigde Naties
SRGR  Seksuele en reproductieve gezondheid en rechten
SSD  Security Sector Development (programma van Nederland in Burundi)
STL  Speciaal Tribunaal voor Libanon
OHCHR  Office of the High Commissioner for Human Rights (VN)
UPR  Universal Periodic Review
VN  Verenigde Naties
VP’s  Voluntary Principles on Security and Human Rights

Samenvatting
8
EU-richtsnoeren voor mensenrechtenverdedigers als de belangrijkste leidraden. 
Nederland trekt zoveel mogelijk samen met anderen op om mensenrechtenverdedigers 
te beschermen en te ondersteunen. Uiteraard is Nederland ook bilateraal actief, via 
ambassades, het Mensenrechtenfonds en de Mensenrechtenambassadeur. Uit het 
Mensenrechtenfonds werd in 2013 een aantal belangrijke projecten gefinancierd, zoals 
Shelter City, waarmee mensenrechtenverdedigers tijdelijk naar Nederland gehaald 
worden om hen bescherming te bieden en middelen aan te reiken om hun werk nog 
beter te doen. In 2013 werd de Mensenrechtentulp uitgereikt aan de Pakistaanse ngo 
Aahung, die zich inzet voor seksuele en reproductieve gezondheid en rechten (SRGR). Het 
vernieuwende karakter van de werkzaamheden vormde het afgelopen jaar een extra 
belangrijk criterium voor toekenning van de prijs. 
4.  Ook  gelijke rechten voor lesbiennes, homo’s, biseksuelen en transgenders (LHBT) 
zijn voor Nederland prioritair. Specifiek richt het beleid zich op afschaffing van de 
strafbaarstelling van homoseksualiteit, tegengaan van discriminatie op basis van 
seksuele oriëntatie of genderidentiteit, en bevordering van sociale acceptatie van LHBT. 
Nederland was in 2013 internationaal zeer actief in het ondersteunen van gelijke 
rechten voor LHBT, bijvoorbeeld met de activiteiten georganiseerd door tientallen 
ambassades ter gelegenheid van de Internationale Dag tegen Homofobie en Transfobie 
(IDAHO, 17 mei 2013) en het eerste Europese IDAHO Forum 2013 in Den Haag. Uit het 
Mensenrechtenfonds werden COC Nederland en HIVOS gefinancierd voor meerjarige 
projecten. Ook in multilaterale fora is Nederland een koploper als het gaat om gelijke 
rechten voor LHBT. Tijdens de Algemene Vergadering van de Verenigde Naties (AVVN) in 
2013 organiseerde Nederland bijvoorbeeld het eerste VN-evenement ooit op ministeri- | 7 |
eel niveau gewijd aan gelijke rechten voor LHBT. 
5.   Gelijke rechten voor vrouwen vormen de derde prioriteit uit het Nederlandse 
mensenrechtenbeleid. Focus van de inzet zijn het bestrijden van geweld tegen 
vrouwen, leiderschap en politieke participatie van vrouwen, follow-up van 
9
VN-Veiligheidsraadresolutie 1325, en economische zelfredzaamheid van vrouwen. In 
2013 droeg Nederland € 3,7 miljoen bij aan het UN Trust Fund to End Violence against 
Women. Nederland zette zich met succes in om vrouwen een grotere stem te geven in 
het vredesproces in Syrië. Ook in de Nederlandse ontwikkelingssamenwerking komen 
vrouwenrechten zeer nadrukkelijk tot uiting, vooral in de bevordering van SRGR. 
Hiervoor trok Nederland in 2013   € 400 miljoen uit. Verder zet Nederland zich in tegen 
mensenhandel en kindhuwelijken. Kindhuwelijken werden uitdrukkelijk als mensen-
rechtenschending aangemerkt in de onder meer door Nederland geïnitieerde resolutie 
over dit onderwerp in de VN Mensenrechtenraad (MRR) van september 2013. 
6.   Nederland blijft zich inspannen voor het tegengaan en veroordelen van de ernstigste 
schendingen van mensenrechten (buitengerechtelijke executies, doodstraf, foltering, 
gedwongen verdwijningen, genocide, oorlogsmisdrijven en misdrijven tegen de 
menselijkheid). Zowel bilateraal als in EU-verband spreekt Nederland zich systematisch 
uit tegen deze schendingen, onder meer via publieke verklaringen en demarches. 
Nederland is verder een actief pleitbezorger van het principe Responsibility to Protect 
(RtoP). In 2013 heeft Nederland als covoorzitter van de Group of Friends of RtoP in 
VN-verband onder meer een dialoog georganiseerd met experts en kritische landen en 
gedeeltelijk de totstandkoming van het jaarlijkse rapport van de SGVN gefinancierd 
(getiteld ‘Responsibility to Protect: State Responsibility and Prevention’).
7.   De vrijheid van meningsuiting nam in 2013 opnieuw af. Waar enerzijds de diversiteit 
aan nieuwsbronnen en manieren om te communiceren blijven toenemen, leggen 
steeds meer autoritaire regimes deze (nieuwe) media aan banden. Nederland zette zich 
8 
 http://bit.ly/MmqV6t 
9 
 http://bit.ly/1cMNlKG 

Samenvatting
mensenrechtenuitdaging zoekt Nederland de juiste balans van bilateraal en multilate-
raal handelen, publieke en stille diplomatie, en wisselende coalities van gelijkgestem-
de landen.  
12.  Het laatste hoofdstuk van de rapportage neemt de verschillende regio’s in de wereld 
onder de loep. Er is een selectie gemaakt van landen waarin noemenswaardige 
ontwikkelingen plaatsvonden, en waar Nederland heeft kunnen bijdragen aan het 
versterken van de mensenrechten. Vanwege de aandacht voor geloofwaardigheid wordt 
ook, dieper dan voorheen, ingegaan op een aantal westerse landen binnen en buiten 
de EU. 
| 9 |

Mensenrechten anno 2013: innovatieve aanpak
1.1   Trilateraal samenwerken
In de beleidsbrief van 2013 is melding gemaakt van het voornemen trilaterale samenwer-
king aan te gaan op het gebied van mensenrechten. Het doel hierbij is verbetering van de 
mensenrechten wereldwijd door gezamenlijke inzet. Bovendien is trilaterale samenwerking 
een middel tot intensivering van samenwerking met opkomende staten en organisaties uit 
die staten. Trilaterale samenwerking betreft samenwerking van partners uit Nederland en 
een tweede partner in of met een derde land. Trilaterale samenwerking is dus breder dan 
alleen samenwerking tussen overheden; het gaat ook om samenwerking tussen en met 
maatschappelijke organisaties, bedrijven en kennisinstellingen. Hierbij wordt regionale 
spelers gelegenheid geboden een voortrekkersrol te spelen. Het kan soms makkelijker zijn 
mensenrechtenonderwerpen aan te kaarten samen met een ander land, wiens ervaringen 
dichterbij die van de gesprekspartner liggen. Natuurlijk werkte Nederland ook al voor 2013 
veel samen met andere, ook niet-westerse, partners in de bevordering van mensenrechten. 
Echter, afgelopen jaar heeft zich een intensivering voorgedaan van (startende) trilaterale 
partnerschappen om specifieke mensenrechtenkwesties te adresseren. Hieronder worden 
enkele voorbeelden genoemd.
• 	Begin september heeft de Nederlandse ambassade in Georgië samen met Brazilië en 
UNDP een rondetafelbijeenkomst over gelijke rechten voor LHBT georganiseerd. Hieraan 
namen onder anderen vertegenwoordigers van de Braziliaanse nationale LHBT-raad en 
Boris Dittrich van Human Rights Watch deel. Op het programma stonden onder meer 
ontmoetingen met Georgische parlementariërs (regeringscoalitie en oppositie), de lokale 
LHBT-gemeenschap en mensenrechtenorganisaties, en een publieke discussie over de | 11 |
zichtbaarheid van de LHBT-gemeenschap. In Georgië wordt de bevordering van gelijke 
rechten voor LHBT gezien als Europees onderwerp en samenwerking met Brazilië bood 
een kans duidelijk te maken dat men zich ook buiten Europa inzet voor LHBT.  
• 	De ambassade in Polen zette in 2013 actief in op diverse vormen van trilaterale samenwer-
king met Polen en Wit-Rusland. Zo is de post een proces gestart om de capaciteit van 
Wit-Russische ngo’s gericht op minderheden te versterken, in nauwe samenwerking met 
een Poolse ngo. In 2013 is in dit kader een gerichte training opgezet voor leiders van deze 
ngo’s. De training heeft geleid tot een versterkt netwerk tussen de bestaande LHBT-
organisaties en verbeterde kwaliteit van hun projectvoorstellen voor het Mensenrechten-
fonds. Ook heeft de ambassade in samenwerking met een Poolse ngo ter gelegenheid van 
Mensenrechtendag een seminar georganiseerd met sprekers uit Nederland, Polen en 
Wit-Rusland over mensenrechtenschendingen met als thema ‘Solidariteit’. Het seminar is 
live ‘gestreamd’ waardoor naast de deelnemers aan het seminar ook publiek (ngo’s, 
experts, studenten, media) in Wit-Rusland het seminar kon volgen. Via deze livestream 
zijn ruim 600 mensen bereikt.  
• 	Het bezoek van minister-president Rutte aan Indonesië in november 2013 resulteerde in 
een Memorandum of Understanding (MoU) tussen Nederland en Indonesië over trilaterale 
samenwerking. De ambassade is in 2013 gestart met het verkennen van trilaterale 
activiteiten met het Institute for Peace and Democracy (IPD) en de Universiteit van 
Maastricht (UM). In november sloten het IPD en de UM hiertoe in het bijzijn van de 
minister van Buitenlandse Zaken een MoU als opmaat tot concrete samenwerking. Op dit 
moment wordt een projectvoorstel uitgewerkt om op basis van de ervaringen met 
Indonesië trainingen te geven over democratisering en mensenrechten aan vertegen-
woordigers van Cambodja, Laos, Birma, Vietnam en Oost-Timor.  
• 	Nederland organiseerde in 2013, samen met Senegal, Noorwegen, Estland en het 
Internationaal Strafhof (ICC) een seminar in Senegal om het draagvlak voor het ICC in Afrika 
te vergroten. Twee van de onderwerpen van dit seminar waren getuigenbeschermings-
programma’s en relocatieovereenkomsten, beide onmisbaar voor een effectief Strafhof. 

Mensenrechten anno 2013: innovatieve aanpak
• Op 1 december 2013 startte in Letland het Nederlandse project ‘Human Rights e-guide’, 
met als doel het informeren en vergroten van bewustzijn over mensenrechten en het 
vereenvoudigen van toegang tot recht via een gebruiksvriendelijke online mensenrech-
tengids. Het project zal worden uitgebreid naar Estland en Litouwen. 
• In Cuba droeg Nederland bij aan de productie van de documentaire ‘Offline’ van Yaima 
Pardo over de beperkte internetvrijheid op het eiland. De documentairemaakster 
benaderde dit voor Cuba zeer politieke onderwerp vanuit een sociaal-culturele invals-
hoek. Zij pleitte voor een nieuwe digitale alfabetiseringscampagne. Zij raakte daarmee 
een gevoelige snaar binnen en buiten de overheid. Haar documentaire ging van hand tot 
hand via memorysticks en wordt op universiteiten gebruikt als lesmateriaal. Nederland 
droeg daarmee bij aan kritische meningsvorming op Cuba over internet.  
• De Mensenrechtentulp werd in 2013 uitgereikt aan de Pakistaanse organisatie Aahung. 
Aahung richt zich op Seksuele en Reproductieve Gezondheid en Rechten (SRGR) en maakt 
daarbij gebruik van creatief, visueel onderwijsmateriaal en sociale media. Via internet 
kon gestemd worden op de 44 kandidaten voor de Tulp. Duizenden stemmen werden 
uitgebracht, en de top-3 stemmentrekkers behoorden tot de kandidaten die werden 
voorgelegd aan een jury voor het definitieve oordeel.  
• Het internet biedt ook mogelijkheden om binnen Nederland het mensenrechtenwerk van 
het ministerie van Buitenlandse Zaken beter voor het voetlicht te brengen. Hiertoe wordt 
steeds meer gebruik gemaakt van Twitter en Facebook, bijvoorbeeld op de Facebookpagina 
12
‘Nederland, Mensenrechten en de VN’. Daarnaast houdt het ministerie het weblog | 13 |
mensenrechtenwereldwijd.nl bij. Dit blog verzamelt verhalen van ambassadeurs en 
andere medewerkers van het ministerie over de dagelijkse praktijk van het 
mensenrechtenbeleid. 
 Schermfoto van het weblog 
www.mensenrechtenwereldwijd.nl 
van het ministerie van Buitenlandse 
Zaken. Op deze site bloggen 
diplomaten regelmatig over hun 
dagelijkse werk om mensenrechten 
te beschermen en bevorderen.
12 
 http://on.fb.me/1foo6yP 

Mensenrechten anno 2013: innovatieve aanpak
Nederland brengt mensenrechtenverdedigers, academici, ngo’s en 
overheid bij elkaar
In een gezamenlijk initiatief van het ministerie van Buitenlandse Zaken (BZ), het 
Breed Mensenrechten Overleg (BMO) en Spui25 werd in Amsterdam in 2013 een 
serie van drie goedbezochte debatavonden over mensenrechten georganiseerd 
onder de leus ‘Human Rights, what is your argument?’. In september, oktober en 
november spraken mensenrechtenverdedigers uit verschillende landen (Mexico, 
Zuid-Afrika, Jemen en Libië) en ngo’s en academici uit Nederland met elkaar over 
drie mensenrechtenthema’s: vrouwenrechten, rechten van lesbiennes, homosek -
suelen, biseksuelen en transgenders (LHBT) en de bescherming van bloggers en 
journalisten.
Verder worden mensenrechten systematisch aangekaart tijdens handelsmissies (zie verder 
onder 2.8 en in hoofdstuk 4). Hier is geen sprake van tegengestelde belangen: bedrijven 
investeren liever en sneller in landen waar op alle fronten sprake is van rechtszekerheid.
Belangrijk in de Nederlandse benadering is dat het volledige spectrum van de mensenrech-
ten in het beleid is opgenomen. Dat wil zeggen, zowel burgerlijke en politieke (BuPo) 
rechten als economische, sociale en culturele (ESC) rechten. Deze categorieën worden 
nog te vaak gezien als gescheiden werelden, terwijl al deze mensenrechten onlosmakelijke 
met elkaar verbonden zijn. Voor de bevordering van ESC-rechten werkt Nederland bijvoor-
beeld nauw samen met vakbonden. Zo financiert het ministerie van Buitenlandse Zaken | 15 |
van 2013 tot en met 2016 voor € 49 miljoen het vakbondsmedefinancieringsprogramma. 
CNV Internationaal en FNV Mondiaal zetten zich met dit programma in voor het verbeteren 
van arbeids- en vakbondsrechten in lage en midden-inkomenslanden. Dit wordt onder 
meer bereikt door bevorderen van sociale dialoog en capaciteitsversterking van vakbonden 
op bedrijfs-, en sector en nationaal niveau. Ook via de ambassades worden activiteiten 
ondernomen om ESC-rechten te versterken. Bijvoorbeeld in Georgië, waar de Nederlandse 
ambassade in 2013 een project financierde om de positie van werknemers te versterken door 
deze in de gelegenheid te stellen tot collectieve onderhandelingen en tot deelname aan een 
tripartiete commissie bestaande uit de minister-president, werkgeversorganisaties en 
vakbonden.
In de post-2015 ontwikkelingsagenda pleit Nederland sterk voor een geïntegreerde 
benadering, waarbij de burgerlijke en politieke rechten worden gemainstreamd in de 
ontwikkelingsagenda (zie verder onder 2.7).
1.4  Geloofwaardigheid 
1.4.1  Mensenrechten binnen Nederland
De aandacht die we hebben voor de mensenrechtensituatie in ons eigen land draagt bij aan 
de geloofwaardigheid van onze boodschap als we spreken over mensenrechten elders in de 
wereld. Op 10 december 2013 presenteerde de minister van Binnenlandse Zaken en 
15
Koninkrijksrelaties het Nationaal Actieplan Mensenrechten (NAM). Hiermee geeft het 
kabinet gevolg aan onder andere aanbevelingen van de Verenigde Naties en de Raad van 
Europa. Het NAM maakt de balans op van de mensenrechten in Nederland en formuleert 
actiepunten op basis van het regeerakkoord; verschillende rapportages zoals de jaarrappor-
tage 2012 van het College voor de Rechten van de Mens; de Universal Periodic Review (UPR) 
van de VN Mensenrechtenraad (MRR); suggesties van maatschappelijke organisaties; en 
thema’s die aansluiten bij de actualiteit. De actiepunten waaraan het kabinet zich commit-
15 
 http://bit.ly/JamSsX

Mensenrechten anno 2013: innovatieve aanpak
In de Raadswerkgroep FREMP (vrij verkeer van personen, grondrechten en burgerschap) 
werden het afgelopen jaar enkele belangrijke dossiers behandeld over de naleving van 
grondrechten binnen de Unie. Op 8 mei 2013 publiceerde de Europese Commissie het 
19
jaarlijkse rapport over naleving van het EU Grondrechtenhandvest in 2012. Dit rapport 
stelde vast dat het handvest in toenemende mate door nationale rechters werd toegepast. In 
20
Raadsconclusies werd dit door Nederland en de andere lidstaten verwelkomd. Om deze 
ontwikkeling in Nederland verder aan te moedigen begon het kabinet in 2013 met het 
opstellen van een Handreiking over nationale toepassing van het Grondrechtenhandvest. 
Deze zal in het voorjaar van 2014 worden gepubliceerd.
Een ander belangrijk thema was de externe evaluatie van de activiteiten van het EU 
21 
Grondrechtenagentschap. Dit evaluatierapport was zeer positief over het functioneren van 
het agentschap. Het rapport signaleerde wel een gebrek aan bekendheid met het agent-
schap op niveau van de lidstaten. Het rapport beval aan het werkterrein van het agentschap 
te verbreden naar politiële en justitiële samenwerking in strafzaken. Verder werd geadvi-
seerd voor het agentschap de mogelijkheid te scheppen om op eigen initiatief opinies te 
publiceren over nationale wetsvoorstellen. Om deze aanbevelingen in de praktijk te 
brengen zou de oprichtingsverordening aangepast moeten worden. De Raadsconclusies 
22
over het rapport omarmen vooral de aanbevelingen waar het gaat om het versterken van 
de samenwerking tussen het agentschap en de lidstaten. Het agentschap wordt uitgenodigd 
om zijn relatie met lidstaten te prioriteren en in zijn rapporten beter te onderscheiden 
welke bevindingen en aanbevelingen zijn gericht aan de lidstaten. Het kabinet onderschrijft 
deze punten. Het kabinet is er verder voorstander van het agentschap ook de mogelijkheid 
te geven op eigen initiatief opinies uit te laten brengen en zal een mogelijk toekomstig | 17 |
Commissievoorstel om het werkterrein van het Grondrechtenagentschap te verbreden met 
een positieve grondhouding tegemoet treden.
Een laatste belangrijk onderwerp dat in FREMP werd besproken is het bewaken van de coheren-
tie tussen intern en extern mensenrechtenbeleid in de Unie. In het uitdragen van het 
mensenrechtenbeleid wordt de EU door derde landen vaak een spiegel voorgehouden door op 
problemen bij de interne naleving in EU lidstaten te wijzen. Het gaat bij het streven naar meer 
coherentie dus om twee elementen. Enerzijds moet worden gewaarborgd dat EU lidstaten en 
-instellingen intern dezelfde hoge standaard hanteren als in het buitenlands beleid van de EU 
wordt uitgedragen – practice what you preach. Anderzijds is het zaak om bij formulering van 
buitenlands mensenrechtenbeleid rekening te houden met hoe zaken intern geregeld zijn en 
waarom – preach what you practice. Het kabinet is er voorstander van dat dit thema op de EU 
agenda blijft, en dat de interne en externe mensenrechtenagenda zoveel mogelijk in samenhang 
worden ontwikkeld. Om dit te waarborgen komt de FREMP-werkgroep ook periodiek bijeen met 
de COHOM-werkgroep, die gaat over het extern mensenrechtenbeleid van de EU. 
De rechten van LHBT zijn voor Nederland een prioriteit in het fundamentele rechtenbeleid 
van de EU. Ter gelegenheid van IDAHO 2013 publiceerde het EU Grondrechtenagentschap 
23
een rapport over de discriminatie van en geweld tegen LHBT in de EU . Het rapport liet zien 
dat LHBT-individuen in de EU nog te vaak te maken hebben met discriminatie en zelfs 
geweld. Nederland heeft daarom tijdens het IDAHO Forum 2013 in Den Haag samen met 
tien andere EU-lidstaten de Europese Commissie opgeroepen om met een samenhangende 
 24
EU-aanpak te komen voor de versterking van rechten voor LHBT.  
19 
 COM (2013)271.
20 
 http://bit.ly/1cyMA5A 
21 
 http://bit.ly/1aK3642 
22 
 http://bit.ly/1ezJRFF 
23 
 http://bit.ly/1oSrPJn
 24 
 Zie voor videoverslag: https://www.youtube.com/watch?v=Ixc-sBtDH74.  
 Voor andere discriminatiegronden bestaan reeds EU-strategieën.

2
Thema's

Thema's
advocaat. Dit heeft tot extra zichtbaarheid van het project geleid. Ook is het initiatief 
30
vermeld als een ‘good practice’ in het Front Line Defenders handboek. Eind 2013 werden 
besprekingen gevoerd met Middelburg, die ertoe leidden dat deze stad vanaf 2014 als 
nieuwe Shelter City mensenrechtenverdedigers zal opvangen. 
31
Een evaluatie van het Nederlandse initiatief werd uitgebracht in november 2013. Uit deze 
evaluatie bleek dat de beoogde doelen waren bereikt. Er is goede en veilige opvang geboden 
aan mensenrechtenverdedigers in nood. Gedurende hun opvangperiode hebben zij hun 
capaciteit kunnen versterken door nuttige cursussen te volgen zoals Engelse les, veilig 
internet en stressmanagement. Verder hebben zij hun netwerk kunnen uitbreiden door 
contact te leggen met organisaties en personen in Den Haag, Brussel en Genève. Ook heeft 
het initiatief in Nederland geleid tot vergroting van kennis over mensenrechten, door de 
inzet van de deelnemers bij diverse bijeenkomsten op scholen, in het Humanity House, en 
tijdens Movies that Matter en Museumnacht. Met al deze bijeenkomsten zijn naar schatting 
960 scholieren en 800 overige geïnteresseerden bereikt. Een nog breder bereik is behaald 
door de publicatie van interviews met de deelnemers in landelijke media. De evaluatie beval 
aan dat meer middelen uitgetrokken moesten worden voor psychologische en medische 
zorg voor de deelnemers. Verder werd aanbevolen de deelnemers voortaan in paren op te 
vangen om gevoelens van eenzaamheid te ondervangen. 
Nederland geeft met 14 andere landen en onder meer Freedom House invulling aan 
Lifeline, een fonds waaruit noodhulp aan mensenrechtenorganisaties gefinancierd wordt. 
Mensenrechtenorganisaties die vanwege hun werkzaamheden aangevallen dan wel 
bedreigd worden door de autoriteiten, kunnen zich wenden tot Lifeline. De financiering | 21 |
vanuit Lifeline wordt gebruikt voor aanschaf van vernietigde of in beslag genomen 
benodigdheden, vervangende kantoorruimte, medische en juridische bijstand, etc. Sinds 
2011, toen Lifeline werd opgericht, hebben 255 ngo’s en activisten in nood in 69 landen 
financiële steun ontvangen. Hiermee is Lifeline daadwerkelijk een mondiale ‘rapid 
responder’. Naast directe financiering ondernemen betrokken landen zoveel mogelijk 
gecoördineerde diplomatieke actie. Lifeline richt zich tevens op preventie middels 
veiligheidscursussen en bewustwordingscampagnes. Tijdens het Nederlandse co-voorzitter-
schap van Lifeline in 2013 zijn Mongolië en Letland deelnemers van Lifeline geworden. 
2.1.2  Inzet ambassades
De Nederlandse ambassades zijn bijzonder actief in het helpen van mensenrechten-
verdedigers waar mogelijk. Repressieve regimes zullen mensenrechtenactivisten minder 
snel lastigvallen of vervolgen wanneer zij weten dat buitenlandse ambassades deze 
mensen in de gaten houden. Bovendien is het voor mensenrechtenverdedigers buitenge-
woon motiverend om te weten dat regeringen van andere landen wél aan hun zijde staan. 
In 2013 financierde de Nederlandse ambassade in Brazilië bijvoorbeeld de productie van 
32
een boek over de situatie van tien mensenrechtenverdedigers. Het Braziliaanse Secretariaat 
voor Mensenrechten vond dit zo nuttig, dat het inmiddels zelf de productie ervan op zich 
heeft genomen. Verder voerde de ambassade in 2013 gesprekken met de centrale overheid 
om lokale autoriteiten in rurale, afgelegen gebieden te wijzen op de situatie en noodzaak 
tot bescherming van mensenrechtenverdedigers. Nederland heeft vanaf december 2012 
gedurende een half jaar de functie van EU focal point voor mensenrechtenverdedigers op 
zich genomen. De ambassade had hierdoor de mogelijkheid zich actiever in te zetten, van 
dichterbij de situatie te volgen en deze met de Braziliaanse autoriteiten en relevante ngo’s te 
bespreken.  
30 
 http://bit.ly/1fE3tbI 
31 
 http://bit.ly/1epq7d1 
32 
 http://bit.ly/1c53uKP 

Thema’s
2.2  G elijke rechten voor lesbiennes, homo’s, biseksuelen 
en transgenders (LHBT) 
2013 was een roerig jaar voor LHBT wereldwijd. Tegenover positieve ontwikkelingen in 
onder meer Frankrijk, het Verenigd Koninkrijk en de VS stond een ernstige terugval voor 
LHBT in met name Uganda, Nigeria en Rusland. Helaas zijn ook in veel andere landen 
negatieve ontwikkelingen waar te nemen. Het kabinet heeft de bevordering van gelijke 
rechten voor LHBT als één van de prioriteiten in het mensenrechtenbeleid benoemd. 
Specifiek zet Nederland internationaal in op afschaffing van de strafbaarstelling van 
homoseksualiteit, tegengaan van discriminatie op basis van seksuele oriëntatie of genderi-
dentiteit, en bevordering van sociale acceptatie van LHBT. 
 Op Wereldaidsdag  
(1 december) 2013 stelde de 
Nederlandse ambassadeur in 
Senegal zijn residentie ter 
beschikking als een veilige 
omgeving voor hiv-tests. Ruim 
honderd mensen, vooral jonge 
homoseksuele mannen, lieten zich 
testen. (Copyright Leonie 
Broekstra-Pauw)
| 23 |
2.2.1  Bilateraal
Nederlandse ambassades spelen een belangrijke rol in de bevordering van gelijke rechten 
voor LHBT. Zij monitoren de situatie in het land en kaarten gelijke rechten voor LHBT-
personen aan in politieke dialoog. Hierbij zijn de posten zich bewust van het feit dat 
openbare verklaringen en ondersteuning van LHBT-initiatieven soms averechts kunnen 
werken. Daarom staan de posten altijd in contact met de lokale LHBT-beweging en 
stemmen zij hun acties af op de wensen en behoeftes van deze beweging. 
 • Rond IDAHO (17 mei 2013) hebben tientallen posten activiteiten ter ondersteuning van 
de lokale LHBT-gemeenschap georganiseerd (zie een overzicht in bijlage 2). Daarnaast 
waren de posten nauw betrokken bij de organisatie van de Gay Prides; voornamelijk in 
Oost-Europa, maar ook bijvoorbeeld in Vietnam. Ook de Internationale 
Mensenrechtendag (10 december) en in een enkel geval de Wereld Aids Dag (1 december) 
werd door veel posten aangegrepen om aandacht te besteden aan de bevordering van 
rechten en emancipatie van LHBT. Zo werd de Nederlandse ambassade in Senegal op 1 
33
december 2013 opengesteld voor gratis hiv-tests. Nederland zorgde er op deze wijze voor 
dat LHBT-personen, die in Senegal gediscrimineerd en vervolgd worden, zich op een 
veilige plek konden laten voorlichten en testen. Als bijkomstigheid liep de dag uit op een 
informele netwerk- 
33 
Zie ook de blog van de ambassadeur in Dakar: http://bit.ly/1hv9Owm .

Thema’s
 
2.2.2  Multilateraal
 • Nederland heeft in COHOM (de EU Raadswerkgroep voor mensenrechten) regelmatig 
aangedrongen op gemeenschappelijk EU-optreden in derde landen om gelijke rechten 
voor LHBT te verdedigen. In het kader van het in 2012 aangenomen ‘EU Strategic 
36
Framework and Action Plan on Human Rights and Democracy’ heeft Nederland het 
initiatief genomen een LHBT-seminar te organiseren op 24-25 januari 2013. Dit seminar 
was bedoeld om inbreng te verzamelen voor de EU ‘Guidelines to promote and protect 
the enjoyment of all human rights for lesbian, gay, bisexual, transgender and intersex-
37
persons’. Nagenoeg alle EU-landen waren vertegenwoordigd evenals delegaties uit 
Brazilië, Noorwegen, Thailand, en de Verenigde Staten. Vertegenwoordigers van diverse 
LHBT-organisaties en ngo’s informeerden de aanwezigen over de laatste ontwikkelingen 
in diverse delen van de wereld. De activisten gaven hun visie op hoe de EU-richtsnoeren 
eruit zouden moeten zien. Tijdens het seminar werd een eerste concept van de richtsnoeren 
besproken. De richtsnoeren zijn eind juni 2013 door de Raad Buitenlandse Zaken (RBZ) 
vastgesteld en Nederland beschouwt deze als een instrument om het eensgezind 
optreden van de EU op het gebied van LHBT te bevorderen. Nederland financiert van 2013 
tot en met 2015 de detachering van een mensenrechtenexpert bij de Europese Dienst voor 
Extern Optreden (EDEO), die zich voornamelijk bezighoudt met bevordering van gelijke 
rechten van LHBT.  
• Nederland zet in op een actieve rol van het EU Grondrechtenagentschap ter bevordering 
van gelijke rechten voor LHBT. Nederland had tot medio 2013 een LHBT-expert bij het | 25 |
agentschap gedetacheerd en heeft daarmee een bijdrage geleverd aan het rapport over 
38
discriminatie-ervaringen van LHBT-personen in de EU. Deze rapportage geeft waarde-
volle informatie over de beleving en ervaringen van LHBT in de EU ten aanzien van 
discriminatie, geweld, pesten in verschillende omgevingen zoals op het werk, op school, 
in de gezondheidszorg en huisvesting. De expert heeft verder onderzoeksprojecten in 
gang gezet die in 2014 en 2015 zullen resulteren in rapporten over de juridische positie 
van LHBT in de EU en over de situatie van transgender personen. 
• Nederland heeft zich ook in VN-verband ingezet voor gelijke rechten van LHBT. De 
Permanente Vertegenwoordiging bij de VN (PV VN) in New York was ook in 2013 covoor-
zitter van de LHBT ‘kerngroep’: een interregionale groep landen die gelijke rechten voor 
LHBT hoog in het vaandel hebben. Vanuit deze rol was de PV VN onder meer organisator 
van een LHBT side event op 10 december (Internationale Mensenrechtendag, zie bijlage 2) 
en initiatiefnemer van de eerste ministeriële bijeenkomst over gelijke rechten voor LHBT 
tijdens de AVVN. Een ander instrument binnen de VN om schendingen van rechten voor 
LHBT aan de kaak te stellen is het Universal Periodic Review (UPR) ‘landenexamen’ dat 
iedere VN-lidstaat periodiek aflegt. Zo moedigde Nederland Belize en China aan om 
discriminatie op grond van seksuele oriëntatie en genderidentiteit tegen te gaan. 
Nederland sprak Maleisië en Senegal aan op de strafbaarstelling van homoseksualiteit. 
Verder lobbyden de Nederlandse Permanente Vertegenwoordigingen bij de VN in Genève 
en New York ook in 2013 actief voor erkenning van rechten voor LHBT in de VN en zetten 
39
zij in op opvolging van resolutie 17/19 in de Mensenrechtenraad.
36  
http://bit.ly/1eD3We9
37  
http://bit.ly/1igQilk
38  
http://bit.ly/Nz47B4
39 
http://bit.ly/1gc2ul4

Thema’s
2.3  Gelijke rechten voor vrouwen
Gelijke rechten voor vrouwen staan centraal in het Nederlandse beleid, uitgedragen door 
zowel de minister van Buitenlandse Zaken als de minister voor Buitenlandse Handel en 
Ontwikkelingssamenwerking. Tijdens zijn toespraken voor de AVVN en Mensenrechtenraad 
ging de minister van Buitenlandse Zaken onder meer in op het belang van gelijke kansen voor 
vrouwen en SRGR. De minister voor Buitenlandse Handel en Ontwikkelingssamenwerking 
vroeg in 2013 specifiek aandacht voor de voorkoming van kindhuwelijken. Focus van de 
inzet zijn het bestrijden van geweld tegen vrouwen, leiderschap en politieke participatie van 
vrouwen, follow-up van VN-Veiligheidsraadresolutie 1325, en economische zelfredzaamheid 
van vrouwen. In de onderhandelingen over de post-2015 ontwikkelingsagenda maakt 
Nederland zich sterk voor opname van gendergelijkheid en SRGR in de doelstellingen. Ook 
ging Nederland bij de UPR-landenexamens regelmatig in op het gehele spectrum van 
rechten voor vrouwen. 
 Minister Ploumen bij de 
Universiteit van Delhi (Janki Devi 
Memorial College). Nederland 
financiert een opleiding die 
studentes vaardigheden bijbrengt 
om hun eigen bedrijf te kunnen 
opzetten.
| 27 |
2.3.1  Bestrijden van geweld tegen vrouwen
Nederland heeft in 2013 in diverse fora en op verschillende manieren bijgedragen aan het 
agenderen van geweld tegen vrouwen. In het Nederlandse beleid is het uitbannen van 
vrouwenbesnijdenis prioriteit in het kader van bestrijding van geweld tegen vrouwen.
 
 • In het kader van de internationale dag ter bestrijding van geweld tegen vrouwen (25 
november) nam de minister van Buitenlandse Zaken deel aan de White Ribbon campagne 
‘Men against violence against women’. Op zijn Facebookpagina schreef de minister: 
‘Eradicating violence against women is fighting for the future of humanity’. In de 
16-daagse periode tussen de Internationale Dag voor de eliminatie van geweld tegen 
vrouwen en de Internationale Dag voor de Mensenrechten heeft Nederland via de sociale 
media actief deelgenomen aan de campagne ‘16 Days to End Violence Against Women’.  
 • Begin 2013 sprak de plaatsvervangend Permanent Vertegenwoordiger bij de VN in Genève op 
de ‘International day of Zero tolerance for Female Genital Mutilation’ tijdens een door 
Unicef en UNFPA georganiseerde paneldiscussie. Hij wees erop dat nationaal de combinatie 
40
van gerichte voorlichting en zware sancties goed werkt. In Nederland is een wet in voorbe-
reiding die het mogelijk maakt strafrechtelijke sancties uit te breiden naar in het 
buitenland gepleegde besnijdenis. Daarnaast heeft Nederland zich ingezet om de praktijk 
van op genderdiscriminatie gebaseerde sekseselectie onder de aandacht te brengen.
40 
 In Nederland zijn ongeveer 30.000 vrouwen besneden en jaarlijks lopen 40 à 50 vrouwen in de leeftijd 
van 0 tot 15 het risico besneden te worden.

Thema’s
Nederland geeft Syrische vrouwen een stem
Op 12 en 13 januari 2014 formuleerde een groep van bijna vijftig Syrische vrouwen 
in Genève een gezamenlijke visie op de toekomst van Syrië en de eisen aan het 
vredesproces en richtten zij het Syrische Vrouwen Initiatief voor Vrede en 
Democratie op. Dit initiatief riep op tot wereldwijde steun aan het vredesproces in 
Syrië, omarmde het Genève Communiqué en pleitte voor actieve deelname van 
vrouwen aan het vredes- en transitieproces. Deze conferentie in Genève was een 
vervolg op in 2013 door Nederland georganiseerde side events in New York en 
Genève en een door UN Women georganiseerde voorbereidingsconferentie in 
Amman in november 2013. Syrische vrouwen hebben zich sinds het begin van de 
revolutie ingezet voor humanitaire hulp, monitoring van mensenrechten en 
levering van noodhulp aan kwetsbare gemeenschappen. Het betrekken van 
vrouwen in het vredesoverleg is essentieel om de mensenrechten voor de hele 
samenleving te waarborgen. UN WOMEN en Nederland hebben gehoor gegeven 
aan de oproep van Syrische vrouwen om hen te betrekken in het vredesoverleg. 
2.3.3  Seksuele en Reproductieve Gezondheid en Rechten
Nederland is wereldwijd bijzonder actief op het gebied van Seksuele en Reproductieve 
Gezondheid en Rechten (SRGR). In 2013 besteedde Nederland wereldwijd € 400 miljoen aan 
het bevorderen van deze rechten. 
| 29 |
• Bij de bestrijding van hiv/aids zet Nederland zich specifiek in voor risicogroepen voor 
hiv-infectie, de zogenaamde key populations zoals homomannen, drugsgebruikers en 
sekswerkers. In 2013 hebben ambassades, maatschappelijke organisaties en UNAIDS de 
krachten gebundeld om in Oekraïne, Kenia en Zuid-Afrika de toegang te vergroten tot 
hiv-preventie, zorg en aidsbehandeling voor key populations. Door een combinatie van 
diplomatie, technische assistentie en het mobiliseren van gemarginaliseerde groepen 
wordt gewerkt aan het tegengaan van discriminatie en vooroordelen.  
• Van 7 tot 10 juli organiseerde Nederland in Noordwijk een conferentie over bevolking, 
ontwikkeling en mensenrechten in samenwerking met de VN Hoge Commissaris voor 
de Mensenrechten en UNFPA. Doel van de conferentie was het opmaken van de balans 
van de voortgang op het actieplan dat in 1994 in Cairo is goedgekeurd tijdens de 
International Conference on Population and Development (ICPD). Sinds Cairo is grote 
vooruitgang geboekt op het terugdringen van moedersterfte en de toegang tot voorbe-
hoedsmiddelen. Het belang van veiligheid en abortus is meer bespreekbaar. Ook de 
toezichtmechanismen van de VN op mensenrechten bieden steeds meer concrete 
handvatten voor het respecteren van gendergelijkheid en seksuele en reproductieve 
rechten. Maar het gaat niet overal vooruit: jongeren, LHBT en gehandicapten zijn nog 
altijd moeilijk bereikbare doelgroepen. De conferentie liet zien dat universele toegang 
tot seksuele en reproductieve gezondheid niet wordt gehaald zonder het garanderen van 
rechten voor allen.  
• Nederland heeft ook op andere momenten een actieve bijdrage geleverd aan de ICPD-
review, vooral door het belang te benadrukken van de rechtenkant van seksuele en 
e
reproductieve gezondheid. Tijdens de 46 sessie van de VN Commission on Population 
and Development en de Europese ICPD conferentie in Genève streefde de Nederlandse 
delegatie naar progressieve uitkomsten op SRGR. Nederland bracht in deze vergaderingen 
gelijkgezinde landen samen. Nederland neemt het voortouw in het koppelen van de op 
mensenrechten gebaseerde agenda van de ICPD en de discussies rond de nieuwe 
post-2015 ontwikkelingsagenda. 

Thema’s
2.3.5  Mensenhandel
Zowel in eigen land als internationaal heeft Nederland zich actief ingezet voor de 
preventie en bestrijding van mensenhandel en de bescherming en opvang van slach-
toffers van bijvoorbeeld gedwongen prostitutie. 
 • De Nationaal Rapporteur Mensenhandel en Seksueel Geweld tegen Kinderen leverde 
44
in oktober 2013 haar negende jaarrapportage op. Als uitwerking van de EU-richtlijn ter 
preventie en bestrijding van mensenhandel (2011/36/EU) is in het Wetboek van Strafrecht 
het begrip mensenhandel met het oogmerk van arbeidsuitbuiting uitgebreid met 
gedwongen bedelarij en uitbuiting van strafbare feiten. Een voorbeeld van dit laatste is 
gedwongen deelname aan diefstal, zoals zakkenrollerij. 
• Nederland zoekt samenwerking met de belangrijkste herkomstlanden van slachtoffers 
die in ons land terechtkomen, in het bijzonder Bulgarije en Roemenië. In deze landen 
zijn succesvolle projecten uitgevoerd (bewustwordingscampagnes, slachtofferopvang en 
training van politie en justitie). Naast traditionele methodes zijn met Bulgarije de 
afgelopen jaren zogeheten Joint Investigation Teams (JITs) opgezet om voorvallen van 
gedwongen prostitutie te onderzoeken. Gezien de toegenomen stroom Hongaarse 
slachtoffers is het afgelopen jaar gewerkt aan nauwere samenwerking met Hongarije. Met 
EU-subsidie is een project opgestart voor de terugkeer van Hongaarse slachtoffers uit 
Nederland en België, met betrokkenheid van ngo’s. 
• Ook met een aantal bronlanden in Afrika (Nigeria) en Azië (Filipijnen) werd nauw 
samengewerkt. Het project voor de training van het Nigeriaanse agentschap voor de | 31 |
bestrijding van mensenhandel werd voortgezet. Met de Filipijnen werd samengewerkt bij 
het onderzoek naar de uitbuiting van Filipijnse bemanningsleden in de binnenvaart en 
de wijze waarop zij door bemiddelingsbureaus werden gerekruteerd.
• Om de aanpak van mensenhandel met het oogmerk van arbeidsuitbuiting in Europa een 
impuls te geven heeft Nederland in de periode 2012-2013 trainingen op dit gebied 
gefinancierd in veertien landen in Midden- en Zuidoost-Europa. Bij de trainingen werd 
speciale aandacht besteed aan de rol van arbeidsinspecties. 
 • Met EU-subsidie is in Amsterdam op 16-18 april 2013 een grote conferentie georganiseerd 
om het belang van een integrale, multidisciplinaire aanpak van mensenhandel te 
belichten. Daartoe waren uit alle EU-lidstaten vertegenwoordigers uitgenodigd van zeven 
verschillende organisaties: politie, Openbaar Ministerie, grensbewakingsdienst, immigra-
tiedienst, arbeidsinspectie, een gemeente en de nationale coördinerende instantie. Ook de 
Europese agentschappen EUROPOL, EUROJUST en FRONTEX namen deel. Van Nederlandse 
zijde werd het barrièremodel gepresenteerd als instrument om aan te geven welke instantie 
op welk moment kan ingrijpen om mensenhandel tegen te houden en slachtoffers te 
identificeren. De conclusies van de conferentie zijn in EU-verband verspreid.  
• In december 2013 werd in OVSE-kader overeenstemming bereikt over een actualisering 
van het OVSE-actieplan ter bestrijding van mensenhandel dat tijdens het Nederlands 
voorzitterschap van deze organisatie in 2003 tot stand was gekomen.
2.3.6  Kindersekstoerisme
Vanuit het uitgangspunt dat alle kinderen beschermd moeten worden tegen seksueel 
geweld, ook als het gaat om kinderen die in het buitenland wonen, heeft Nederland de 
aanpak van kindersekstoerisme geïntensiveerd. In interdepartementaal verband is een 
meerjarig plan van aanpak kindersekstoerisme uitgewerkt, dat in oktober 2013 door de 
44 
 http://bit.ly/1b8cSNp  

Thema’s
te passen op minderjarigen en voor druggerelateerde misdrijven. 
• Op 10 oktober, de Internationale Dag tegen de Doodstraf, deed de minister van 
Buitenlandse Zaken samen met 43 collega-ministers een oproep aan landen om de 
49
doodstraf af te schaffen. De lidstaten van de Raad van Europa die nog niet bij Protocol 13 
van het Europees Verdrag voor de rechten van de mens (Protocol inzake de afschaffing 
van de doodstraf onder alle omstandigheden) zijn aangesloten, werden opgeroepen dit 
alsnog te doen. Eveneens op 10 oktober was de Nederlandse ambassade in Pakistan 
vertegenwoordigd bij een conferentie over de doodstraf georganiseerd door de promi-
nente Pakistaanse ngo Human Rights Commission of Pakistan. 
• Op 10 december organiseerde de Nederlandse ambassade in Vilnius samen met het 
Belarusian Human Rights House een conferentie getiteld ‘The Question of the Criminal 
Justice System and the Death Penalty in Belarus’. In Wit-Rusland wordt de doodstraf nog 
steeds uitgevoerd en wordt de familie soms pas na weken verteld dat de executie is 
voltrokken. Verder krijgen families niet te horen wat er met het lichaam van de veroor-
deelde is gebeurd. Aan de conferentie namen onder meer vertegenwoordigers van andere 
ambassades, het Litouwse ministerie van Buitenlandse Zaken, de Wit-Russische universi-
teit in ballingschap ‘European Humanities University’ en mensenrechtenorganisaties 
deel. Zo was vanuit Wit-Rusland de leider van de campagne ‘Human rights defenders 
against the death penalty in Belarus’ te gast. 
2.4.2  Responsibility to Protect
Volgens het beginsel van Responsibility to Protect (RtoP) hebben staten de verantwoorde- | 33 |
lijkheid om hun bevolking te beschermen tegen de ernstigste mensenrechtenschendingen. 
Als staten dat niet willen of kunnen, heeft de internationale gemeenschap een verantwoor-
delijkheid staten daarbij te ondersteunen of om in te grijpen. 
• Nederland onderhoudt goede relaties met verschillende landen op het gebied van RtoP, 
en streeft ernaar om zoveel mogelijk gezamenlijke initiatieven op te zetten. Zo heeft de 
minister van Buitenlandse Zaken tijdens de AVVN (september 2013) een ministeriële 
bijeenkomst over RtoP georganiseerd. Hierbij stonden - in navolging van het jaarlijks 
rapport van de SGVN (getiteld ‘Responsibility to Protect: State Responsibility and 
Prevention’) - de mogelijkheden centraal voor interventie door de internationale 
gemeenschap om ernstige mensenrechtenschendingen te voorkomen. Nederland 
bereidde deze bijeenkomst samen met Nigeria en Brazilië voor. Daarnaast werkte 
Nederland nauw samen met Rwanda op het gebied van RtoP, als covoorzitter van de 
Group of Friends on Responsibility to Protect. Deze groep van circa veertig landen 
stimuleert de discussie over RtoP in de VN en met kritische landen.  
• Nederland financierde gedeeltelijk de totstandkoming van het rapport van de SGVN, dat 
ingaat op de wijze waarop staten hun verantwoordelijkheid tot beschermen van de 
bevolking kunnen invullen.  
• Nederland spande zich daarnaast met enkele andere EU-lidstaten en in overleg met de 
EDEO in om de rol van de EU op het gebied van preventie van massale wreedheden vorm 
te geven. Dit heeft geresulteerd in een expertbijeenkomst op 23 januari 2014 in aanwezig-
heid van de Speciale Adviseur van de SGVN voor R2P. 
 • Tevens is Nederland in 2013 actief geweest binnen het RtoP focal point netwerk. Dit 
netwerk bestaat uit 36 landen die zich nationaal en internationaal inzetten voor de 
vormgeving en implementatie van RtoP. Tijdens de jaarlijkse focal point bijeenkomst in 
Ghana in juni 2013 stond de link tussen RtoP en bevordering van mensenrechten centraal. 
49 
 http://bit.ly/1ftwElK 

Thema’s
• Ondanks de inspanningen van Nederland lukte het tijdens de Ministeriële Raad van de 
OVSE in Kiev in december 2013 helaas niet om een tekst aan te nemen over bescherming 
van journalisten. Dit werd mede veroorzaakt doordat dit besluit door een aantal landen 
onder aanvoering van Azerbeidzjan werd aangegrepen om te proberen een gedragscode 
voor journalisten aangenomen te krijgen.  
• De Raad van Europa heeft vrijheid van meningsuiting, internetvrijheid en bescherming 
van journalisten hoog op de agenda. Een reeks van bijeenkomsten afgelopen jaar 
benadrukte dit. Tijdens een ministeriële bijeenkomst in Belgrado op 7 en 8 november 
werd met steun van Nederland een politieke verklaring aangenomen waarin de ministers 
51
het toegenomen aantal aanvallen op media veroordeelden. De verklaring onderstreepte 
het fundamentele recht van mensen om ongehinderd toegang te hebben tot het internet 
voor informatieverwerving en vrije meningsuiting. 
• Op 3 mei 2013 riep de minister van Buitenlandse Zaken ter gelegenheid van de Dag van 
de Persvrijheid op tot de bescherming van de vrijheid van meningsuiting en mediavrij-
heid. In een verklaring vroeg hij verder aandacht voor de situatie van journalisten, 
mediapersoneel en bloggers, waarvan een steeds groter aantal onder druk staat of zelfs 
wordt vervolgd of vermoord om wat zij zeggen of schrijven.  
• In 2013 is Radio Nederland Wereldomroep (RNW) onder de vleugels van het ministerie 
van Buitenlandse Zaken begonnen met de uitvoering van zijn nieuwe missie de vrijheid 
van meningsuiting en vrijheid van informatie te bevorderen in landen waar deze 
52
vrijheden ernstig beperkt worden. RNW ondersteunde hiertoe lokale media in Sub- | 35 |
Sahara Afrika, de Arabische wereld, Latijns-Amerika en China. Samen met hen maakte 
RNW prikkelende en aantrekkelijke producties rondom de thema’s democratie en goed 
bestuur, mensenrechten en seksuele rechten, en bood deze aan via de eigen platforms en 
die van partners. Dit wierp al zijn vruchten af toen het RNW online platform Love Matters 
over de lusten en lasten van liefde, seks en relaties, in augustus werd bekroond met de 
prestigieuze ‘Award for Excellence & Innovation in Sexuality Education’. De winnende 
web- en mobiele sites van Love Matters bereikten in 2013 meer dan 2,14 miljoen mensen 
en meer dan 130.000 jongeren namen actief deel aan conversaties op de 
Facebookpagina’s. 
 
Nederland voor vrijheid van meningsuiting in China
RNW werkte in 2013 samen met FreeWeibo om een mobiele applicatie te ontwik -
kelen. Dit resulteerde in de FreeWeibo-app waarmee gebruikers toegang hadden 
tot berichten die gecensureerd werden op Sina Weibo, het grootste sociale netwerk 
van China. Helaas werd de app op verzoek van de Chinese autoriteiten na twee 
maanden door Apple verwijderd uit de Chinese App Store. Het succes van de app 
werd erkend toen deze door Index on Censorship genomineerd werd voor de 
Digital Activism Award 2014. Volgens Index on Censorship gaf FreeWeibo een 
fascinerend inzicht in het censuurbeleid van de Chinese overheid. 
• Uit het Mensenrechtenfonds werden in 2013 organisaties ondersteund die zich 
wereldwijd inzetten voor de bescherming en bevordering van de vrijheid van meningsui-
ting en de bevordering van de mediadiversiteit en -kwaliteit. Zo werden journalisten 
getraind in Syrië in objectieve en kwalitatief hoogwaardige verslaggeving en werd er 
effectief gelobbyd in Bangladesh en Somalië tegen de introductie van wetgeving die ertoe 
zou hebben geleid dat media beperkt werden in het vrij publiceren van informatie. In 
Libanon werd via het project Media for Human Rights een gemeenschappelijke ruimte 
51 
 http://bit.ly/1oTI4kj 
52 
 http://www.rnw.org/article/about-rnw 

Thema’s
een vrij en open internet voor mensenrechten, ontwikkeling en economie wereldwijd. 
Ondanks vragen over het lidmaatschap van de VS bij de FOC, waren deelnemers positief 
over de rol die de coalitie kan spelen bij het op de agenda houden van de mensenrechten-
focus in het debat over de balans tussen vrijheid en veiligheid online. Verder werd het 
ministerie van Buitenlandse Zaken, tijdens een ontmoeting met 25 bloggers georgani-
seerd door Freedom House, door de aanwezige activisten bedankt voor de steun voor hun 
werk en voor de inzet van Nederlandse ambassades wereldwijd. 
 • De resolutie ‘The right to privacy in the digital age’, die tijdens de 68e sessie van de AVVN 
in najaar 2013 werd geïntroduceerd door Duitsland en Brazilië, zette het debat over het 
vinden van de balans tussen het recht op privacy en bescherming van de nationale 
veiligheid op de kaart in de VN. Nederland nam actief deel aan de onderhandelingen om 
tot een tekst te komen met een sterke mensenrechtencomponent. Het resultaat van de 
onderhandelingen was een breed gedragen resolutie die oproept tot het respecteren van 
mensenrechten en het recht op privacy, maar erkent dat op grond van nationale 
veiligheid bij uitzondering inbreuk gemaakt kan worden op privacy. Daarnaast roept de 
resolutie staten op om schendingen van het recht op privacy te stoppen, procedures op te 
stellen voor gevallen waarin afluisteren wel mag en het toezicht op de hiervoor geldende 
procedures te versterken.  
 • In 2013 heeft het ministerie van Buitenlandse Zaken vanuit het Mensenrechtenfonds 
journalisten en bloggers in nood ondersteund. Zo werd via het Digital Defenders 
Partnership een project van het Media Legal Defence Initiative (MLDI) gefinancierd (zie 1.2). 
Via Free Press Unlimited werd de ontwikkeling van de mobiele applicatie StoryMaker | 37 |
gefinancierd. StoryMaker stelt gebruikers in staat op hun mobiele telefoon een cursus in 
veilige digitale communicatie en een basiscursus journalistiek te volgen en zelf video, audio 
en foto’s veilig te uploaden. Gebruikers in Tunesië, Marokko, Egypte en Irak werden getraind 
in het gebruik van de applicatie. Daarnaast werden uit het Mensenrechtenfonds meerdere 
activiteiten gefinancierd die het veilig gebruik van het internet in Iran mogelijk maken.  
2.6  Vrijheid van godsdienst en levensovertuiging
Binnen het Nederlandse mensenrechtenbeleid was vrijheid van godsdienst en levensovertuiging 
ook in 2013 één van de beleidsthema’s. Zoals in vorige jaren heeft Nederland zowel 
multilaterale als bilaterale instrumenten ingezet om de rechten van individuen op het 
gebied van godsdienstvrijheid en levensovertuiging te waarborgen en te bevorderen. De 
voortdurende problematiek op dit terrein toont het belang aan van de blijvende aandacht 
van Nederland voor vrijheid van godsdienst en levensovertuiging wereldwijd. Nederland 
staat ervoor dat elk individu de vrijheid moet hebben zijn of haar religieuze of levensbe-
schouwelijke identiteit vorm te geven. Daaronder valt ook het recht om theïstische, 
non-theïstische en atheïstische levensovertuigingen te hebben, het recht van geloof te 
veranderen of om zonder godsdienstige overtuiging of activiteit te leven. 
• Op multilateraal terrein werkt Nederland actief aan de versterking van vrijheid van 
godsdienst en levensovertuiging. Ook in 2013 financierde Nederland een beleidsmede-
werker op het gebied van vrijheid van godsdienst en levensovertuiging bij het ODIHR van 
de OVSE. In de VN MRR en de Derde commissie van de AVVN is nog steeds sprake van een 
impliciete koppeling tussen de EU-resolutie op het gebied van godsdienstvrijheid en de 
resolutie die jaarlijks door de OIC (Organisation of the Islamic Conference) wordt 
ingediend. De OIC staat een behoorlijk conservatieve resolutie voor over het ‘tegengaan 
van religieuze intolerantie’. De ‘koppeling’ heeft ervoor gezorgd dat de vooruitgang op 
beide resoluties ook dit jaar minimaal is geweest. Nederland blijft zich, samen met 
gelijkgezinde VN-lidstaten (EU en niet-EU) inspannen voor een progressievere inhoud van 
resoluties waarin elementen voorkomen die godsdienstvrijheid ondermijnen. Dit heeft 

Thema’s
Nederland zet zich in voor godsdienstvrijheid in Georgië
Op www.mensenrechtenwereldwijd.nl bloggen diplomaten regelmatig over hun 
dagelijkse werk om mensenrechten te beschermen en bevorderen. Zo schreef 
55
ambassadeur Hans Horbach in Tbilisi in september 2013 over de problemen die 
etnisch Georgische moslims af en toe ondervinden in het belijden van hun geloof:  
‘Op maandag verwijderden de Georgische autoriteiten een minaret van een moskee 
in het kleine dorpje Chela. Volgens de overheid, omdat er fouten zijn gemaakt bij de 
import van de bouwmaterialen van de minaret. Volgens veel Georgische moslims, 
omdat de overheid zwicht voor de druk van de christelijk-orthodoxe meerderheid 
in Georgië. Volgens de Georgische Ombudsman was het politieoptreden tijdens de 
verwijdering “incorrect”. ’s Ochtends vroeg werd de moskee in het zeer kleine 
dorpje Chela hermetisch afgesloten met behulp van een helikopter en 200 
zwaarbewapende agenten. Ongeveer 20 protesterende mensen werden gearres-
teerd en veel mensen klaagden over de zeer ruwe behandeling door de agenten.’ 
Samen met een aantal collega’s van de EU, VS en Raad van Europa kaartte de 
Nederlandse ambassadeur deze zaak aan bij de Georgische overheid. In november 
werd de minaret weer teruggeplaatst op de moskee van Chela.
55
2.7  Mensenrechten en ontwikkeling
| 39 |
De contouren van de post-2015 ontwikkelingsagenda zijn in 2013 langzamerhand zichtbaar 
geworden. 
e
• De opening van de 68 AVVN in september 2013 stond vooral in het teken van het bereiken 
van de Millennium Development Goals (MDG’s) en de formulering van de nieuwe 
ontwikkelingsdoelstellingen. Minister-president Asjes van Curaçao sprak namens het 
Koninkrijk tijdens de eerste bijeenkomst van het High Level Political Forum ter opvolging van 
de Rio+20 top. In zijn toespraak benadrukte hij dat de post-2015 agenda een ambitieuze 
nieuwe ontwikkelingsagenda moet worden met concrete, meetbare doelen die zowel 
armoedebestrijding als duurzaamheid omvatten, met een juiste balans tussen de drie 
pijlers van duurzame ontwikkeling (sociaal, economisch en milieu) en met aandacht voor 
veiligheid. Bij het ‘Special Event on MDGs’ op 25 september ging de minister voor 
Buitenlandse Handel en Ontwikkelingssamenwerking in op het belang van een inclusief 
proces met deelname van alle stakeholders. In het slotdocument van de bijeenkomst is 
het belang van meer inzet op de MDG’s benadrukt en een routekaart geschetst richting de 
High Level Meeting in september 2015 die de nieuwe ontwikkelingsdoelen voor post-2015 
moet aannemen. 
 • Op 18 februari 2013 nodigde het ministerie van Buitenlandse Zaken maatschappelijke 
organisaties werkzaam in het veld van SRGR, gendergelijkheid, mensenrechten en 
duurzame ontwikkeling uit voor gesprekken over de rol van Nederland in het post-2015 
raamwerk. De rondetafelbijeenkomst diende als informeel platform om tot aanbevelin-
gen te komen voor de Nederlandse inzet op deze thema’s in het post-2015 proces. Voor 
het realiseren van de post-2015 agenda is versterking van de positie en de rol van 
vrouwen van cruciaal belang. Daarom pleit Nederland voor een apart doel voor gender-
gelijkheid en empowerment van vrouwen en meisjes, met duidelijke streefcijfers voor het 
voorkomen en bestrijden van alle vormen van geweld tegen vrouwen en meisjes, 
beëindiging van kindhuwelijken, bevordering van economische en politieke participatie. 
Daarnaast vindt Nederland het belangrijk dat gender goed wordt geïntegreerd in andere 
55 
Zie de volledige blog op http://bit.ly/1ctwGct

Thema’s
vastgelegd dat het kabinet de Sociaaleconomische Raad (SER) ondersteunt door middel 
van een subsidie voor workshops voor bedrijven om ze te helpen hun MVO-beleid op het 
terrein van mensenrechten beter vorm te geven en ze te begeleiden bij het inventariseren 
en prioriteren van de risico’s. Een ander actiepunt is dat Nederland in 2014 samen met 
ACCESS Facility een conferentie zal organiseren over juridische en niet-juridische 
klachtenmechanismen. Verder zal het kabinet op basis van de uitkomsten van de Sector 
Risico Analyse, waarmee duidelijk wordt welke sectoren het grootste risico kennen op 
negatieve maatschappelijke effecten, met de sectoren in gesprek gaan om te bezien hoe 
de situatie verbeterd kan worden en of gekomen kan worden tot ‘MVO-convenanten’.  
 • Op 13 en 14 maart 2013 vond onder Nederlands voorzitterschap in Den Haag de jaarverga-
dering van het multi-stakeholder ‘Initiative on the Voluntary Principles on Security 
and Human Rights’ (VP’s) plaats. De bijeenkomst werd geopend door de minister voor 
Buitenlandse Handel en Ontwikkelingssamenwerking en professor John Ruggie, 
voormalig VN Speciaal Vertegenwoordiger Bedrijfsleven en Mensenrechten en Dr. Jungk van de VN 
Working Group on Business and Human Rights. Tijdens de jaarvergadering werden zes nieuwe 
leden verwelkomd, waaronder Australië. De minister voor Buitenlandse Handel en 
Ontwikkelingssamenwerking riep in haar toespraak grondstofrijke landen op lid te 
worden van de VP’s. In deze landen doen de problemen met het delven van grondstoffen 
zich het vaakst voor. De jaarvergadering werd gekenmerkt door veel presentaties op het 
gebied van outreach en implementatie van de VP’s; beide punten zijn Nederlandse prioriteiten.  
 • De ambassades hebben een duidelijke rol in het helpen van bedrijven om in hun 
ondernemingen rekening te houden met mensenrechten. Zij informeren bijvoorbeeld | 41 |
ondernemers over lokale MVO-risico’s, organiseren bijeenkomsten, en gaan in gesprek 
met lokale overheden. Intensivering van het beleid ter bevordering van mensenrechten 
in het kader van ondernemen is eind 2009 ingezet door de posten in de Verenigde 
Arabische Emiraten, Turkije, Colombia, Brazilië, Rusland, India, China en Zuid-Afrika, en 
medio 2012 uitgebreid naar Bangladesh, Thailand (voor Birma), Jordanië, Kazachstan, 
Nigeria, Panama en Tunesië. Zo organiseerde het Consulaat-Generaal in Istanbul een 
training waaraan ruim 20 bedrijven deelnamen met als doel de kennis en bewustwording 
van bedrijven op het gebied van mensenrechten te vergroten en toepassing van de VN 
Guiding Principles op de werkvloer te bevorderen. De bedrijven werden begeleid via 
monitoringsessies en webinars. De ambassade in Jordanië financierde een project gericht 
op arbeidsmigranten en mensenhandel waarbij via workshops buitenlandse werknemers 
57
op de hoogte werden gesteld van hun rechten en plichten. Net als vorig jaar zal de 
Kamer dit voorjaar in meer detail worden geïnformeerd over wat de ambassades in 2013 
gedaan hebben aan MVO-beleid.  
 • Mensenrechten zijn als thema integraal onderdeel van de reisagenda van het Kabinet. De 
invulling hiervan verschilt per bezoek en land. Zo was een belangrijk agendapunt bij het 
bezoek van de minister voor Buitenlandse Handel en Ontwikkelingssamenwerking aan Uganda 
op 26 en 27 mei het ‘Child Labour Free Zone’ project in Entebbe. Dit project van de Campagne 
Stop Kinderarbeid wordt gefinancierd uit het Mensenrechtenfonds. De minister sprak met 
voormalige kinderarbeiders, jongerenactivisten, de lokale Savings & Loans Association Group 
en leraren van de lokale basisschool waar de kinderen nu naar school gaan. De minister van 
Buitenlandse Zaken vergezelde Koning Willem-Alexander en Koningin Maxima in november 
2013 naar Colombia. Tijdens dit bezoek werd het Holland House geopend, een instantie die 
Nederlandse bedrijven helpt initiatieven te ontplooien in Colombia. Het Holland House wijst 
bedrijven nadrukkelijk op hun maatschappelijke verantwoordelijkheid bij ondernemingen in 
Colombia, onder meer op het gebied van mensenrechten.  
• Tijdens zijn bezoek aan Colombia in juni 2013 uitte de Mensenrechtenambassadeur zijn 
57 
 http://bit.ly/1dz4w06 

Thema’s
Nederland strijdt tegen kinderarbeid
Nederland leverde in 2013 een financiële bijdrage aan het in 2010 opgerichte 
internationale bedrijvennetwerk tegen kinderarbeid, het Child Labour Platform 
(CLP). Via het CLP vindt uitwisseling plaats van ervaringen tussen bedrijven uit 
verschillende sectoren en regio’s in het uitbannen van kinderarbeid binnen het 
bedrijf en de keten. Het International Programme on the Elimination of Child 
Labour (IPEC, onderdeel van de ILO) verstrekt advies en technische ondersteuning 
aan dit platform. De Nederlandse bijdrage maakt het mogelijk meer niet-Westerse 
bedrijven bij het platform te betrekken. 
| 43 |

Fora en instrumenten
3.1  Europese Unie
3.1.1  Extern EU-mensenrechtenbeleid
Nederland heeft zich in 2013 opnieuw ingezet voor nauwe samenwerking in de EU op het 
gebied van mensenrechten. Mensenrechten en democratie vormen de ‘zilveren draad’ van 
het externe beleid van de Unie. Nederland heeft er belang bij dat het buitenlandse 
mensenrechtenbeleid van de EU succesvol is. Door haar gewicht in de mondiale verhoudin-
gen kan de EU vaak effectiever zijn dan Nederland alleen. 
 De EU-Birma Taskforce in 
november 2013, met in het midden 
v.l.n.r. HV Catherine Ashton, de 
Birmese oppositieleider Aung San 
Suu Kyi, en Stavros Lambrinidis, de 
Europese Speciaal 
Vertegenwoordiger voor de 
Mensenrechten.
| 45 |
 • De EU Hoge Vertegenwoordiger (HV) Catherine Ashton blijft het gezicht van het 
EU-mensenrechtenbeleid. De Europese Dienst voor Extern Optreden (EDEO) ondersteunt 
de HV bij de uitwerking en uitvoering van dit beleid. De HV en de EDEO opereren binnen 
de kaders die de lidstaten stellen in de Raad en in de Europese Raad. Nederland is positief 
over het extern EU-mensenrechtenbeleid en blijft zich actief inzetten om mensenrechten 
te vervlechten in het externe optreden van de EU. Dit blijkt onder meer uit de nauwe 
samenwerking met de EDEO (onder meer door verscheidene detacheringen, ook in het 
EDEO mensenrechtenteam) en de verklaringen die op voorstel van Nederland door de 
Hoge Vertegenwoordiger zijn uitgesproken.  
 • De EU manifesteert zich extern als een verdediger van mensenrechten. Dit vereist 
natuurlijk wel dat de EU met één stem spreekt. De Raadswerkgroep die zich bezighoudt 
met mensenrechten (COHOM) komt sinds 2013 vaker bijeen om ervoor te zorgen dat de 
EU en de lidstaten hun mensenrechtenbeleid inderdaad op elkaar afstemmen. Nederland 
heeft hiervoor extra menskracht beschikbaar gemaakt op de Permanente 
Vertegenwoordiging bij de EU. Ook spraken EDEO, de Europese Commissie en het 
Europees Parlement door het jaar heen met elkaar om in de gaten te houden dat het EU 
mensenrechtenbeleid coherent wordt uitgevoerd. Nederland heeft zich sterk gemaakt 
voor een taakverdeling in Brussel. Dit voorkomt dubbel werk en creëert mogelijkheden 
voor landen en EU-instellingen om zich meer te kunnen specialiseren. Nederland richt 
zich bijvoorbeeld op EU-initiatieven om de politieke participatie van vrouwen in landen 
buiten de EU te versterken. Andere landen houden zich op hun beurt meer bezig met 
andere onderwerpen, zoals Denemarken met marteling.  

Fora en instrumenten
3.1.3  EU-mensenrechtenraamwerk en -actieplan
In 2013 werd voortgang geboekt in de implementatie van het EU-mensenrechten-
raamwerk en –actieplan. De Nederlandse prioriteiten komen in deze stukken goed naar 
voren. De documenten gaan uitgebreid in op het tegengaan van discriminatie, steun aan 
mensenrechtenverdedigers, en het bevorderen van gelijke rechten voor vrouwen en 
lesbiennes, homo’s, biseksuelen, transgenders en interseks (LHBTI) personen. Ook de 
vrijheid van meningsuiting inclusief internetvrijheid, godsdienstvrijheid en maatschappe-
lijk verantwoord ondernemen komen aan bod. Het actieplan besteedt aandacht aan 
nauwere samenwerking met andere Raadswerkgroepen en EU-instellingen zodat mainstrea-
ming van mensenrechten wordt bevorderd. Bovendien heeft Nederland zich in verschillende 
EU-fora uitgesproken voor meer systematische mainstreaming door mensenrechten ook in 
sectorale dialogen met derde landen aan de orde te stellen. Het maatschappelijk midden-
veld wordt betrokken bij dit debat. 
In 2013 werd het belang van een mensenrechtenbenadering ook vastgelegd in de ‘Agenda 
for Change’ voor EU ontwikkelingssamenwerking en de post-2015 prioriteiten van de EU, 
onder andere door de opname van SRGR in de begeleidende Raadsconclusies. 
3.1.4  EU-richtsnoeren
In 2013 werden de EU-richtsnoeren voor LHBTI en vrijheid van religie of levensovertuiging 
(zie 2.2 resp. 2.6), waaraan Nederland een bijdrage leverde, vastgesteld. Nederland droeg 
ook inhoudelijk bij aan het opstellen van de EU- richtsnoeren ten behoeve van de vrijheid 
van meningsuiting (online en offline). Deze zullen naar verwachting in het voorjaar van 
2014 aangenomen worden. Verder zette Nederland zich in voor een consequente implemen- | 47 |
tatie van alle mensenrechtenrichtsnoeren van de EU. Hoewel hierop nog veel winst te 
behalen valt, blijken de richtsnoeren al wel een goed middel om EU-delegaties en ambas-
sades van EU-lidstaten aan te spreken op deze afspraken. 
3.1.5  EU-mensenrechtenstrategieën en -dialogen
De EU-landenstrategieën zijn bedoeld om het mensenrechtenbeleid te versterken door 
alle politieke, economische en andere instrumenten van de EU-delegaties en die van 
ambassades van de lidstaten op elkaar af te stemmen. In de strategieën worden per land 
doelen en prioriteiten vastgesteld. In 2013 werden 123 landenstrategieën goedgekeurd door 
het Politiek- en Veiligheidscomité van de Raad van de Europese Unie. De strategieën zullen 
een grote bijdrage leveren aan de effectiviteit van het EU-mensenrechtenbeleid en aan een 
betere werkverdeling tussen lidstaten. In het voorjaar van 2014 zal de implementatie van 
alle strategieën geëvalueerd worden. De EU-mensenrechtenstrategieën zijn vertrouwelijk. 
Nederland heeft zich met enkele andere lidstaten ingespannen voor de publicatie van 
samenvattingen. Meer dan alleen een vorm van publieke diplomatie, is publicatie een 
manier om de samenwerking met het maatschappelijk middenveld te bestendigen en meer 
inzicht te geven hoe de EU ngo’s en mensenrechtenverdedigers kan bijstaan.  
De EU onderhoudt mensenrechtendialogen met meer dan dertig niet-EU landen. Ook in 
2013 hield de EU dialogen met onder meer China, Rusland, Kazachstan, India, Indonesië en 
de Afrikaanse Unie. Nederland maakt zich sterk voor een duidelijker stem van het maat-
schappelijk middenveld in deze dialogen. Ngo’s worden lokaal en in Brussel in grote mate 
betrokken bij het vormgeven van de agenda en zij krijgen achteraf een terugkoppeling van 
de EDEO. Ook spreken delegatieleiders met het maatschappelijk middenveld. Verder heeft 
Nederland in 2013 een aantal voorstellen gedaan om de dialogen effectiever te maken, 
bijvoorbeeld door aan te dringen op een open houding van de EU-vertegenwoordiging. Een 
dialoog is pas effectief als er voldoende ruimte is voor tweerichtingsverkeer. 

Fora en instrumenten
gevallen met consensus aangenomen en met meer dan honderd co-sponsoren. Mede 
dankzij Nederlandse inspanningen zijn twee resoluties over mensenrechtenverdedigers 
aangenomen; een resolutie over de ruimte voor ngo’s en een resolutie die onder andere 
vastlegt dat mensenrechtenverdedigers zonder discriminatie fondsen mogen ontvangen, 
ook uit het buitenland. In de MRR trad Nederland tevens namens de EU op als onderhande-
laar voor de resolutie over geweld tegen vrouwen. Ook heeft Nederland zich ingezet om 
blokvorming binnen de VN te doorbreken door coalities aan te gaan met landen waarmee 
traditioneel minder wordt samengewerkt op mensenrechtendossiers, maar die op speci-
fieke thema’s wel gelijkgestemd zijn (zie ook onder 1.1).  
 Minister Timmermans als 
voorzitter van de door Nederland 
georganiseerde ministeriële 
bijeenkomst over gelijke rechten 
voor LHBT, in de marges van de 
Algemene Vergadering van de 
Verenigde Naties. Naast hem zitten 
v.l.n.r. de Franse onderminister van 
Buitenlandse Zaken Pascal Canfin, 
de Amerikaanse minister van 
Buitenlandse Zaken John Kerry, en 
de VN Hoge Commissaris voor de 
Rechten van de Mens, Navi Pillay.
| 49 |
De EU heeft een succesvolle lobby gevoerd voor verschillende landenresoluties. Nederland 
e
heeft actief bijgedragen aan de lobby en onderhandelingen over de resoluties. In de 3 
Commissie werden resoluties over Birma en Noord-Korea opnieuw zonder stemming aanvaard. 
e
Zowel de MRR als de 3 Commissie heeft resoluties over Syrië aangenomen, waarin aandacht was 
voor het belang van verantwoording voor de gruwelijkheden, toegang voor de Commission of 
Inquiry en de noodzaak vrouwen te betrekken bij het vredesproces. Daarnaast heeft Nederland, 
met Jemen zelf, de Palestijnse Autoriteit en de VS, opnieuw een voortrekkersrol gespeeld bij de 
totstandkoming van een resolutie over Jemen in de MRR. De resolutie gaat in op de samenwer-
king tussen Jemen en de OHCHR om de mensenrechtensituatie in het land te verbeteren.
Nederland diende in 2013 in Koninkrijksverband de vierde rapportage in voor het Verdrag inzake 
58
de Rechten van het Kind in. Daarnaast werd de eerste en enige rapportage ingediend onder het 
59
Internationaal Verdrag voor de Bescherming van Alle Personen tegen Gedwongen Verdwijning. 
In mei vond voorts de mondelinge behandeling plaats van de Koninkrijksrapportage onder het 
60
Verdrag tegen Foltering tijdens de vijftigste bijeenkomst van het Comité tegen Foltering.
 
Nederland steunt het mensenrechtenwerk van de Verenigde Naties, 
ook financieel
Nederland was ook in 2013 één van de grootste donoren van het kantoor van de 
Hoge Commissaris voor de Rechten van de Mens (OHCHR) met een bijdrage van € 8 
miljoen, waarvan bijna € 3 miljoen voor de ondersteuning van VN-verdragscomités 
en de speciale procedures van de MRR. Daarnaast heeft Nederland bijgedragen aan 
het UN Trust Fund for Least Developed States and Small Island Developing States, 
waarmee arme VN-lidstaten worden bijgestaan bij participatie in 
VN-mensenrechtenfora. 
58 
 http://bit.ly/1fkiW1W 
59 
 http://bit.ly/1lFx3Xm 
60 
 Stukken die betrekking hebben op deze bijeenkomst zijn te vinden op: http://bit.ly/1jDaa1s. 

Fora en instrumenten
61 62
 • Het Koninkrijk heeft de beide nieuwe protocollen 15 en 16 bij het EVRM in 2013 
ondertekend en bereidt de parlementaire goedkeuring voor. Ook bij de overige actiepun-
63
ten uit de ‘verklaring van Brighton’ blijft Nederland nauw betrokken. Zoals ieder jaar 
ontvangen de beide Kamers apart een rapportage over Nederlandse zaken voor het Hof, 
met daarin opgenomen cijfermateriaal en samenvattingen van relevante uitspraken en 
beslissingen van het Hof uit het jaar 2013. 
• Nederland heeft er ook in 2013 op toegezien dat aandacht voor thema’s als gelijke rechten 
voor LHBT vanuit de RvE gehandhaafd blijft, en waar nodig geïntensiveerd. Nederland heeft 
zich ingezet voor het structureel inbedden van LHBT-expertise in de RvE, ondersteund door 
menskracht en middelen uit het Mensenrechtenfonds. Ook internetvrijheid en vrijheid 
van meningsuiting behoorden tot de belangrijkste aandachtspunten van de RvE (zie 2.5.1). 
Nederland vroeg daarnaast aandacht voor mensenrechtenverdedigers. Dit onderwerp is 
op Nederlands verzoek opgenomen in het samenwerkingsprogramma tussen de EU en de 
RvE. In mei 2013 organiseerde de Mensenrechten-commissaris van de RvE, Niels Muznieks, 
een rondetafel met mensenrechtenverdedigers uit Armenië, Azerbeidzjan, Wit-Rusland, 
Georgië, Moldavië, Rusland en Oekraïne. De bijeenkomst was erop gericht te identificeren 
hoe de RvE mensenrechtenverdedigers het beste zou kunnen steunen, bijvoorbeeld met 
gerichte acties richting lidstaten op het gebied van implementatie van het EVRM.  
• Ook gelijke rechten voor vrouwen staan hoog op de RvE-agenda. Er bestaat een hoge 
mate van overeenstemming op dit thema. In samenwerking met Nederland werd in juli 
2013 in Amsterdam een RvE-conferentie georganiseerd over ‘Media and the Image of 
Women’. Deze conferentie resulteerde in een aanbeveling van het RvE Comité van | 51 |
64
Ministers (CM) over gendergelijkheid in de media. In november 2013 nam het CM een 
65
veelomvattende Gender Equality Strategy aan met als speerpunten: bestrijden van 
gender stereotypen en seksisme; voorkomen en bestrijden van geweld tegen vrouwen; 
gelijke toegang van mannen en vrouwen tot de rechter; evenwichtige deelname van 
mannen en vrouwen in politieke en openbare besluitvorming en mainstreaming van 
gender in beleid. De Parlementaire Assemblée nam een drietal resoluties aan: resolutie 
66
1963 (2013) ‘Violence against women in Europe’; resolutie 1939 (2013) ‘Parental leave as a 
67
way to foster gender equality’ en resolutie 1921 (2013): ‘Gender equality, reconciliation of 
68 
private and working life and co-responsibility’.
 • De minister van Buitenlandse Zaken heeft in mei 2013 het Comité van Ministers bezocht. 
Nederland gaf hiermee politieke steun aan de inzet van de Secretaris-Generaal (SG) van de 
Raad van Europa, Thorbjørn Jagland, om de monitoringsinstrumenten van de Raad van 
Europa effectiever te maken. Dit wil hij bereiken door de resultaten te bundelen in een 
jaarlijks rapport, dat in het Comité van Ministers wordt besproken. De lidstaten krijgen 
daarmee een beter beeld van de tekortkomingen in het implementeren van hun 
verdragsverplichtingen. De SG wil vervolgens de lidstaten op hun verzoek ondersteunen 
bij verbetering van de implementatie. 
 • Het ministerie van Buitenlandse Zaken organiseerde op 7 oktober 2013 een seminar over 
het werk van de Venetië Commissie van de RvE. Dit is het expertcomité op het gebied van 
constitutionele aangelegenheden dat lidstaten op verzoek helpt met vraagstukken bij het 
in overeenstemming brengen van de Grondwet met het EVRM. Het seminar hielp om in 
Nederland meer bekendheid te geven aan het werk van de Commissie.
61 
 http://bit.ly/1lFDPfO 
62 
 http://bit.ly/1c9SG8A 
63 
 http://bit.ly/1bvLIdZ 
64 
 http://bit.ly/1lFECNN 
65 
 http://bit.ly/NdBR7x 
66 
 http://bit.ly/1bBL1TE 
67 
 http://bit.ly/1bvNo7q 
68 
 http://bit.ly/1eEiRZe 

Fora en instrumenten
2011) en Mali (sinds 2012). In januari 2013 maakte de aanklager van het ICC bekend het 
voorlopig onderzoek naar Mali te hebben afgerond en een formeel onderzoek in te 
stellen. In maart 2013 gaf Bosco Ntaganda zich, bijna zes jaar na uitvaardiging van een 
arrestatiebevel, vrijwillig over om te worden uitgeleverd aan het ICC. Zijn zaak gaat in 
2014 van start. Ntaganda wordt verdacht van oorlogsmisdaden en misdaden tegen de 
menselijkheid in de Democratische Republiek Congo in 2002 en 2003.  
 • In september ging de zaak tegen onder meer de Keniaanse vice-president Ruto van start. 
De aanklacht betreft verantwoordelijkheid voor misdaden tegen de menselijkheid 
gedurende het verkiezingsgeweld dat uitbrak na de Keniaanse presidentsverkiezingen van 
2007. In december verzocht de Aanklager om uitstel in de vergelijkbare zaak tegen de 
Keniaanse president Kenyatta. De reden van het verzoek om uitstel was terugtrekking van 
getuigen of wijziging van hun verklaring, waardoor volgens de Aanklager het bewijsmate-
riaal onder druk was komen te staan.  
 • Gedurende 2013 nam de kritiek vanuit verschillende Afrikaanse landen op het ICC toe. 
Deze kritiek betrof onder meer dat het ICC zich eenzijdig richt op Afrika en dat de 
vervolging van staatshoofden (die onder het Statuut van Rome niet zijn uitgezonderd van 
strafvervolging) niet gepast zou zijn. Deze kritiek stond centraal tijdens de jaarlijkse 
69
Statenvergadering die van 20 tot en met 28 november 2013 plaatsvond in Den Haag. 
Uiteindelijk vond een constructieve dialoog plaats tussen de statenpartijen. De 
Statenvergadering kon naar tevredenheid worden afgerond na aanname van enkele 
wijzigingen in de procedureregels die de werking van het Statuut van Rome verbeteren.  
| 53 |
3.5.2  Overige Internationale Hoven en Tribunalen
Als gastland en door actieve politieke en financiële steun te bieden heeft Nederland zich in 
2013 sterk gemaakt voor goed functionerende instellingen.  
• De Nederlandse steun aan de berechting van oud-dictator Hissène Habré van Tsjaad door 
de Chambres Africaines Extraordinaires, een speciale hybride Strafkamer met Senegalese 
en internationale rechters, werd voortgezet. Dit is de eerste keer dat een Afrikaanse 
dictator in Afrika wordt berecht. Nederland zit in het comité dat toezicht houdt op een 
transparante berechting.  
 • Het Speciaal Tribunaal voor Libanon (STL) had een bewogen jaar. De situatie in Libanon was 
instabiel. Er vonden verschillende bomaanslagen plaats, afwisselend gericht op sjiitische en 
soenitische doelen. Door het STL werd in 2013 een vijfde verdachte in de Hariri-zaak aange-
bracht. Alle verdachten zijn aan Hezbollah gelieerde Libanezen die ervan worden verdacht 
opdracht te hebben gegeven voor de moord op de voormalige premier van Libanon, Hariri. In 
2013 heeft het STL verder toegewerkt naar de aanvang van het proces. De eerste zaak ging op 16 
januari 2014, vier jaar na de inauguratie van het STL in 2009, van start. Eerder is overeengeko-
men dat de berechting in afwezigheid van de verdachten (in absentia) kan plaatsvinden.  
• In september 2013 deed het Speciale Hof voor Sierra Leone (Special Court for Sierra 
Leone, SCSL) uitspraak in hoger beroep in de laatste – in Nederland gevoerde – zaak, 
tegen voormalig Liberiaans President Charles Taylor. Hij werd, net als in eerste aanleg, 
veroordeeld tot vijftig jaar gevangenisstraf voor oorlogsmisdaden en misdrijven tegen de 
menselijkheid in buurland Sierra Leone. De tenuitvoerlegging van de straf vindt in het 
Verenigd Koninkrijk plaats. Na de afronding van deze zaak sloot het SCSL haar deuren. 
 • De Beroepskamer van het Joegoslavië-tribunaal (ICTY) sprak in twee zaken hooggeplaatste 
officieren vrij nadat zij door de Strafkamer waren veroordeeld. In een derde zaak sprak de 
Strafkamer het hoofd van de Servische geheime dienst en zijn ondergeschikte vrij.
69 
Zie de Kamerbrief met het verslag van de Statenvergadering: http://bit.ly/1ncCUEj en de Kamerbrief voor 
het Schriftelijk Overleg hierover: http://bit.ly/1hISphU

Fora en instrumenten
Ethiopië, Ghana, Mali, Mozambique, Uganda, Rwanda en Eritrea. In 2011 en 2012 werd door 
deze landen géén beroep op het MRF gedaan maar werden wel door Nederland gefinan-
cierde mensenrechtenactiviteiten ontplooid. Anderzijds werd in 2013 Senegal toegevoegd 
aan de landenlijst in verband met de politieke ontwikkelingen in de regio en de gevolgen 
72
daarvan voor de mensenrechtensituatie. In de Kamerbrief van 30 augustus 2013 is 
aangegeven dat het kabinet ook zou ingaan op de resultaten die met projecten uit het 
Mensenrechtenfonds behaald zijn. In met name de hoofdstukken 2 en 4 van deze rappor-
tage wordt deze toezegging opgevolgd.  
 
Naast het Mensenrechtenfonds beschikt het ministerie van Buitenlandse Zaken over 
verscheidene andere financiële instrumenten waarmee mensenrechten worden bevorderd. 
 • Zo is een substantieel deel van de middelen voor Ontwikkelingssamenwerking (OS) – € 
400 miljoen per jaar – gericht op bescherming en versterking van SRGR (zie 2.3.3). Ook 
met de bestrijding van kinderarbeid en de versterking van arbeidsrechten zijn substanti-
ele bedragen uit de OS-middelen gemoeid.  
• Het FLOW-fonds (Funding Leadership and Opportunities for Women) is met € 85,5 
miljoen voor de periode 2012-2015 het grootste vrouwenfonds ter wereld. De middelen 
uit dit fonds komen ten goede aan preventie en bestrijding van geweld tegen vrouwen, en 
aan de versterking van de politieke en economische positie van vrouwen.  
 • Verder ontvangt Radio Nederland Wereldomroep een jaarlijkse subsidie van € 14 
miljoen, die vooral bedoeld is voor de bevordering van mediavrijheid in landen waar die | 55 |
onder druk staat.  
• Via het Medefinancieringsstelsel II wordt het Press Freedom 2.0 programma gesteund 
met ruim € 19 miljoen gedurende 2011-2015.  
• Het Matra-programma is gericht op versterking van democratie en rechtsstaat in 
(potentiële) kandidaat-lidstaten in Zuidoost-Europa (Albanië, Bosnië-Herzegovina, 
Kosovo, Macedonië, Montenegro, Servië en Turkije), inclusief op mensenrechtenterrein. 
Zo werd uit het Matra-programma bijgedragen aan de oprichting van een LHBT-centrum 
in Macedonië en aan de bevordering van rechten van minderheden in Kosovo.  
• Het programma Matra-zuid (in 2013 € 10 miljoen beschikbaar) is bedoeld om de 
democratische transitie in de Arabische regio bij te staan. Ook mensenrechtenprojecten 
kunnen uit dit fonds worden gesteund. Zo werd in 2013 een project gefinancierd voor 
bevordering van mensenrechten in het gevangeniswezen in Marokko.  
• Het Midden-Amerikaprogramma is een Nederlands regionaal ontwikkelingsprogramma 
dat zich richt op versterking van veiligheid, rechtsorde en mensenrechten in Midden-
Amerika. Voor dit programma is in de jaren 2012-2015 € 44 miljoen beschikbaar. Zo wordt 
vanuit deze middelen een project van ICCO gefinancierd om mensenrechtenverdedigers, 
persvrijheid, MVO en kwetsbare groepen te ondersteunen.  
• Tot slot was Nederland ook in 2013 met € 8 miljoen weer één van de grootste donoren aan 
het kantoor van de Hoge Commissaris voor de Rechten van de Mens (OHCHR). 
3.6.2  Mensenrechtenambassadeur
De Nederlandse Mensenrechtenambassadeur geeft mede vorm aan het mensenrechtenbe-
leid, zowel in Nederland als in het buitenland. Hij onderhoudt contacten met het maatschappe-
lijk middenveld en draagt het Nederlandse mensenrechtenbeleid uit tijdens zijn vele gesprekken 
72 
 http://bit.ly/OhzxMu 

Fora en instrumenten
4
| 57 |
Mensenrechtenontwikkelingen 
en -inzet per regio

Mensenrechtenontwikkelingen en -inzet per regio
Tijdens de regelmatige bezoeken aan Egypte van HV Ashton en EUSV Lambrinidis in 2013 
stond de sterk verslechterde mensenrechtensituatie op de agenda. Ook reageerde HV 
Ashton vrijwel maandelijks met publieke verklaringen op (negatieve) ontwikkelingen. 
Aan Egypte zijn in 2013 geen extra EU-middelen toegekend uit het transitiefonds SPRING 
omdat niet werd voldaan aan de daarvoor geldende criteria, onder meer op het gebied 
van mensenrechten (geen more for more). De minister van Buitenlandse Zaken bezocht 
Egypte op 7 augustus en riep in gesprek met alle sleutelspelers op tot een vreedzaam, 
inclusief politiek proces. Nederland is actief in de ondersteuning van mensenrechtenver-
dedigers en steunt uit het Mensenrechtenfonds programma’s tegen marteling, ter 
verbetering van de vrijheid van meningsuiting en voor gelijke rechten van vrouwen. In 
het kader van godsdienstvrijheid bevordert de ambassade de dialoog tussen christelijke 
en islamitische religieuze leiders en de interculturele dialoog over burgerschap en 
tolerantie. 
• Golfstaten: de mensenrechtensituatie in de Golfstaten is het afgelopen jaar niet 
substantieel gewijzigd. In het algemeen bleef de situatie zorgelijk, onder meer vanwege 
het toepassen van de doodstraf, de repressie van minderheden, beperkte vrijheid van 
godsdienst en een sterke inperking van het recht van vereniging en vergadering. Vrijheid 
van meningsuiting en de positie van mensenrechtenverdedigers zijn verder onder druk 
komen te staan. De positie van vrouwen blijft kwetsbaar, maar is wel verbeterd op 
specifieke terreinen. Mede dankzij aanzienlijke-media aandacht lagen de arbeidsomstan-
digheden in de regio onder het vergrootglas. Er was met name veel kritiek op de penibele 
situatie voor arbeidsmigranten werkzaam in de bouwindustrie in Qatar. Nederland speelt 
een actieve rol om de arbeidsproblematiek in de Golfstaten te verbeteren. Deze proble- | 59 |
matiek wordt door Nederlandse bewindslieden aangekaart in hun bilaterale contacten, 
meest recentelijk door de minister van Buitenlandse Zaken in gesprek met zijn Qatarese 
evenknie in maart 2014. Ook de Nederlandse ambassades onderhouden contacten met 
overheden, zendstaten van arbeidsmigranten en het (Nederlandse) bedrijfsleven. 
Nederland ondersteunt en werkt bovendien op dit gebied nauw samen met de ILO, die 
internationaal een leidende rol speelt op het gebied van arbeidsrechten. Met Qatar voert 
de ILO inmiddels intensief overleg over de problematiek van arbeidsomstandigheden. 
Het kabinet zal samen met internationale partners blijven optrekken om deze situatie in 
76
de regio te helpen verbeteren. 
 
Nederland streeft ernaar in de Golfregio positieve ontwikkelingen op het gebied van 
mensenrechten te faciliteren. Zowel bilateraal als in EU-verband wordt hiervoor een 
actieve dialoog gevoerd met nationale overheden, het maatschappelijk middenveld en 
mensenrechtenverdedigers. In 2013 hebben diverse bezoekende Nederlandse bewindslie-
den en hoog-ambtelijke delegaties mensenrechten aangekaart, niet alleen op het gebied 
van arbeidsomstandigheden. Activiteiten in de Golfstaten waren vooral gericht op gelijke 
rechten voor vrouwen, goed bestuur en arbeidsrechten (inclusief de positie van migranten).  
Zo heeft de Nederlandse ambassade in de Verenigde Arabische Emiraten (VAE) in 2013 
onder meer het initiatief genomen tot een MVO-seminar waar Emirati- en Benelux-
bedrijven hun best practices bespraken. Ook is de regering van de VAE met de EU overeenge-
komen een mensenrechtendialoog aan te gaan die in november voor het eerst heeft 
plaatsgevonden.  
 
De Nederlandse ambassade in Koeweit heeft in 2013 onder andere een conferentie 
georganiseerd over ‘empowerment of women’. Tevens heeft Nederland een werkbezoek 
voor de Kuwait Transparency Society georganiseerd, om kennis over te dragen over 
Nederlandse methoden en regelingen op het gebied van corruptiebestrijding en naleving 
van mensenrechten.  
 
76 
Deze informatie werd aan de Tweede Kamer toegezegd tijdens het Algemeen Overleg met de minister van 
Buitenlandse Zaken op 8 april 2014. 

Mensenrechtenontwikkelingen en -inzet per regio
herhaaldelijk bij de autoriteiten aangedrongen op vrijlating. Daarnaast heeft Nederland 
in VN-verband aandacht voor haar situatie gevraagd.  
 
De Nederlandse ambassade in Iran stelt verder een wekelijks mensenrechtenoverzicht op 
dat met partners wordt gedeeld. Uit het Mensenrechtenfonds worden, binnen de 
beperkte mogelijkheden, verschillende projecten gefinancierd. De veranderende 
politieke omgeving biedt op termijn wellicht ruimte voor gecoördineerde initiatieven 
met andere EU-lidstaten, zoals een betekenisvolle mensenrechtendialoog met de 
autoriteiten. De minister van Buitenlandse Zaken besprak in december 2013 in Den Haag 
de mensenrechtensituatie met onderminister Aragchi. In december 2013 besteedde een 
delegatie van het Europees Parlement ruime aandacht aan de mensenrechtensituatie.  
 • Israël en de Palestijnse Gebieden: het Palestijns-Israëlisch conflict bleef bepalend voor 
de mensenrechtensituatie in Israël en de Palestijnse Gebieden. Nederland maakt zich 
zorgen over de mensenrechtenschendingen die intrinsiek verbonden zijn aan dit conflict. 
Daarbij valt, onder andere, te denken aan sloop van Palestijnse woningen in Oost-
Jeruzalem en de Westelijke Jordaanoever, de behandeling van Palestijnse minderjarigen 
in Israëlische detentie, het geweld van kolonisten tegen Palestijnen en de raketaanvallen 
op Israël.  
 
Een positieve ontwikkeling is dat Israël in 2013 de samenwerking met OHCHR heeft 
hervat en heeft deelgenomen aan de UPR. Punt van zorg blijft verslechtering van het 
publieke klimaat ten aanzien van (legale en illegale) Afrikaanse migranten in Israël. 
Daarnaast verschenen het afgelopen jaar verschillende wetsvoorstellen om de vrijheid | 61 |
van kritische non-profit organisaties in te perken. Ook stonden de rechten van de 
Arabische minderheid in Israël verder onder druk, met name door het Prawer Plan dat 
relocatie van tienduizenden bedoeïenen in de Negev-woestijn behelst. Tijdens bezoeken 
van diverse Nederlandse bewindslieden en hoog-ambtelijke delegaties, onder wie de 
minister van Buitenlandse Zaken en de Mensenrechtenambassadeur, zijn mensenrechten 
aangekaart. Daarbij werd in het bijzonder aandacht gevraagd voor de behandeling van 
Palestijnse minderjarigen in Israëlische detentie. Deze kwestie is door Nederland ook aan 
de orde gesteld tijdens de UPR van Israël, evenals de rechten van de bedoeïenenbevol-
king. Verder deed de EU, veelal bij monde van HV Ashton, verscheidene bezorgde uitspraken 
over het nederzettingenbeleid en andere kwesties. De ambassade heeft zich het afgelopen 
jaar ingezet voor de positie van Arabische minderheden en Afrikaanse vluchtelingen in 
Israël. Voorts financierde de ambassade projecten die zich richten op samenwerking tussen 
Palestijnen en Israëliërs, waaronder een project van de Peres Foundation.  
 
In 2013 werd het Palestijnse actieplan voor mensenrechten aangekondigd. De Palestijnse 
president liet weten maatregelen te nemen om te voldoen aan internationale standaar-
den voor condities in detentiefaciliteiten en toegang van het Rode Kruis tot gevangenis-
sen. Verder waren er weinig significante verbeteringen. Marteling, de behandeling van 
gevangenen, arbitraire arrestaties van politieke tegenstanders blijven punten van zorg, 
evenals als de vrijheid van vergadering en persvrijheid. Geweld tegen vrouwen vormt een 
toenemend probleem in de Palestijnse Gebieden, met name de stijging van het aantal 
slachtoffers door eerwraak. De Palestijnse Autoriteit richtte in dat kader een Comité op 
voor de implementatie van VNVR resolutie 1325. Ten slotte wordt nog altijd de doodstraf 
voltrokken in Gaza. In 2013 bespraken onder anderen de minister-president, de minister 
van Buitenlandse Zaken en de Mensenrechtenambassadeur de toestand van de mensen-
rechten met hun Palestijnse gesprekspartners. Daarbij werd in het bijzonder aandacht 
gevraagd voor kwesties als corruptie, haatzaaiing, vrijheid van meningsuiting en 
veiligheid en rechtsorde.  De EU heeft eveneens veel aandacht aan mensenrechten 
besteed in publieke verklaringen. Nederland maakt deel uit van een donorconsortium 
Mensenrechten. Gezamenlijk worden Israëlische en Palestijnse mensenrechtenorganisa-
ties die actief zijn in de Palestijnse Gebieden gefinancierd. Daarnaast ondersteunt 

Mensenrechtenontwikkelingen en -inzet per regio
• Marokko: in de afgelopen jaren is de mensenrechtensituatie in Marokko verbeterd. In de 
nieuwe grondwet van juli 2011 zijn grondrechten beter verankerd en zijn meer checks and 
balances gecreëerd tussen wetgevende, uitvoerende en rechtsprekende macht. Eveneens 
hebben mensenrechtenorganisaties meer ruimte zich te manifesteren. Ten aanzien van 
persvrijheid zijn er echter meldingen van toegenomen zelfcensuur als gevolg van 
dreigende rechtszaken (onder meer wegens smaad). In 2013 was er de geruchtmakende 
arrestatie van en rechtszaak tegen journalist Ali Anouzla waardoor de kritische nieuws-
website Lakome gestopt is met de publicatie van artikelen. Verder wordt straffeloosheid 
als blijvend mensenrechtenprobleem gezien. Mensenrechten staan bij alle politieke 
bezoeken van EU-afvaardigingen op de agenda. Ook is de mensenrechtenproblematiek 
vast onderdeel van de gestructureerde EU-Marokko dialoog. De Nederlandse inzet, onder 
meer via het Mensenrechtenfonds, richtte zich in 2013 vooral op persvrijheid, gelijke 
rechten voor vrouwen, geweld tegen vrouwen en LHBT.  
 •
 • Syrië: het afschuwelijke conflict in Syrië nam in 2013 steeds ernstiger vormen aan. Het 
regime schuwt grof geweld tegen haar eigen burgers niet, met de inzet van chemische 
78
wapens in augustus 2013 in de buitenwijken van Damascus als dieptepunt. Het regime 
bedient zich van mensonterende tactieken, waaronder uithongering als pressiemiddel, 
en wordt onder meer verantwoordelijk gehouden voor vele verdwijningen en martelin-
gen. De gevangenissen worden grotendeels bevolkt door vrouwen en kinderen die onder 
verschrikkelijke omstandigheden worden vastgehouden. Waar het aantal strijdende 
partijen in het land is toegenomen, worden ook verschillende (extremistische) gewa-
pende groeperingen verantwoordelijk gehouden voor excessief geweld tegen burgers, | 63 |
ontvoeringen en standrechtelijke executies. Na drie jaar conflict heerst in Syrië een 
klimaat waarbinnen op grote schaal en door verschillende groepen mensenrechten 
worden geschonden. Deze misdaden mogen niet onbestraft blijven.  
 
Om de rechtsstaat te herstellen en slachtoffers van deze gruwelijke misdaden enige vorm 
van genoegdoening te bieden, is accountability en transitional justice vereist. Nederland zet 
zich allereerst in voor een verwijzing van de situatie in Syrië door de VN Veiligheidsraad 
aan het Internationaal Strafhof. Voorts acht Nederland het van belang dat, in voorberei-
ding op een eventuele procesgang, voldoende informatie over mensenrechtenschendin-
gen, misdaden tegen de menselijkheid en oorlogsmisdrijven in Syrië beschikbaar komt. 
Daarom steunt Nederland verschillende organisaties, waaronder het Syria Justice and 
Accountability Centre te Den Haag en het Violations Documentation Center in Syrië, die 
mensenrechtenschendingen onderzoeken en documenteren. Tevens heeft Nederland 
systematisch opgeroepen tot toegang tot Syrië van de VN Commission of Inquiry.  
 
Naast inzet op accountability financierde Nederland vanuit het Mensenrechtenfonds verschil-
lende projecten op het gebied van religieuze tolerantie en internetvrijheid, waaronder 
trainingen aan journalisten en bloggers en bijstand aan lokale nieuwsagentschappen. Tevens 
werden vanuit het budget van Speciaal Gezant Kurpershoek kleinschalige projecten ter 
ondersteuning van onafhankelijke media gefinancierd om zodoende de vrijheid van 
meningsuiting en transparantie over misstanden te bevorderen. Ook heeft Nederland zich in 
2013 hard gemaakt voor het versterken van de positie van de Syrische vrouw, in het bijzonder 
door een actieve en betekenisvolle rol voor vrouwen binnen het vredesproces te stimuleren. 
Hiertoe is in 2013 een aantal bijeenkomsten georganiseerd in Genève en New York en werkte 
Nederland nauw samen met UN Women om reeds bestaande Syrische vrouwenorganisaties en 
-activistes te versterken en een stem te geven (zie ook onder 2.3).  
 • Tunesië: in de afgelopen jaren is er door nieuw verworven vrijheden lichte vooruitgang 
78 
Het regime wordt met aan zekerheid grenzende waarschijnlijkheid verantwoordelijk gehouden voor de 
inzet van chemische wapens in Damascus, zie ook Kamerbrief “Stand van zaken Syrië” d.d. 18 september 
2013.

Mensenrechtenontwikkelingen en -inzet per regio
De Nederlandse ambassade in Kaboel ondersteunde een groot aantal verschillende 
mensenrechtenprojecten. Zo werkte bijvoorbeeld de organisatie Cooperation for Peace 
and Unity (CPAU) in Kunduz met de informele justitiesector aan vredesopbouw op lokaal 
niveau, door bemiddeling bij conflicten. Ook financierde en ondersteunde de ambassade 
het werk van de Afghan Independent Human Rights Commission (AIHRC) die een 
belangrijke rol speelt op het gebied van mensenrechten in Afghanistan. De AIHRC is 
kritisch over mensenrechtenschendingen en speelt de rol van ‘waakhond’ voor de 
regering. Andere organisaties die de ambassade financierde zijn onder meer het UN 
WOMEN Elimination of Violence Against Women (EVAW) Special Fund, de Afghaanse ngo 
Equality for Peace and Democracy (EPD) en The Asia Foundation.  
 
De ambassade in Kaboel heeft een bijdrage geleverd aan de mensenrechtenweek die in 
Kaboel door verschillende ambassades en culturele instituten gezamenlijk werd 
georganiseerd. Tijdens de week werden trainingen gegeven door experts van het Franse 
mensenrechteninstituut, vonden debatten plaats over verschillende mensenrechten-
thema’s en vonden culturele activiteiten plaats. Tijdens het bezoek van de minister voor 
Buitenlandse Handel en Ontwikkelingssamenwerking aan Afghanistan in maart 2013 is 
eveneens veel aandacht aan mensenrechten besteed, vooral aan gelijke rechten voor 
vrouwen. Binnen de resterende fondsen van het rechtsstaatprogramma voor Kunduz 
werd € 1,5 miljoen gereserveerd voor vrouwenrechten. Met dit bedrag ondersteunde 
Nederland een juridische faculteit, zodat meer vrouwen in functies in de justitiële sector 
terecht kunnen komen. Ook werd gewerkt aan de verbetering van de rechtsbijstand voor 
vrouwen en vergroting van de capaciteit van vrouwenorganisaties. 
| 65 |
• Bangladesh: de mensenrechtensituatie in Bangladesh is verslechterd. Dit is vooral te 
wijten aan een vernauwing van de politieke en maatschappelijke ruimte. De uitkomst van 
de recente verkiezingen op 5 januari, waarbij de zittende regering zonder tegenstand 
werd ‘herkozen’, zal verdere schade toebrengen aan het respect voor mensenrechten en 
de ruimte voor het maatschappelijk middenveld verder verkleinen. De aanloop naar de 
verkiezingen heeft dit al laten zien en de verdere polarisatie in de samenleving door het 
politieke machtsspel zal nog een lange schaduw werpen. Gedurende 2013 riepen 
verschillende door Nederland gesteunde EU-verklaringen op tot vermindering van het 
geweld, respect voor mensenrechten en democratische beginselen, en constructieve 
dialoog tussen regeringspartij en de oppositie. Ook in bilaterale gesprekken heeft 
Nederland hiertoe opgeroepen.  
 
De minister voor Buitenlandse Handel en Ontwikkelingssamenwerking heeft daarnaast 
werk gemaakt van goede arbeidsomstandigheden en bescherming van arbeidsrechten in 
de textielsector. Ook heeft de EU zich in diverse verklaringen uitgesproken tegen de 
doodstraf. Verder bevorderde Nederland met financiering uit het Mensenrechtenfonds de 
bescherming van LHBT en mensenrechtenverdedigers, de bestrijding van geweld tegen 
vrouwen en meisjes, en de verbetering van arbeidsomstandigheden in de textielsector 
(via de ILO). 
• Birma: in 2013 ontwikkelde de mensenrechtensituatie in Birma zich in positieve zin. De 
persvrijheid werd verruimd, enkele honderden politieke gevangenen werden vrijgelaten, 
het leger kondigde aan om het rekruteren van kindsoldaten stop te zetten, en een aantal 
repressieve wetten werd aangepast. De situatie is echter nog verre van bevredigend. Het 
toenemende aantal activisten dat gevangen wordt gezet en landonteigeningen van 
burgers door de overheid zijn reden tot zorg. Ook de situatie van de Rohingya-
minderheid in de deelstaat Rakhine bleef in 2013 hachelijk.  
Nederland financierde in 2013 projecten voor de rehabilitatie van vrijgelaten politieke 
gevangenen en hun families, en ter bestrijding van dwang- en kinderarbeid. Ook steunde 
Nederland de oprichting van een instituut voor bedrijfsleven en mensenrechten in Birma. 
In de MRR en tijdens de Algemene Vergadering van de VN maakte Nederland zich sterk 

Mensenrechtenontwikkelingen en -inzet per regio
Laogai-producten uit China
De term ‘Laogai’ slaat op het reguliere gevangenissysteem van China. Laogai-
producten zijn producten vervaardigd in die gevangenissen. De Chinese wet 
verbiedt de export van Laogai-producten, maar er is geen volledig zicht op de 
keten. Het gaat hier vaak om halffabricaten, waarbij het aan het einde van het 
productieproces moeilijk is vast te stellen waar producten met dwangarbeid 
verwerkt zijn. Omdat de identificatie en traceerbaarheid van Laogai-producten op 
moeilijkheden stuit, is het onbekend wat de schaal van de productie is. Er is nog 
geen werkbare formule gevonden voor de douane om dergelijke goederen te 
identificeren. In de VS is de wetgeving, die op basis van de Traffic Act (1930) is 
opgesteld, in de praktijk onuitvoerbaar gebleken. Rapportage van het Amerikaanse 
International Labour Affairs Bureau (ILAB) met landenprofielen en een uitgebreide 
literatuurbeschrijving wordt in de VS alleen gebruikt als risico-indicator. De 
Nederlandse overheid wijst bedrijven op de Amerikaanse lijst via de MVO 
Risicochecker en via de OESO Richtlijnen navigatorsite.
Het Directoraat-Generaal Handel van de Europese Commissie heeft een expert-
werkgroep ingesteld: de ‘Inter Service Coordination Group’ (ISCG). Op dit moment 
analyseert de werkgroep beperkingen die zijn opgelegd op goederen gemaakt in 
dwangkampen. De werkgroep zal dan beleidsvoorstellen formuleren. De EU 
spreekt regelmatig haar zorgen uit over de Laogai-kampen, zoals vorig jaar tijdens 
de EU-China mensenrechtendialoog in mei 2012. De EU - mede namens Nederland 
- verzoekt China regelmatig haar nationale wetgeving conform de internationale 
| 67 |
mensenrechtenverdragen aan te passen.  Met deze EU-inzet wordt de motie-Voor -
81
dewind van 12 november 2011 opgevolgd. 
Tijdens het Algemeen Overleg over het Nederlandse Chinabeleid op 9 april 2014 
zegde de minister voor Buitenlandse Handel en Ontwikkelingssamenwerking toe 
om in de MVO Toolkit aandacht te vragen voor de ketenanalyse in verband met 
eventueel gebruik van halffabricaten die gemaakt zijn door dwangarbeid, zoals in 
de Laogai gevangenissen.
81
• India: de groepsverkrachting in India op 15 december 2012 domineerde begin 2013 de 
berichtgeving in de nationale en internationale pers. De daarna aangestelde Commissie-
Verma publiceerde een rapport met wetsvoorstellen ter bescherming van vrouwen tegen 
verkrachting. Dit leidde tot de aanpassing van een pakket van strafrechtartikelen, de 
zogeheten ‘Criminal Law (Amendment) Act, 2013’. In december werd India wereldnieuws 
door het besluit van het Hooggerechtshof om artikel 377 van het Wetboek van Strafrecht 
(‘criminalising sexual activities against the order of nature’) weer van kracht te verklaren, 
een klap voor de LHBT in het land. Daartegen heeft een ngo een review petition ingediend, 
die door het Hooggerechtshof niet-ontvankelijk is verklaard.  
 
In nauwe samenwerking met de lidstaten, waaronder Nederland, besteedt de EU in haar 
India-strategie aandacht aan mensenrechten, bijvoorbeeld met publieke verklaringen 
gericht op de executie in februari 2013 van Ajmal Kasab en Afzal Guru (in verband met 
aanslagen in India) en op de rechten voor LHBT. Ook vond na lange tijd in 2013 weer een 
EU-India mensenrechtendialoog plaats. Daarnaast zette Nederland het Mensenrechten-
fonds in voor projecten gericht op mensenrechtenverdedigers, vrouwenrechten, vrijheid 
van godsdienst en levensovertuiging, bestrijding van discriminatie tegen minderheden. 
In januari 2013 reikte de minister van Buitenlandse Zaken de Mensenrechtentulp in 
absentia uit aan de Indiase Dalitactivist Marimuthu Bharathan.  
81 
http://bit.ly/1jBYgbK

Mensenrechtenontwikkelingen en -inzet per regio
• Pakistan: het geweld tegen minderheden nam in 2013 toe in Pakistan, met als dieptepun-
ten grote aanslagen op sjiitische doelen en op een kerk. In 2013 traden een nieuwe 
premier, president, chef-staf van het leger en voorzitter van het Hooggerechtshof aan. 
Het is nog te vroeg om te beoordelen hoe zij de mensenrechten in Pakistan zullen 
beïnvloeden. Wel is de regering zich ervan bewust dat toelating tot het ‘Algemeen 
Preferentieel Stelsel +’ van de EU mensenrechtenverplichtingen met zich meebrengt. In 
2013 heeft er geen mensenrechtendialoog met de EU plaatsgevonden, ondanks aandrin-
gen door onder andere Nederland.  
 
Wel bracht de Nederlandse Mensenrechtenambassadeur in maart 2013 een bezoek aan 
82
Pakistan. De Mensenrechtenambassadeur sprak er met vertegenwoordigers van de 
regering (onder anderen de minister voor Mensenrechten en de presidentiële adviseur 
Religieuze Minderheden), parlementariërs, mensenrechtenverdedigers, de VN en de EU. 
Tijdens dit bezoek stonden vrijheid van godsdienst en levensovertuiging, vrouwenrech-
ten, vrijheid van meningsuiting en mensenrechtenverdedigers centraal. In 2013 is de 
Mensenrechtentulp uitgereikt aan de Pakistaanse ngo Aahung. De Nederlandse ambas-
sade in Islamabad financiert onder andere via The Asia Foundation en Home Net Pakistan 
mensenrechtenprojecten in Pakistan, bijvoorbeeld op het gebied van vrouwenrechten en 
religieuze minderheden. 
 
4.3  Sub-Sahara Afrika
In veel landen in Afrika blijft de mensenrechtensituatie zorgelijk. Ook in het afgelopen jaar | 69 |
leidden interne en regionale conflicten tot geweld, ernstige mensenrechtenschendingen, 
straffeloosheid en vluchtelingenstromen. De rechten en veiligheid van LHBT stonden in 
meerdere landen ernstig onder druk. In sommige landen is echter voorzichtige opbouw van 
de rechtsstaat waarneembaar en de wens om straffeloosheid tegen te gaan. Verkiezingen op 
verschillende niveaus vormden in 2013 soms ingangen om democratiseringsprocessen en 
mensenrechten te bespreken. Daarnaast boden sociale media een mogelijkheid om 
gevoelige onderwerpen als LHBT- en vrouwenrechten bespreekbaar te maken. Toch werden 
mensenrechtenverdedigers, journalisten, ngo’s en politieke opponenten regelmatig in hun 
werk belemmerd door wetgeving, intimidatie, en buitenrechtelijke arrestaties en detenties. 
Naast persvrijheid en vrijheid van meningsuiting blijven ook vrouwenrechten, geweld tegen 
vrouwen, female genital mutilation, en vrijheid van godsdienst en levensovertuiging 
belangrijke aandachtspunten. De criminalisering van homoseksualiteit in verschillende 
landen is verontrustend. 
 10 december 2013 
(Mensenrechtendag) in Abuja, 
Nigeria. Nederland ondersteunt 
samen met gelijkgezinde landen de 
Nigeriaanse Nationale 
Mensenrechtencommissie om 
mensenrechten in Nigeria verder te 
versterken. 
82 
 Zie voor het volledige verslag http://bit.ly/1o0Upp6. 

Mensenrechtenontwikkelingen en -inzet per regio
afgenomen. In het oosten van de DRC begaan zowel rebellen als soldaten grootschalige 
mensenrechtenschendingen, waarbij in het bijzonder ontheemden en vluchtelingen 
kwetsbaar zijn.  
 
De minister voor Buitenlandse Handel en Ontwikkelingssamenwerking heeft afgelopen 
zomer een telefoongesprek gevoerd met de Congolese premier over verkrachtingen in 
ontheemdenkampen rondom Goma. Daarnaast besteedde zij tijdens haar bezoek aan de 
DRC (februari ’13) veel aandacht aan vrouwenrechten en de strijd tegen seksueel geweld. 
Zij sprak met vrouwenleiders, ontheemde slachtoffers van verkrachting en bedreigde 
mensenrechtenverdedigers. Een Nederlands project voor alternatieve brandstoffen en 
betere ovens in ontheemdenkampen bij Goma heeft ertoe geleid dat vrouwen minder 
vaak hout hoeven te sprokkelen, en een eigen inkomstenbron verkrijgen. Zo zijn die 
vrouwen minder kwetsbaar voor (seksueel) geweld.  
 
Nederland financierde verder de MONUSCO Profiling Unit, die nauwkeurig in beeld 
brengt welke Congolese officieren en soldaten worden verdacht van oorlogsmisdaden en 
misdaden tegen de menselijkheid. Dit maakt het voor MONUSCO mogelijk om steun aan 
deze eenheden en individuen te staken. Het vormt bovendien een rijke bron van 
informatie voor het Internationaal Strafhof. Ook ondersteunde Nederland mensen-
rechtentrainingen voor politie-eenheden.  
 
De EU-ambassades trokken gezamenlijk op om de situatie rondom bedreigde mensen-
rechtenverdedigers in de gaten te houden. Nederland steunde de via het 
Mensenrechtenfonds de Protection Desk in Bukavu, die mensenrechtenverdedigers helpt | 71 |
in veiligheid hun werk te doen. Ook verschillende ngo’s die strijden voor verbetering van 
persvrijheid, vrouwenparticipatie en het tegengaan van seksueel geweld konden op hulp 
van Nederland rekenen. Naar aanleiding van het kritische rapport van de Europese 
Rekenkamer dat in het najaar van 2013 verscheen heeft Nederland aangedrongen op een 
stevigere politieke dialoog met de autoriteiten in Congo waarbij de EU nadrukkelijker de 
voorwaarden waaraan haar steun is verbonden zou inzetten als drukmiddel. Deze 
voorwaarden betreffen goed bestuur, waaronder ook respect voor de mensenrechten. 
• Ethiopië heeft een National Action Plan on Human Rights opgesteld dat in 2013 is 
goedgekeurd. Het plan richt zich niet alleen op mensenrechten, maar ook op sociaaleco-
nomische ontwikkeling, waarop Ethiopië vooruitgang boekt. De Ethiopische grondwet 
voorziet in de bescherming van mensenrechten en Ethiopië heeft een mensenrechten-
commissie ingesteld. Er blijven echter nog tekortkomingen bij de uitvoering en naleving 
van bovenstaande. Zo is ook in 2013 de anti-terrorismewetgeving verschillende malen 
gebruikt om journalisten en politieke opponenten te arresteren en te berechten. 
Daarnaast blijft de belemmerende regelgeving van kracht, dat Ethiopische ngo’s die 
werkzaam zijn op het gebied van mensenrechten maximaal 10% van hun budget uit 
buitenlandse bronnen mogen putten. De berichten van Human Rights Watch over 
mishandeling van verdachten in detentiecentra in Ethiopië zijn verontrustend. Positief is 
dat de Ethiopische autoriteiten en het Internationale Comité van het Rode Kruis (ICRK) 
een overeenkomst hebben gesloten om bezoeken van het ICRK aan gevangenissen 
mogelijk te maken. De lokale verkiezingen in april 2013 zijn vreedzaam verlopen, maar door 
de boycot van oppositiepartijen was het democratische gehalte beperkt.  
 
In februari 2013 heeft de minister voor Buitenlandse Handel en Ontwikkelingssamenwerking 
tijdens haar reis naar Ethiopië mensenrechten- en democratiseringskwesties aan de orde 
gesteld in gesprekken met de autoriteiten. Verder heeft zij gesproken met vertegenwoor-
digers van het maatschappelijk middenveld en van mensenrechtenorganisaties. In juli 
2013 bezocht de mensenrechtencommissie van het Europees Parlement Ethiopië. In de 
politieke dialoog tussen de EU en Ethiopië zijn in 2013 onderwerpen zoals politieke 
ruimte en beperking van persvrijheid, religieuze tolerantie, en leefomstandigheden in 

Mensenrechtenontwikkelingen en -inzet per regio
Daarnaast financiert de ambassade initiatieven voor vrouwenrechten en vrouwenpartici-
patie, LHBT en via UN Women het tegengaan van seksueel geweld onder andere door 
training van Malinese veiligheidsdiensten. Nederland heeft bijgedragen aan de organisa-
tie van de nationale verkiezingen. Daarbij was Nederland een belangrijke financier van 
verkiezingswaarneming door het nationale maatschappelijk middenveld. Deze waarne-
ming speelde een belangrijke rol bij het relatief goede verloop van de verkiezingen. Verder 
financiert de ambassade onderzoek naar de strafrechtketen, en draagt zij bij aan het herstel 
van de infrastructuur ten behoeve van de rechtsstaat in het noorden van het land.  
 
Nederland maakte zich binnen de EU succesvol sterk voor het aanscherpen van politieke 
voorwaarden bij de verstrekking van EU-stabiliteitssteun aan Mali. Vanaf 2014 levert 
Nederland bovendien een wezenlijke bijdrage aan de VN stabilisatiemissie MINUSMA. De 
bescherming en bevordering van mensenrechten is uitdrukkelijk onderdeel van het 
mandaat van MINUSMA, onder meer door de overheid hierin te ondersteunen en door 
informatie over schendingen te verzamelen.  
• Mozambique werd de afgelopen jaren geprezen om de geconstateerde verbetering in 
mensenrechtenwetgeving, onder andere door ondertekening en ratificatie van internati-
onale conventies. Vooral praktische uitvoering blijft echter een uitdaging.  
De Nederlandse ambassade ondersteunde een netwerk dat een wetsvoorstel heeft 
voorbereid om abortus en homoseksualiteit uit het strafrecht te halen. Dit wetsvoorstel is 
aan het Mozambikaanse parlement voorgelegd. De ambassade gaf ook financiering aan 
LAMBDA, een toonaangevende organisatie die zich inzet voor de rechten en positie van 
minderheden, in het bijzonder LHBT. NAFEZA, een koepelorganisatie voor vrouwenrech- | 73 |
ten, opende een deels door Nederland gefinancierd Safe House voor vrouwen en meisjes. 
Hierdoor worden naar schatting een half miljoen meisjes en vrouwen bereikt binnen een 
preventieprogramma van geweld tegen vrouwen. De Nederlandse ambassadeur was 
aanwezig bij een bezoek van EU-ambassadeurs aan een tweetal gevangenissen in 
Mozambique om na te gaan hoe het Optional Protocol to the UN Convention against 
Torture (OPCAT) wordt nageleefd in Mozambique. 
• Nigeria: de mensenrechtensituatie in Nigeria blijft zeer zorgwekkend. In het noordoos-
ten viel een groot aantal (burger)slachtoffers na terroristische aanslagen door Boko 
Haram (en gelieerde groepen). Veiligheidsdiensten en leger werden verdacht van 
buitensporig geweld en miserabele omstandigheden in geheime detentiefaciliteiten. 
Mediavrijheid, relatieve rust in de Nigerdelta, en onafhankelijk optreden van de 
Nationale Mensenrechtencommissie zijn kleine lichtpuntjes. Gelijke rechten voor LHBT 
zijn nagenoeg onbespreekbaar en onlangs werd een nieuwe wet aangenomen die 
homoseksuele activiteiten, waaronder trouwen en medewerking daaraan, criminaliseren.  
 
HV Ashton veroordeelde het aannemen van deze Same Sex Marriage Prohibition Act, 
evenals de executies van juni 2013 waarmee het de facto moratorium op de doodstraf voor 
het eerst sinds 2006 werd doorbroken. De Nederlandse ambassade was betrokken bij de 
EU-dialoog met de Nigeriaanse autoriteiten over mensenrechtenschendingen en over 
bevordering van gelijke rechten voor LHBT. Daarnaast financierde de Nederlandse 
ambassade verschillende activiteiten gericht op de vrijheid van godsdienst en levensover-
tuiging, persvrijheid, vrouwenrechten en gelijke rechten voor LHBT. De Nederlandse 
politie werkte samen met de National Agency for the Prohibition of Trafficking in Persons 
voor het tegengaan van mensenhandel. Tijdens de AVVN heeft de minister van 
Buitenlandse Zaken samen met zijn Nigeriaanse evenknie een side event georganiseerd 
over Responsibility to Protect, met nadruk op preventie van mensenrechtenschendingen.  
• Rwanda: mensenrechten blijven een punt van zorg in Rwanda. Politieke ruimte en de 
vrijheid van meningsuiting zijn beperkt, al is er op het gebied van persvrijheid vooruit-
gang geboekt in 2013. Het Rwandese parlement heeft vier nieuwe, progressieve media-

Mensenrechtenontwikkelingen en -inzet per regio
informatie die bekend is bij het kabinet heeft de demissionaire minister van religieuze 
zaken inderdaad een dergelijk decreet uitgevaardigd; hij zou daarbij echter niet namens 
de regering hebben gesproken. Andere bronnen melden dat het decreet geen verbod 
inhield. De betrokken minister is hierop ontslagen. Van een gerichte vervolging van 
christenen in Somalië van overheidswege zijn bij het kabinet geen berichten bekend. 
Christenen lopen wel risico op vervolging in door Al-Shabaab beheerste gebieden. De 
Somalische bevolking is overigens bijna 100% islamitisch; het aantal christenen wordt 
geschat op hooguit enkele honderden personen. 
 • Sudan: in 2013 verslechterde de mensenrechtensituatie in Sudan verder. Protesten in 
september 2013 werden hard neergeslagen. Daarnaast werd de mogelijkheid voor maat-
schappelijke organisaties, journalisten en mensenrechtenverdedigers om hun werk te doen 
verder beperkt. Arbitraire invallen in kantoren en inbeslagname van computers en andere 
goederen komen geregeld voor, ook bij door Nederland gesteunde ngo’s. Christenen wordt 
het leven moeilijk gemaakt. Zij krijgen soms van de ene op de andere dag te horen het land 
te moeten verlaten. In EU-verband werden (schendingen van) mensenrechten met de 
Sudanese autoriteiten besproken. Nederland sprak zich uit tegen de slechte behandeling 
van ngo’s, journalisten en christenen. Na het hardhandig neerslaan van de protesten gaf HV 
Ashton een bezorgde verklaring uit. De VN Mensenrechtenraad heeft een Independent 
Expert voor Sudan, die het land regelmatig bezoekt.  
 
Begin 2013 verrichtte de Nederlandse ambassade een studie naar godsdienstvrijheid en 
diverse stromingen van de Islam in Sudan, dat resulteerde in een gedegen rapport. Het was 
voor het eerst dat een dergelijke studie gedaan werd. Op Mensenrechtendag 2013 besteedde | 75 |
de ambassade uitgebreid aandacht aan persvrijheid in Sudan met een workshop voor 40 
journalisten en de vertoning van een film over vrijheid van meningsuiting. In EU-verband 
werden diverse rechtszaken gevolgd van journalisten, vrouwen en mensenrechtenverdedi-
gers. De Nederlandse ambassade organiseerde meerdere activiteiten voor mensenrechten-
verdedigers en besteedde aandacht aan mensenrechten op Facebook.  
• Uganda: in 2013 had Uganda te maken met een negatieve trend op het gebied van 
mensenrechten en vrijheden. De mate van vrijheid van meningsuiting en vereniging blijft 
zorgelijk. Beperkingen op demonstraties zijn toegenomen, inclusief gewelddadige 
onderdrukking door de veiligheidsdiensten. Ngo’s en media die actief zijn op politiek 
gevoelige gebieden worden lastiggevallen. Er zijn voorbeelden van preventieve arrestaties 
van oppositieleiders om demonstraties te voorkomen. Het parlement nam twee 
restrictieve wetten aan: de ‘Public order management bill 2011’ die de vrijheid van 
vereniging en vergadering beperkt, en de anti-homowet uit 2009. De dag voor kerst werd 
deze laatste wet onverwachts door het parlement aangenomen.  
 
De afgelopen vier jaar heeft Nederland aan de Ugandese regering duidelijk gemaakt dat 
de wet in strijd is met de fundamentele rechten van de mens. Op verzoek van de LHBT-
gemeenschap gebeurde dit door middel van stille diplomatie. Nederland heeft samen 
met andere EU-lidstaten, Noorwegen, de Verenigde Staten en de LHBT-gemeenschap bij 
president Museveni met klem erop aangedrongen de wet niet te ondertekenen. 
Nederland onderhield via de ambassade continu contact met de LHBT-gemeenschap. De 
ambassade volgde nauwgezet de wetsontwikkelingen en specifiek de veiligheidsgevolgen 
voor individuele LHBT. Via het multi-donor fonds Democratic Governance Facility droeg 
Nederland bij aan Ugandese organisaties die zich inzetten voor onder meer gelijke 
rechten voor LHBT. Daarnaast ondersteunde de ambassade LHBT-projecten van Sexual 
Minorities Uganda (SMUG) en HIVOS. Ook in 2013 ontving East and Horn of Africa Human Rights 
Defenders Project in 2013 financiering om mensenrechtenverdedigers, waaronder LHBT, te 
beschermen. Nederland zette zich binnen de EU in voor een veroordeling van de 
antihomowetgeving en wil niet dat de EU haar begrotingssteun aan Uganda hervat. 

Mensenrechtenontwikkelingen en -inzet per regio
vicepresident Machar – maakten zich in 2013 schuldig aan ernstige mensenrechtenschen-
dingen. De VN Assistent-Secretaris-Generaal voor Mensenrechten, Ivan Simonovic, sprak 
na een bezoek aan Zuid-Sudan in januari 2014 van berichten over massamoorden, 
buitenrechtelijke moorden, arbitraire detentie, verdwijningen, seksueel geweld en wijd 
verbreide vernietiging van bezittingen en de inzet van kinderen in het conflict. Elf politieke 
leiders werden half december gearresteerd en vastgezet zonder formele aanklacht.  
4.4  Westelijk Halfrond
 
Algemene trends op het Amerikaanse continent bleven onverminderd positief, hoewel het 
beeld per subregio erg verschilde. De toegenomen aandacht voor LHBT sprong in het oog, met 
als belangrijkste voorbeelden de legalisering van het homohuwelijk door het parlement in 
Uruguay en door de Nationale Gerechtelijke Raad in Brazilië. Vooral enkele Zuid-
Amerikaanse landen toonden zich in multilateraal opzicht ambitieuzer dan voorheen in het 
zoeken van aansluiting bij mensenrechtencoalities. Nederland sprong op deze ambities in 
door met onder andere Argentinië en Brazilië af te spreken mogelijkheden voor trilaterale 
samenwerking uit te werken. In 2013 waren er relatief veel demonstraties in Latijns-
Amerika, onder andere in Brazilië en Venezuela. Brazilië uitte nadrukkelijk kritiek op de 
activiteiten van de Amerikaanse National Security Agency en maakte zich sterk voor het 
recht op privacy. Een aanhoudend probleem in Midden-Amerika was het structurele geweld 
gepaard aan straffeloosheid als gevolg van grootschalige, grensoverschrijdende en vaak 
druggerelateerde criminaliteit.
| 77 |
• Organization of American States (OAS): Nederland is sinds 1972 permanent waarnemer 
bij de OAS. De OAS is een belangrijke partner voor het Koninkrijk omdat alle landen van 
het Westelijk Halfrond lid zijn van de organisatie. De aanwezigheid van Landen van het 
Koninkrijk in de Caribische regio maakt goede banden met een stabiele en veilige regio 
van groot belang. Om aan voorgaande invulling te geven droeg Nederland in 2013 onder 
meer bij aan de Inter-American Commission on Human Rights (IACHR). Nederland hecht 
waarde aan de normstellende en controlerende rol van de IACHR op het Westelijk 
Halfrond en heeft voortzetting van de steun toegezegd voor de periode 2013-2015. De 
financiële steun zal ten goede komen aan het strategische plan van de IACHR voor de 
periode 2011-2015, waarbij Nederland bijzonder belang hecht aan de activiteiten van de 
IACHR voor LHBT en mensenrechtenverdedigers.  
• Argentinië bleef onverminderd ambitieus op het gebied van mensenrechten. Op 
nationaal niveau uitte zich dit in verdere vooruitgang op gebied van wetgeving en justitie, 
waarbij de uitvoering echter wel een punt van aandacht blijft. Multilateraal zocht 
Argentinië actief naar allianties, vooral ten aanzien van thema’s gerelateerd aan non-
discriminatie. In 2013 zijn voorbereidingen getroffen om trilaterale samenwerking tussen 
Nederland en Argentinië in of met derde landen op te zetten.  
• Brazilië: in Brazilië bleef de trend positief. De overheid heeft een ambitieus mensenrech-
tenprogramma waardoor de situatie gestaag verbetert. Brazilië kan, samen met 
Argentinië en Uruguay, als aanjager worden beschouwd op het gebied van gelijke 
behandeling van LHBT in de regio. Brazilië kent ook nog uitdagingen op mensenrechten-
gebied. Landconflicten tussen inheemse bevolking en boeren gingen onverminderd 
door. Het optreden van de politie in het kader van de zogenaamde ‘pacificatiepolitiek’ in 
de sloppenwijken liet te wensen over.  
 
Met het naderende WK Voetbal werd door de internationale media met een vergrootglas 
gekeken hoe het land dergelijke uitdagingen aanpakt.  
Nederland en Brazilië verkenden de mogelijkheden om trilateraal samen te werken op het 
thema LHBT. Tijdens frequente bilaterale contacten met Brazilië is van gedachten gewisseld 

Mensenrechtenontwikkelingen en -inzet per regio
Bezoek van de Mensenrechtenambassadeur aan Colombia
Van 3-6 juni 2013 bezocht de Mensenrechtenambassadeur Colombia. De gesprek -
ken met de Colombiaanse autoriteiten waren open en informatief. De 
Mensenrechtenambassadeur heeft er meerdere malen op gewezen dat de 
inspanningen van de autoriteiten prijzenswaardig zijn, maar benadrukte de 
noodzaak van verdere vooruitgang en bood daarbij Nederlandse ondersteuning 
aan. Omgekeerd spraken de autoriteiten waardering uit voor de goede bilaterale 
relaties en de aandacht die Nederland geeft aan vredesonderhandelingen en 
mensenrechten.
In Santa Paula, waar in de jaren ’90 paramilitairen grond hadden geroofd van hun 
eigenaren, sprak hij met overheidsinstanties, ngo’s, mensenrechtenverdedigers en 
de departementale ombudsman. De ambassadeur prees de Colombiaanse 
inspanningen op het gebied van erkenning van en schadeloosstelling aan slachtof -
fers. Hij uitte echter zijn zorgen over het feit dat juridische vervolging en bestraffing 
van daders achterbleef. 
In Bogotá sprak de Mensenrechtenambassadeur met vertegenwoordigers van de 
overheid (onder anderen de vicepresident, de viceminister van Arbeid, de vicemi-
nister van Binnenlandse Zaken en de directeuren Mensenrechten van Defensie en 
Buitenlandse Zaken), mensenrechtenorganisaties, internationale organisaties, het 
maatschappelijk middenveld, een hoge adviseur voor de gelijkheid van de vrouw, 
en vertegenwoordigers van het bedrijfsleven. In zijn gesprekken opperde de 
| 79 |
ambassadeur de mogelijkheid tot trilaterale samenwerking met Peru op het 
gebied van bedrijfsleven en mensenrechten. Colombia ziet zichzelf graag als 
voorloper op het gebied van Maatschappelijk Verantwoord Ondernemen (MVO), en 
reageerde voorzichtig positief op het voorstel om Peru daarbij te betrekken. Het 
voorstel wordt verder uitgewerkt door de ambassade en het ministerie van 
Buitenlandse Zaken.
Verder kwamen de veranderingen in het leger aan de orde. In alle krijgsmachton-
derdelen zijn eenheden ingesteld die het mensenrechtenbeleid van Defensie 
monitoren. De Mensenrechtenambassadeur heeft zijn complimenten over de 
goede intenties uitgesproken. Tegelijkertijd is er internationale bezorgdheid over 
het wetsvoorstel om de bevoegdheid van het militair strafrecht te vergroten ten 
opzichte van het burgerlijk strafrecht, en de mogelijke straffeloosheid waartoe dit 
zou leiden. Op het gebied van vakbondsrechten uitte de ambassadeur waardering 
voor de geleidelijke verbeteringen. Hij gaf echter ook aan dat het geweld tegen 
vakbondsleiders nog steeds zeer zorgelijk was en drong aan op maatregelen van de 
overheid. De ambassadeur sprak over dit onderwerp ook met een ngo die zich 
specifiek met vakbondsrechten bezighield. Ten slotte constateerden de ambassa-
deur en zijn gesprekspartners dat de trend op het gebied van rechten voor vrouwen 
en LHBT positief was en dat deze kwetsbare groepen duidelijk de aandacht hadden 
van de Colombiaanse overheid. Er was echter nog een lange weg te gaan. De 
Mensenrechtenambassadeur bood Nederlandse expertise aan om de 
Colombiaanse overheid hierin bij te staan.
• Cuba: de mensenrechtensituatie in Cuba bleef zorgelijk. Zo was de vrijheid van menings-
uiting beperkt en werden dissidenten bedreigd en tijdelijk vastgezet. Ook was er geen 
sprake van onafhankelijke rechtspraak of onafhankelijke advocaten. Er waren echter ook 
positieve geluiden. Een voorbeeld hiervan is de ruime interpretatie van de nieuwe 
migratiewet waardoor gewone Cubanen het land vrij in en uit kunnen reizen. Een ander 
voorbeeld was de opening van internetcafés door de overheid, al is het gebruik daarvan 

Mensenrechtenontwikkelingen en -inzet per regio
uitgevoerd in samenwerking met de rechterlijke macht. Doel van dit programma is om 
lokale conflicten laagdrempelig te beslechten. Het biedt toegang tot juridische instanties 
aan burgers die in afgelegen, rurale, gebieden wonen door een dienst op te zetten die 
landelijke dekking geeft. Op die manier bevordert Nederland rechtszekerheid voor ieder 
individu en wordt een bijdrage geleverd aan voorkoming van straffeloosheid.  
In 2013 begon de voorlopige toepassing van het Associatieakkoord tussen de EU en 
Midden-Amerika. Net als in het vrijhandelsakkoord met Colombia drong Nederland ook 
voor dit verdrag met succes aan op een opschortende clausule die kan worden ingeroe-
pen in geval van mensenrechtenschendingen. Ook in dit verdrag staat een duurzaam-
heidshoofdstuk dat bindende bepalingen over respect voor fundamentele arbeidsrechten 
bevat. Bovendien drong Nederland in EU-verband aan op instelling van een subcomité voor 
monitoring van de mensenrechten na de definitieve inwerkingtreding van het akkoord.  
 • Venezuela: in Venezuela staan de mensenrechten onder druk. De vrijheid van meningsui-
ting werd in 2013 beperkt. Ook de politieke ruimte nam af, door druk op en intimidatie 
van de oppositie. Daarnaast is er sprake van een groeiende onveiligheid en straffeloosheid.  
HV Ashton heeft, naar aanleiding van de presidentiële verkiezingen, aangegeven bezorgd 
te zijn over de groeiende polarisatie in Venezuela en riep partijen op constructief te 
werken aan goed bestuur en transparantie. Nederland heeft in de bilaterale contacten 
aandacht gevraagd voor de mensenrechtensituatie, en heeft in 2013 een project gesteund 
dat bewustwording van burgerschapswaarden en gemeenschapszin onder minderjarigen 
bevordert. Verder is uit het Mensenrechtenfonds een project gefinancierd dat kinderen en 
jongeren maatschappelijk weerbaar(der) maakt.  
| 81 |
• Verenigde Staten: de Verenigde Staten blijven een belangrijke partner op mensenrech-
tengebied, onder meer binnen de VN. Nederland werkte in 2013 met de VS samen om 
mensenrechten in derde landen te versterken, onder andere door middel van drie 
fondsen: Lifeline (bescherming van mensenrechtenverdedigers), Equal Futures 
Partnership (vrouwenrechten) en Global Equality Fund (gelijke behandeling LHBT). 
Tijdens het bezoek van de minister van Buitenlandse Zaken aan Washington in september 
2013 sprak minister Kerry zijn waardering uit voor de voortrekkersrol van Nederland op 
mensenrechtenterrein. Wat betreft de mensenrechtensituatie in de VS zelf gold het 
oordeel van het Hooggerechtshof dat ook de federale overheid huwelijken van paren van 
gelijk geslacht moet erkennen als een mijlpaal. Deze uitspraak betekent dat dergelijke 
paren ook aanspraak kunnen maken op federale sociale voorzieningen. Een andere 
positieve ontwikkeling was de afschaffing van de doodstraf in de staat Maryland. 
Belangrijke uitdagingen bleken onder meer het evenwicht tussen veiligheid en privacy 
(naar aanleiding van onthullingen over de werkwijze van de National Security Agency), de 
algehele afschaffing van de doodstraf, en de sluiting van de gevangenis in Guantánamo 
Bay. In 2013 zijn in de VS 39 mensen geëxecuteerd, 4 minder dan in 2012. Daarmee wordt 
de dalende trend voortgezet. Binnen de VS blijft de steun voor de doodstraf afnemen. 
Momenteel is deze op het laagste niveau van de afgelopen 40 jaar. Sinds 1976 is 2% van de 
counties verantwoordelijk voor 52% van de executies in de VS.  
 
Bedrijven uit de EU mogen geen stoffen meer leveren aan gevangenissen in de VS die 
gebruikt kunnen worden voor de doodstraf door middel van een dodelijke injectie. In 
2013 vervolgde Nederland zijn steun aan de strijd voor de afschaffing van de doodstraf in 
de VS door financiering van een project van de National Coalition to Abolish the Death 
Penalty (NCADP), waarin doodstrafadvocaten worden getraind zo effectief mogelijk te 
interveniëren in doodstrafzaken. 

Mensenrechtenontwikkelingen en -inzet per regio
hervormingen met aandacht voor non-discriminatie en non-segregatie, mediavrijheid, 
gerechtigheid voor oorlogsmisdaden, en versterking van de rechtsstaat. 
  
Het Matra-project ‘Strengthening bilateral relations between the police and civil society 
organisations in the protection of human rights and law enforcement’ was gericht op 
bewustwording bij maatschappelijke organisaties en politie van mensenrechtenschen-
dingen in relatie tot gemarginaliseerde groepen vrouwen (prostituees, drugsgebruikers). 
Het project reikte de politie richtlijnen en training aan voor omgang met deze groepen, 
gebaseerd op de Nederlandse praktijk. Na initiële weerstand werd het project een groot 
succes. Er was veel waardering voor de bruikbare richtlijnen en informatie. Het doelgebied 
was kanton Sarajevo, maar politie en organisaties uit het hele land haakten aan. Dankzij 
‘training van trainers’ was er veel positieve spin-off. Het project resulteerde tevens in een 
samenwerkingsprotocol tussen politie en ngo’s, en een bijbehorend actieplan.  
 
Het project ‘Advocating for LGBT rights in Bosnia and Herzegovina’, uitgevoerd door het 
Sarajevo Open Centre (SOC), had als doel de naleving van de Anti-discriminatiewet (2009) 
te verbeteren. Discriminatie van en geweld tegen LHBT-personen zijn nog aan orde van de 
dag. Bevoegde overheidsinstanties kampen met gebrek aan kennis over LHBT en ook de 
LHBT-gemeenschap zelf is zich te weinig bewust van haar rechten. In het project zijn 
SOC-medewerkers getraind in het verstrekken van gratis rechtshulp, die aan 61 personen 
is verleend. Daarnaast zijn 11 succesvolle workshops in vijf grote steden gehouden voor de 
LHBT-gemeenschap (totaal 134 deelnemers). In drie steden zijn daaruit informele 
actiegroepen ontstaan, voor het eerst buiten Sarajevo. Het aantal meldingen van 
discriminatie is dankzij de bewustwording gestegen.  | 83 |
• Montenegro: het EU-toetredingstraject van Montenegro stond het afgelopen jaar in het 
teken van onderhandelingshoofdstuk 23, ‘rechterlijke macht en fundamentele rechten’. 
Montenegro heeft in dit kader een uitgebreid actieplan opgesteld, waarin veel aandacht 
wordt besteed aan de bevordering van de mensenrechten. De Europese Commissie en de 
EU-lidstaten zullen de uitvoering van het actieplan de komende jaren monitoren. De 
mensenrechtenthema’s die op dit moment de meeste aandacht verdienen zijn gelijke 
rechten voor LHBT en vrijheid van meningsuiting. De vrijheid van de media laat sterk te 
wensen over. Montenegro neemt op de ranglijst van Reporters without Borders slechts de 
e
113 plaats in. Het afgelopen jaar is de druk vanuit de regering op de onafhankelijke pers 
verder toegenomen.  
 
De Nederlandse ambassade in Belgrado was in 2013 actief betrokken bij de bevordering 
van gelijke rechten voor LHBT in Montenegro. De ambassade steunde met raad, daad en 
middelen de eerste Gay Pride in Montenegro, die in juli 2013 werd georganiseerd in de 
kustplaats Budva; en vervolgens een tweede Gay Pride in de hoofdstad Podgorica in 
oktober 2013. Daarnaast droeg de ambassade bij aan de regeringsstrategie voor gelijke 
rechten voor LHBT en de officiële presentatie daarvan. Mede dankzij de Nederlandse inzet 
staat de LHBT-problematiek nu hoger op de politieke agenda van de Montenegrijnse 
autoriteiten. Tegelijkertijd is Nederland erin geslaagd het thema beter op het netvlies te 
krijgen van andere EU-ambassades. 
• Turkije: de Turkse mensenrechtensituatie wordt gekenmerkt door verschillende met 
elkaar contrasterende ontwikkelingen. Zo zijn er positieve ontwikkelingen, is er meer 
aandacht voor religieuze minderheden, is er een vredesproces op gang gekomen met de 
Koerden en is er een nieuw wettelijk kader gekomen voor vluchtelingen en migranten. Door 
de Turkse regering zijn stappen genomen om de rechtszaken rond het Syrisch Orthodoxe Mor 
Gabriel klooster op te lossen en om de positie van de Roma te verbeteren, onder meer op het 
huisvestingsterrein. Maar er blijven ook genoeg zorgpunten, zoals de positie van vrouwen 
(vooral waar het gaat om geweld tegen vrouwen en kindhuwelijken) en de LHBT-
gemeenschap. Er zijn in 2013 terreinen waarop de toch al zorgelijke situatie verder onder druk 

Mensenrechtenontwikkelingen en -inzet per regio
veroordelende verklaringen uitgegeven door HV Ashton en Commissaris Füle.  
Vanuit Matra-fondsen werd het verkiezingswaarnemingsproject van EMDS gesteund, in 
het bijzonder voor de training van 900 onafhankelijke waarnemers. Het resultaat was 
bewustwording van de bevolking over hun rechten bij verkiezingen, en een kritisch rapport 
met gedocumenteerde onregelmatigheden. Dankzij tussenkomst van de EU-delegatie en 
ambassades van de lidstaten werd de gevangen oppositiepoliticus Ilgar Mammadov in staat 
gesteld om zich als kandidaat te registreren voor de presidentsverkiezingen. 
• Georgië: de presidentiële verkiezingen in Georgië in 2013 waren de meest democratische 
ooit. Op een aantal vlakken – vooral privacybescherming en arbeidsrecht – verbeterde de 
mensenrechtensituatie. De positie van LHBT en religieuze minderheden bleef echter 
zorgwekkend. De lopende rechtszaken tegen de voormalige bewindspersonen, waaron-
der de premier, dreigen de schijn van politieke processen te krijgen. De EU benoemde 
Thomas Hammarberg tot Speciale Adviseur voor Grondwettelijke en Wettelijke Kwesties 
en Mensenrechten in Georgië. Het door hem in Georgië uitgebrachte rapport vormt de 
basis voor de EU Mensenrechtenstrategie voor Georgië 2014-2015. Voor het door 
Nederland gesteunde project Fight Against Torture in Prisons heeft de Georgian Young 
Lawyers’ Association honderden interviews gehouden met gevangenen die beweren 
gemarteld of mishandeld te zijn. De geanalyseerde gegevens geven inzicht in de omstan-
digheden rondom de martelingen.  
 
De samenwerking met het Anne Frank Huis en de voormalige first lady van Georgië, Sandra 
Roelofs, maakte een Georgische vertaling van Het dagboek van Anne Frank mogelijk. Zo 
konden meer dan duizend Georgische leerlingen, ook aan de hand van interactieve | 85 |
tentoonstellingen over Annes leven, de gevolgen van xenofobie en de beginselen van de 
tolerante samenleving leren begrijpen.  
 
Met geld uit het Mensenrechtenfonds stelde de ambassade de Georgische LHBT-
organisatie IDENTOBA in staat om de IDAHO-manifestatie van 17 mei 2013 voor te 
bereiden. De organisatie maakte gebruik van community mobilisation, bijeenkomsten met 
autoriteiten, en voorlichtingssessies met journalisten voor en na het evenement. Hoewel 
de manifestatie desondanks door duizenden contra-demonstranten aangevallen werd, 
had IDENTOBA dankzij de Nederlandse bijdrage alle relevante bewindspersonen van 
tevoren ontmoet en hun (mondelinge) verzekering gekregen van de veiligheid van de 
manifestanten. Dit zorgde ervoor dat de politie uiteindelijk de nodige bescherming bood. 
Het voorlichtingswerk met journalisten heeft tot aanzienlijk minder homohaat in 
mediarapportages geleid. Dankzij aandringen van de Nederlandse ambassadeur en 
gelijkgestemde collega’s richting de Georgische autoriteiten, zijn uiteindelijk de 
verdachten (waaronder twee priesters) van het anti-LHBT geweld op 17 mei voor de 
rechter gebracht.  
• Oekraïne: eind 2013 waren de ogen van de wereld op Oekraïne gericht. De demonstraties 
die toen begonnen maakten duidelijk dat de bevolking zich niet goed vertegenwoordigd 
voelde door de toenmalige regering. De oproerpolitie greep op een aantal momenten 
gewelddadig in. De minister van Buitenlandse Zaken bezocht Kiev in december 2013 om 
poolshoogte te nemen en met betogers en toenmalige oppositieleden te spreken. De 
betogingen hebben een proces in gang gezet waarvan de uitkomst nog steeds onzeker is. 
Nederland heeft gedurende het hele proces, mede in EU-verband, aangedrongen op 
onthouding van geweld en op inclusieve onderhandelingen om tot een politieke 
oplossing te komen. Nederland steunde in 2013 de versterking van mensenrechten en 
rechtsstaat met bijdragen van € 420.000 en € 726.000 uit respectievelijk het 
Mensenrechtenfonds en het Matra-programma.  
• Rusland: In Rusland (geen onderdeel van het Oostelijk Partnerschap) is er sprake van 
zorgelijke ontwikkelingen in de vrijheid van meningsuiting en persvrijheid, ruimte voor 

Mensenrechtenontwikkelingen en -inzet per regio
4.5.3  Landen binnen de Europese Unie
Ook binnen de EU is het van het grootste belang aandacht te blijven besteden aan het 
versterken van de mensenrechten (zie 1.4.2). 
• Baltische staten: mensenrechten worden in de Baltische landen over het algemeen 
gerespecteerd. Zaken die in alle drie de landen aandacht verdienen zijn: de moeizame 
nationale implementatie van EU-richtlijnen op het gebied van mensenrechten (onder 
andere op het gebied van gelijke behandeling en bescherming tegen hate crimes), 
omstandigheden in vluchtelingencentra en gebrekkige rechtsbijstand aan asielzoekers, 
lange doorlooptijden van rechtszaken, intolerantie ten opzichte van seksuele minderhe-
den en de omgang met verstandelijk gehandicapten (m.b.t. het recht op onderwijs en de 
situatie in gesloten inrichtingen). Gelijke rechten voor LHBT zijn nog steeds omstreden in 
de drie landen, vooral in Litouwen, waar het houden van een Gay Pride op grote 
weerstand van de autoriteiten stuitte. Tevens is in Litouwen wetgeving van kracht die 
informatievoorziening verbiedt die schadelijk kan zijn voor minderjarigen, waartoe 
informatie over homoseksualiteit wordt gerekend. In Letland en in mindere mate 
Estland is er nog steeds een aanzienlijke groep staatlozen, die niet beschikken over enig 
staatsburgerschap en om die reden geen volledige politieke rechten hebben (bijvoor-
beeld stemrecht). In Litouwen nam de Nederlandse ambassade deel aan de Gay Pride, en 
organiseerde zij achteraf een met publiciteit omgeven ontvangst in de residentie van de 
ambassadeur. In Estland en Letland organiseerde Nederland in 2013 tentoonstellingen 
over Anne Frank gericht op schoolleerlingen. De tentoonstelling in Letland legde een 
verbinding tussen Anne Frank en het Zanis Lipke Museum, dat is opgericht ter nagedach-
tenis aan de Let Zanis Lipke, die tijdens de Tweede Wereldoorlog joodse inwoners van | 87 |
Riga op de plek van het museum onderdak bood. Naast het verhaal van Anne Frank wordt 
ook het verhaal verteld van het ondergedoken joodse Duits-Letse meisje Hannah Schtern 
dat door Zanis Lipke werd gered. Het project heeft bijgedragen aan vergroting van de 
Letse kennis over de geschiedenis van de Holocaust en de eigen joodse geschiedenis.  
• Bulgarije: het Coördinatie- en Verificatiemechanisme (CVM) van de Europese Commissie 
helpt om de nog zwakke rechtsstaat in Bulgarije te versterken. Punten van zorg zijn 
mediavrijheid en rechten van minderheden zoals Roma en LHBT. Als onderdeel van haar 
dialoog met EU-burgers bezocht EU-Commissaris Viviane Reding Bulgarije op 23 juli 2013. 
De 400 deelnemers aan de bijeenkomst drongen aan op versterking van de democratie en 
grotere onafhankelijkheid van de rechterlijke macht. Sinds een aantal jaar worden  Gay 
Pride-bijeenkomsten ondersteund door gezamenlijke verklaringen van een aantal 
EU-landen en de VS. Nederland had hiertoe enige jaren geleden het voortouw genomen, 
coördinatie werd in 2013 overgenomen door andere lidstaten.  
• Duitsland: in april 2013 is een tweede UPR van de VN Mensenrechtenraad gehouden voor 
Duitsland. In het rapport worden enkele verbeteringen omschreven  in vergelijking met 
eerste rapport in 2008, bijvoorbeeld het toestaan van een dubbele nationaliteit aan 
Turkse burgers in Duitsland. Voor het tweede jaar nam de ambassade in Berlijn op 22 juni 
met een wagen deel aan aan de Christopher Street Day (CSD) parade in Berlijn. Op de 
wagen stond het logo: ‘Die Niederlande stehen für Akzeptanz – Weltweit’ (Nederland 
staat voor acceptie – wereldwijd). De avond voorafgaand aan de CSD vond er een debat 
plaats op de ambassade met als thema ‘Gelijke rechten voor LHBT in Rusland en Oost-
Europa’. 
• Frankrijk: op 23 april 2013 keurde de Franse Assemblée Nationale het wetsvoorstel voor 
het homohuwelijk goed, waarna het op 17 mei door de Grondwettelijke Raad werd 
goedgekeurd en door de president werd getekend. Dit proces ging gepaard met onrust en 
protesten. In het politieke landschap valt de groei op van het Front National, dat vaak in 
verband wordt gebracht met extremistische opvattingen. Op het uitzetbeleid van de 
Franse regering, waarbij vooral illegale Roma’s betrokken zijn, is binnenlands veel 

Mensenrechtenontwikkelingen en -inzet per regio
De organisatie Parks streeft naar gelijke rechten voor LHBT in het bedrijfsleven door 
benadering en bewerking van de bedrijfstop. De openbare bijeenkomsten die de 
organisatie daartoe houdt, worden door de Nederlandse ambassade financieel gesteund. 
Doel is een mentaliteitsverandering en dus gaat het per definitie om lange termijn werk. 
Maar de resultaten lopen binnen: de afgelopen twee jaar heeft een dozijn grote bedrijven 
(met name multinationals) zich achter de doelstellingen van Parks geschaard en ook 
daadwerkelijk iets gedaan aan gelijke behandeling, bijvoorbeeld door deelname van 
homopartners aan bedrijfsuitjes en recht op vrije dagen om deze bij te staan bij ziekte. 
 • Polen: in Polen waren er ook in 2013 zorgen over seksuele en reproductieve rechten 
(abortus en seksuele voorlichting), vrijheid van meningsuiting (laster tegen overheidsor-
ganen), en rechten van vluchtelingen en migranten. Ook op het gebied van gelijke 
rechten voor LHBT is verdere verbetering van de situatie nodig.  
Ter gelegenheid van ‘Coming Out Day’ (11 oktober) heeft de Nederlandse ambassade 
samen met de Vlaamse vertegenwoordiging, de vooraanstaande krant ‘Gazeta Wyborcza’, 
en de ‘Campaign Against Homophobia’ een publiek debat georganiseerd, getiteld ‘Why 
not marriage? Judgment of homophobia’. Op uitnodiging van de ambassade nam Boris 
Dittrich van Human Rights Watch deel aan het debat. Het debat richtte zich op de 
houding van de Poolse samenleving t.a.v. LHBT-kwesties en mogelijke juridische 
oplossingen. 
 • Roemenië: in Roemenië is de discriminatie van Roma de meest in het oog springende 
kwestie, vooral in termen van huisvesting en onderwijs. De protesten van mensenrech-
tenorganisaties tegen een wetsvoorstel voor verplichte advisering voor zwangere vrouwen | 89 |
ingeval van abortus leidden ertoe dat het wetsvoorstel werd ingetrokken. Ook een 
wetsvoorstel dat onder andere belediging weer strafbaar zou stellen en daarmee de 
vrijheid van meningsuiting en persvrijheid zou inperken, ontmoette hevige protesten. 
Het Constitutioneel Hof verklaarde het wetgevingsproces later in strijd met de grondwet. 
Verder was er sprake van antisemitisme, dat onder andere tot uitdrukking kwam op 
televisie door uitzending van een antisemitisch kerstlied. Daarvoor werd later op televisie 
excuses aangeboden. De Nederlandse Nationale Rapporteur Mensenhandel bezocht 
Roemenië in 2013 in het kader van haar werkzaamheden. De Nederlandse ambassadeur 
was gastspreker tijdens de Gay Pride van 2013.  
• Verenigd Koninkrijk: in 2013 nam het Britse parlement wetgeving aan waardoor het 
homohuwelijk in 2014 in Engeland en Wales gelegaliseerd zal worden. Het afgelopen jaar 
werd vooral door de Guardian, naar aanleiding van de onthullingen van Edward 
Snowden, een debat aangezwengeld over de privacy van burgers en spionage. Daarnaast 
werd er discussie gevoerd over de vraag of er een Britse Bill of Rights zou moeten komen 
om de Human Rights Act te vervangen. In het kader van deze discussie gaan er tevens 
steeds meer stemmen op onder politici van de Conservatieve Partij om het Europees 
Verdrag voor de Rechten van de Mens op te zeggen en het Verenigd Koninkrijk aan de 
rechtsmacht van het Europese Hof van de Rechten van de Mens te onttrekken. De nieuwe 
Justice and Security Bill van mei 2013, die de Britse overheid in staat stelt geheim 
bewijsmateriaal aan rechtbanken te leveren in het geval dat deze raakt aan de nationale 
veiligheid, heeft tot veel controverse geleid. Het Verenigd Koninkrijk voert een actief 
mensenrechtenbeleid in haar buitenlandse betrekkingen. In september 2013 werd het 
Action Plan on Business and Human Rights gelanceerd, waarin bedrijven worden 
gestimuleerd om in hun activiteiten rekening te houden met mensenrechten.

Bijlagen
Bijlage 1:  
Overzicht projecten uit de gedelegeerde 
86
middelen van het Mensenrechtenfonds 
Algerije € 59.194
Angola € 18.661
Armenië € 137.976
Bangladesh € 58.400
Birma €643.531
Bolivia € 160. 000
Brazilië € 98.805
Burkina Faso € 82.810
China € 2.009.321
Colombia € 875.840
Cuba € 109.266
DRC € 532.836
Egypte € 344.585
Georgië € 401.993
India € 275.074
Indonesië € 347.333
Irak € 138.564
Iran € 66.568
Israel € 115.255
Jemen € 385.714
Jordanië € 705.000
Kazachstan € 402.069
| 91 |
Kenia €548.925
Koeweit € 67.520
Libanon € 430.572
Libië € 239.825
Marokko €563.204
Mexico € 111.876
Moldavië € 185.090
Nigeria € 1.949.667
Noord-Korea € 40.796
Oekraine € 420.471
Pakistan € 250.750
Palestijnse gebieden € 891.872
Panama € 121.194
Peru € 30.471
Rusland € 709.308
Saudi-Arabië € 15.912
Sri Lanka € 14.393
Sudan € 120.011
Thailand € 47.137
Tunesië € 306.820
Turkije € 499.841
Venezuela € 8.714
Verenigde Staten € 550.000
Wit-Rusland € 594.948
Zimbabwe € 1.789.417
Zuid-Afrika € 133.506
PV Genève (VN) € 82.697
PV Parijs (UNESCO) € 50.000
PV Straatsburg (RvE) € 250.000
PV Wenen (OVSE) € 250.814
0 5 10 15 20 25 30 35
n Mensenrechtenverdedigers n Vrijheid van godsdienst en n Vrijheid van meningsuiting 
n Mensenrechten & ontwikkeling levensovertuiging & internetvrijheid
n Ernstigste schendingen n Mensenrechten & bedrijfsleven n Gelijke rechten voor vrouwen
n Gelijke rechten voor LHBT n Overig
86 
 Het Mensenrechtenfonds bestaat voor ongeveer een derde uit centrale middelen en twee derde uit 
gedelegeerde middelen. De centrale middelen kunnen in dit overzicht niet worden meegenomen omdat 
die per definitie meerdere landen beslaan. Enkele landen die niet meer op de MRF landenlijst staan zijn 
wel in dit overzicht opgenomen; hier betreft het meerjarige verplichtingen. 

Bijlagen
Bosnië- Mensenrechtendag
Herzegovina In samenwerking met Kriterion Sarajevo is een programma gemaakt van vijf filmvertoningen. De 
eerste vond plaats met aansluitend een debat gemodereerd door een vertegenwoordiger van 
Human Rights Center van de Universiteit van Sarajevo. De tweede vertoning was vooral op media/
journalisten en relevante ngo’s gericht. De derde vertoning was gericht op studenten (journalis-
tiek, sociologie, politieke wetenschappen, criminologie, recht), de vierde op het algemene publiek. 
De laatste filmvertoning werd gelinkt aan een workshop voor middelbare scholieren op het thema 
media en mensenrechten.
Brazilië IDAHO
In Brasília hing de LHBT-vlag uit. Zie http://brazilie.nlambassade.org/nieuws/2013/05/ambassade-
hijst-op-17-mei-de-lhtb-vlag.html
Mensenrechtendag
De ambassade heeft in het kader van 10 december de mensenrechtententoonstelling ‘Vrede en 
Recht: Een kijk op het verleden voor een beter heden’ georganiseerd in het Nationale Museum van 
Brasília (in samenwerking met de Anne-Frank stichting). Op de dag van de opening van de 
tentoonstelling heeft de ambassade, in samenwerking met één van de grootste lokale universitei-
ten; de Uniceub, een seminar georganiseerd. Het seminar bestond uit een lezing over de internati-
onale gerechtshoven en de bescherming van vrede en gerechtigheid op internationaal niveau. 
Bulgarije Mensenrechtendag
De ambassade organiseerde een openbare vertoning van de documentaire Reportero, over 
persvrijheid.
Canada IDAHO | 93 |
Bij de ambassade hing de regenboogvlag uit op 17 mei. Daarnaast heeft de plaatsvervangend 
ambassadeur een lezing gegeven aan middelbare scholieren over gelijke rechten voor LHBT.
Mensenrechtendag
Ottawa
De ambassade te Ottawa heeft twee keer de mensenrechtenfilm ‘Tall as the Baobab Tree’, over 
kindhuwelijken in Senegal, vertoond.
Vancouver
Het consulaat-generaal te Vancouver heeft in samenwerking met het Vancouver Holocaust 
Education Centre, onder het thema ‘Nazi persecution of homosexuals’, de mensenrechtenfilm ‘Call 
me Kuchu’ vertoond, over LHBT-activisten in Uganda.
China IDAHO
De Nederlandse ambassade organiseerde in samenwerking met verschillende lokale LHBT-organi-
saties een evenement om de zichtbaarheid van transgenders in China te vergroten. Onder de ruim 
80 deelnemers waren o.a. journalisten, onderwijsdeskundigen, geestelijke gezondheidswerkers, 
vrijwilligers van maatschappelijke organisaties en diplomaten. 
Mensenrechtendag
De ambassade te Beijing organiseerde een publieke vertoning van de mensenrechtenfilm ‘Call me 
Kuchu’, over LHBT-activisten in Uganda.
Costa Rica Mensenrechtendag
De Nederlandse ambassade vertoonde de documentaire ‘Justice for my sister’ van de Colombi-
aans-Ierse filmmaakster Kimberly Bautista. Deze documentaire vertelt het verhaal van een 
Guatemalteekse vrouw van wie de zus vermoord is. Om genoegdoening te krijgen voor de moord 
op haar zus gaat deze vrouw op zoek naar de moordenaar en probeert hem aan te klagen. 
Filmmaakster Kimberly Bautista was bij de vertoning aanwezig en een panel van experts op het 
gebied van mensenrechten faciliteerde een discussie met het publiek.

Bijlagen
Griekenland IDAHO
De ambassadeur heeft een aantal vertegenwoordigers van Griekse LHBT-organisaties uitgenodigd 
voor een werklunch op 17 mei bij hem thuis. De Griekse contacten toonden veel belangstelling 
voor de vraag hoe rechten van LHBT in Nederland beschermd zijn. Vooral de ‘best practices’ waren 
interessant voor de Griekse organisaties. 
Mensenrechtendag
Er was een bijeenkomst in de residentie met ngo’s. Er werd gesproken over de gevolgen van de 
financiële crisis op de sociale en economische rechten van de burgers van Athene (armoede, 
slechte toegang tot zorg, beperkte hulp voor daklozen, drugsverslaafden, illegale immigranten). 
Irak Mensenrechtendag
De ambassade te Bagdad organiseerde twee vertoningen van mensenrechtenfilms: ‘Rafea: Solar 
Mama’, over vrouwenemancipatie in de Jordaans-Irakese Bedoeïenencultuur, en ‘Forbidden 
Voices’, over internetvrijheid in Iran, China en Cuba.
Indonesië Mensenrechtendag
Naar aanleiding van het bezoek van vier vertegenwoordigers van internationale gerechten in Den 
Haag werd de dag van de Mensenrechten gevierd door middel van een paneldiscussie tussen deze 
vertegenwoordigers over de ‘ASEAN Charter on Human Rights’. 
Italie Mensenrechtendag
Op 14 december hield de Nederlandse ambassadeur in de Friese Kerk in Rome een speech gewijd 
aan vrede en recht.
Japan IDAHO
| 95 |
Op zaterdag 27 april organiseerde de ambassade in Tokio samen met lokale ngo’s de aftrap van de 
Tokyo Rainbow Week 2013 (TRW). Het evenement bracht stakeholders bij elkaar en bood gelegen-
heid tot netwerken in positieve sfeer. Boris Dittrich van Human Rights Watch was aanwezig en 
benadrukte in zijn toespraak de belangrijke rol van Nederland op het gebied van gelijke rechten 
voor LHBT. Zie ook: http://www.coc.nl/internationaal/receptie-nederlandse-ambassadeur-start-
tokyo-rainbow-week. 
Mensenrechtendag 
De internationale dag van de mensenrechten stond voor de ambassade in Tokio in 2013 in het 
teken van gelijke rechten voor LHBT. Op 10 december vertoonde de ambassade de documentaire 
‘Strijders voor de Liefde’ aan een groep ngo-vertegenwoordigers, die allen betrokken waren bij de 
organisatie van de Tokyo Rainbow Week. Na afloop van de film was er tijd voor discussie en 
besprekingen over het verbeteren van samenwerking in 2014. De activiteit werd afgesloten met 
een netwerkreceptie.  
Jemen Mensenrechtendag
De ambassade te Sana’a organiseerde vertoningen van vier mensenrechtenfilms: ‘Call me Kuchu’, 
over LGBT-activisten in Uganda;  ‘Tall as the Baobab Tree’, over kindhuwelijken in Senegal; 
‘Reportero’, over journalisten in Mexico die de strijd aanbinden met drugskartels; en Forbidden 
Voices, over internetvrijheid in Cuba, China en Iran.
Jordanië Mensenrechtendag
De Nederlandse ambassadeur droeg bij aan een persconferentie waarin een nationale Jordanese 
campagne tegen geweld tegen vrouwen werd gelanceerd door de Jordanese Nationale Commissie 
voor Vrouwen. Verder steunde de ambassade een jaarlijkse conferentie georganiseerd door de 
Arabische Reporters voor Onderzoeksjournalistiek. Ook werd er een filmfestival gesteund waarop 
de Nederlandse film Peace vs. Justice werd getoond.

Bijlagen
Marokko IDAHO
De ambassade organiseerde een succesvolle fototentoonstelling in het kader van de wereldwijde 
dag tegen homofobie. De doelstelling van de avond was om alle facetten van deze beweging bij 
elkaar te brengen en een ambiance te bieden waarin dit gevoelige onderwerp openlijk kon worden 
besproken. 
Mensenrechtendag
In samenwerking met verschillende andere ambassades organiseerde Nederland een debat over 
de rechten van vrouwen in Marokko. Het debat was gericht op studenten. Een tweede activiteit 
was een tweedaagse mensenrechtenviering met films, debatten, lezingen en culturele activiteiten 
in Nador, Noord-Marokko. Het doel was om in het gebied waar van oorsprong veel Nederlandse 
Marrokanen vandaan komen aandacht voor mensenrechten te genereren. 
Mexico IDAHO
De ambassade organiseerde een lunch met leden van de LHBT-gemeenschap en enkele ambassa-
deurs. Zie ook http://on.fb.me/1lrtgJt.
Mensenrechtendag
Op 10 december hield de Nederlandse ambassadeur een toespraak met als onderwerp ‘Journalists 
and human rights defenders at risk’, in het kader van een bijeenkomst die Free Press Unlimited 
organiseerde voor journalisten. 
Mozambique IDAHO
Voor IDAHO organiseerde LAMBDA, een Mozambikaanse LHBT-organisatie gesteund door de 
Nederlandse ambassade, een discussiebijeenkomst rond het onderzoek van de organisatie 
| 97 |
Attitudes and Practices towards Homosexuality in Mozambique.
Mensenrechtendag
Op 11 december brachten alle EU-ambassadeurs een bezoek gebracht aan de Machava High 
Security gevangenis en de Boane jeugdgevangenis, om de omstandigheden aldaar te bekijken. 
Daarnaast heeft de post samengewerkt met verschillende ngo’s bij het organiseren van mensen-
rechtenactiviteiten. Zo organiseerde AGIR, een platform voor maatschappelijke organisaties, 
samen met het ministerie van Justitie een conferentie over mensenrechten.
Nicaragua Mensenrechtendag
In samenwerking met de Finse ambassade in Nicaragua en de Internationale Organisatie voor 
Migratie (IOM) werd de documentaire ‘Justice for my sister’ vertoond, waarbij filmmaakster 
Kimberly Bautista aanwezig was. Rond de vertoning van de film werden presentaties gegeven over 
geweld tegen vrouwen.
Nigeria Mensenrechtendag
Op en omstreeks Mensenrechtendag organiseerde de ambassade een aantal activiteiten. Ten 
eerste, een open-air vertoning van de film ‘Tall as the Baobab Tree’, in samenwerking met de 
Nigeriaanse Nationale Mensenrechtencommissie. Deze film werd ook vertoond voor een groep 
middelbare scholieren van scholen in en rondom Abuja, gevolgd door een vraag-en-antwoordses-
sie over mensenrechten in het algemeen en het werk van de ambassade en de Mensenrechten-
commissie in het bijzonder. Ten slotte nam de ambassadeur op 10 december samen met ambas-
sadestaf deel aan de door de Nationale Mensenrechtencommissie georganiseerde ‘Human Rights 
Walk’ in het centrum van Abuja.
Oekraïne IDAHO
De ambassade organiseerde een netwerkevenement georganiseerd ter voorbereiding van de Kiev 
Pride. LHBT-activisten, COC Nederland en diplomaten kwamen tijdens dit evenement bijeen.  

Bijlagen
Senegal IDAHO
Op 16 mei organiseerden de Nederlandse en Duitse ambassades op de Nederlandse residentie een 
filmvertoning en een debat. De meer dan 40 deelnemers woonden een vertoning van drie korte 
filmpjes bij. In het eerste filmpje was de recente toespraak van Ban Ki Moon over LGBT-rechten te 
zien. Vervolgens vond er onder leiding van de ambassadeur een levendig en open debat plaats, 
volgens Chatham House Rules, gestructureerd rond drie onderwerpen: 1) De rol van de media en 
de publieke opinie over LHBT; 2) De strafbaarstelling van homoseksualiteit; 3) De rol van het 
maatschappelijk middenveld en in het bijzonder mensenrechtenorganisaties.
Mensenrechtendag
Ter ere van Internationale Mensenrechtendag heeft de post bijgedragen aan vier mensenrechten-
evenementen. Op 23 november organiseerde de ambassade een seminar over internationaal 
recht, waarbij 60 studenten met elkaar in debat gingen over het belang van het ICC. Dit debat werd 
geleid door Senegalese en Nederlandse professoren, en genereerde veel (sociale) media-aandacht. 
Op 1 december, Wereld Aids Dag, kon de LHBT-gemeenschap zich op de residentie gratis laten 
testen op hiv/aids. Op 2 december is in samenwerking met de Amerikaanse ambassade de film 
‘Tall as a Baobab Tree’ vertoond in het grootste filmtheater van Dakar (700 toeschouwers), om 
aandacht te vragen voor de problematiek van kindhuwelijken. De ambassade organiseerde 
vervolgens 30 vertoningen van deze film op scholen en in dorpjes buiten de stad, zodat de film 
diegenen bereikte die persoonlijk door deze problematiek geraakt worden. Ten slotte is op 10 
december in EU-verband een bezoek gebracht aan Village Pilote – een ngo die straatkinderen 
opvangt en kans geeft op een betere toekomst.
Servië IDAHO
| 99 |
De ambassade ondersteunde de organisatoren van de Servische Gay Pride. Daarnaast is de film 
‘Strijders voor de Liefde’ vertoond. 
Mensenrechtendag
De ambassade organiseerde een filmvertoning van ‘Call me Kuchu’, over Ugandese LHBT-activis-
ten, in cultuurcentrum Parobrod. Vooraf hield de plaatsvervangend ambassadeur een toespraak 
over het Nederlandse mensenrechtenbeleid en gelijke rechten voor LHBT in het bijzonder.
Slovenië Mensenrechtendag
De Nederlandse ambassade vertoonde de film ‘Call me Kuchu’, over Ugandese LHBT-activisten, in 
de Skuc Gallery. Verder werd de film ‘Reportero’, over persvrijheid, vertoond aan de Rechtenfacul-
teit van de Universiteit van Ljubljana. Voorafgaand aan de film organiseerde de faculteit om een 
debat over ‘De economische crisis en mensenrechten’, waaraan behalve een aantal docenten ook 
de Sloveense Ombudsman voor mensenrechten deelnam, evenals een voormalig rechter van het 
Sloveense Hooggerechtshof.
Sri Lanka IDAHO
Ter gelegenheid van IDAHO is een informele meeting georganiseerd samen met ngo EQUAL 
Ground. De ambassade faciliteerde de discussie en opende met een korte introductie over het 
Nederlands LHBT-beleid. EQUAL GROUND gaf een presentatie gevolgd door een ronde tafel 
discussie over de moeilijkheden van LHBT in Sri Lanka.
Sudan Mensenrechtendag 
Op 10 december heeft de ambassade in Khartoem aandacht besteed aan het onderwerp persvrij-
heid in Sudan. De Nederlandse ambassade heeft op verzoek van lokale journalisten een dag 
georganiseerd om van hen te horen wat er speelt en te bekijken in hoeverre Nederland ondersteu-
ning kan beiden. Het belangrijkste programmaonderdeel bestond uit discussies met lokale 
journalisten over persvrijheid. Om het programma toegankelijk te maken voor een breder publiek 
waren er ook culturele activiteiten georganiseerd, zoals een kunst- en fototentoonstelling en 
vertoning van korte films.
Suriname Mensenrechtendag
De ambassade presenteerde de film ‘Forbidden Voices’, over internetvrijheid in Iran, China en 
Cuba, in de garage van de ambassade. 

Bijlagen
Verenigde Mensenrechtendag 
Staten
Washington
Er was een programma opgesteld om de veerkracht te vieren van vrouwen die te maken hebben 
met geweld. Het programma werd ingeleid door o.a. Tina Tchen, assistent van president Obama, 
en de Nederlandse ambassadeur. Dit werd gevolgd door een kort optreden van een kamerorkest 
ter verwijzing naar het Scheherazade initiatief: een serie van liefdadigheidsconcerten die zullen 
eindigen met een groot optreden in Carnegie Hall in 2015. Deze concerten halen geld op voor 
projecten die gendergerelateerd geweld proberen uit te bannen.
New York
Nederland sponsorde met een groep gelijkgezinde landen een evenement over homofobie bij de 
VN. Er waren LHBT-activisten aanwezig en ook wereldberoemde sporters waaronder Martina 
Navratilova. Er is gesproken over oplossingen voor geweld en discriminatie van LHBT. De aanwe-
zigheid van de sporters was onder andere belangrijk omdat dat kan helpen het taboe rondom 
homoseksuele sporters te doorbreken. 
Wit-Rusland IDAHO
Rondom IDAHO stuurde de Nederlandse ambassadeur in Warschau een brief aan de Wit-Russische 
LHBT-gemeenschap waarin hij onder andere een uitleg gaf over de rol van de ambassade en het 
Nederlandse beleid ten aanzien van LHBT. De brief was gericht aan de grootste LHBT-organisatie, 
Gay Belarus.
Mensenrechtendag
| 101 |
Ter ere van 10 december zijn verschillende activiteiten georganiseerd. In Minsk zijn verschillende 
bijeenkomsten en seminars voor de LHBT-gemeenschap gehouden tijdens de Gay Pride. Tevens is 
de World Press Photo-tentoonstelling naar Minsk gebracht. Journalisten worden in Wit-Rusland 
regelmatig blootgesteld aan intimidatie en persvrijheid staat onder druk. Het belang van goede 
fotojournalistiek is met deze tentoonstelling onder de aandacht gebracht, evenals het belang van 
mensenrechten in de wereld en in Wit-Rusland in het bijzonder. De Nederlandse ambassadeur 
opende de tentoonstelling op 10 december. Ten slotte is op 12 december het seminar ‘Across 
frontiers: sharing Polish-Dutch-Belarusian experience of solidarity’ georganiseerd. Er werd o.a. stil 
worden gestaan bij het thema persvrijheid. Het seminar is live gestreamd zodat naast de Poolse 
ngo’s, experts, studenten, media en Wit-Russische ngo’s aanwezig op de ambassade in Warschau, 
het seminar ook via internet in Wit-Rusland kon worden gevolgd.
Zimbabwe Mensenrechtendag
In de aanloop naar Mensenrechtendag organiseerde de ambassade in samenwerking met HIVOS 
een campagne ‘Mediadiversiteit – verbreed je horizon’. Gedurende een maand waren er verschil-
lende evenementen over mediadiversiteit in Zimbabwe, o.a. filmvertoningen, discussiefora, 
lezingen voor studenten van de mediaschool, en een grote journalistenwedstrijd waarvan de 
winnaar onder andere op uitwisseling naar Nederland gaat.
Zuid-Korea Mensenrechtendag
De Nederlandse ambassade heeft bijgedragen aan een internationaal seminar over de waarheid 
van mensenrechtenschendingen in Noord-Korea, gewijd aan China’s repatriëring van Noord-Kore-
aanse overlopers. 
Zwitserland Mensenrechtendag
Door de Permanente Vertegenwoordiging bij de VN in Genève werd de film ‘Tall as the Baobab 
Tree’ getoond. De filmvertoning werd gevolgd door een paneldiscussie over de rol van armoede bij 
kindhuwelijken. De ambassade te Bern organiseerde een (besloten) bijeenkomst voor Nederlandse 
CEO’s in Zwitserland. Tijdens deze bijeenkomst werd aandacht aan de Internationale Dag voor de 
Mensenrechten geschonken.

enenKievParijsBuenosAiresMadridKoeweitHarareParijsMoskouPretoriaTripoliMadridDamascusPraagKobeKoealaLoempoerKaapstadLuandaKievLusakaDarEsSalaamM
Deze brochure is een uitgave van: 
Het ministerie van Buitenlandse Zaken  
Postbus 20061 | 2500 eb Den Haag
© Buitenlandse Zaken | april 2014

