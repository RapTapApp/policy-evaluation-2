Beleidsnota Drinkwater
Schoon drinkwater voor nu en later

Beleidsnota Drinkwater
Schoon drinkwater voor nu en later
Beleidsnota Drinkwater | 1

Inhoud
  Samenvatting 7
  Inleiding 13
 2  Doelen en beleidsopgaven 17
 2.1 Doelen van de beleidsnota drinkwater 17
 2.2 Ontwikkelingen en subdoelen 17
 3  Wettelijke kaders voor drinkwater voorziening 23
 3.1 Drinkwaterwet en EU-regelgeving 23
 3.2 Duurzame veiligstelling 24
 3.3 Dienst van Algemeen Belang  24
 4  Beleidsuitgangs punten voor duurzame veiligstelling drinkwater voorziening 27
 4.1 Adequate invulling zorgplicht 27
 4.2  Drinkwatervoorziening als zwaarwegend openbaar belang 28
 4.3 Verbetering kwaliteit bronnen 28
 4.4 Kwaliteitseisen voor drinkwater 30
 4.5 Nationale veiligheid en leveringszekerheid 30
 4.6 Behouden goede conditie drinkwaterinfrastructuur 30
 4.7 Beperking effecten op natuur en milieu 31
 5  Voldoende water van goede kwaliteit 33
 5.1 Betere bescherming kwetsbare grondwaterwinningen  34
 5.2 Aanpak van nieuwe stoffen in oppervlaktewater 36
 5.3 Verbeteren en beter benutten instrumentarium 37
 5.4 Bescherming drinkwaterbronnen via Kaderrichtlijn Water  39
 5.5  Toenemende concurrentie in de ondergrond vereist goede ruimtelijke afweging 40
 5.6 Beperken gevolgen klimaatverandering voor drinkwater 41
 5.7 Reserveren strategische voorraden voor drinkwaterbereiding  41
 5.8 Internationale afspraken 43
 6  Kwalitatief goed drinkwater 45
 6.1 Risicobenadering van bron tot tap 45
 6.2  Risicobeheersing micro-organismen in distributie- en leidingwaterinstallaties  48
 6.3  Risicobeheersing chemische stoffen in distributie- en leidingwaterinstallaties 49
 6.4 Betrouwbare producten voor drinkwatervoorziening 50
 7  Behouden goede conditie drinkwater infrastructuur 53
 7.1 Distributieverlies is en blijft uitzonderlijk laag 53
 7.2  Gerichte samenwerking bij de vervangingsopgave infrastructuur  54
 7.3  In het vizier houden vervangingsopgave drinkwaterinfrastructuur 55
 7.4 Voldoende ruimte voor investeringen in infrastructuur 55

Beleidsnota Drinkwater | 5

Samenvatting
Volgens de recent in werking getreden Drinkwaterwet (2011) moet het kabinet elke 6 jaar een ‘beleidsnota 
inzake de openbare drinkwatervoorziening’ vaststellen. Voorliggende nota is de eerste in die reeks. De 
reden dat deze nota nu al verschijnt is dat de kwaliteit van het drinkwater heel goed is maar wel blijvend de 
aandacht verdient, en dat de kwaliteit van de bronnen onder druk staat. Met name dit laatste noopt tot 
beleidsintensivering op een aantal onderwerpen, waarvoor – soms ook uit andere overwegingen – al 
trajecten zijn opgestart die in 2014 of begin 2015 tot beleidskeuzes moeten leiden. Het gaat dan om nieuwe 
stroomgebiedbeheerplannen voor de periode 2015-2021 in het kader van de Kaderrichtlijn Water, de 
Structuurvisie Ondergrond (STRONG), het Deltaprogramma Zoetwater, et cetera. De Beleidsnota Drinkwater 
kan richting geven aan de formulering van zowel de generieke drinkwatergerelateerde elementen als de 
meer gebiedsgerichte uitwerking daarvan. 
De Drinkwaterwet schrijft voor dat bij het opstellen van deze beleidsnota de zienswijzen van belanghebben-
den dienen te worden betrokken. Dat is gebeurd: de nota is opgesteld in nauw overleg met provincies, 
gemeenten, waterschappen en drinkwaterbedrijven. De nota heeft een agenderende functie, in een 
Uitvoeringsprogramma dat in 2015 samen met deze partijen wordt opgesteld wordt een aantal zaken verder 
uitgewerkt.
Wetten en richtlijnen
Kader voor de Beleidsnota Drinkwater is de Drinkwaterwet. Volgens deze wet dragen bestuursorganen zorg 
voor een duurzame veiligstelling van de drinkwatervoorziening. Dit geldt als een “dwingende reden van 
groot openbaar belang” bij het uitoefenen van hun bevoegdheden. De Drinkwaterwet vloeit voort uit de 
Europese-Drinkwaterrichtlijn, waarin kwaliteitseisen worden gesteld aan het drinkwater. Bij overschrijding 
moeten ‘passende maatregelen’ worden genomen. Tenslotte stelt de Europese Kaderrichtlijn Water (KRW) dat  
lidstaten waterlichamen moeten aanwijzen waar water wordt onttrokken voor menselijke consumptie. Er 
moet drinkwater uit deze bronnen geproduceerd kunnen worden dat voldoet aan de kwaliteitseisen van de 
Europese Drinkwaterrichtlijn. Lidstaten moeten deze waterlichamen bovendien zodanig beschermen dat de 
kwaliteit niet verslechtert, “teneinde het niveau van zuivering dat voor de productie van drinkwater is 
vereist, te verlagen”. Op basis van de Wet milieubeheer tenslotte moeten provincies grondwaterbescher-
Beleidsnota Drinkwater | 7

Net als voor een deugdelijke drinkwaterproductie is ook een grote inspanning nodig voor het uiteindelijk 
borgen van de kwaliteit van drinkwater aan de kraan. Voor het voorkomen van zowel Legionella als lood in 
drinkwater zal uiterlijk 2016 een beleidsevaluatie plaatsvinden om te kijken of aanvullend beleid nodig is. 
Verder is er onduidelijkheid over de materialen en chemicaliën die mogen worden gebruikt bij de drink-
watervoorziening (bijvoorbeeld voor leidingen). Gebruikers moeten ervoor zorgen dat ze alleen gecertifi-
ceerde producten gebruiken of producten die aantoonbaar voldoen aan de ‘Regeling materialen en 
chemicaliën drink- en warm tapwatervoorziening’. Omdat er voor deze aspecten nog geen Europese 
harmonisatie is, ontbreekt regelmatig de informatie of het product in een bepaald land mag worden 
gebruikt in contact met drinkwater. Vanwege de Europese markt én bescherming van de volksgezondheid is  
harmonisatie van zowel productnormen als vereisten op Europees niveau van belang. Het rijk zal er bij de 
Europese Commissie op aandringen dit voortvarend op te pakken onder de Bouwproductenverordening en 
de Drinkwaterrichtlijn.
Goede drinkwaterinfrastructuur
De drinkwaterinfrastructuur in Nederland is in goede staat en biedt leveringszekerheid. De komende 
decennia zullen echter om meer investeringen vragen: in het leidingnet, maar ook in voor zuivering en 
winning van grondstof voor drinkwater. Beleidsprioriteit is om de goede conditie van de infrastructuur in 
de toekomst op peil te houden. Daarvoor is extra inspanning nodig, zoals gerichte samenwerking in de 
waterketen, het opnemen van de vervangingsopgave in de leveringsplannen en monitoring via de bedrijfs-
vergelijking drinkwatersector (benchmark). Dat moet voldoende ruimte bieden om tijdig de noodzakelijk 
investeringen te kunnen doen.
Nationale veiligheid en leveringszekerheid
De Drinkwaterwet definieert de openbare drinkwatervoorziening als een “vitale publieke dienst van groot 
algemeen belang”.  De duurzame veiligstelling van deze dienst is een zaak van nationale veiligheid. Dit 
uitgangspunt vormt de basis voor de herijking van vitale sectoren die in 2014 zal plaatsvinden, waarbij 
onder andere voor cyber security en overstromingen weerstandverhogende en risicominimaliserende 
maatregelen worden uitgewerkt en waar nodig genomen. Voor extreme scenario’s brengt de Structuurvisie 
Ondergrond voor de lange termijn nationale grondwaterreserves in kaart. Hiervoor zal – in overleg met 
bevoegd gezag – een 3D-beschermingsregime tegen mining (uitputting van het soort water) gelden en is de 
inzet erop gericht risico’s te voorkomen bij activiteiten in of nabij beschermende lagen van de aangewezen 
gebieden.  
Toegankelijke informatie en consumentenvertrouwen
Het consumentenvertrouwen in zowel de drinkwaterkwaliteit als in de drinkwaterbedrijven is groot. Om
een hoog consumentenvertrouwen te houden is het van belang dat consumenten en ‘de maatschappij’
kunnen beschikken over goede en transparante informatie over de kwaliteit van de bronnen en het
drinkwater. Ontwikkelingen op de lange termijn, zoals klimaatverandering, creëren echter complexe 
vraagstukken waarvan het verloop hoogst onzeker is. Het is van belang om – meer dan tot nu toe gebruike-
lijk is – transparant te communiceren over onzekerheden, over wat er gebeurt om die te verkleinen en over 
milieubewust omgaan met drinkwater.
Beleidsnota Drinkwater | 9

Beleidsnota Drinkwater | 11

1 Inleiding
Volgens de Drinkwaterwet (2011) dient het kabinet elke zes jaar een ‘beleidsnota inzake de openbare 
drinkwatervoorziening’ vast te stellen. Voorliggende Beleidsnota Drinkwater voorziet hierin en vervangt 
hiermee het Beleidsplan Drink- en Industriewatervoorziening (BDIV 1995) dat nog was gebaseerd op de 
Waterleidingwet.  
Volgens de wet omvat de scope van de beleidsnota in elk geval: 
a. de hoofdlijnen en beginselen van het beleid, ter uitvoering van deze wet, met betrekking tot de productie 
en distributie van deugdelijk drinkwater en de duurzame veiligstelling van de openbare 
drinkwatervoorziening; 
b. de hoofdlijnen van het beleid ter uitvoering van voor Nederland bindende besluiten van instellingen van 
de Europese Unie met betrekking tot de productie en het ter beschikking stellen van drinkwater, en 
c. de hoofdlijnen van het beleid met betrekking tot de bescherming van bij de bereiding van drinkwater te 
gebruiken grondstoffen. 
De Memorie van Toelichting geeft over de reikwijdte van de nota aan dat deze: 
• Invulling geeft aan gewenste bedrijfsvoering van drinkwaterbedrijven en gewenste (lange termijn) 
ontwikkelingen binnen de sector.
• Richtinggevend is voor kwaliteitsborging, continuïteit en doelmatigheid (benchmark).
 • Het toetsingskader vormt voor de leveringsplannen die de eigenaren van drinkwaterbedrijven eens per 
vier jaar moeten opstellen  (artikel 37, tweede lid, Drinkwaterwet). 
• Aangeeft wat - vanuit het oogpunt van een ‘duurzame veiligstelling van de drinkwatervoorziening’ - de 
inzet van het rijk is ten aanzien van het gebruik en de bescherming van grond- en oppervlaktewater (met 
ook aandacht voor de stroomgebiedbeheerplannen).
• Andere onderwerpen kan bevatten die van belang zijn voor openbare drinkwatervoorziening.
De beleidsnota drinkwater beschrijft binnen de opdracht als verwoord in de Drinkwaterwet de rol en 
taakuitoefening van de Minister en de onder haar verantwoordelijkheid opererende diensten, dan wel 
andere onderdelen van het rijk, drinkwaterbedrijven, hun eigenaren en andere overheden waarop de wet 
van toepassing is (zie hierboven). Als daarbij onderwerpen aan de orde komen waarvan de uitwerking in 
andere planprocessen gestalte zal krijgen (de Structuurvisie voor de Ondergrond, Kaderrichtlijn Water, het 
Beleidsnota Drinkwater | 13

Beleidsnota Drinkwater | 15

2  Doelen en 
beleidsopgaven
Het gaat goed met de drinkwatervoorziening in Nederland. De drinkwatervoorziening in Nederland staat op 
een hoog niveau en de drinkwaterbedrijven presteren in zijn algemeenheid uitstekend. De drinkwater-
kwaliteit is zeer hoog, er is een groot consumentenvertrouwen en de kostprijs is laag. Bedrijven werken 
efficiënt en milieubewust. Er zijn weinig incidenten, de lekverliezen zijn zeer laag en bedrijven fungeren 
ook als actieve natuurbeheerders. Toch vraagt een aantal ontwikkelingen om extra beleidsinspanningen. 
Deze nota richt zich specifiek op deze opgaven. Daarbij is het bestaand wettelijk kader uitgangspunt. 
De doelstelling van deze nota is een duurzame veiligstelling van de openbare drinkwatervoorziening. 
2.1 Doelen van de beleidsnota drinkwater
De beleidsnota drinkwater richt zich op de volgende hoofddoelen:
1. Voldoende water van goede kwaliteit voor nu en in de toekomst (in ieder geval 2040);
2. Goede drinkwaterkwaliteit – kwaliteitsbewaking door risicobeheersing en innovatie;
3. Behouden van de goede conditie van de drinkwaterinfrastructuur;
4. Vergroten van de weerbaarheid van vitale drinkwaterinfrastructuur;
5. Blijvende aandacht voor consumentenvertrouwen.
6. Toegang tot voldoende en schoon drinkwater
7. Versterken internationale positie drinkwaterbedrijven
2.2 Ontwikkelingen en subdoelen
Doel 1: Voldoende water van goede kwaliteit voor nu en in de toekomst
De kwaliteit van drinkwater in ons land is goed, maar de kwaliteit van de drinkwaterbronnen staat onder 
druk. Dit wordt veroorzaakt door vervuiling door de landbouw, oude verontreinigingen, verstedelijking 
maar ook door nieuwe stoffen waarvoor nog geen normen gelden maar die wel in toenemende mate een 
probleem vormen. Daarnaast kan klimaatverandering op termijn tot extra problemen leiden. Dit alles 
Beleidsnota Drinkwater | 17

Door de ambities van de Topsector Water te ondersteunen – onder strikte voorwaarden van
risicominimalisatie en focus op publieke hoofdtaken – middels publiek-publieke samenwerking kunnen
de waterbedrijven en waterschappen een belangrijke bijdrage leveren aan het realiseren van de
doelstelling van het topsectorenbeleid, namelijk het stimuleren van economische groei en
werkgelegenheid in Nederland. 
Subdoelen:
• Verder ontwikkelen van de risicobenadering en kwaliteitsbewaking van de gehele drinkwaterketen 
van bron tot tap;
• Verbeteren risicobeheersing van micro-organismen en chemische stoffen in 
leidingwatersystemen;
 • Verbeteren beschikbaarheid van betrouwbare producten voor toepassing in de 
drinkwatervoorziening;
• Ruimte voor innovatie.
Doel 3: Behouden goede conditie drinkwaterinfrastructuur
De drinkwaterinfrastructuur in Nederland is in goede staat en is leveringszeker, maar de komende decennia 
zal de druk om hierin te investeren toenemen. Dit geldt niet alleen voor het leidingnet voor drinkwater, 
maar ook voor zuivering en winning van grondstof voor drinkwater. Beleidsprioriteit is om de huidige 
topconditie van de infrastructuur – uit oogpunt van de duurzame veiligstelling – in de toekomst op peil te 
houden. 
Subdoelen:
• Gerichte samenwerking in de waterketen bij de vervangingsopgave van de infrastructuur en het 
benutten van meekoppelkansen;
• Het opnemen van vervangingsopgave van de drinkwaterinfrastructuur in leveringsplannen en het 
monitoren van de voortgang via de benchmark; 
• Het bieden van voldoende ruimte voor investeringen in de drinkwaterinfrastructuur.
Doel 4: Vergroten weerbaarheid vitale drinkwaterinfrastructuur 
Nieuwe dreigingen, toenemende afhankelijkheden (zoals bij cyber security inbreuken), veranderende 
omstandigheden en maatschappelijke behoeften hebben ertoe geleid dat interdepartementaal is gekozen 
voor herijking van de toetsing van het huidige beleid rondom de bescherming van vitale infrastructuur. Ook 
het toenemend aantal rampen en de gevolgen van overstromingen, extreme droogte, het risico van 
kernongevallen en microbiologische besmettingen vragen erom voorraden ter beschikking te hebben die 
resistent zijn tegen extreme scenario’s en (tijdelijk) aangetaste drinkwatervoorraden kunnen vervangen.
Subdoelen:
Vergroten van de weerbaarheid tegen crises, door ‘herijking’ van de processen in de vitale drink-
waterinfrastructuur. Die herijking omvat: 
• Integrale analyse van de bescherming van vitale drinkwaterinfrastructuur;
• Het verhogen van de weerbaarheid bij een drinkwatercrisis door het minimaliseren van risico’s en 
opnemen en uitvoeren van maatregelen in leveringsplannen;
• Het borgen van beschikbaarheid en inzet van nooddrinkwater in geval van calamiteiten;
• Het aanwijzen en beschermen van nationale grondwaterreserves ten behoeve van nationale 
veiligheid.
Beleidsnota Drinkwater | 19

‘Doel 7’ geschetste ontwikkelingen rond de Topsector Water en het Rembrandt Water initiatief. Nederland 
speelt een voortrekkersrol in het nauwer betrekken van het bedrijfsleven bij internationale samenwerking. 
Op deze wijze kan de inzet van Nederlandse drinkwatersector in het kader van internationale ontwikkelings-
samenwerking en handelsrelatie een belangrijke bijdrage leveren aan het realiseren van de doelstellingen 
van de Topsector water.
Subdoelen:
• Stimuleren van drinkwaterbedrijven om in het kader van internationale ontwikkelingssamen-
werking en maatschappelijk verantwoord ondernemen een bijdrage te blijven leveren aan 
verbetering uitbreiding van betaalbare en duurzame toegang tot water en sanitatie voor iedereen. 
Doel 7: Versterken internationale positie drinkwaterbedrijven
Drinkwaterbedrijven kunnen een belangrijke motor zijn binnen consortia die zich op de internationale 
markt voor waterinfrastructuur willen richten. In maart 2013 hebben de drinkwaterbedrijven het advies 
Rembrandt Water uitgebracht over de rol van drinkwaterbedrijven in internationale 
samenwerkingsverbanden. 
Subdoelen:
De opgave in het kader van de Topsector Water betreft: 
• Het verder uitwerken van de verschillende rollen van de drinkwaterbedrijven aan de Millennium 
Development Goals (MDG) gerelateerde activiteiten en op de zakelijke markt. In het laatste geval 
gaat het over de bijdrage die de drinkwaterbedrijven kunnen leveren aan de ambities van de 
Topsector Water. 
• Het binnen de mogelijkheden en randvoorwaarden (zoals genoemd in de Drinkwaterwet) 
adresseren van belemmeringen op het vlak van internationale samenwerking, financiering en 
garantstelling bij internationale activiteiten van drinkwaterbedrijven.
Beleidsnota Drinkwater |Beleidsnota Drinkwater | 2121

3 W ettelijke kaders voor 
drinkwater voorziening
Bij de ontwikkeling van beleid om de drinkwatervoorziening duurzaam veilig te stellen geven de wettelijke 
kaders de hoeken van het speelveld aan en in voorkomende gevallen ook de richting. Het wettelijke kader is 
zeer omvangrijk, in deze nota noemen we alleen de belangrijkste wetten en regelgeving die van toepassing 
zijn op de drinkwatervoorziening. Het gaat dan met name om de Drinkwaterwet en relevante 
EU-regelgeving. 
3.1 Drinkwaterwet en EU-regelgeving
De belangrijkste wetten en regelingen die deze nota als uitgangspunt hanteert zijn: 
Grondwet:
Volgens de Nederlandse Grondwet treft “de overheid […] maatregelen ter bevordering van de volksgezond-
heid” (artikel 22, eerste lid). Drinkwater is een eerste levensbehoefte, de kwaliteit van dat drinkwater heeft 
grote effecten op de volksgezondheid.
Drinkwaterwet:
In de Memorie van Toelichting van de Drinkwaterwet staat dat het primair de taak van het drinkwaterbedrijf 
is om te zorgen voor de feitelijke levering van deugdelijk drinkwater en consumenten en andere afnemers. 
“De rol van de rijksoverheid daarbij is, naast het uitoefenen van toezicht, vooral voorwaardenscheppend en 
3
kaderstellend.”
De Drinkwaterwet bepaalt in artikel 2 dat ten eerste bestuursorganen zorg dragen voor de duurzame 
veiligstelling van de openbare drinkwatervoorziening (lid 1). Ten tweede stelt ze dat deze bestuursorganen 
een duurzame veiligstelling van de openbare drinkwatervoorziening als een “dwingende reden van groot 
openbaar belang” moeten laten gelden bij het uitoefenen van hun bevoegdheden en bij toepassing van 
wettelijke voorschriften (lid 2). Deze kwalificatie als dwingende reden van groot openbaar belang heeft 
vooral consequenties voor ruimtelijke afwegingen op verschillende overheidsniveaus.
3 
Memorie van Toelichting Drinkwaterwet, Tweede Kamer, vergaderjaar 2006-2007, 30 895, nr. 3, pagina 5.
Beleidsnota Drinkwater | 23

De provincies en gemeenten – die destijds ook aan de wieg stonden van de openbare drinkwater-
voorziening – zijn aandeelhouder van het bedrijf dat in hun gebied het water levert. Zij hebben als 
aandeelhouder, via het structuurregime dat op deze bedrijven van toepassing is, bevoegdheden zoals het 
vaststellen van de tarieven,  het bedrijfsplan inclusief investeringen, de benoeming van commissarissen en 
ook de directie. De bedrijven leggen, via de Raad van Commissarissen, verantwoording af aan de publieke 
aandeelhouders. Deze aandeelhouders zijn op hun beurt weer op hun keuzes aanspreekbaar voor hun 
burgers. 
De Minister bepaalt de hoofdlijnen van beleid en reguleert, via een maximale vermogenskosten vergoeding 
(WACC), het maximale rendement. De rijksinspectie ILT ziet toe op de handhaving van de Drinkwaterwet, 
waarbij het onder andere gaat om de handhaving van de drinkwaterkwaliteitsnormen, de leveringszeker-
heid (leveringsplannen) en de doelmatigheid (benchmark).
Beleidsnota Drinkwater | 25

4  Beleidsuitgangs­
punten voor duur­
zame veiligstelling 
drinkwater­
voorziening
Bij het realiseren van het beleid voor een duurzame veiligstelling hanteert het kabinet beleidsuitgangs-
punten, die kaderstellend en richtinggevend zijn voor de uitvoering van het beleid. Daarmee formuleert de 
Minister van IenM mede haar ambities en uitgangspunten voor de uitvoering van de Kaderrichtlijn Water 
(KRW), het Deltaprogramma Zoetwater, het programma STRONG en voor de invulling van de verantwoorde-
lijkheid van provincies, drinkwaterbedrijven, gemeenten en waterschappen.
De uitgangspunten in dit hoofdstuk worden in de volgende hoofdstukken (waar relevant) uitgewerkt in 
beleid en in uitvoeringsacties.
4.1 Adequate invulling zorgplicht
De Drinkwaterwet schrijft voor dat bestuursorganen zorgdragen voor een duurzame veiligstelling van de 
openbare drinkwatervoorziening (artikel 2). De eigenaren van drinkwaterbedrijven hebben een zorgplicht 
voor een “voldoende en duurzame uitvoering van de openbare drinkwatervoorziening binnen een 
distributiegebied” (artikel 3).
Consequentie van deze zorgplichten is dat drinkwaterbedrijven (waarvan provincies en gemeenten 
aandeelhouder zijn) en bestuursorganen bij de uitoefening van hun taken het drinkwaterbelang moeten 
meewegen en zich bij hun handelen bewust moeten zijn van de strekking van de zorgplichten en de 
mogelijkheden die deze bieden om het belang van de drinkwatervoorziening te beschermen. 
5
Uit onderzoek van het RIVM is gebleken dat het begrippenkader nadere invulling behoeft zodat drinkwater-
bedrijven, eigenaren en andere overheden hun zorgplicht goed in kunnen vullen. 
Uitvoeringsagenda 4.1 
• Het Ministerie van IenM zal in nauwe samenwerking met de betrokken partijen een nadere uitwerking geven aan de 
zorgplichtbepaling uit de Drinkwaterwet en waar nodig een bijpassend kennisuitwisselingstraject starten om adequate 
invulling te bevorderen. 
5 
RIVM e.a., Naar een brede zorgplicht voor drinkwaterbronnen - Doorwerking Drinkwaterwet bij de bescherming van 
drinkwaterbronnen (2013). RIVM-rapport 609716005/2013.
Beleidsnota Drinkwater | 27

Figuur 4.1: de Preventieladder. Uitgangspunt is preventie (voorkomen dat verontreiniging ontstaat), alleen onder voorwaarden mag 
worden uitgeweken naar de tweede sport. Hetzelfde geldt voor het uitwijken naar de derde en vierde (minst wenselijke, bovenste) sport. 
Door: www.gaetano.nl.
Ten behoeve van een duurzame veiligstelling van de drinkwatervoorziening introduceert het rijk hier de 
‘preventieladder’, die zal worden gehanteerd bij het bepalen van te nemen maatregelen gericht op 
bescherming van de bronnen:
1. Voorkomen dat verontreinigingen of risico’s ontstaan (preventie);
2. Voorkomen dat verontreinigingen in het milieu terechtkomen en zich daar kunnen verspreiden (aanpak 
aan de bron);
3. Voorkomen dat milieuverontreinigingen de innamepunten bij drinkwaterbronnen bereiken (beheersen, 
interceptie);
4. Verontreiniging eruit halen (extra zuivering), bijmengen van water van elders, stopzetten of realloceren 
van winningen. Indien mogelijk:  deze extra zuivering op termijn weer af bouwen door in te blijven 
zetten op adequate maatregelen eerder in de keten.
Bij het hanteren van deze ladder worden de kosten van verbetering van de waterkwaliteit primair bij de 
vervuiler neergelegd. Dat geldt niet alleen voor maatregelen op het vlak van preventie, maar ook door 
vervuilers waar dat juridisch mogelijk is te laten (mee)betalen aan maatregelen verderop in de keten. De 
preventieladder wordt niet op voorhand wettelijk verankerd. De besluitvorming over de implementatie van 
de preventieladder ligt bij het bevoegd gezag – in overleg met de drinkwaterbedrijven en hun eigenaren – 
en vindt plaats binnen de bestuurlijke afwegingsruimte van het gebiedsgerichte beschermingsbeleid. In de 
MidTerm Review van de Beleidsnota Drinkwater (2017) zal de effectiviteit van de toepassing van de ladder in 
relatie tot de status (wettelijk of niet?) worden geëvalueerd. 
Beleidsnota Drinkwater | 29

De huidige distributieverliezen bij de Nederlandse drinkwaterbedrijven zijn zo’n drie tot vier keer lager dan 
de EU-mediaan en behoren daarmee tot de laagste in Europa. Uitgangspunt is dat op de (middel)lange 
termijn de huidige positie en bandbreedte van distributieverlies wordt behouden.
Er ligt een grote investeringsopgave als het gaat om de voor het drinkwater benodigde infrastructuur. 
Enerzijds gaat het om de ‘reguliere’ vervanging van het leidingnet. Anderzijds wordt er een opgave verwacht 
ten aanzien van vernieuwing, renovatie en toenemende complexiteit van de zuivering en winning. Eén van 
de uitgangspunten voor de duurzame veiligstelling van de drinkwatervoorziening is dat drinkwaterbedrij-
ven voldoende ruimte hebben om tijdig en optimaal de noodzakelijk investeringen te kunnen doen. 
4.7 Beperking effecten op natuur en milieu
Een van de doelen van het drinkwaterbeleid is om nadelige invloeden van drinkwaterwinning op natuur en 
milieu  zoveel mogelijk te voorkomen. Dit gebeurt primair door middel van een zuinige omgang met 
drinkwater in combinatie met een optimale keuze, situering, inrichting en beheer van watervoorzienings-
werken. Specifieke aandachtspunten hierin zijn het ontzien van Natura 2000-gebieden en het voorkomen 
en waar nodig verder terugdringen van verdroging van natuur.
We moeten streven naar een zuinige omgang met drinkwater. Dat was ook een belangrijk doel van de 
Beleidsnota Drink- en Industriewatervoorziening (BDIV, 1995). Sinds het verschijnen van het BDIV is dit doel 
9
– mede dankzij de geleverde beleidsinspanningen op dit terrein – ook goeddeels gerealiseerd. De laatste 
jaren is het drinkwatergebruik volgens het Compendium voor de Leefomgeving gestabiliseerd op een 
10
niveau dat iets lager ligt dan eind vorige eeuw. Reden om dit beleid voort te zetten zijn toekomstige 
onzekerheden  die effect hebben op de beschikbaarheid van voldoende drinkwater. Zoals een mogelijke 
stijging van de vraag naar drinkwater (al dan niet met lokale verschillen), het effect van watertekorten in de 
geopolitieke verhoudingen, klimaatverandering, een achteruitgang van de kwaliteit van de drinkwaterbron-
nen. Volgens een recente Horizonscan van het Planbureau voor de Leefomgeving – de eerste stap van een 
nieuwe ronde scenariostudies voor de periode tot het jaar 2050 – behoort Nederland in de toekomst tot de 
11
regio’s met de hoogste “waterstress” in de wereld. 
Een tweede reden om te blijven inzetten op het zuinig omgaan met (drink)water is dat de productie van 
drinkwater gepaard gaat met milieueffecten zoals verdroging en energieverbruik. Beperking van de 
hoeveelheid drinkwater zorgt voor twee vliegen in één klap: minder verbruik van een schaars goed, en 
minder schadelijke milieueffecten. Bovendien werkt het als een stimulans voor innovaties – zowel 
technologisch, organisatorisch als procesmatig – die een bijdrage kunnen leveren aan een competitieve 
(drink)watersector. 
Drinkwaterbedrijven dragen ook nu al bij aan het terugdringen van effecten op natuur en milieu, door 
actieve milieuzorg en door het beheren van natuurgebieden die in hun eigendom zijn. De inzet uit het 
verleden om te komen tot zuinig drinkwatergebruik zal ook voor de komende periode de leidraad zijn. Een 
zuiniger omgang met drinkwater betekent eveneens dat het bewustzijn in de samenleving rondom (de 
toekomstige onzekerheden rond) de beschikbaarheid van drinkwater moet worden vergroot. De OECD 
12
constateert op dit punt in haar recente studie over water governance in Nederland een ‘awareness-gap’.
9 
RIVM e.a. (2011), Toekomstverkenning Drinkwatervoorziening in Nederland. Onderzoek in opdracht van het ministerie van IenM, 
RIVM-rapport 609716001/2011, pag. 31-33.
10 
http://www.compendiumvoordeleefomgeving.nl/indicatoren/nl0057-Waterwinning-en-waterverbruik-in-Nederland.
html?i=11-98 
11 
PBL i.s.m. CPB (2013), Welvaart en Leefomgeving – Horizonscan. PBL i.s.m. CPB: Bilthoven, o.a pag. 21.
12 
OECD (2014), Water governance in the Netherlands: fit for the future?, OECD Studies on Water, OECD Publishing.  
http://dx.doi.org/10.1787/9789264102637-en  
Beleidsnota Drinkwater | 31

5  Voldoende water 
van goede kwaliteit
Er is de afgelopen tijd hard gewerkt aan verbetering van de kwaliteit van de drinkwaterbronnen. Zowel door 
de sector als door de overheden. Dit is onder meer vertaald in de nitraatactieprogramma’s, het gewas-
beschermingsbeleid en het traject van de KaderRichtlijn Water (KRW) dat zich richt op handhaving van en 
uiteindelijk verbetering van de kwaliteit van zowel oppervlakte- als grondwater. Concrete generieke voorbeel-
den uit het bestaande gamma aan instrumenten zijn het grondwaterbeschermingsbeleid door de provincies 
en de lozingsvergunningen, terwijl via de gebiedsdossiers voor drinkwaterwinningen vooral gebiedsgericht 
wordt gewerkt aan zekerstelling van de bronnen. 
Desondanks doen zich nog problemen voor of dienen zich nieuwe aan, die om aanvullende acties vragen. 
Zo worden nitraatconcentraties bij veel grondwaterwinningen overschreden en resteren er nog bodem-
verontreinigingen die drinkwaterwinningen kunnen bedreigen. Gewasbeschermingsmiddelen komen in 
normoverschrijdende concentraties voor, zowel bij grond- als oppervlaktewaterwinningen. Er dienen zich 
nieuwe stoffen aan, waaronder geneesmiddelen, die als eerste een probleem vormen voor oppervlakte-
waterwinningen, maar uiteindelijk ook in het grondwater kunnen doorsijpelen. Daarnaast vormt toene-
mende concurrentie in de ondergrond een mogelijke bedreiging voor de kwantitatieve en kwalitatieve 
beschikbaarheid van grondwater. Klimaatverandering tenslotte kan een mogelijke bedreiging vormen voor 
met name de oppervlaktewater- en oevergrondwaterwinningen. 
Dit hoofdstuk formuleert maatregelen die genoemde problemen aanpakken. Omdat de bescherming van 
de kwaliteit van de bronnen daarnaast om acties vraagt gericht op het beter benutten of verbeteren van het 
beschikbare instrumentarium, wordt daar in een aparte paragraaf op ingegaan. Tot slot gaat deze 
Beleidsnota specifiek in op het reserveren van strategische voorraden, met het oog op veiligstelling van de 
drinkwatervoorziening bij een sterk toenemende vraag en/of uitval van bronnen op de langere termijn.
Acties en maatregelen zullen vooral hun doorwerking vinden in de tweede ronde KRW stroomgebied-
beheerplannen (dat geldt zowel voor de generieke maatregelen in de beleidsnota, als de gebiedsgerichte 
maatregelen op basis van de gebiedsdossiers voor drinkwaterwinningen), de Structuurvisie Ondergrond 
Beleidsnota Drinkwater | 33

Figuur 5.1 Aanwezigheid actuele (overschrijding norm) en/of potentiële (overschrijding 75% van norm) probleemstoffen, bij winningen 
voor drinkwater. Afzonderlijke kaarten voor respectievelijk gewasbeschermingsmiddelen, nitraat en bijbehorende omzettingsproducten, 
‘emerging substances’ en puntbronnen. Bron: RIVM (2014) , Eindevaluatie gebiedsdossiers drinkwaterwinningen (concept), RIVM  
Rapport 270005001/2014.
Beleidsnota Drinkwater | 35

Figuur 5.2  Route van nieuwe verontreinigende stoffen – geneesmiddelen, schoonmaakmiddelen en cosmetica – in de watercyclus.  
Door: www.gaetano.nl in opdracht van RIVM, 2013.
5.3 Verbeteren en beter benutten instrumentarium
Om de bescherming van de kwaliteit van het grond- en oppervlaktewater goed gestalte te kunnen geven, is 
een adequaat instrumentarium nodig. Primair gaat het om het beter benutten, preciseren of aanscherpen 
van al bestaande instrumenten. In beperkte mate kan het gaan om nieuwe instrumenten. Van belang is dat 
het drinkwaterbelang, met inachtneming van de zorgplicht uit de Drinkwaterwet, goed en waar nodig beter 
wordt meegenomen in belangenafwegingen. In verschillende rapporten zijn aanbevelingen gedaan om het 
17
bestaande instrumentarium te verbeteren of beter te benutten.
17 
Waaronder RIVM-rapporten ‘Naar een brede zorgplicht voor drinkwaterbronnen’ (2013), ‘Bescherming drinkwaterbronnen in 
het nationaal beleid’ (2013) en ‘Tussenevaluatie gebiedsdossiers drinkwaterwinningen’ (2013).
Beleidsnota Drinkwater | 37

afweging van kosten en baten. Voor de ontwikkeling van deze ladder en het instrumenteel borgen ervan ligt het voortouw bij 
het rijk, in samenwerking met andere overheden, waterbeheerders en drinkwatersector; actie gereed 2016.
• Betere bescherming van de oppervlaktewaterkwaliteit door onder andere eenduidiger normstelling, vaststellen signalerings-
waarden en verbeteren Handboek Wet- en Regelgeving Waterbeheer. Hierdoor kan bij bovenstroomse vergunningverlening 
beter rekening worden gehouden met de benedenstroomse drinkwaterfunctie (inclusief zijrivieren). Tevens is adequate 
borging nodig van de bescherming van drinkwaterinnamepunten (bij oppervlakte- en oevergrondwater) door het instellen 
van ruimtelijke beschermingszones (waarbij ligging, omvang, doel en status nader vorm krijgen). Nader uit te werken door 
het rijk (waaronder Rijkswaterstaat) in samenwerking met waterschappen, provincies en Vewin; actie gereed 2017.
• Beter benutten bestaand instrumentarium voor grondwaterbescherming. Verkenning of het beschermingsbeleid meer op 
maat kan worden gemaakt, met als uitgangspunt “streng waar het moet en flexibel waar het kan”. Doel is een stimulans te 
geven aan het gebruik van grondwaterbeschermingsgebieden voor functies die goed te combineren zijn met grondwater-
bescherming, zoals de functiecombinatie drinkwater - natuur. Hierbij wordt ook gekeken naar een betere ruimtelijke borging 
van grondwaterbeschermingsbeleid in bestemmingsplannen en adequate handhaving. Op te pakken door rijk, provincies, 
gemeenten en drinkwaterbedrijven; actie gereed 2016.
Figuur 5.3  Mogelijke aanpak van bodemverontreinigingen in de buurt van drinkwaterwinningen, met mogelijkheid van maatwerk-
aanpak met behulp van een rekentool. Door: www.gaetano.nl.
5.4 Bescherming drinkwaterbronnen via Kaderrichtlijn Water 
Maatregelen ter bescherming van de kwaliteit van het grond- en oppervlaktewater worden mede geborgd 
via de KRW stroomgebiedbeheerplannen. Dit betreft zowel generieke maatregelen, als gebiedsgerichte 
maatregelen zoals overeengekomen door partijen op basis van de gebiedsdossiers voor drinkwaterwinnin-
gen. Er wordt ingezet op een adequaat pakket van maatregelen, waarmee de beoogde doelen voor bescher-
ming van de drinkwaterbronnen worden gehaald dan wel substantieel dichterbij worden gebracht.  
Beleidsnota Drinkwater | 39

5.6 Beperken gevolgen klimaatverandering voor drinkwater
Klimaatverandering leidt naar verwachting op de langere termijn voor alle oppervlakte- en oevergrond-
20
waterwinningen tot extra problemen vanwege verzilting, watertekort (Maas), toegenomen concentraties 
van verontreinigingen bij verminderde afvoer, extra emissies bij stortbuien, extra problemen bij calamitei-
ten en een hogere temperatuur. Onderzoek in het kader van de Beleidsnota Drinkwater en het 
21
Deltaprogramma Zoetwater heeft per oppervlaktewaterwinning de kansrijke maatregelen in beeld 
gebracht om deze problemen op te lossen. Het gaat dan om maatregelen op het vlak van operationeel 
waterbeheer (extra aanvoer van elders, peilbeheer, doorspoelen), aanpassingen in het drinkwaterproductie-
proces (extra zuivering, ontzilting, alternatieve innamepunten of beperkte inzet andere bronnen) en 
aanvullende beleidsmaatregelen (verdergaande emissiereductie en ruimtelijk reserveren strategische 
voorraden grond- en oppervlaktewater). Bij de meeste innamepunten zal een combinatie van maatregelen 
nodig zijn om de inname voldoende klimaatbestendig te maken. Het Deltaprogramma Zoetwater (2015) 
geeft uitwerking aan een langetermijnstrategie, gericht op een duurzame en economisch doelmatige 
watervoorziening. Maatregelen ter veiligstelling van de drinkwatervoorziening maken daar onderdeel van 
uit.
Uitvoeringsagenda 5.6:
• Omdat er nog veel onzekerheden zijn over toekomstige ontwikkelingen, worden nog geen definitieve keuzes gemaakt over te 
nemen maatregelen. Dit geeft ruimte om tot een gedegen afweging te komen. Inzet is een robuust en flexibel systeem van 
bronnen en infrastructuur, om op termijn adequaat in te kunnen spelen op daadwerkelijk optredende effecten van 
klimaatverandering. 
• In het Deltaprogramma Zoetwater vindt een nadere afweging plaats van de door het RIVM voorgestelde maatregelen voor 
operationeel waterbeheer. Dit in samenhang met aanpassingen in het drinkwaterproductieproces, die primair worden 
ingevuld door de drinkwaterbedrijven. Bij deze nadere afweging wordt de drinkwatervoorziening als zwaarwegend belang 
meegenomen. De volgende paragraaf gaat in op het reserveren van strategische voorraden. 
• Bij grote veranderingen in het klimaat op de langere termijn wordt gekeken naar maatregelen gericht op extra emissiereductie 
(bijvoorbeeld debietafhankelijke vergunningverlening). 
• Het rijk continueert de inzet op internationale agendering van de zoetwaterproblematiek, om draagvlak bij de andere landen 
binnen de stroomgebieden te creëren voor een internationaal beleid dat bijdraagt aan het oplossen van het zoetwater-
probleem in Nederland. 
5.7 Reserveren strategische voorraden voor drinkwaterbereiding 
Ook in de toekomst blijft de huidige voorkeur voor grondwater als grondstof voor drinkwaterproductie 
bestaan. Uitgangspunt is tevens dat er geen noodzaak mag zijn om op grote schaal over te schakelen op 
brak of zout water. Door een adequate bescherming zorgen we ervoor dat vermindering van capaciteit van 
de huidige drinkwaterbronnen zoveel als mogelijk wordt vermeden. Niettemin kan dit wel voorkomen. 
In combinatie met een toenemende vraag en risico’s op calamiteiten kan er aanleiding zijn om ruimte te 
reserveren voor strategische voorraden van grond- en oppervlaktewater, inclusief een adequaat bescher-
mingsregime. Deze reservering is inclusief ruimte voor voorraadvorming in de vorm van bijvoorbeeld 
infiltratiegebieden, spaarbekkens en overige infrastructuur waaronder leidingen. Met deze voorraden wordt 
gezorgd voor een robuuste, toekomstbestendige, reservering aan bronnen en bijbehorende infrastructuur. 
De voorraden zijn zowel bedoeld voor het opvangen van beperkte pieken en calamiteiten op de kortere 
termijn, als voor het opvangen van grotere tekorten en calamiteiten op de middellange termijn. Voor 
extreme crisissituaties en het ondervangen van hoge waterstress op nationaal niveau (zie paragraaf 4.7) 
20 
Voor grondwaterwinning worden op basis van tot nu toe beschikbaar onderzoek vooralsnog geen substantiële problemen 
verwacht. Wel kan de druk van andere gebruikers van het grondwatersysteem toenemen en brengt klimaatverandering een 
grote onzekerheid in de ontwikkeling van de drinkwatervraag met zich mee. Bij scenario’s met een hoge watervraag zouden 
mogelijk conflicten met natuur kunnen optreden die om een nadere prioriteitstelling vragen bij de verdeling van het grond water 
onder grondwatergebruiksfuncties. Tevens krijgen mogelijk enkele tientallen grondwaterwinningen te maken met verzilting. 
21 
Wuijts, S. et. al. (2014), Impact klimaat op oppervlaktewater als bron voor drinkwater - Van knelpunten naar maatregelen. RIVM rapport 
609716007/2013. Onderzoek in opdracht van het ministerie van Infrastructuur en Milieu, uitgevoerd i.s.m. Deltares en KWR 
Watercycle Research Institute.
Beleidsnota Drinkwater | 41

Figuur 5.7.2  Ruimtelijke reserveringen inclusief bescherming voor strategische voorraden, vanwege een mogelijk stijgende vraag, 
klimaatverandering en onder druk staande kwaliteit van bestaande winputten. Door: www.gaetano.nl.
• De wijze waarop de bescherming van de strategische voorraden vorm krijgt wordt nog nader ingevuld. Ook wordt bezien of er 
in gelijke mate sprake moet zijn van een restrictief beleid zoals bij de nationale grondwaterreserves voor extreme crisis-
scenario’s (zie paragraaf 8.6), of dat er meer ruimte is voor bescherming op maat.
• Voor bestaande strategische voorraden die nog onvoldoende zijn geborgd en/of worden beschermd, is de inzet dat dit alsnog 
gebeurt.
5.8 Internationale afspraken
In Nederland wordt voor circa veertig procent van de drinkwatervoorziening gebruik gemaakt van Rijn- en 
Maaswater. De kwaliteit en beschikbaarheid van dit water hangen niet alleen af van de situatie en activitei-
ten binnen de grenzen, maar ook van die in het bovenstrooms gelegen buitenland. Een groot deel van de 
belasting met nieuwe stoffen komt uit het buitenland. De beschikbaarheid en kwaliteit van (vooral) 
Maaswater en Rijnwater in perioden van droogte zal in het licht van toekomstige klimaatverandering steeds 
meer afhankelijk zijn van maatregelen in het buitenland. Vanwege specifieke verschillen, vraagt de aanpak 
van beide rivieren om maatwerk. 
Uitvoeringsagenda 5.8:
• Het rijk continueert de inzet op internationale agendering. Waar nodig worden  afspraken gemaakt. Hierbij spelen de 
internationale rivierencommissies een centrale rol. Inspanning is primair gericht op het creëren van draagvlak bij de andere 
landen binnen de stroomgebieden, om tot een gezamenlijke verkenning van oplossing van problemen te komen. Waar nodig 
gevolgd door afspraken over te nemen gezamenlijke maatregelen.
• Internationale agendering met het oog op de toekomstige veiligstelling van de drinkwatervoorziening richt zich met name op 
gewasbeschermingsmiddelen, de ‘nieuwe stoffen’ (waaronder geneesmiddelen) en klimaatverandering. Bij klimaatverande-
ring betreft dit zowel de waterkwantiteits-, waterkwaliteits- als temperatuurproblemen. 
Beleidsnota Drinkwater | 43

6  Kwalitatief goed 
drinkwater
Nederland beschikt over goed drinkwater. Drinkwater is niet gechloord, zoals in veel andere westerse 
landen wel het geval is. Incidentele normoverschrijdingen worden adequaat aangepakt. Het is echter niet 
mogelijk om continu te meten en om alle stoffen en micro-organismen te meten. Risicoanalyse en 
risicomanagement (RA/RM) is een noodzakelijke aanvulling, in de vorm van preventief beleid, good 
manufacturing practice van de keten ‘van bron tot tap’ en kwaliteitscontrole. Deze benadering wordt in 
Nederland reeds toegepast. Zowel maatschappelijke als wetenschappelijke ontwikkelingen vragen om een 
voortdurende verdere ontwikkeling van de aanpak van risicobeheersing. Deugdelijk drinkwater produceren 
is een eerste voorwaarde voor goed drinkwater, het uiteindelijk borgen van de kwaliteit van drinkwater aan 
de kraan vergt een minstens zo grote inspanning. Dit stelt eisen aan het traject tussen het punt van levering 
en de kraan. Het borgen van de kwaliteit van drinkwater aan de kraan vergt daarom niet alleen de inzet van 
drinkwaterbedrijven maar ook een goed samenspel tussen alle betrokken partijen.
6.1 Risicobenadering van bron tot tap
Drinkwaterbedrijven zijn verantwoordelijk voor de kwaliteitsbewaking en controle van de grondstof, het 
productieproces en het eindproduct. De kwaliteitseisen voor drinkwater zijn vastgelegd in het 
Drinkwaterbesluit. Deze eisen zijn gebaseerd op de Europese Drinkwaterrichtlijn (98/83/EG). Uit metingen 
en risicoanalyses blijkt dat de kwaliteit van het drinkwater in Nederland goed is. Incidentele normover-
schrijdingen worden door de drinkwaterbedrijven in afstemming met de Inspectie Leefomgeving en 
Transport (ILT) adequaat aangepakt. Daarbij is tot nu toe geen sprake van bedreiging van de volksgezond-
heid. Uit verschillende onderzoeken volgt dat er soms stoffen in lage concentraties in het drinkwater 
22 23
aanwezig zijn. Uit risicobeoordelingen blijkt dat het volksgezondheidsrisico hiervan verwaarloosbaar is. 
Potentiële bedreigingen zijn vooral het gevolg van de kwaliteit van de bronnen (zie ook hoofdstuk 5), de 
effectiviteit van de zuivering en de kwaliteit van het distributiesysteem en de leidinginstallaties. Gezien de 
veelheid aan stoffen en micro-organismen in het milieu is het niet mogelijk om alle stoffen en micro- 
22 
Rivm rapportenreeks: De kwaliteit van het drinkwater in Nederland 2005 t/m 2011. 
23 
Antenne drinkwater 2010. RIVM Rapport 703719061. 
Beleidsnota Drinkwater | 45

stap. Nederland zal er op toezien dat de uitkomst van deze activiteiten aanbevelingen bevat om de eventueel 
geconstateerde hiaten in het beleid en in de regelgeving te dekken. Dit zal mogelijk ook doorwerken in de 
beoordeling van de drinkwaterkwaliteit.
Om sneller in te springen op verstoringen in kwaliteit zijn nieuwe meetmethoden in ontwikkeling. 
Sensoren worden vaker ingezet voor de dagelijkse bewaking van de drinkwaterkwaliteit. Ook worden 
sensoren voor de bewaking van (moedwillige) verstoringen ontwikkeld. Snelle en relatief eenvoudig te 
ontwikkelen moleculaire detectietechnieken voor de detectie van ziekteverwekkende micro-organismen 
geven ontbrekende informatie over bijvoorbeeld levensvatbaarheid en infectiviteit van de betreffende 
ziekte verwekker. Daarnaast kunnen bioassays mogelijk ingezet worden als vangnet voor en aanvulling op 
stoffenanalyse. Het is de verwachting dat de toekomstige risicobeoordeling bestaat uit een combinatie van 
chemische analyses en een toxicologische beoordeling met effectgerichte bioassays. Om een bredere 
toepassing van bioassays mogelijk te maken, zullen belangrijke randvoorwaarden van de verschillende 
methoden nader worden onderzocht.
29, 30
Potentiële nieuwe bedreigingen 
De afgelopen jaren is meer aandacht gekomen voor antibiotica-resistentie. De aanwezigheid van antibioti-
ca-resistente bacteriën in het milieu neemt toe. Water kan een bron, verspreider en overdrager hiervan zijn. 
Mogelijke blootstelling van de mens via drinkwater en de omvang van mogelijke volksgezondheidsrisico’s is 
nog een punt van onderzoek. Ook de mogelijke invloed van klimaatverandering op de kwaliteit van 
drinkwater is een aandachtspunt voor de wijze van drinkwaterbereiding in de toekomst. De ontwikkelingen 
rond nanotechnologie gaan snel. Aandachtspunten zijn de emissies van nanomaterialen naar water en de 
consequenties daarvan; het monitoren van deeltjes in de bronnen en het drinkwater zelf; en de mogelijk-
heden en consequenties het toepassen van nanotechnologie in waterzuivering en drinkwaterproductie. 
Het Nederlandse beleid is er op gericht via Europese wet- en regelgeving meer zicht te krijgen op productie, 
31
toepassing en eventuele risico’s van nanomaterialen (onder andere via REACH en de 
32
Biocidenverordening ).
Eigen winningen
Eigen winningen vallen niet onder verantwoordelijkheid van de drinkwaterbedrijven. Eigenaren zijn zelf 
verantwoordelijk. Eigen winningen vallen onder toezicht van de Inspectie Leefomgeving en Transport (ILT). 
ILT controleert of de eigenaar van de eigen winningen de drinkwaterwet- en regelgeving naleven waaronder 
de uitvoering van een door de ILT goedgekeurd meetprogramma.
Ten aanzien van niet-collectieve winningen in levensmiddelenbedrijven houdt de Nederlandse Voedsel- en 
Warenautoriteit (NVWA) toezicht dat de bedrijven de kwaliteit van het drinkwater borgen dat wordt gebruikt 
bij het productieproces van levensmiddelen. Als gevolg van de verhoging van de belasting op leidingwater 
moet rekening gehouden worden dat grote en kleine bedrijven zich gaan richten op het zelf winnen van 
drinkwater. Dit geeft een kwaliteitsrisico door verminderde doorstroom in het distributienetwerk en het 
vraagt om een grotere inzet op toezicht.
Uitvoeringsagenda 6.1: 
• De Minister van IenM spant zich in om de risicobenadering in de Drinkwaterrichtlijn te verankeren via aanpassing van de 
Europese Richtlijn. De inzet is dat het WHO-richtsnoer over Water Safety Plans een aanbeveling blijft en niet een kaderstellend 
document zodat Nederland met gebruik van bestaande instrumenten efficiënt met de risicobenadering kan omgaan. 
• De Minister van IenM zal in 2014-2016 in samenwerking met de sector de opzet evalueren van de huidige kwaliteitssystemen 
en instrumenten om te beoordelen welke verbeteringen mogelijk zijn in het licht van de risicobenadering van bron tot tap. 
Bij de evaluatie wordt tevens rekening gehouden met de lopende ontwikkelingen in Europees en mondiaal verband. 
• In 2014-2016 zal de Minister van IenM nagaan op welke wijze collectieve eigen winningen aan de principes van een 
risicobenadering en kwaliteitssystemen voldoen. 
29 
Antennerapport drinkwater 2012. RIVM 703719087.
30 
Antennerapport drinkwater 2011. RIVM 703719084.
31 
Verordening (EG nr. 1907/2006) van het Europees Parlement en de Raad van 18 december 2006 inzake de registratie en 
beoordeling van en de autorisatie en beperkingen ten aanzien van chemische stoffen (REACH).
32 
Verordening (EU nr. 528/2012)van het Europees Parlement en de Raad van 22 mei 2012 betreffende het op de markt 
aanbieden en het gebruik van biociden.
Beleidsnota Drinkwater | 47

6.3 Risicobeheersing chemische stoffen in distributie- en  
leidingwaterinstallaties
Voor aan te leggen distributiesystemen en installaties is het van belang dat gebruik wordt gemaakt van 
producten, zoals leidingen en sanitaire kranen, waarbij de kwaliteit van het drinkwater niet negatief wordt 
beïnvloed. Om negatieve effecten te voorkomen zijn vereisten vastgelegd in de Regeling materialen en 
chemicaliën drink- en warm tapwatervoorziening. Voor kunststoffen bestaan in Nederland deze vereisten 
reeds lange tijd. In 2011 is de Regeling uitgebreid met nadere regels voor diverse materialen, waaronder 
metalen en cementproducten. Ook is beoordelingsbeleid ontwikkeld voor sanitaire kranen. 
Beoordelingsbeleid voor andere materialen, zoals toeslagmiddelen voor cementproducten, en samen-
gestelde producten is nog in ontwikkeling. De Regeling wordt regelmatig aangepast naar aanleiding van 
maatschappelijke, technische en beleidsmatige ontwikkelingen. De Minister laat zich hierbij adviseren door 
de Commissie van Deskundigen (ex artikel 20 Drinkwaterbesluit).
In specifieke situaties kan de blootstelling van metalen via drinkwater verhoogd zijn. Een bekend voorbeeld 
betreft lood. In Nederland is de loodproblematiek door bestaande loden leidingen voortvarend 
34, 35
 aangepakt en is het grootste gedeelte van de loden leidingen vervangen. In het Beleidsplan Drink- en 
Industriewatervoorziening is drinkwaterbedrijven gevraagd vóór 2000 alle loden dienstleidingen te 
vervangen. Momenteel zijn er van de 400 duizend loden dienstleidingen die er destijds waren nog ongeveer 
900 aanwezig. Drinkwaterbedrijven doen hun uiterste best om ook de laatste loden dienstleidingen te 
saneren. Het betreft veelal technisch complexe situaties en situaties waarbij de eigenaar van terrein/gebouw 
weigert medewerking te verlenen. Wisseling van eigendom en stedelijke vernieuwing zijn momenten 
waarop zich kansen voordoen voor sanering. Lood wordt nog af en toe aangetroffen in woningen. Bij 
geconstateerde normoverschrijdingen informeert het drinkwaterbedrijf actief de bewoner en geeft 
handelingsperspectieven. In woningen waar nog loden leidingen zijn wordt aanbevolen deze te saneren. 
Verder is informatievoorziening over de risico’s van lood in drinkwater ook een continu aandachtspunt van 
de GGD-en en consultatiebureaus.
Ook in nieuwbouwwoningen kan de blootstelling aan metalen via drinkwater tijdelijk verhoogd zijn door 
afgifte uit materialen in het leidingnetwerk en sanitaire kranen. Hoewel in het algemeen geen sprake is van 
36
acute gezondheidsrisico’s, zijn de verontreinigingen toch ongewenst. De minister van voormalig VROM 
37
heeft per brief aan de Tweede Kamer maatregelen toegezegd en uitgevoerd. Opgeleverde nieuwbouw-
woningen worden vanaf februari 2010 voorzien van een sticker met een doorspoeladvies. Dit betreft een 
tijdelijk doorspoeladvies voor nieuwe installaties. Daarnaast zijn met de drinkwaterbedrijven en de 
installatiebranche maatregelen afgesproken om schoner te installeren en op te leveren en is de Regeling 
uitgebreid met vereisten voor metalen. 
Uitvoeringsagenda 6.3:
• De Minister van IenM zal  in 2014-2016, onder meer op basis van analyses van meetgegevens aan de tap, het beleid ten 
aanzien van gezondheidsrisico’s evalueren in samenwerking met de drinkwatersector en de ministeries van Volksgezondheid, 
Welzijn en Sport (VWS) en Binnenlandse Zaken en Koninkrijksrelaties (BZK). 
• De Minister van IenM zal de Regeling materialen en chemicaliën aanvullen op basis van beleidsontwikkelingen en de stand 
der techniek. Voor het eind van 2014 zal een pakket aanvullingen en wijzigingen in procedure worden gebracht. 
34 
Lood in drinkwater (1998). Kamerstuk  26 076, nr. 1.
35 
Brief minister VROM aan Tweede Kamer (2007), Lood in drinkwater. Kamerstuk 26 076, nr. 4.
36 
Drinkwaterkwaliteit in nieuwbouwwoningen. RIVM rapport 703719023
37 
TK-brief. 2008. VROM-Inspectie VI BZ 2008014281
Beleidsnota Drinkwater | 49

Dit staat dus naast een toelating door het Ctgb. Zoals steeds het geval was werken de certificerende 
instantie, het Ctgb en de Commissie van Deskundigen (ex. Art. 20 Drinkwaterbesluit) nauw samen bij de 
beoordeling van producten. 
Uitvoeringsagenda 6.4
• Het rijk intensiveert de samenwerking met andere lidstaten. Deze samenwerking is gericht op wederzijdse erkenning van 
kwaliteitsverklaringen, op samenwerking in de uitvoering bij beoordelingen en op het leveren van een gecoördineerde inbreng 
in het Europese harmonisatietraject onder de Bouwproductenverordening en de Drinkwaterrichtlijn. 
• De Minister van IenM zal de normalisatietrajecten binnen het Europese Normalisatie Comite (CEN) kritisch volgen en bij de 
Europese Commissie aandringen op harmonisatie van productnormen die geschikt zijn voor de Nederlandse praktijk en 
waarbij het huidige beschermingsniveau kan worden gehandhaafd. Hiertoe wordt samengewerkt met het ministerie van 
Binnenlandse Zaken en Koninkrijksrelaties (BZK, verantwoordelijk voor de implementatie van de bouwproductenverorde-
ning), het ministerie van Volksgezondheid, Welzijn en Sport (VWS, in verband met relatie voedselcontactmaterialen, 
consumentenproducten en volksgezondheid), NEN, de drinkwatersector en de industrie. 
• De Minister van IenM zal parallel in samenwerking met betrokken partijen in 2014-2016 werken aan de verdere stroomlijning 
bij de toepassing van de Regeling, de verbetering van de communicatie over de Regeling en de beantwoording van vragen uit 
de praktijk. Specifiek onderdeel daarin is het voor de markt beter herkenbaar maken welke producten voldoen aan de wettelijk 
eisen. Hierbij wordt samengewerkt met BZK, NVWA, de drinkwatersector, de installatiebranche en de industrie. 
Beleidsnota Drinkwater | 51

7  Behouden 
goede conditie 
drinkwater­
infrastructuur
De drinkwaterinfrastructuur in Nederland is in goede staat en biedt leveringszekerheid, maar de komende 
decennia zal de druk op investeringen toenemen. Dit geldt niet alleen voor het leidingnet ten behoeve van 
het transport van drinkwater, maar ook voor zuivering en winning van grondstof voor drinkwater. 
Beleidsprioriteit is om de huidige goede conditie van de infrastructuur – uit oogpunt van de duurzame 
veiligstelling – in de toekomst op peil te houden. Daarvoor is extra inspanning nodig, bijvoorbeeld ten 
aanzien van gerichte samenwerking in de waterketen, het benutten van meekoppelkansen, het opnemen 
van de vervangingsopgave in de leveringsplannen en het monitoren via de benchmark (driejaarlijkse 
bedrijfsvergelijking drinkwatersector). Dat moet voldoende ruimte bieden om tijdig de noodzakelijk 
investeringen te kunnen doen. 
7.1 Distributieverlies is en blijft uitzonderlijk laag
De huidige distributieverliezen bij de Nederlandse drinkwaterbedrijven zijn drie tot vier keer lager dan de 
EU-mediaan en behoren daarmee tot de beste in Europa. In EU-verband wordt ten aanzien van lekverliezen 
42
ingezet op de ontwikkeling van best practices en maatwerk per lidstaat. In Nederland bedroeg het distribu-
tieverlies, uitgedrukt in “niet in rekening gebracht gebruik” (NIRG), gemiddeld 5% in 2012. De waarden bij 
3
de afzonderlijke drinkwaterbedrijven varieerden tussen 2,3 en 7,9%. Dit is 1,3 m per kilometer per jaar of 
3
56 miljoen m per jaar. Omdat hierin ook brandkranen en niet betaald verbruik zitten, is het feitelijk 
lekverlies lager. Doelstelling voor de (middel)lange termijn is om sectorbreed de huidige bandbreedte van 
distributieverlies vast te houden en dit als uitgangspunt te hanteren bij de (kosten)afweging bij de vervan-
gingsopgave van het leidingnet (zie paragraaf 7.2). 
42 
Europese Commissie (2012), A Blueprint to safeguard Europe’s Water Resources. Mededeling van de Commissie aan het Europees 
Parlement, de Raad, het Europees Economisch en Sociaal Comité en het Comité van de Regio’s. COM(2012)673, 
4 november 2012.
Beleidsnota Drinkwater | 53

7.3 In het vizier houden vervangingsopgave  
drinkwaterinfrastructuur
Voor de vervangingspgave van het leidingnet zijn primair de drinkwaterbedrijven en hun aandeelhouders 
verantwoordelijk. Via de leveringsplannen van drinkwaterbedrijven en het opstellen van de benchmark 
houdt de inspectie van IenM (ILT) een vinger aan de pols waar het gaat om de leveringszekerheid en 
doelmatigheid van de drinkwaterbedrijven. De vervangingsopgave van het leidingnet maakt daarvan nog 
geen expliciet onderdeel uit. Daarom, is het wenselijk om de voortgang in de aanpak daarvan te blijven 
volgen. De inspectie (ILT) zal het protocol voor de benchmark - in overleg met de sector - hierop aanpassen. 
Uitvoeringsagenda 7.3
• In de prestatievergelijking (benchmark) die IenM zal uitvoeren en in de leveringsplannen van de drinkwaterbedrijven wordt 
voldoende aandacht besteed aan de vervangingsopgave van het leidingnet. 
Figuur 7.3  Benodigde jaarlijkse vervangingsinvesteringen in het leidingnet op basis van een gemiddelde technische levensduur van 80 
jaar en gemiddelde aanlegkosten van € 150. 000/km. Bron: N.G.F.M. van der Aa et al., Antenne drinkwater 2012 - Informatie en 
ontwikkelingen, RIVM rapport 703719087/2012, pagina 32. 
7.4 Voldoende ruimte voor investeringen in infrastructuur
Bovenop de vervangingsopgave van het leidingnet zit nog een grotere investeringsopgave die samenhangt 
met de vernieuwing, renovatie en toenemende complexiteit van de zuivering en winning. Uit oogpunt van 
de duurzame veiligstelling van de drinkwatervoorziening is het de zorgplicht van de overheden om 
voldoende ruimte voor drinkwaterbedrijven te bieden om tijdig en optimaal de noodzakelijk investeringen 
te kunnen doen. Dit betreft primair de aandeelhouders als eigenaar, maar ook het rijk als regelgever en 
kadersteller. In het kader van de evaluatie van de doelmatigheid van de openbare drinkwatervoorziening 
(artikel 60 Drinkwaterwet) zal IenM aandacht schenken aan investeringen voor aanleg en onderhoud van de 
infrastructuur.
   
Uitvoeringsagenda 7.4
• De Minister van IenM zal in het kader van de evaluatie in 2015 aandacht besteden aan de vraag of de regelgeving met 
betrekking tot de doelmatigheid (onder andere de tariefstelling en vermogenskostenvoet) voldoende ruimte biedt voor 
investeringen. 
Beleidsnota Drinkwater |55

8  Nationale veiligheid 
en leveringszekerheid
Naast een “dwingende reden van groot openbaar belang” definieert de Drinkwaterwet de openbare 
44
drinkwatervoorziening als een “vitale publieke dienst van groot algemeen belang”. De duurzame 
veiligstelling van de vitale drinkwatervoorziening van bron tot tap is een zaak van nationale veiligheid. Dit 
uitgangspunt vormt de basis voor de herijking van vitale sectoren die in 2014 zal plaatsvinden. Voor een 
aantal scenario’s waaronder cyber security en overstromingen zullen weerstandverhogende en risicominimali-
serende maatregelen worden uitgewerkt en waar nodig genomen. Voor extreme scenario’s zoals overstro-
mingen, droogtes, kernongevallen en microbiologische besmettingen worden in de Structuurvisie 
Ondergrond voor de lange termijn nationale grondwaterreserves in kaart gebracht. Hiervoor zal – in overleg 
met bevoegd gezag – een 3D-beschermingsregime tegen mining (uitputting van het soort water) gelden en is 
de inzet erop gericht risico’s te voorkomen bij activiteiten in of nabij beschermende lagen van de aangewe-
zen gebieden.  
8.1 Herijking Vitaal: drinkwatersector is van nationaal vitaal belang 
Drinkwater is voor de mens een primaire levensbehoefte en van nationaal vitaal belang. Vitale drinkwater-
belangen moeten van bron tot tap beschermd zijn om maatschappelijke ontwrichting te voorkomen. 
Vanwege nieuwe dreigingen, toenemende afhankelijkheden (zoals bij het gebruik van cybernetwerken), 
veranderende constellaties en maatschappelijke behoeften is er interdepartementaal voor gekozen om het 
huidige beleid rondom de bescherming van vitale infrastructuur na 10 jaar te herijken. Onder regie van de 
Stuurgroep Nationale Veiligheid (SNV) wordt gekeken naar diverse (politiek-bestuurlijke en strategische) 
ontwikkelingen op het terrein van de vitale processen in onze samenleving. Eén van die vitale processen is 
de openbare drinkwatervoorziening, waarbij de drinkwatersector zelf verantwoordelijk is voor de beveili-
ging en continuïteit van de drinkwatervoorziening. Doel van de herijking is om gezamenlijk (overheid en 
sector) te komen tot een grotere weerbaarheid en een betere voorbereiding op een nationale drinkwatercri-
sis. Uitgangspunt is dat de openbare drinkwatervoorziening een “vitale publieke dienst van groot algemeen 
belang” is en randvoorwaardelijk is voor het functioneren van onze samenleving. De in dit hoofdstuk 
44 
Nieuwe bepalingen met betrekking tot de productie en distributie van drinkwater en de organisatie van de openbare drinkwatervoorziening 
(Drinkwaterwet) – Memorie van Toelichting. Tweede Kamer, Vergaderjaar 2006-2007, Kamerstuk 30 895 nr. 3.
Beleidsnota Drinkwater | 57

mingen moet minimaal zijn, zodat de (nood)drinkwatervoorziening kan blijven functioneren conform de 
drinkwaterregelgeving. 
De aanpak hierbij is gefaseerd. In de eerste fase (2015) wordt op grond van geactualiseerde overstromings-
scenario’s en risico’s uitgewerkt welke kansrijke oplossingsrichtingen kunnen worden geformuleerd en wie 
daarvan actiehouder is. Sommige maatregelen kunnen door de drinkwatersector worden genomen, andere 
door de waterbeheerders, zoals het beperken van overstromingsrisico’s voor vitale drinkwaterinfrastruc-
tuur, het prioriteren van overloopgebieden, et cetera. De volgende fase bestaat uit het verrichten van 
verstoringsrisicoanalyses en het opstellen van de tweede ronde leveringsplannen door de drinkwaterbedrij-
ven, waarin op basis van de overstromingsscenario’s en risico’s maatregelen worden geselecteerd (2016). 
De laatste fase betreft de uitvoering van de noodzakelijke maatregelen (uiterlijk in 2020). 
Uitvoeringsagenda 8.4 
• In samenwerking met de drinkwatersector en partners draagt de Minister van IenM zorg voor het blijven functioneren van de 
(nood)drinkwatervoorziening. Dit gebeurt binnen de wettelijke bevoegdheden van de Drinkwaterwet en in het kader van het 
Deltaprogramma Nieuwbouw en Herstructurering. 
8.5 Duidelijke afspraken over inzet nooddrinkwater
Bij uitval van de openbare drinkwatervoorziening zijn drinkwaterbedrijven wettelijk verplicht nooddrink-
water en indien mogelijk noodwater te leveren, voor zover dit geen onacceptabele risico’s voor de volks-
gezondheid oplevert (artikel 35 Drinkwaterwet). In het verlengde van de afspraken die in het Landelijk 
samenwerkingsconvenant tussen drinkwaterbedrijven, politie- en veiligheidsregio’s zijn opgenomen, zal 
eenduidig worden vastgelegd wie welke verantwoordelijkheden en taken heeft bij de inzet van nooddrink-
water en noodwater.
Uitvoeringsagenda 8.5
• De Minister van IenM draagt er – in samenwerking met de drinkwaterbedrijven en veiligheidsregio’s – zorg voor dat er 
eenduidige afspraken tot stand komen met betrekking tot de taakverdeling bij de inzet van nood(drink)water. 
8.6 Aanwijzen en beschermen nationale grondwaterreserves voor  
drinkwater 
De nationale veiligheid is in het geding als vitale belangen van de Nederlandse staat en/of samenleving 
zodanig bedreigd worden dat sprake is van – potentiële – maatschappelijke ontwrichting. Naar aanleiding 
van toenemende bedreiging en de mogelijke gevolgen van extreme (crisis)scenario’s voor de openbare 
drinkwatervoorziening, is het nodig om op nationale schaal grondwatervoorraden te identificeren en te 
beschermen die onder al deze omstandigheden onaangetast blijven. Daarnaast is het vanuit duurzaam-
heidsoverwegingen wenselijk om zuinig om te gaan met voorraden – en deze veilig te stellen voor de lange 
termijn om hoge waterstress op nationaal niveau te kunnen ondervangen (zie ook paragraaf 4.7).
Onderscheid wordt gemaakt tussen diep grondwater bestemd voor nationale reservering voor de lange 
termijn en grondwater dat voor de korte- en middellange termijn als strategische regionale voorraad 
beschikbaar is (zie paragraaf 5.7). Strategische regionale grondwatervoorraden zijn door provincies 
aangewezen en beschikbaar als voorziening voor drinkwaterbedrijven, terwijl nationale grondwaterreserves 
bestemd zijn om te behouden zodat de duurzame veiligstelling voor toekomstige generaties onder alle 
omstandigheden is gewaarborgd. 
Nederland kent in een aantal gebieden diepe grondwatervoorraden die, omdat ze zo diep liggen en niet in 
contact met de bovengrond staan, bestand zijn tegen zowel kortdurende incidenten als tegen langdurige, 
meer sluipende bedreigingen. Deze diepe, waaronder met name oude, grondwatervoorraden, hebben vaak 
een uitzonderlijke hoge kwaliteit. Dit omdat ze vrij zijn van antropogene vervuiling. De beschikbaarheid 
van deze voorraden is beperkt. Voorbeelden hiervan zijn de Roerdalslenk in Noord-Brabant en Limburg, de 
Beleidsnota Drinkwater | 59

Uitvoeringsagenda 8.7
• De Minister van IenM gaat na of in calamiteitenplannen van veiligheidsregio’s en beheerders van infrastructuur (zoals 
Rijkswaterstaat en Prorail) adequate maatregelen zijn opgenomen om het drinkwaterbelang te borgen. Daarbij ook 
aandacht voor de vraag of bij de toepassing van de verdringingsreeks voor oppervlaktewater, het drinkwater inderdaad de 
prioritaire positie krijgt die de veiligstelling van de drinkwatervoorziening moet borgen. Actie 2014-2015. 
Figuur 8.7 De landelijke verdringingsreeks geeft prioriteitsvolgorde voor verschillende watervragende functies in geval van water - 
45
tekorten. Binnen de categorieën 1 en 2 is sprake van een door het rijk vastgestelde prioriteitsvolgorde. Binnen de categorieën 3 en 4 is 
er ruimte voor een regionale prioritering op basis van minimalisatie van de economische en maatschappelijke schade. Dat kan in 
principe betekenen dat elke partij of regio binnen categorieën 3 en 4 anders prioriteert.
Categorie 1 Categorie 2 Categorie 3 Categorie 4
Veiligheid en Nutsvoorzieningen Kleinschalig Veiligheid en 
voorkomen van hoogwaardig voorkomen van 
onomkeerbare gebruik onomkeerbare 
schade schade
1. Stabiliteit  van 1. Drinkwater  *  Tijdelijke * Scheepsvaart 
waterkeringen voorziening beregening  * Landbouw 
kapitaal intensieve *  Natuur (zolang 
2.  Klink en zetting 2.  Energie gewassen geen onomkeer-
(veen en voorziening bare schede 
hoogveen) *  Proceswater optreedt)
*  Industrie
3. Natuur  (gebonden *  Waterrecreatie
aan *  Binnenvisserij
bodemgesteldheid
gaat voor gaat voor gaat voor 
45 
Bron: http://www.helpdeskwater.nl/onderwerpen/wetgeving-beleid/handboek-water-0/thema’/watertekort/
verdringingsreeks/.
Beleidsnota Drinkwater | 61

9  Toegankelijke 
informatie en 
consumenten­
vertrouwen
9.1 Goede voorlichting 
Een hoog consumentenvertrouwen is en blijft een beleidsprioriteit, waarbij kwaliteit voorop staat. Dat 
vereist een goed inzicht in de drinkwaterkwaliteit, adequate rapportage en voorlichting aan de consument. 
46
Uit de driejaarlijkse prestatievergelijking (augustus 2013) van de drinkwaterbedrijven komt naar voren dat 
klanten positief zijn over de dienstverlening van drinkwaterbedrijven. Gecombineerd met de constante en 
hoge kwaliteit van drinkwater kunnen we stellen dat het consumentenvertrouwen in drinkwaterbedrijven 
hoog is. Het gebruik van verpakt water is in Nederland in relatie met andere ons omringende landen laag. 
Consumentenvertrouwen is niet alleen afhankelijk van de werkelijke kwaliteit van het drinkwater, maar 
wordt in toenemende mate beïnvloed door factoren die te maken hebben met de perceptie van de kwaliteit 
van het drinkwater. Om een hoog consumentenvertrouwen te houden is het van belang dat consumenten 
en ‘de maatschappij’ kunnen beschikken over goede en transparante informatie over de kwaliteit van de 
47
bronnen en het drinkwater. In de Toekomstverkenning Drinkwatervoorziening in Nederland wordt een 
duidelijke link gelegd tussen een transparante communicatie over onzekerheden rondom de winning en 
zuivering van drinkwater en een hoog consumentenvertrouwen. “Om een hoog consumentenvertrouwen te 
kunnen handhaven, is het van belang om de consument zich ook bewust te laten zijn van onzekerheden. 
Spelen op zeker is in de (drink)watersector lange tijd de maatstaf geweest. Een zekere boodschap geeft een 
geruststellend beeld en heeft in het (recente) verleden succes gehad, mede doordat er zich de afgelopen 
halve eeuw weinig grote problemen op het vlak van de drinkwatervoorziening hebben voorgedaan. 
Ontwikkelingen op de lange termijn, zoals klimaatverandering, creëren echter complexe vraagstukken 
waarvan het verloop hoogst onzeker is. Vanuit die gedachte is het van belang om transparant te zijn in de 
communicatie over onzekerheden. Drinkwaterbedrijven zouden hierin een gezamenlijke benadering 
moeten volgen.” Ook zou communicatie gericht op moeten zijn wat er aan wordt gedaan om de onzekerhe-
den te verkleinen en op milieubewust omgaan met drinkwater.
46 
Accenture Nederland (2013), Water in zicht 2012 – Bedrijfsvergelijking drinkwatersector. In opdracht van Vereniging van 
Waterbedrijven in Nederland (VEWIN), augustus 2013.
47 
RIVM e.a. (2011), Toekomstverkenningen drinkwatervoorziening in Nederland. RIVM rapport 609716001
Beleidsnota Drinkwater | 63

Beleidsnota Drinkwater | 65

10  Een innovatieve 
drinkwatersector en 
internationale 
samenwerking
10.1 Internationale ontwikkelingssamenwerking
Beschikbaarheid van voldoende en schoon drinkwater is een essentiële bestaansvoorwaarde. In 2002 is 
tijdens de Rio+10-conferentie in Johannesburg afgesproken dat het aantal mensen zonder voldoende 
toegang tot deze voorziening dient te worden gehalveerd. Dat gebeurde bij de vaststelling van de 
Millenniumdoelen voor de ontwikkelingslanden, die moeten zijn bereikt in 2015. Deze doelstelling wordt 
naar verwachting gehaald, maar daarmee is het achterliggende probleem nog steeds slechts voor de helft 
opgelost. 
Intussen heeft de Algemene Vergadering van de Verenigde Naties (AVVN) het recht op toegang tot schoon 
48
drinkwater erkend. Op 24 september 2010 heeft het de status van mensenrecht verkregen van de United 
Nations Human Rights Council (UNHCR). Daarmee werkt het ook door in het nationale recht.
Momenteel buigt de VN zich over het vervolg op de Millennium ontwikkelingsdoelen. Gekozen wordt voor 
een aantal duurzame ontwikkelingsdoelen (sustainable development goals, SDG’s), die zich niet meer tot de 
ontwikkelingslanden alleen, maar tot alle landen richten. Wat betreft drinkwater is hier alle aanleiding toe, 
want ook in welvarende landen en opkomende markten is de toegang tot drinkwater nog lang niet overal 
geborgd. Bovendien impliceert de erkenning van het mensenrecht dat “toegang voor iedereen” het doel 
moet zijn. De uiteindelijke SDG’s zullen in de zomer van 2015 door de AVVN worden vastgesteld.
Nederland behoort qua aansluitingen op het drinkwaternet en qua drinkwaterkwaliteit tot de wereldtop. 
Nederlandse drinkwaterbedrijven mogen maximaal één procent van hun omzetraming besteden aan de 
bevordering van goede drinkwatervoorziening in het buitenland (art. 8, tweede lid, Drinkwaterbesluit), 
zodat zij met hun kennis en kunde dit mensenrecht kunnen helpen verwezenlijken.
Uitvoeringsagenda 10.1 
• Het Kabinet zal drinkwaterbedrijven stimuleren om in het kader van internationale ontwikkelingssamenwerking en 
maatschappelijk verantwoord ondernemen een bijdrage te blijven leveren aan het verbeteren en uitbreiden van betaalbare en 
duurzame toegang tot water en sanitatie voor iedereen. 
48 
Resolutie A/64/292 van 28 juli 2010.
Beleidsnota Drinkwater | 67

Beleidsnota Drinkwater | 69

11  Drinkwater­
voorziening in 
Caribisch Nederland
Sinds 10 oktober 2010 maken de eilanden Bonaire, Sint Eustatius en Saba (Caribisch Nederland) als 
openbare lichamen onderdeel uit van Nederland. Caribisch Nederland verschilt niet alleen bestuurlijk van 
Europees Nederland, ook de in Europees Nederland geldende wetten zijn niet onverkort op de eilanden van 
toepassing. Zo is er voor Caribisch Nederland een aparte wet voor de drinkwatervoorziening en is Europese 
regelgeving er niet van toepassing. 
Caribisch Nederland verschilt ook op andere aspecten van Europees Nederland, zoals:
• Het insulaire karakter;
• Het ontbreken van grote natuurlijke zoetwatervoorraden
• Bereiding van drinkwater uit zeewater;
• Gebruik van regenwater als drinkwater.
In Caribisch Nederland ontbreken grote natuurlijke zoetwatervoorraden en is men voor drinkwater 
afhankelijk van regenwater en het ontzilten van zeewater. Op alle eilanden wordt al generaties lang 
50
regenwater opgevangen in cisternen dat is bestemd voor drinkwater en huishoudelijk gebruik. Het water 
voldoet vaak niet aan de gestelde drinkwaterkwaliteitseisen.
Op Bonaire en Sint Eustatius wordt drinkwater geproduceerd door zeewater te ontzilten. Het drinkwater 
wordt via een leidingnet aan huishoudens, hotels en bedrijven gedistribueerd. Het drinkwaterkwaliteit 
wordt periodiek gecontroleerd op een beperkt aantal stoffen. Door het ontzilten van zeewater op Bonaire 
en Sint Eustatius en de opslag daarvan in drinkwaterreservoirs is er altijd voldoende drinkwater beschikbaar, 
ernstige calamiteiten uitgezonderd. Is men voor (drink)water op deze eilanden aangewezen op een cisterne 
dan levert, bij een watertekort, de drinkwaterdistributeur op aanvraag (drink)water.
Op Saba valt in tien van de twaalf maanden (natte tijd) voldoende neerslag om te voldoen aan de (drink)
watervraag. Het komt periodiek voor dat er in de droge tijd onvoldoende neerslag valt waardoor de 
cisternen leeg raken en er onvoldoende (drink)water op Saba beschikbaar is. Men is dan voor (drink)water 
aangewezen op de twee waterfabriekjes op Saba, waarvan de dagelijkse productiecapaciteit ontoereikend 
50 
Cisterne: waterreservoir onder of naast een huis.
Beleidsnota Drinkwater | 71

Dit is een uitgave van het
Ministerie van Infrastructuur en Milieu
www.rijksoverheid.nl/ienm
April 2014
vijfkeerblauw | 624133

