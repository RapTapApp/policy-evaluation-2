Natuurlijk
verder
Rijksnatuurvisie 2014

    
 
4. Naar een veelzijdige natuur met een stevige basis    35
 
 4.1   De ingezette beweging doorzetten     35
 4.2   De rol van het Rijk en andere overheden     35
 4.2.1   Stelselverantwoordelijkheid moderniseren    35
 4.2.2  Naar een veelzijdige natuur met een stevige basis: fundament  en bouwwerk 36
 4.3   Doelen voortvloeiend uit deze visie     37
 4.3.1   Groen ondernemerschap: motor van de economie    37
 4.3.2  Natuurinclusieve landbouw: natuur en landbouw als vanzelfsprekende partners 39
 4.3.3  Gebiedsontwikkeling met natuurcombinaties: het gebeurt in de regio  41
 4.3.4  Groen wonen en werken: een wereld te winnen    42
 4.3.5  Toekomstbestendige natuur: meer ruimte voor natuurlijke processen  44
 4.3.6  Effectieve natuurwetgeving: wet natuurbescherming goed laten landen  45
 4.3.7  Ontwikkelen en bouwen met natuur: overheid geeft het goede voorbeeld  47
 4.3.8  Bouwen aan een open, lerend kennisnetwerk: samen meer weten  48
 4.4   Visie in praktijk       49
 4.4.1  Beleidsaanpassing versneld doorzetten     49
 4.4.2  Financiering       50
 4.4.3  Vinger aan de pols       51  
    
Geraadpleegde bronnen       52
Colofon         54
Rijksnatuurvisie  2014| 3 

Woord vooraf
Het natuurbeleid is door veranderingen in de samenleving in een nieuwe fase beland. We kunnen 
inmiddels spreken van een vrij robuust Natuurnetwerk Nederland, maar we slagen er nog onvoldoende in 
om de achteruitgang van natuur helemáál te stoppen. Daarom hebben Rijk en provincies, samen met 
maatschappelijke partijen, in het Natuurpact hun ambities neergelegd om de natuur in Nederland blijvend 
te versterken. De komende Wet natuurbescherming biedt een goede basis om die ambities waar te maken.
Voor de langere termijn is evenwel meer nodig. Ook de maatschappelijke en economische betekenis van 
natuur kan en moet groter worden. Door anders met natuur om te gaan bewijzen we natuur én samenleving 
een goede dienst. Natuur en economie kunnen elkaar versterken. Deze visie geeft richting aan een 
natuurbeleid dat aansluiting houdt bij de tijdgeest, en flexibel genoeg is om mee te veranderen. Ze maakt 
duidelijk wat nodig is om nationale en internationale doelen te realiseren waar we al veel in geïnvesteerd 
hebben: behoud van biodiversiteit en een sterkere en duurzame betekenis van natuur voor de samenleving 
en economie.
De natuur van de toekomst staat hier centraal – met een horizon van minstens twintig jaar. Natuur met 
maatschappelijke betekenis, waarvoor het Rijk een verantwoordelijkheid heeft die ze op veel terreinen deelt 
met de provincies. Daarin heeft het nakomen van internationale afspraken over de bescherming van 
soorten en habitats een belangrijke plaats, maar ook de vraag hoe we natuur effectiever in ons aller belang 
kunnen beschermen en benutten, en hoe we samenwerkingsverbanden voor natuur – van plaatselijk tot 
internationaal – willen versterken. 
De bouwstenen voor deze visie zijn aangeleverd in gesprekken met betrokkenen bij natuur: 
terreinbeheerders, provincies, en ook ondernemers en bewoners die zelf initiatieven hebben genomen, en 
vele, vele anderen. Hen wil ik namens het kabinet hartelijk danken voor hun inbreng. Daarnaast is 
dankbaar gebruik gemaakt van visies en verkenningen die de laatste jaren zijn opgesteld door provincies, 
andere overheden, maatschappelijke organisaties, bedrijven en onderzoeksinstellingen, evenals diverse 
advieslichamen.
Deze natuurvisie is een strategisch document met de hoofdlijnen van het rijksbeleid zoals dat in 
samenspraak met provincies en gemeenten vorm zal krijgen. Het is een stap in een langer proces van 
verandering. Naast de grote lijnen en een aantal doelen voor de lange termijn biedt het document acties 
voor de kortere termijn. Het gaat dus niet om een statisch beleidskader. Er gaat ook geen juridische werking 
vanuit. Parallel aan deze visie zal de parlementaire behandeling van het wetsvoorstel natuurbescherming 
beginnen. Genoemde documenten scheppen, met het in 2013 overeengekomen Natuurpact, een helder 
beeld van de rol die het Rijk, de provincies, andere overheden, de Europese Unie, maatschappelijke 
organisaties, bedrijven en burgers in de toekomst van het natuurbeleid spelen. 
Beleidsvernieuwing vergt meer dan een document. Het gaat om een verandering in denken en in doen. Het 
kabinet ziet deze visie dan ook als een routekaart voor de lange termijn, bedoeld voor allen die meewerken 
aan een natuur midden in de samenleving, die onlosmakelijk onderdeel is van een duurzame economische 
en maatschappelijke ontwikkeling. 
De visie laat zien dat de beoogde veranderingen al gaande zijn. De eerste stappen zijn al gezet, en beslist 
niet alleen door overheden. Nu komt het er op aan om ons gezamenlijk – overheden, ondernemers, 
natuurorganisaties en bewoners van Nederland - in te spannen om het gedeelde doel te bereiken: een sterke 
natuur die goed gedijt in een dynamische samenleving.
Sharon A.M. Dijksma
Staatssecretaris van Economische Zaken
Rijksnatuurvisie  2014| 5 

Omslag in het natuurbeleid voortzetten
Voor het natuurbeleid betekent dit een omslag. Wat sturing betreft is die omslag al gaande met onder meer 
de overdracht van grote delen van het natuurbeleid naar de provincies, en het voornemen om agrarisch 
natuurbeheer in handen te geven van gebiedscollectieven. Aan deze twee bestuurlijke transities hecht het 
kabinet veel waarde. Ook stimuleert het kabinet betrokkenheid van burgers en bedrijven door Green Deals 
te sluiten en Groene Tafels te organiseren, en streeft het naar ruimere mogelijkheden voor Staatsbosbeheer 
om zijn maatschappelijke positie te versterken en met bedrijven samen te werken. De komende Wet 
natuurbescherming legt de basis voor een geactualiseerd en beter werkbaar juridisch kader. Het 
kennisnetwerk van de rijksoverheid wordt omgevormd naar een open netwerk waar andere overheden, 
maatschappelijke organisaties en ondernemingen volop toegang toe hebben. 
Naar een veelzijdige natuur midden in de samenleving
De richting die het kabinet met kracht wil vervolgen is naar een robuuste en veelzijdige natuur, die de 
invloed van de samenleving niet alleen kan verdragen maar daar juist ook bij kan gedijen. Er is het kabinet 
veel aan gelegen het beeld van natuur als hindermacht in te ruilen voor een beeld van natuur als bron van 
maatschappelijke en economische ontwikkeling. Voor de voorwaardenscheppende rol van de overheid, die 
in deze visie wordt aangeduid als ‘het fundament’, betekent dat meer aandacht voor natuurlijke systemen 
en voor de landschappelijke schaal, zodat er minder focus nodig is om specifieke soorten en habitats te 
behouden op de plaats waar ze eerder zijn aangetroffen. Door het natuurbeleid op deze manier te bevrijden 
van de neiging tot detaillering ontstaan betere kansen voor een sterke natuur en voor een meer ontspannen 
samengaan met maatschappelijke en economische ontwikkelingen. Het gaat er niet om de laatste 
vleermuis te redden, maar om te investeren in gezonde natuur, voor mensen, planten en dieren.
Voor wat betreft de maatschappelijke betrokkenheid, die in deze visie behoort tot ‘het bouwwerk’, zal het 
gevolg zijn een bredere en meer doorleefde natuur die de samenleving dooradert en die wordt gedragen 
door de inzet van burgers, bedrijven en particuliere organisaties. Een natuur die geen bescherming tegen de 
samenleving nodig heeft, maar daar een onmisbaar en onlosmakelijk onderdeel van is. De betrokkenheid 
zal niet alleen de maatschappelijk gewaardeerde natuur ten goede komen, maar juist ook de biodiversiteit 
en de daaraan verbonden nationale en internationale doelen. Het streven naar natuur midden in de 
samenleving is gebaseerd op de visie van het kabinet dat de samenleving wordt vormgegeven door mensen 
en niet door overheden. Dat betekent ook dat in deze visie de beschreven toekomstbeelden en de gestelde 
doelen niet altijd een op een gepaard gaan met maatregelen van overheden. Waar de samenleving zelf 
steeds meer in staat blijkt om natuurdoelen dichterbij te brengen, past het de overheid om zich 
terughoudend op te stellen en vooral een voorwaardenscheppende en stimulerende rol op zich te nemen.
Groen ondernemerschap speelt een centrale rol in de visie van het kabinet op de toekomstige natuur in ons 
land. Natuur moet door middel van onder meer duurzame handelsketens en duurzame consumptie en 
innovatie een vooraanstaand onderdeel worden van groene groei. Dat kan als maatschappelijke partijen 
investeren in natuur, en het kan door van natuur een integraal onderdeel van een bedrijfsstrategie of 
productieketen te maken. De rijksoverheid en de provincies zullen hierbij faciliterend optreden.
Rijksnatuurvisie  2014| 7 

Sturen op condities
Op termijn leiden natuurcombinaties tot een nieuw natuurbouwwerk waarvan de bouwstenen door 
verschillende partijen worden aangeleverd: burgers, ondernemers, maatschappelijke organisaties en 
overheden, van lokaal tot mondiaal. Net als elk bouwwerk vereist ook dit een stevig fundament. Onmisbaar 
onderdeel daarvan zijn wetten en regels, die echter in de huidige toepassing teveel doel op zich lijken te zijn 
geworden. In deze natuurvisie stelt het kabinet de vraag ‘Waar doen we het ook alweer voor?’ aan de orde, 
met op termijn de volgende accentverschuivingen tot gevolg:
• Er wordt op een hoger schaalniveau gestuurd op het bereiken van Natura 2000-doelen. Verwacht mag 
worden dat sturen alleen op de schaal van het beschermde gebied minder natuur oplevert tegen hogere 
inspanningen dan wanneer dat op een hoger, bijvoorbeeld regionaal schaalniveau gebeurt. Ook ligt 
winst in het verschiet wanneer de te bereiken doelen worden bepaald voor biogeografische regio’s in 
plaats van voor individuele lidstaten.
• Veranderingen van klimaat en samenleving doen steeds meer behoefte ontstaan aan sturen op condities 
voor natuurlijke processen in plaats van sturen op specifieke soorten en habitats. Tot die omstandig-
heden behoren de kwaliteiten van het bodemsysteem en de aanwezigheid van natuurlijke plaag-
bestrijders in landschapselementen, mogelijk in combinatie met maatschappelijke diensten zoals 
waterberging. Dit vraagt een aanpak op de schaal van landschappen en regio’s, waarbij stad en platteland 
in samenhang worden beschouwd. Het kabinet zal experimenten met deze meer regionale benadering 
ondersteunen, zowel in Nederland als elders.
 
 Het kabinet zal, uitgaande van de bestaande Europese doelen voor behoud en ontwikkeling van 
biodiversiteit, beide onderwerpen onder de aandacht brengen van de Europese Commissie en in 
Europees verband ter discussie stellen.
Rijksnatuurvisie  2014| 9 

Hoofdstuk 1
Inleiding
Onze natuurlijke leefomgeving is belangrijk voor de samenleving - niet alleen in de vorm van beschermde 
natuurgebieden in Nederland of verder weg maar ook dicht bij huis, in de stad en in het landelijk gebied. 
Soortenrijkdom is een belangrijk onderdeel van die natuurlijke omgeving. In ons eigen land en mondiaal 
hechten we daaraan omdat we die rijkdom graag aan volgende generaties willen doorgeven. Het raakt ons 
als bijzondere soorten in problemen raken – daar zetten we ons graag voor in, ongeacht of het dichtbij is of 
ver weg. 
Natuur is niet gebonden aan de grenzen van Nederland. Dat blijkt bijvoorbeeld al uit de functie van ons land 
als tussenstation voor doortrekkende vogels en vissen. Duurzame productie en ketens, die een voorwaarde 
vormen voor natuur en biodiversiteit, worden evenmin beperkt door landsgrenzen. Daarom is het zo 
belangrijk dat we met andere landen maatregelen nemen om de leefgebieden van flora en fauna vitaal te 
houden, èn om handelsketens te verduurzamen. Als handelsland met sterke economische relaties over de 
hele wereld heeft Nederland misschien nog wel een extra verantwoordelijkheid op dit gebied. 
De afgelopen decennia hebben we veel geïnvesteerd in de natuur en biodiversiteit. Dat heeft tot mooie 
resultaten geleid, maar nog niet tot een situatie waarin we kunnen terugschakelen naar een lagere 
versnelling. We hebben in Nederland de achteruitgang van veel soorten en habitats kunnen afremmen of 
tot staan kunnen brengen, maar er moet op dat gebied ook nog veel gebeuren.
 
Nederland heeft een belangrijke functie als tussenstation  voor doortrekkende vogels en vissen.
Rijksnatuurvisie  2014| 11 

Rijksnatuurvisie  2014| 13 

Maar dat onderscheid is achterhaald. Het kabinet kijkt liever naar hoe er in de samenleving 
over natuur wordt gedacht, en dan blijkt er niet alleen een zeer veelzijdig beeld te bestaan, maar ook en 
steeds meer een houding van toewijding en betrokkenheid. 
2.2.2 Veranderende kijk op de omgeving
De toenemende aandacht voor natuur en biodiversiteit bij burgers en ondernemers is vaak onderdeel van 
een bredere verandering in hun kijk op de omgeving en de toekomst. Daar horen begrippen bij als 
maatschappelijk verantwoord ondernemen, duurzaamheid en eerlijke handel. Er zijn verheugende en 
aansprekende voorbeelden van bedrijven die hun verantwoordelijkheid op dit gebied nemen. Zij investeren 
in natuur en duurzaamheid door bijvoorbeeld een no net loss strategie te volgen, waarbij per saldo de 
bedrijfsactiviteiten niet ten koste gaan van de biodiversiteit hier of in het buitenland. Aan de basis van 
dergelijk beleid kan het streven liggen om grondstoffenschaarste te voorkomen. Of de tucht van het 
maatschappelijk oordeel kan een rol spelen. Een aantal bedrijven wil bijvoorbeeld extra waarde geven aan 
hun corporate imago. Maar het kan er ook om gaan de licence to operate te behouden, bijvoorbeeld door 
deel te worden van een duurzame hout-, voeding- of kledingketen. Ook persoonlijke betrokkenheid is bij 
een duurzame toekomst vaak een drijvende kracht. 
Rijksnatuurvisie  2014| 15 

2.3.2 Drijvende krachten achter herwaardering
Bij de nieuwe waardering van de natuur is een aantal krachten tegelijk in het spel. In de eerste plaats speelt 
de steeds dichtere bevolking van ons land een rol, enerzijds doordat de behoefte aan vrije, groene ruimte 
hierdoor toeneemt, anderzijds doordat groene ruimte haar plek moet afstaan aan woonwijken, wegen en 
industrieterreinen. Ook op zee wordt gekeken naar ruimte voor activiteiten waarvoor op land geen plek 
meer is. Daarnaast heeft de verandering van het klimaat een belangrijke invloed, door de onzekerheden die 
ermee gepaard gaan voor de toekomst van leefgebieden van mensen, planten en dieren. Een factor van 
betekenis is voorts dat de biodiversiteit wereldwijd verder achteruit gaat - reden waarom wel gesproken 
wordt van een mondiale ecologische crisis. Ook de economische crisis heeft een grote invloed op de nieuwe 
waardering van de natuur, omdat hij aanzet tot opnieuw nadenken over hoe we met onze rijkdom en ook 
met onze eigen verantwoordelijkheden omgaan.
 
Een drijvende kracht is ook onze sterk toegenomen kennis en ervaring. In de rivierendelta die Nederland is, 
met zijn aparte combinatie van dichte bevolking en bewoning en intensieve landbouw, is in enkele 
decennia veel kennis ontstaan over natuurontwikkeling, natuurcombinaties en zelfs over natuurlijke 
verwildering; kennis waar in het buitenland veel belangstelling voor bestaat. Er is ook meer kennis over de 
relatie tussen natuur en gezondheid. Dat bewegen in en het beleven van natuur goed voor je is beschouwen 
we al lang als vanzelfsprekend, en die vanzelfsprekendheid wordt langzamerhand ondersteund door 
wetenschappelijke inzichten. We weten intussen ook dat ouderen en mensen met diabetes of autisme baat 
hebben bij het ervaren van de natuur in de directe leefomgeving.
 
Onder invloed van die vaak onderling samenhangende krachten is tenslotte het toenemende besef van 
duurzaamheid en biodiversiteit in de samenleving een belangrijke drijfveer achter de nieuwe waardering 
van de natuur. Grote ondernemers, kleine ondernemers en consumenten beseffen dat ons ‘natuurlijk 
kapitaal’, bestaande uit grondstoffen, water en biodiversiteit, eindig is. Ze beseffen dat duurzamer omgaan 
met natuurlijke hulpbronnen een vorm van verstandig risicomanagement is. We zijn daarmee op weg naar 
een benadering die natuur beschouwt als deel van de essentie van duurzaamheid. 
Het Planbureau voor de Leefomgeving (PBL) schrijft dat verantwoorde omgang met grondstoffen, natuur en 
milieu misschien wel de grootste uitdaging is voor de eenentwintigste eeuw. Volgens onderzoek van het 
Duurzaamheidskompas uit 2013 vindt ook in tijden van economische crisis 61% van de consumenten dat 
aandacht voor duurzaamheid nodig is. Dat we deze gezamenlijke verantwoordelijkheid moeten nemen, 
hoor je zowel van consumenten als van bedrijven, die ook kansen zien om hun marktpositie te versterken 
door vroegtijdig te vergroenen.
Het belang van de natuur voor ons eigen welzijn is fundamenteel en dat wordt meer en meer ingezien. 
Bovendien kan ieder individu er iets aan bijdragen. Hoe meer mensen bijdragen, hoe sneller we in staat zijn 
de gewenste veranderingen te realiseren. 
Rijksnatuurvisie  2014| 17 

Wat is natuurinclusief? 
Het woord natuurinclusief betekent letterlijk: natuur inbegrepen. Het duidt op een 
manier van denken en doen waarin natuur altijd wordt ‘meegenomen’. 
Natuurinclusief denken en doen heeft twee kanten: die van de kans en die van de 
voorzorg. Door meer gebruik te maken van principes en eigenschappen van de natuur 
hebben we de kans om beter en goedkoper te werken. En door met voorzorg te 
werken kunnen we schade aan natuur verminderen of zelfs voorkomen. Voorbeelden 
zijn een tuinbouw die insecten gebruikt als plaagbestrijders, en een melkveehouderij 
die door een combinatie van hoge bodembiodiversiteit en weidegang veel 
weidevogels aantrekt.
Een natuur die midden in de samenleving staat zal ook een robuuste en daardoor toekomstbestendige 
natuur zijn, die tegen een stootje kan. Dat vraagt om een benadering die uitgaat van de veelzijdigheid en 
veerkracht van een natuur die de gehele samenleving dooradert om te worden beleefd en benut. Een mooi 
voorbeeld uit de drukke Randstad is het natuurgebied Meijendel (zie kader op pagina 18).
2.4.2 Van exclusief naar inclusief
Vanuit dit perspectief is het ook vanzelfsprekend dat wij onze economische en andere activiteiten waar 
mogelijk ‘natuurinclusief’ maken, dus met natuur vervlechten. Een woonomgeving met veel groen zal 
bijvoorbeeld het wonen aantrekkelijker en gezonder maken en daarmee de waarde van de huizen verhogen. 
En als de boeren duurzamer produceren is dat niet alleen goed om hun ecologische voetafdruk te beperken 
maar ook voor hun eigen productie in de toekomst, voor hun positie in de maatschappij en die van hun 
producten in de markt. Een soortgelijke redenering geldt voor internationale ketens in de voedselproductie 
of op het gebied van kleding of hout. 
Een veelbelovende vorm van vervlechten wordt ook geboden door natuurcombinaties: het samen 
optrekken van natuur met andere maatschappelijke functies. Oude voorbeelden daarvan zijn de duinen, die 
kustveiligheid, recreatie, waterwinning en natuur combineren (zie kader). Maar ook de terreinen van het 
Ministerie van Defensie zijn een goed geborgde vorm van combineren van hoogwaardige natuur en 
maatschappelijke activiteit. De mogelijkheden voor natuurcombinaties zijn legio. Bijvoorbeeld door de 
natuurkwaliteit te versterken via de uitbreiding van een haven, zoals bij de haven van Moerdijk waar 
braakliggende percelen aangewezen zijn voor tijdelijke natuur en vlinderstroken en nestelwanden voor 
oeverzwaluwen aangelegd zijn. Dit draagt bij aan de regionale positie van de haven – het versterkt zijn 
licence to operate. Vervlechting kan ook door het beleven van de natuur in te zetten als preventieve 
gezondheidszorg.
Rijksnatuurvisie  2014| 19 

2.4.3 Ruimte voor de regio en voor natuurlijke processen
In dit perspectief past dat veerkrachtige natuur sterk steunt op de bijdrage van bewoners en bedrijven in de 
directe omgeving. Daarvoor zal ook bestuurlijke betrokkenheid in de regio worden gevraagd en bovenal: 
ruimte en tijd om die betrokkenheid vruchtbaar in te vullen. De lokale of regionale bestuurlijke inzet voor 
een sterke natuur zal immers sterk afhangen van de beslisruimte en de instrumenten die de betrokkenen 
worden gegund. Hoe meer die ruimte wordt ingeperkt door bovenregionale en gedetailleerde kaders, des te 
kleiner zullen de regionale betrokkenheid en het verantwoordelijkheidsgevoel zijn, en daarmee de 
intensiteit en de meerwaarde van de regionale inspanningen. 
Door de verantwoordelijkheid voor de uitvoering van het natuurbeleid naar het regionale niveau te brengen 
waar ook een belangrijke verantwoordelijkheid voor het ruimtelijke domein berust, en daarbij provincies 
en gemeentes voldoende beslisruimte te geven, krijgen deze de mogelijkheden om die beleidsterreinen in 
samenhang vorm te geven. Hierdoor ontstaan kansen om andere partners en belangen een rol te geven bij 
de ontwikkeling van veerkrachtige natuur. Het scheppen van voldoende regionale ruimte hangt samen met 
een ander vereiste om tot de gewenste veerkrachtige natuur te komen: sturen op goede natuurlijke 
omstandigheden. In een veerkrachtige natuur kunnen natuurlijke processen immers hun gang gaan, meer 
dan we tot nu toe gewend zijn. Dan kan dus ook een bepaalde plant- of diersoort door toeval of lokale 
oorzaken op één plaats verdwijnen om op een andere juist op te duiken. 
Rijksnatuurvisie  2014| 21 

Hoofdstuk 3
Het natuurbeleid van nu: wat er al 
klaarligt
3.1 Beleidsconsequenties van het nieuwe perspectief
In het voorafgaande hebben we het perspectief geschetst van een natuur midden in de samenleving. Een 
natuur die er mag zijn, die burgers hoog waarderen, die we koesteren en waar we graag in investeren. En 
een natuur die we de ruimte willen geven om zich spontaan te ontwikkelen. Dit perspectief is nu al te 
herkennen in belangrijke onderdelen van het beleid. Een voorbeeld daarvan is de verantwoordelijkheid 
voor ontwikkeling en beheer van de natuur met het Natuurnetwerk Nederland, dat tot voor kort werd 
aangeduid als Ecologische Hoofdstructuur EHS. Met het Natuurpact is die verantwoordelijkheid bij de 
provincies en dus dichter bij de mensen neergelegd. Op basis van dit pact hebben provincies afspraken 
gemaakt met maatschappelijke partners (de Manifestpartijen ) over hun betrokkenheid bij dit beleid.
Het kabinet kiest bewust voor dit perspectief, in de overtuiging dat het natuurbeleid er verder door zal 
worden gebracht. Deze nieuwe manier van omgaan met de natuur kan er niet alleen voor zorgen dat we de 
natuurdoelen dichterbij brengen die we ons eerder hebben gesteld – met name de doelen op het gebied van 
soorten en leefgebieden (habitats). Met dit perspectief kunnen we ook een hoger maatschappelijk 
rendement uit de natuur halen. Dat geldt net zo goed voor de natuur binnen onze grenzen als voor die 
daarbuiten, waar wij ecologisch of via grondstoffenketens mee verbonden zijn. 
Een hoger maatschappelijk rendement van onze natuurlijke rijkdom – er dus meer van genieten en het 
duurzamer benutten - is een beslissend onderdeel van het nieuwe perspectief. Het ligt binnen handbereik 
als het beleid er expliciete doelen voor zou formuleren. Bijvoorbeeld voor de meerwaarde van natuur, voor 
de geestelijke en fysieke volksgezondheid, voor de waterveiligheid, voor de duurzaamheid van onze 
samenleving of voor de grondstoffenvoorziening. 
Aan het voorgaande verbindt het kabinet een vijftal consequenties: 
1. Het natuurbeleid neemt als uitgangspunt dat de verscheidenheid van soorten en habitats een   
voorwaarde is voor een goed bestaan op aarde. Dit maatschappelijk belang, dat verder reikt dan   
alleen het behoud van biodiversiteit, rechtvaardigt ons natuurbeleid. Natuur bepaalt mede onze   
leefomgeving, ons voedsel, schoon water, zuivere lucht, schoonheid, rust en energie.
2. Het beleid dient het maatschappelijk welzijn door bij te dragen aan een verantwoorde, duurzame   
omgang met natuur; beschermen, benutten en beleven. Daar past een breed natuurbegrip bij, dat   
niet enkel de bijzondere natuurgebieden en zeldzame planten en dieren dekt maar ook    
alledaagse, dicht-bij-huis natuur. 
3. Het beleid wint aan effectiviteit door mensen meer zeggenschap te bieden bij beslissingen over   
natuur in hun leefomgeving en meer ruimte te laten voor hun zelforganiserend vermogen en   
verweving met natuur te stimuleren.
4. Het beleid zal natuur beter laten benutten door te investeren in combinaties van natuur met   
gezondheid, welzijn, cultuur, economie en veiligheid.
5. Het beleid zal zich er meer op richten natuur tot stand te brengen die tegen een stootje kan en   
maatschappelijk gedragen wordt.
De geschetste beleidsconsequenties betekenen op onderdelen een breuk met het bestaande beleid. Op een 
aantal terreinen zullen accenten verschuiven, op andere moeten we onze inzet volledig veranderen, en op 
weer andere terreinen moeten we vooral doorgaan op de huidige weg. In het hierna volgende komen de 
gevolgen van dit alles voor het beleid aan de orde. Daartoe wordt eerst gekeken waar het beleid zich tot voor 
kort op richtte, en vervolgens hoe het huidige beleid al werkt aan de dubbele opdracht om de natuurdoelen 
dichterbij te brengen èn het maatschappelijk rendement van natuur te verhogen. In het derde deel van deze 
visienota zet het kabinet zijn ambities uiteen voor de verdere toekomst.
Rijksnatuurvisie  2014| 23 

3.2.2 Landschap en cultuurhistorie
Landschappelijke en cultuurhistorische kwaliteiten geven identiteit aan een gebied. Culturele 
voorzieningen en cultureel erfgoed zijn ook van belang voor een aantrekkelijk vestigingsklimaat en
daarmee voor de concurrentiekracht van Nederland. Het Rijk is verantwoordelijk voor het cultureel en 
natuurlijk UNESCO-werelderfgoed (inclusief de zogeheten voorlopige lijst), kenmerkende stads- en 
2
dorpsgezichten, rijksmonumenten en cultuurhistorische waarden in of op de zeebodem . 
De bescherming van landschappen is tegenwoordig in de eerste plaats een taak van de provincies. Die taak 
omvat het behouden door ontwikkelen van karakteristieke landschappen met een sterke identiteit, waar 
wonen, werken, recreëren en natuur samengaan. Het Rijk heeft met de Structuurvisie Infrastructuur en 
3
Ruimte het beleid ten aanzien van landschap op land overgedragen aan de provincies. Daardoor krijgen die 
meer ruimte bij de afweging tussen ruimtelijke ontwikkelingen zoals verstedelijking enerzijds en landschap 
anderzijds, dus ook meer ruimte voor regionaal maatwerk. Dat maatwerk is nodig voor een mooi landschap 
dat gewaardeerd wordt door de bewoners en door de recreanten. 
3.2.3 Natuurnetwerk en verbreding
Het soortenbeleid en het gebiedenbeleid kwamen samen toen het natuurbeleid in de jaren negentig in een 
nieuwe fase belandde met het plan voor een samenhangend netwerk van al bestaande en nieuw te 
ontwikkelen natuurgebieden, de Ecologische Hoofdstructuur (EHS). Doordat soorten in dit netwerk de kans 
krijgen zich over grote afstanden te verplaatsen, lopen ze minder kans om uit te sterven. Het netwerk omvat 
nu onder meer alle Natura 2000-gebieden. Die gebieden zijn aangewezen als onderdeel van het Europese 
‘natuurnetwerk’ dat een gunstige staat van instandhouding moet helpen realiseren voor Europese soorten 
en habitats, volgens de Vogel- en Habitatrichtlijn van de Europese Unie, zodat deze op de lange termijn 
kunnen blijven voortbestaan. Ook het soortenbeleid is verder vormgegeven. Rode lijsten met bedreigde 
planten en dieren worden opgesteld waarmee overheden rekening houden. Met een leef-
gebiedenbenadering kan de gebiedskwaliteit voor deze soorten worden verbeterd. Voorts waren soorten 
veelal de basis om onze internationale afspraken om te zetten in nationaal beleid, bijvoorbeeld bij 
beheerplannen voor Natura 2000-gebieden.
De sterke nadruk op ecologische waarden leidde al vroeg tot een roep om verbreding van het natuurbeleid. 
In de beleidsnota Natuur voor mensen, Mensen voor natuur van de toenmalige minister van Landbouw, 
2   
Deze rijksrol is mede ingegeven 
Natuurbeheer en Visserij uit 2000, werd aandacht besteed aan de belevings- en gebruikswaarden van natuur. 
door de Europese 
Natuur begint al bij de voordeur, was de gedachte. Ook voor het groen in de stad waren er ambities: een 
Landschapsconventie (verdrag 
van Florence), 2000 goed woon– en werkklimaat in de stad en hoogwaardig groen. De nota vroeg om meer aandacht voor de 
3 
 Tweede Kamer, vergaderjaar 
vele manieren waarop de natuur voor mensen van belang is. De samenleving zou medeverantwoordelijk-
2011-2012, 32 660, nr 51
heid moeten nemen voor het sterker maken en vernieuwen van het natuurbeleid.
 
Rijksnatuurvisie  2014| 25 

3.3 Draagvlak natuurbeleid blijkt breekbaar
Inmiddels hebben we het beleid voor de bescherming van natuur en biodiversiteit redelijk op orde, met 
wetten en met investeringen in een robuust netwerk van natuurgebieden dat planologisch wordt 
beschermd door gemeenten en provincies – inclusief de wateren en de Noordzee. Dat is op zichzelf een 
prestatie van formaat, tegen de druk in van verstedelijking, bevolkingsgroei, industrialisering, 
intensivering van de landbouw en klimaatverandering. 
Tegelijk is het draagvlak voor het beleid in de samenleving breekbaar gebleken. In een klein, dichtbevolkt 
land als Nederland is het onvermijdelijk dat verschillende belangen schuren, of dat de beschermingsregels 
in bepaalde situaties sterke maatschappelijke druk oproepen. Door de sterke en soms rigide focus op 
bescherming heeft het natuurbeleid bovendien een sectoraal karakter gekregen, als stond de natuur los van 
en naast andere sectoren in de maatschappij. Gevoegd bij het technische karakter van beleidsinstrumenten, 
draagt dit niet bij aan een duurzame omgang met natuur, en evenmin aan de effectiviteit van het beleid. 
Dit brengt onbegrip, ergernis en weerstand met zich, waardoor natuur ervaren wordt als hindermacht. 
Binnen de wettelijke mogelijkheden en met behoud van de kern-waarden voor de natuur willen de 
overheden zulke wrijvingen zoveel mogelijk opvangen. In de eerste plaats door te zorgen voor zekerheid 
vooraf en daarbij zoveel mogelijk partijen te betrekken. Verder worden de wettelijke bevoegdheden bij 
voorkeur gelegd bij de overheden die daarvoor het meest in aanmerking komen. Ook bezien de bevoegde 
overheden hoe een activiteit kan worden toegelaten op een manier die recht doet aan wat in de praktijk 
nodig is. Proactief optreden waar vergunningen in het kader van de Natuurbeschermingswet 1998 moeten 
worden gegeven voor heel grote projecten, maakt dat procedures relatief snel kunnen gaan. Maar we 
beseffen dat er veel meer nodig is om het draagvlak te versterken.
Rijksnatuurvisie  2014| 27 

Daardoor is het duidelijk welke natuur bescherming verdient, zodat maatregelen samen met de mensen in 
de streek kunnen worden uitgevoerd. Een belangrijk hulpmiddel is de Programmatische Aanpak Stikstof  
(PAS). Deze wordt ontwikkeld omdat de hoge stikstofbelasting in Nederland leidde tot spanning tussen 
natuur en economische groei. De PAS biedt ruimte voor economische activiteiten in combinatie met 
bescherming van natuurwaarden.
3.4.2 Synergie van natuur en cultuur
Natuur en cultuur versterken elkaar en worden vaak in samenhang beleefd. Cultuurhistorisch waardevolle 
gebieden hebben vaak hoge natuurwaarden. Dat geldt voor werelderfgoedgebieden, landgoederen, 
monumentale stadsparken en zelfs voor woonwijken. Natuur en landschap vormen vaak inspiratiebron en 
podium van kunstuitvoeringen (schilderkunst, locatietheater). Nederlandse landgoederen beslaan samen 
een oppervlakte ter grootte van de provincie Utrecht en leveren hoogwaardige natuur binnen het 
Natuurnetwerk Nederland. En zo biedt het UNESCO Natuurlijk Werelderfgoed Waddenzee een schat aan 
zowel ecologisch als maritiem erfgoed. De Natuurschoonwet levert een belangrijke bijdrage aan natuur- en 
biodiversiteitsdoelen. En via de onlangs afgeronde Green Deal Het Landgoedbedrijf dragen 
landgoedeigenaren bij aan de kwaliteit van de leefomgeving in de vorm van waterveiligheid, lokale 
economie en gezondheidszorg, en in de Groene Tafel Natuur en Cultuur zijn afspraken gemaakt om 
gezamenlijk nieuwe verdienmodellen te ontwikkelen
Recreatie en toerisme bieden een uitgelezen mogelijkheid om natuur en economie te combineren
3.4.3 Agrarisch natuurbeheer 
Sinds de jaren zeventig van de vorige eeuw is agrarisch natuurbeheer onderdeel van het natuurbeleid van de 
rijksoverheid. Dit beheer kan een belangrijke bijdrage leveren aan het behoud van natuur- en 
landschapswaarden in het agrarisch gebied, zoals de instandhouding van Habitat- en Vogelrichtlijnsoorten. 
In het Natuurpact is de regie van het agrarisch natuurbeheer aan de provincies toegedeeld. Doordat het 
instrumentarium zich richtte op de kleine schaal van individuele bedrijven was het echter onvoldoende 
effectief, en duur in de uitvoering. Daarom streeft het kabinet naar een nieuw stelsel , waarin wordt gewerkt 
met doelen voor een groot gebied en met collectieven van agrariërs die samenwerken en kennis delen met 
andere betrokken partijen in zo’n gebied: natuur- en landschapsorganisaties, bewoners en bedrijven. De 
omschakeling naar een collectief model van agrarisch natuurbeheer vraagt veel van alle betrokkenen en zal 
naar verwachting in 2016 zijn beslag kunnen krijgen.
Rijksnatuurvisie  2014| 29 

Brazilië doet Nederland bijvoorbeeld ervaring op met de combinatie cacao produceren en natuurlijk bos 
beschermen op landschapsschaal. 
Een mooi voorbeeld van het werken aan een toekomstgericht gebruik van het natuurlijk kapitaal krijgt 
gestalte in Caribisch Nederland. Op de eilanden Bonaire, Saba en St. Eustatius werken bedrijven, overheid 
en natuurorganisaties aan het verduurzamen van de eilandeconomie. Biodiversiteit vormt daar de basis van 
de toeristische industrie. De rijke natuur op het land en het leven onder water trekt toeristen en 
investeerders. Zo levert de natuur een belangrijke bijdrage aan de economie van de drie eilanden. Het 
kabinet heeft 7,5 miljoen euro vrijgemaakt voor projecten op het gebied van duurzaam gebruik van de 
6
natuur in Caribisch Nederland 
6   
Tweede Kamer, vergaderjaar, 
2012-2013, 30 825 nr. 191
Rijksnatuurvisie  2014| 31 

3.4.6 Natuurlijke processen als uitgangspunt
De afgelopen decennia was de focus van het natuurbeleid sterk gericht op bepaalde soorten en habitats in 
beschermde gebieden, zoals Natura 2000-gebieden. Het natuurnetwerk gaat nu meer samenhang vertonen 
en met een programmatische aanpak zoals die voor stikstof komt ook de relatie met de omgeving meer in 
beeld. Daardoor verschuift de aandacht van het natuurbeleid van de afzonderlijke beschermde gebieden 
naar de schaal van gehele landschappen of regio’s, waarvan een of meer natuurgebieden deel kunnen 
uitmaken.
Een vergelijkbare accentverschuiving van beschermde natuurgebieden naar een integrale aanpak op hoger 
ruimtelijk schaalniveau zien we ook bij projecten elders in de wereld. Vanuit deze invalshoek is Nederland 
in het kader van de Uitvoeringsagenda Natuurlijk Kapitaal intensief betrokken bij internationale projecten 
waarin de natuur niet op individuele bedrijven wordt beschermd, maar per gebied door meerdere bedrijven 
samen.
 
In Nederland is er steeds meer aandacht voor aansluiting bij natuurlijke en sociale dynamiek. Veerkrachtige 
natuur is natuur die maatschappelijk gedragen wordt, en die omgekeerd van die maatschappij ook ruimte 
krijgt om zijn eigen dynamiek te volgen. Een robuust Natuurnetwerk Nederland kan functioneren door 
steun, inbreng, bezoek, belangstelling en onderhoud van mensen in de omgeving. 
Een voorbeeld is het inspiratiedocument Natuurambitie Grote Wateren voor Waddenzee, Zuidwestelijke 
Delta, IJsselmeer, Rivierengebied, Noordzee en de kustwateren. De natuurambitie beoogt een inspirerend 
beeld te geven voor de lange termijn (2050-2100), van een natuur die past bij het veranderende klimaat, die 
robuust is, en maximaal aansluit bij natuurlijke processen.
3.4.7 Meer ruimte voor een pragmatische aanpak
Een beweging van strikte scheiding van functies naar meer ruimte voor functiecombinaties is nu al gaande. 
Zo heeft Staatsbosbeheer onlangs ruimte gekregen om te werken aan vergroting van de maatschappelijke 
7
exploitatie . In verschillende gebieden werken natuurbeheerders, waterschappen en provincies gezamenlijk 
aan het in samenhang ontwikkelen van waterberging, natuur en recreatieve toegankelijkheid. Een ander 
voorbeeld zijn overgangszones rond Natura 2000-gebieden waar een aangepaste vorm van landbouw wordt 
bedreven met maatregelen zoals verhoogd waterpeil en extensieve veeteelt. Belangrijke stappen zijn ook de 
aanpak die wordt uitgewerkt voor het omgaan met stikstofdepositie bij natuurgebieden, en het maken van 
verbindingen tussen natuurgebieden om een samenhangend natuurnetwerk tot stand te brengen.
3.5 Mogelijkheden voor internationaal kenmerkende biodiversiteit
Eerder in deze visie is uiteengezet dat met het uitvoeren van het Natuurpact de situatie voor veel Habitat- en 
Vogelrichtlijnsoorten aanzienlijk verbetert, maar dat het doel om voor al deze soorten een duurzame staat 
van instandhouding te bereiken, daarmee nog niet wordt gehaald. Is dat wel mogelijk in Nederland? 
Modelberekeningen van het Planbureau voor de Leefomgeving (PBL) in de studie ‘Nederland Later’ laten 
zien dat voor vrijwel alle Habitat- en Vogelrichtlijnsoorten een duurzame staat van instandhouding kan 
worden bereikt. Maar dat vraagt wel een optimaal milieubeleid en een ruimtelijk samenhangend 
Natuurnetwerk Nederland, inclusief beïnvloedingszones rond Natura 2000-gebieden met onder meer een 
hogere grondwaterstand en lage stikstofdepositie. Dat kan niet zonder dat natuur- en andere 
maatschappelijke functies strikt worden gescheiden. 
In deze Natuurvisie, die onder meer een accentverschuiving beoogt van functiescheiding naar 
functiecombinaties, wordt een ander perspectief gezocht om hetzelfde doel te bereiken. Inspiratie 
voor dat perspectief biedt onder andere de Natuurverkenning 2010-2040  van het PBL. In een van de
‘kijkrichtingen’ die deze verkenning nader onderzoekt (de richting ‘functionele natuur’) is verweving van 
functies zelfs uitgangspunt en dus zoveel mogelijk doorgevoerd. De modelberekeningen voor die 
kijkrichting laten zien dat het streven naar natuurcombinaties positief kan uitwerken voor biodiversiteit. De 
7  
Tweede Kamer, vergaderjaar  
natuurcombinaties moeten dan wel op duurzame wijze worden ingevuld. In hoofdstuk 4 van deze 
2013-2104, 29 659 nr. 122
natuurvisie wordt voor een aantal natuurcombinaties de mogelijke bijdrage geschetst aan internationaal 
Rijksnatuurvisie  2014| 33 

Hoofdstuk 4 
Naar een veelzijdige natuur met een 
stevige basis 
4.1 De ingezette beweging doorzetten
In de twee voorgaande delen van deze natuurvisie bleek dat burgers, ondernemers en maatschappelijke 
organisaties zich steeds meer betrokken voelen bij natuur en daar ook in willen investeren. Natuurbeleid 
kan daaraan bijdragen door te zorgen dat natuur en maatschappelijke activiteiten wederkerig zijn, en 
elkaar kunnen versterken. Het beleid van het Rijk, provincies, gemeenten en veel maatschappelijke 
partners is deze beweging al aan het maken. Die beweging naar een natuur midden in de samenleving 
moeten we volhouden en meer kracht geven. 
Voor alle betrokkenen betekent dit de keuze om burgers en maatschappelijke actoren te zien als 
belanghebbenden bij een sterke natuur, eerder dan als potentiële bedreigers. Wanneer een ziekenhuis 
investeert in een natuurlijke, groene omgeving omdat dit zorgt voor meer tevreden patiënten, dan is dat op 
zichzelf al een forse maatschappelijke winst. De winst kan nog groter worden wanneer die natuurlijke 
omgeving ruimte biedt aan internationaal kenmerkende biodiversiteit. Dit is door het Interprovinciaal 
Overleg (IPO) ook wel treffend ‘ de groene meerwaarde’ genoemd. De effectiviteit van het natuurbeleid 
neemt fors toe als dergelijke natuurcombinaties, geïnitieerd door maatschappelijke partijen, eerder regel 
dan uitzondering worden. De verwachting is dat de natuur daar stootvaster door wordt, en beter op de 
toekomst berekend is dan wanneer de verantwoordelijkheid voornamelijk in handen van de overheid ligt. 
Maar liggen hier ook verantwoordelijkheden voor het Rijk, nu veel overheidstaken rond het Natuurnetwerk 
Nederland in handen zijn van provincies en ook gemeenten een belangrijke rol in het natuurbeleid 
hebben? Waarom zou het Rijk zich niet kunnen terugtrekken en de betrokkenheid bij natuur geheel 
overlaten aan anderen?
4.2 De rol van het Rijk en andere overheden
4.2.1 Stelselverantwoordelijkheid moderniseren
Burgers, bedrijven en maatschappelijke organisaties kunnen zelf veel doen om natuur te realiseren en in te 
zetten voor duurzaamheid, zoals in de voorgaande paragraaf aan de orde kwam. Er zijn echter ook zaken 
die buiten hun bereik liggen; collectieve taken en verantwoordelijkheden die de parlementaire democratie 
in handen van de overheid heeft gelegd. Het vervullen daarvan, of zorgen dat andere overheden in de 
gelegenheid zijn om ze te vervullen, behoort tot de stelselverantwoordelijkheid van het Rijk voor het 
natuurbeleid. Daar horen in elk geval bij: juridische instrumenten (wetten en toezicht), kennis en 
informatie, en het schakelen tussen internationale gremia, EU, provincies en gemeenten. Hetzelfde geldt 
voor het aanspreken van partijen op hun verantwoordelijkheden en zo nodig ingrijpen. 
In de manier waarop het Rijk deze stelselverantwoordelijkheid heeft ingevuld, is de afgelopen jaren veel 
veranderd. De decentralisatie van delen van het natuurbeleid naar provincies is daar een goed voorbeeld 
van, evenals de nieuwe afspraken met Staatsbosbeheer om de maatschappelijke positie te versterken en de 
inspanningen om bedrijven actief te betrekken bij natuur.
Ook de afbakening van het stelsel waar deze verantwoordelijkheid voor geldt is aan verandering 
onderhevig. Lang ging het voornamelijk over twee terreinen van overheidsaandacht:
1. Bijdragen aan natuur wereldwijd door deel te nemen aan internationaal overleg en besluitvorming (EU, 
VN en multilaterale verbanden), en aan projecten over de hele wereld. Deze activiteiten vloeien voort uit 
het internationale karakter van de natuur zelf. Natuur houdt zich immers niet aan landsgrenzen, en 
ontwikkelingen buiten Nederland die schadelijk zijn voor natuur ter plaatse kunnen dat uiteindelijk ook 
voor de natuur in Nederland zijn. 
Rijksnatuurvisie  2014| 35 

4.3 Doelen voortvloeiend uit deze visie
Voor het bouwwerk en het fundament heeft het kabinet een achttal doelen en acties voor ogen die in de 
komende vijftien tot twintig jaar richting zullen geven aan de inzet van de rijksoverheid (zie figuur). Die 
doelen vertegenwoordigen publieke belangen rond huidige en toekomstige natuur, en sluiten in de visie 
van het kabinet goed aan bij de drijfveren en ambities van betrokkenen partijen in samenleving en 
economie. In de volgende paragrafen komen ze achtereenvolgend aan de orde. Doelen en acties in de eerste 
vier paragrafen hebben in de eerste plaats betrekking op het bouwwerk; die in de laatste vier paragrafen 
hebben meer betrekking op het fundament.
Groen ondernemerschap: motor van de economie
Bouwwerk
Natuurinclusieve landbouw: natuur en landbouw als vanzelfsprekende partners
Gebiedsontwikkeling met natuurcombinaties: het gebeurt in de regio
Groen wonen en werken: een wereld te winnen
Veelzijdige natuur
met een stevige basis
Toekomstbestendige natuur: meer ruimte voor natuurlijke processen
Fundament
Eectieve wetgeving: natuur beschermen, bedrijven en burgers ontzorgen
Ontwikkelen en bouwen met natuur: overheid gee het goede voorbeeld
Bouwen aan een open, lerend kennisnetwerk: samen meer weten
4.3.1 Groen ondernemerschap: motor van de economie
Ondernemers zoeken naar manieren om de natuur met hun bedrijf te verweven, de zorg voor biodiversiteit 
en natuurlijke hulpbronnen te verankeren in hun bedrijfsstrategie en te leren van natuurlijke processen. 
Om de Nederlandse voetafdruk in het buitenland te verlagen en bedrijven kansen te laten grijpen werken 
overheid, consumenten en maatschappelijke organisaties samen met bedrijven die over de grenzen 
opereren aan het vergroenen van grensoverschrijdende productieketens. Mede op initiatief van het 
bedrijfsleven zijn verschillende Groene Tafels  tot stand gekomen en Green Deals gesloten. Zo werken 
bedrijven aan transparantie door informatie over hun invloed op natuurlijk en sociaal kapitaal te delen, 
bijvoorbeeld in hun jaarverslagen (zie kader). Ook is er een community of practice ‘Financiële sector en 
Natuurlijk Kapitaal’ gestart, gericht op het beter verankeren van biodiversiteit in investeringsbeslissingen 
en financiële producten. Het kabinet wil deze vormen van groen ondernemerschap blijven ondersteunen, 
onder andere via de Groene tafels en Green Deals en door de hiervoor nodige kennisfrastructuur te 
verbeteren. 
Green Deal ‘Samenwerken aan transparantie 
van natuurlijk en sociaal kapitaal’ 
Dertien bedrijven (AkzoNobel, ARCADIS, BAM, Deloitte, DSM, EY, impact van de bedrijfsvoering op mens en natuur zichtbaar te 
FMO, Interface, Heijmans, KPMG, Philips, PwC en Thermaflex) maken ontstaat een beter beeld van de prestaties van het bedrijf. 
hebben afgesproken dat zij de maatschappelijke impact van hun Deze transparantie is een belangrijke stap naar een duurzame, 
operaties en productieketens in kaart brengen en hierover groene economie die oog heeft voor het welzijn van mensen. 
rapporteren. Ook de Nederlandse Beroepsorganisatie van De Green Deal is een initiatief van IUCN NL, MVO Nederland en 
Accountants (NBA) en de Vereniging van Beleggers voor True Price, in samenwerking met het ministerie van Economische 
Duurzame Ontwikkeling (VBDO) hebben getekend. Door de Zaken.
Rijksnatuurvisie  2014| 37 

4.3.2 Natuurinclusieve landbouw: natuur en landbouw als vanzelfsprekende partners
Over de hele wereld gezien moet de landbouwsector een groeiende bevolking voeden en tegelijkertijd moet 
daarbij de agrarische productie in evenwicht worden gebracht met de draagkracht van gebieden. Duurzame 
productiviteitsverhoging in de landbouw en verlaging van het grondstoffengebruik in de voedselketen zijn 
dan ook een absolute noodzaak, niet alleen voor voedselzekerheid, de lokale economische ontwikkeling en 
de kwaliteit van de leefomgeving , maar ook om de biodiversiteit te beschermen. Doordat uitbreiding van 
het landbouwareaal minder nodig is kan het bovendien helpen de ontbossing tot staan te brengen. 
Omgekeerd is biodiversiteit, bijvoorbeeld een gezonde bodem en functionele agrobiodiversiteit, 
onontbeerlijk voor het duurzaam verhogen van de productiviteit van de landbouw. Meer landbouw én meer 
natuur kortom. 
Beslissend voor het realiseren van duurzame productiviteitsverhoging is dat werk wordt gemaakt van 
climate-smart agriculture : verbeteren van de voedselzekerheid, terugdringen van de uitstoot van 
broeikasgassen en aanpassen van de landbouw aan klimaatverandering. Deze aanpak moet regionaal 
plaatsvinden (op landschapsniveau) en in de vaak wereldwijde voedselketens van producent tot consument. 
Mogelijkheden voor internationaal kenmerkende 
biodiversiteit: landbouw
Boeren hebben grote invloed op natuur en landschap. Veel en modderkruiper. De noordse woelmuis is gebaat bij gefaseerd 
boeren zetten zich daar ook voor in, vanuit eigen motivatie of rietmaaien. Soorten als de steenuil, kerkuil en grauwe kiekendief 
omdat ze er baat bij hebben. Wanneer ze bijvoorbeeld houtsingels profiteren van natuurvriendelijke akkerranden.
of natuurvriendelijke oevers en akkerranden aanleggen, vestigen Met de stelselherziening van het agrarisch natuurbeheer verwacht 
zich daar insecten die ziekten en plagen bestrijden in hun gewas. de overheid dat agrarische collectieven een belangrijke bijdrage 
Of bijen, die zorgen voor de bestuiving van gewassen. Wanneer ze kunnen leveren aan de instandhouding van Habitat- en 
voorzichtig omgaan met bodemschimmels is dat goed voor de Vogelrichtlijnsoorten, zowel binnen als buiten Natura 
kwaliteit van de gewassen. 2000-gebieden. Een goede samenwerking met andere partijen in 
Een natuurvriendelijke inrichting van sloten en oevers kan de een gebied, zoals natuurorganisaties en andere overheden, is 
soortenrijkdom in het landelijk gebied ten goede komen, zeker in daarbij van groot belang. De uitgevoerde pilots  in het kader van 
de buurt van Natura 2000-gebieden. Het gaat dan bijvoorbeeld het Gemeenschappelijk Landbouwbeleid bieden goede hoop.
om de Vogel- en Hatitatrichtlijnsoorten purperreiger, zwarte stern 
De toekomst van de landbouw wordt daarnaast sterk bepaald door twee vraagstukken rondom 
grondstoffen: dat van de ecologische invloed van grondstoffengebruik (bijvoorbeeld soja) en dat van de 
afhankelijkheid van de agrosector van steeds schaarser wordende grondstoffen (bijvoorbeeld fosfaat). Op 
beide vlakken worden dan ook intensieve acties ondernomen, bijvoorbeeld om verduurzaming van 
internationale grondstofketens te bereiken, concurrerende productie van grondstoffen in de EU te 
stimuleren en productiekringlopen te sluiten. Daarmee kunnen we onze marktpositie niet alleen behouden 
maar ook, door innovaties op dit gebied, versterken. Nederland heeft de verantwoordelijkheid en de 
mogelijkheid om belangrijk bij te dragen aan het duurzaam verhogen van de voedselproductie in de wereld. 
Dat doen we vanuit onze ervaring: ook wij zitten immers midden in een proces van verdere verduurzaming.
De maatschappelijke omgeving van agrarisch ondernemers en hun toeleveranciers en afnemers stelt eisen 
aan de kwaliteit en de veiligheid van voedsel, maar heeft ook wensen die samenhangen met duurzaamheid, 
inclusief biodiversiteit: productieomstandigheden, effecten van de agrarische productie op natuur, bodem, 
water, lucht en landschap. Aan de agrarisch ondernemer de taak om die wensen om te zetten in 
economisch renderende activiteiten. Dat kan hij niet alleen doen door het effect van zijn bedrijfsvoering op 
de natuur zo klein mogelijk te laten zijn, maar ook door omgekeerd te streven naar een zo groot mogelijk 
effect van de natuur op zijn bedrijfsvoering. 
Een zo klein mogelijk effect op de omgeving van het bedrijf vergt een ontwikkeling naar gesloten 
kringlopen. Dat resulteert in een efficiënter gebruik van grondstoffen en een kleinere invloed van de 
bedrijfsvoering op de omgeving. 
Rijksnatuurvisie  2014| 39 

Mogelijkheden voor internationaal 
kenmerkende biodiversiteit: landgoederen
Een soortgroep waar landgoedeigenaren veel voor kunnen betekenen, is die van de vleermuizen. Dit zijn soorten die 
onder de Habitatrichtlijn vallen en waar met niet al te veel moeite veel voor kan worden gedaan, zoals het aanplanten 
en onderhouden van houtsingels, die ze als oriëntatiemiddel gebruiken. Ook het laten staan van oude, holle bomen is 
een goede maatregel, omdat die als slaapplaats worden gebruikt. IJskelders en andere gebouwen zijn belangrijke 
overwinteringsplaatsen.
Veel oudere landgoederen zijn ook belangrijk als broedgebied voor roofvogels en uilen. Dat geldt niet alleen voor 
algemenere soorten als de buizerd en havik, maar ook voor soorten als de boomvalk en wespendief. Ook de 
boommarter voelt zich hier prima thuis. Een soort die eveneens profiteert van de afwisseling die landgoederen bieden, 
mits er voldoende schoon water aanwezig is, is de ijsvogel. Afwisseling is eveneens een sleutelwoord bij het 
spectaculaire herstel van de das, in dit geval gecombineerd met het maken van faunapassages.
4.3.3 Gebiedsontwikkeling met natuurcombinaties: het gebeurt in de regio
De regio is bij uitstek de plaats waar functiecombinaties worden gerealiseerd. Daarom hebben de regionale 
overheden hier een belangrijke regisserende en stimulerende rol. Met een aanpak per gebied zorgen 
provincies ervoor dat economische ontwikkelingen in zo’n gebied gecombineerd kunnen worden met 
natuurinvesteringen. Het kabinet wil de synergie bevorderen tussen natuur en andere maatschappelijke 
functies zoals economie en de voorziening van water en energie. Als natuur midden in de samenleving 
staat, betekent dat ook dat iedereen dezelfde mogelijkheden moet hebben om deel te nemen in het beheer 
van de natuur. Nu al hebben terreinbeherende organisaties en particulieren zoals landgoedeigenaren, 
agrariërs en private investeerders in beginsel dezelfde mogelijkheden om gronden voor natuur te 
verwerven. 
Om die mogelijkheden ook voor het ontwikkelen en beheren van natuur op gelijk niveau te krijgen, hebben 
Rijk en provincies in het Natuurpact afspraken gemaakt die door de provincies uiterlijk in 2015 worden 
uitgevoerd. 
De komende periode zal het kabinet nog meer inzetten op de volgende natuurcombinaties:
• Gastvrijheideconomie: acties ondersteunen op het gebied van synergie tussen natuur en gastvrijheid,   
in het bijzonder de acties die voortkomen uit de Actieagenda Gastvrijheid en Natuur. Daartoe   
behoren hervorming van de verblijfsrecreatie in combinatie met natuurontwikkeling; verkennen   
van een flexibeler natuurbeschermingsregime met minder regeldruk voor ondernemers en meer   
kansen voor natuur; ontwikkelen van nieuwe samenwerkingsvormen tussen overheden,   
ondernemers, natuurorganisaties, buitensporters en andere recreanten voor een toegankelijke   
en beleefbare natuur en duurzame bedrijvigheid.
• Cultuur en landschap: streven naar meer synergie tussen natuur en cultureel erfgoed, onder meer   
8
door projecten uit de beleidsvisie ‘Kiezen voor karakter; Visie erfgoed en ruimte’ van het kabinet .   
Via de Groene Tafel Natuur en Cultuur de samenwerking tussen natuur- en cultuurorganisaties   
verbeteren en nieuwe verdienmodellen verkennen. Ook via de Groene Tafel met private    
investeerders investeringen in natuur stimuleren en tot stand brengen. 
• Drinkwater: verder verkennen en stimuleren van natuurcombinaties met drinkwater via de Groene   
Tafel. Het kabinet steunt het streven van drinkwaterbedrijven om een rol als volwaardig    
natuurbeheerder te vervullen. 
• Klimaataanpassing: pilots in gebieden stimuleren die opgaven vanuit de Kaderrichtlijn Water   
(waterkwaliteit), Deltaprogramma (waterveiligheid, zoetwatervoorziening),     
klimaatbestendigheid (water vasthouden, warmteregulatie in steden etc.) en natuur combineren.   
Een kansrijke pilot met internationale mogelijkheden is te vinden in de Oostelijke Betuwe:   
8  
TK 2010-2011, Kamerstuk 32156 
Waterrijk. 
nr. 29
Rijksnatuurvisie  2014| 41 

Mogelijkheden voor internationaal kenmerkende 
biodiversiteit: stad en omgeving
De relatie tussen natuur, stad en omgeving krijgt steeds meer bunzing etc). Vanzelfsprekend geldt datzelfde voor soorten die 
aandacht. Steden leggen ‘groene wiggen’ aan en creëren zich thuis voelen in een stenige omgeving. Daarbij valt niet alleen 
natuurvriendelijke oevers langs de waterlopen die vanuit het te denken aan muurplanten, maar ook aan een soort als de 
platteland door de stad lopen. De stedelijke omgeving biedt gierzwaluw. De laatste tijd zien we steeds meer slechtvalken op 
daardoor steeds betere kansen voor biodiversiteit. Het mes gebouwen broeden. Dat wijst op een mooie verweving van 
snijdt hier aan twee kanten: stedelingen krijgen mooie routes natuur en stad: de in de stad broedende slechtvalk zoekt dikwijls 
waarlangs zij vanuit de stad naar het platteland kunnen zijn voedsel (duiven, eenden etc) in de directe omgeving van de 
wandelen en fietsen; planten en dieren kunnen vanuit het stad. In veel steden leven meerdere vleermuissoorten – in Leiden 
platteland de stad in trekken. Dat doen allerlei vissoorten, bijvoorbeeld zeven. De gewone dwergvleermuis, die tussen 
libellen, amfibieën, reptielen (zoals de ringslang), vogels (zoals spouwmuren van gebouwen leeft, is daarvan het meest 
dodaars, ijsvogel en zwaluwen) en zoogdieren (vleermuizen, das, algemeen. 
• Areas of the Future: stimuleren van groene bedrijventerreinen via de 
Groene Tafel, waarbij kennis van en bewustwording over 
biodiversiteit centraal staat. Het kabinet wil in 2016 een prijs 
uitreiken aan de tien groenste bedrijventerreinen, tijdens een te 
organiseren conferentie in het kader van het EU-voorzitterschap. 
 • Groen-blauwe dooradering: naast groen in de stad is ook de verbinding 
tussen stad en platteland van belang. Juist omdat de verstedelijking 
in Nederland alleen maar zal toenemen vindt het kabinet het van 
belang om de toegankelijkheid van de groene omgeving rond de 
stad te verbeteren. 
• Natuur en gezondheid: bevorderen van het gebruik van groen voor 
meer gezondheid door ook hier kennis en bewustwording te 
stimuleren. Daartoe onderzoek laten doen naar de effecten van 
groen op gezondheid, regionale initiatieven stimuleren en via de 
Groene Tafel Gezonder door Groen, nieuwe coalities van patiënten, 
zorgverleners en natuurorganisaties tot stand brengen. Stimuleren 
van vergroening van de openbare ruimte zoals schoolpleinen. Aan 
de groene tafel tijdens de startconferentie ‘Alles is gezondheid…’is 
een intentieverklaring (een ‘pledge’) ondertekend door 
Staatsbosbeheer, De Friesland Zorgverzekeraar en It Fryske Gea, 
waarbij partijen afspreken een beweegprogramma voor ouderen in 
de natuur te organiseren (zie figuur).
 • Proeftuin Eindhoven: voortzetten en eventueel opschalen. Op initiatief 
van de gemeente Eindhoven werken overheden en bedrijfsleven 
samen om van groen een belangrijke vestigingsfactor te maken 
voor bedrijven en personeel. 
	  
Rijksnatuurvisie  2014| 43 

Inzet kabinet:
• Natuurlijke processen: streven naar een zwaarder accent op natuurlijke dynamiek, in ieder geval bij het in 
2015 kwantificeren van de doelen van de Vogel- en Habitatrichtlijnen en waar mogelijk ook al bij 
gebiedsprojecten. Vasthouden aan enkele aanwezige soorten en habitats kan het toegroeien naar een 
biodiverser systeem in de weg staan. Goede natuur is dan de vijand van betere natuur. Voor natuur en 
economie is het daarom aantrekkelijk om natuurinclusief ontwerpen in deze  richtlijnen beter mogelijk 
te maken, in het bijzonder in de grote wateren.
• Europese schaal: meer samenwerken op het niveau van het Europese natuurnetwerk en de biogeografische 
regio waartoe Nederland behoort, en bepalen welke inzet het best kan plaatsvinden om op Europese 
schaal de natuur weer op orde te brengen.
 • Europese conferentie: organiseren van conferentie om op Europese schaal dynamische natuurontwikkeling 
te bereiken waar het Europese netwerk als geheel sterker van wordt.
• Doelen praktisch toepassen: uitgaande van de bestaande Europese doelen voor behoud en ontwikkeling van 
biodiversiteit zoeken naar dynamische en flexibele toepassing van Europese regels in Nederland en 
Europa, en verkennen hoe de regels verbeterd kunnen worden om de uitvoerbaarheid te vergroten en 
verbinding van natuur met andere maatschappelijke opgaven te verbeteren. Deze benadering binnen 
Europa bespreken, en inbrengen bij de Europese Commissie (Natura 2000).
• Toekomstverkenning: de natuurverkenning die het PBL heeft gedaan voor Nederland, laten uitvoeren op 
Europese schaal.
4.3.6 Effectieve natuurwetgeving: natuur beschermen, bedrijven en burgers ontzorgen
Wetgeving is niet alleen onmisbaar voor een eenduidige en logische verdeling van taken en bevoegdheden 
rond natuur maar ook om te voorzien in instrumenten. Instrumenten die gebiedsontwikkeling mogelijk 
maken, en bijvoorbeeld een programmatische aanpak. Daarnaast is wetgeving nodig om aan 
internationale verplichtingen op het vlak van bijvoorbeeld biodiversiteit, water en landschappen te 
voldoen, en om de andere overheden van het instrumentarium te voorzien waarmee zij hun taak in het 
natuurbeleid uit kunnen voeren. Wetgeving draagt bij aan een stevig fundament onder het 
natuurbouwwerk in Nederland.
Met het oog op de toekomst wordt de wetgeving op het vlak van natuur en leefomgeving herzien en 
vereenvoudigd. Het kabinet gaat voor een krachtige, nieuwe Wet natuurbescherming die de basis legt voor 
het natuurbeleid. Ook een goede uitvoering van de nieuwe wet is belangrijk. De gemeenten en provincies 
en het bedrijfsleven worden hierbij actief betrokken. Dit proces kan deels ook al helpen bij het toepassen 
van de geldende wetgeving. 
Rijksnatuurvisie  2014| 45 

4.3.7 Ontwikkelen en bouwen met natuur: overheid geeft het goede voorbeeld
Het kabinet streeft naar een robuuste natuur, die goed gedijt onder menselijke invloed en die zich kan 
ontwikkelen, dus kan aanpassen aan veranderende omstandigheden. We moeten daarbij op grote schaal 
en op lange termijn durven denken. De verbinding van natuur met maatschappelijke belangen moet 
duurzaam zijn: een natuur die uit welbegrepen eigenbelang wordt gedragen is veel robuuster dan een 
natuur die het van haar ‘sectorale’ belang moet hebben. De natuur moet divers kunnen zijn en veel 
overgangsvormen hebben. Hoe vloeiender en gevarieerder de overgangen tussen bijvoorbeeld natuur en 
landbouw, tussen platteland en stad, tussen nat en droog, des te krachtiger zal die natuur zijn. Waar het 
natuurbeleid een landschappelijke en ruimtelijke dimensie krijgt en in contact komt met andere 
ruimtelijke rijksprogramma’s, kan het College van Rijksadviseurs bijdragen aan het tot stand brengen van 
ruimtelijke kwaliteit. Dat kan door een rol te nemen in het op gang brengen en begeleiden van 
rijksinitiatieven waarin natuurinclusieve resultaten kunnen worden geboekt.
Het Rijk heeft hierin een speciale rol omdat het verantwoordelijkheden heeft en het initiatief neemt voor 
projecten die direct of indirect gevolgen kunnen hebben voor de robuustheid van de natuur. Vooral de 
ontwikkeling van natuur in en rond de rijkswateren stuit op grote uitdagingen door de klimaatverandering 
en de daarmee samenhangende keuzes in verband met waterveiligheid en zoetwatervoorziening (zoals ook 
beschreven in het Deltaprogramma). In het programma ‘Ruimte voor de Rivier’ is duidelijk geworden dat 
werk aan water goed kan samengaan met het verbeteren van de omstandigheden voor natuur. Daarnaast 
zal het Rijk nationaal en internationaal het goede voorbeeld geven door de mogelijkheid van 
natuurcombinatie al in de verkenningenfase van andere nieuwe grote projecten zoals wegen, waterwegen 
en dijken te betrekken. Natuurinclusief bouwen kan overigens in het ene geval meer mogelijkheden 
bieden dan in het andere. Architecten, projectontwikkelaars en aannemers worden dan uitgedaagd om 
oplossingen te presenteren waarin de natuur is verweven. Het beste kan in een vroeg stadium de 
natuurwinst van zo’n uitvoering in beeld worden gebracht, zodat projecten geen vertraging oplopen. Voor 
rijksprojecten zijn de bestaande financiële kaders en de afgesproken doorlooptijden leidend. Door middel 
van mede-opdrachtgeverschap en cofinanciering zouden aanvullende middelen beschikbaar kunnen 
komen om meer waarde te realiseren (‘meekoppelen’). Deze aanpak maakt ons land niet alleen mooier, hij 
zorgt er ook voor dat Nederland makkelijker kan voldoen aan de biodiversiteitsdoelen. Dat brengt op zijn 
beurt het moment dichterbij om flexibeler om te gaan met de regels voor de natuur.
Inzet kabinet:
• Natuurambitie Grote Wateren: dit document, dat in de eerste helft van 2014 wordt uitgebracht, schetst hoe 
een robuuste natuur er aan de tijdshorizon van 2050/2100 uit kan zien. Een heldere ambitie die ertoe 
uitnodigt uit om belangen goed op elkaar af te stemmen en  samen te werken.
• Strategie Noordzee: met de Kaderrichtlijn Mariene Strategie bouwen aan een gezonde en duurzaam   
benutte Noordzee. Met de Gebiedsagenda voor de Noordzee, een van de meest intensief    
gebruikte zeeën ter wereld, zal het kabinet multifunctioneel gebruik van de zee stimuleren.
• Natuurcombinaties rijkswateren: ervaring opbouwen via pilots gericht op synergie tussen onder meer   
waterveiligheid, zoetwatervoorziening, recreatie en natuur. Eén van de pilots is een    
9
ontwerpstudie voor het Markermeer .
 • Natuurcombinaties klimaatbestendigheid: samen met provincies en waterschappen de    
overheidsinbreng bepalen bij pilotprojecten voor natuurlijke klimaatbuffers in gebieden, waarbij   
wordt gestreefd naar een gelijktijdige ontwikkeling van natuur, waterveiligheid,    
zoetwatervoorziening en andere gebiedsfuncties.
• Natuurinclusief bouwen: bij het ontwerpen van plannen voor alle infrastructurele investeringen  van   
het Rijk vanaf het begin de mogelijkheden voor natuurcombinaties betrekken. Andere overheden   
en particuliere initiatiefnemers uitnodigen hetzelfde te doen. De rijksinfrastructuur is het   
onderwerp van de Groene Tafel Natuurinclusief Bouwen. Diverse stakeholders, waaronder   
9 
  Zie het Meerjarenprogramma 
Bouwend Nederland en overheden, hebben aangegeven te streven naar een ‘natuurinclusieve   
Infrastructuur, Ruimte en 
infrastructuur’. Met hen zal het kabinet enkele pilotprojecten uitwerken.
Transport (MIRT). In dit traject 
onderzoekt het ministerie van 
I&M hoe duurzaamheid beter 
verankerd kan worden in het 
MIRT.
Rijksnatuurvisie  2014| 47 

kennis uitwisselen over onder meer Gemeenschappelijk Landbouwbeleid en het Plattelands 
Ontwikkelingsprogramma.
• Kennis toepassen: voortzetten van het programma Groen en Doen , waarin het Rijk bijdraagt aan het 
verkrijgen van kennis door groene vrijwilligers, aansluitend op de initiatieven die al ondernomen 
worden door provincies en gemeenten.
• Onderwijs en educatie: ondersteunen van Groene Tafel Human Capital Agenda Natuurlijke Leefomgeving, die 
met vertegenwoordigers van het (groene) onderwijs en partners uit het bedrijfsleven is opgezet om 
toekomstige arbeidskrachten en onderwijsinstellingen op te leiden voor een groene toekomst. 
Ondersteunen van groene educatie binnen en buiten school, bijvoorbeeld door stimuleren van groene 
schoolpleinen en stadslandbouw, en het educatieprogramma Duurzaam Door. Ook blijft het kabinet de 
coördinatie ondersteunen van natuureducatie-activiteiten die het Instituut voor natuureducatie en 
duurzaamheid IVN uitvoert in de Nationale Parken.
• Onderzoeknetwerk: vergroten van de betrokkenheid van andere overheden, maatschappelijke organisaties 
en ondernemingen bij het door de rijksoverheid aangestuurde onderzoeknetwerk. Onderzoekers worden 
uitgedaagd om resultaten in te brengen in maatschappelijke netwerken en het vergaren en ontwikkelen 
van kennis en door burgers (citizen science) te stimuleren.
• Beleidsinformatie: samen met de provincies werken aan een samenhangend systeem voor de ecologische 
informatievoorziening voor landelijke, provinciale en gebiedsdoelen, volgend uit het Natuurpact. In dit 
systeem spelen vrijwilligers, PGO’s en het Netwerk Ecologische Monitoring (NEM) een belangrijke rol. De 
nadruk bij deze informatievoorziening ligt op leren, niet op afrekenen. 
4.4 Visie in praktijk
4.4.1 Beleidsaanpassing versneld doorzetten
Deze visie is een stap in een langer proces van verandering. Het document bevat de grote lijnen van het 
beleid voor de komende decennia, aan de hand van de acht doelen voor de lange termijn en de te 
ondernemen acties voor de kortere termijn. Om deze doelen concreet te maken en te zorgen dat ze worden 
gerealiseerd gaat deze visie vergezeld van een oproep aan alle betrokkenen bij natuur, in het bijzonder 
provincies en gemeenten, maatschappelijke organisaties, bedrijven en deelnemers aan de Groene Tafels. 
Geef aan, zo luidt die oproep, op welke manieren u kunt bijdragen aan het realiseren van de doelen. Zo wil 
het ministerie van EZ zich sterk maken voor natuurcombinaties met energie, bedrijven en landbouw. Op 
basis van de reacties zal het Rijk samen met provincies en andere betrokkenen in de tweede helft van 2014 
een maatschappelijk uitvoeringsprogramma opstellen. 
Rijksnatuurvisie  2014| 49 

4.4.3 Vinger aan de pols
Deze natuurvisie is gestoeld op het uitgangspunt (zie 2.4.1) dat een natuur die midden in de samenleving 
staat, bijdraagt aan onze welvaart en ons welzijn. Bekende voorbeelden zijn voedselvoorziening, levering 
van grondstoffen en de bijdrage aan de leefomgeving en daardoor de gezondheid. Een ander belangrijk 
onderdeel van de hier beschreven visie is dat een natuur die midden in de samenleving staat, sterker zal zijn 
en meer biodiversiteit zal bieden dan wanneer ze vooral wordt afgeschermd tegen de samenleving.
Het fundament voor deze robuuste natuur wordt gelegd met een toekomstbestendig Natura 2000, een 
nieuwe Wet natuurbescherming, natuurinclusief bouwen door de overheid en een solide kennisinfra-
structuur. Het beleid op het gebied van biodiversiteit heeft, met name in het kader van Natura 2000, de 
uitgangssituatie voor natuur aanzienlijk verbeterd of minimaal de achteruitgang afgeremd of gestopt. In 
het Bestuursakkoord natuur en het Natuurpact zijn afspraken gemaakt over de wijze waarop dit met 
monitoring en evaluatie gevolgd zal worden. Het Natuurpact heeft de basis gelegd voor een succesvolle 
voortzetting van dit beleid maar is nog niet voldoende. Natuurcombinaties en het betrekken van natuur in 
ons dagelijks leven kunnen helpen natuur en biodiversiteit ook buiten natuurgebieden te versterken. Uit 
Europees onderzoek blijkt ook dat in gebieden met veel natuurcombinaties, de staat van instandhouding 
van Europees beschermde natuur gemiddeld hoger is.
Resultaten van de zorg voor het fundament voor een robuuste natuur en voor het bouwwerk van 
natuurcombinaties, natuurinclusief werken en een groter zelforganiserend vermogen kunnen elkaar 
positief beïnvloeden. Zo zal een natuurinclusieve landbouw met meer gesloten water-, energie en 
nutriëntenkringlopen de natuurkwaliteit in het fundament versterken, en een landbouw of infrastructuur 
met groene randen kan een verbindende functie hebben voor Natura 2000-gebieden.
Als het in de landbouw lukt op grote schaal natuurinclusief te werken en bijvoorbeeld gebruik te maken van 
een rijk bodemleven, inpassing van landschappelijke elementen en een natuurvriendelijk waterbeheer, zal 
het aantal kenmerkende soorten sterk toenemen (zie kader in 4.3.2). Omdat Nederland veel biotische 
grondstoffen importeert zal verduurzaming van de productie hier bovendien in het buitenland leiden tot 
winst uit oogpunt van biodiversiteit.
Lukt het in de stedelijke omgeving te vergroenen met natuurlijk tuinieren, groene daken, bij het landschap 
passende parken en een voor urbane soorten vriendelijke bebouwing, dan kan de stad het leefgebied 
worden voor nóg meer rodelijstsoorten dan nu al het geval is (zie kader in 4.3.4). Kunnen we stad en 
ommeland beter ecologisch verbinden met groene lopers, faunaverbindingen en groenblauwe routes, dan 
zullen de bewoners tot diep in de stad rijke natuurervaringen opdoen. Als het vervolgens ook lukt om 
natuurlijke processen op landschapsschaal hun werk te laten doen voor het behoud van soorten zal een 
afwisselende, dynamische natuur ontstaan die minder afhankelijk is van voortdurend menselijk onder-
houd. Eerdere berekeningen van het Planbureau voor de Leefomgeving laten zien dat er goede mogelijkhe-
den zijn om internationale biodiversiteitsdoelen te behalen door maatregelen gericht op waterkwaliteit, 
waterkwantiteit, leefgebieden en het meer toelaten van natuurlijke processen.
Het kabinet is ervan overtuigd dat het mogelijk is deze rijkere, robuuste natuur te bereiken door het 
maatschappelijk belang van natuur duurzaam te benutten, door de inzet te richten op een natuur die 
uitstijgt boven omgrensde gebieden en soorten, door het zelforganiserend vermogen rond natuur te 
versterken en door te investeren in natuurcombinaties en in natuur die tegen een stootje kan. 
Overtuiging is echter nog iets anders dan zekerheid, en die zekerheid hebben we nodig om de generaties na 
ons dezelfde natuur en biodiversiteit te kunnen bieden die wij in onze omgeving en wereldwijd onmisbaar 
vinden. Daarom werkt het kabinet samen met provincies, bedrijven en maatschappelijke organisaties aan 
een maatschappelijk uitvoeringsprogramma en zal het aan het Planbureau voor de Leefomgeving vragen 
om driejaarlijks te evalueren of de beleidswijzigingen die voortkomen uit deze visie, samen met het 
Natuurpact tussen Rijk en provincies leiden tot de voorziene resultaten voor de natuur. Die evaluatie zal niet 
alleen ingaan op de vraag in hoeverre het ingezette beleid bijdraagt aan het bereiken van de ecologische 
doelen, maar ook of de maatschappelijke meerwaarde van natuur is toegenomen is en in hoeverre het 
ingezette beleid bijdraagt aan een betere benutting daarvan.
Rijksnatuurvisie  2014| 51 

Provincie Limburg: Natuurbeleid: Natuurlijk eenvoudig – Programma Natuur- en landschapsbeleid 
2013-2020, 2013.
Provincie Noord-Brabant: Brabant Uitnodigend Groen (BRUG) - Integrale provinciale natuur- en 
landschapsvisie 2012-2022 , 2012.
Provincie Noord-Holland: Agenda Groen – Licht op groen , 2013.
Provincie Overijssel: Omgevingsvisie, 2013.
Provincie Utrecht: Natuurbeleid 2.0 - Utrecht, netwerk van natuur , 2013.
Provincie Zeeland: Zeeland biodivers – Natuurlijke variatie in de regio , 2011.
Provincie Zuid-Holland: Beleidsvisie Groen , 2012.
Raad voor de Leefomgeving en Infrastructuur (RLI), Onbeperkt houdbaar – 
Naar een robuust natuurbeleid, 2013.
Idem, Draagvlak voor natuurbeleid in de energieke samenleving: van acceptatie naar betrokkenheid 
en legitimatie , 2012.
Idem, De effectiviteit van Agrarisch Natuurbeheer , 2013.
Raad voor het Openbaar Bestuur (ROB), Loslaten in vertrouwen - Naar een nieuwe verhouding tussen 
overheid, markt en samenleving , 2012.
Salverda, I., M. Pleijte en A. Papma, Meervoudige overheidssturing in open, dynamische en lerende 
netwerken , 2012.
Schaminée, J., J. Janssen, M. van der Heide, Natuur in de uitverkoop? Beschouwingen over ecologie en 
economie, 2013. KNNV Uitgeverij.
Silvis, H.J. and C.M. van der Heide, Economic Viewpoints on ecosystems services , 2013. Wageningen UR. 
WOT-rapport 123.
Stichting Bio-Wetenschappen en Maatschappij (BWM), Cahier Biodiversiteit, meer dan 
alleen soorten , 2012.
Taskforce Biodiversiteit & Natuurlijke Hulpbronnen, Groene Groei, investeren in biodiversiteit en 
natuurlijke hulpbronnen , 2011.
Veldkamp, Kennis en houding van Nederlandse burgers ten aanzien van de nieuwe natuurvisie , 2013.
Wergroep IBO-natuur, Eindrapportage Interdepartementaal beleidsonderzoek , 2008-2009, nr. 2.
Wetenschappelijke Raad voor het Regeringsbeleid (WRR), Vertrouwen in burgers , 2012.
Rijksnatuurvisie  2014| 53 

Rijksnatuurvisie  2014| 55 

