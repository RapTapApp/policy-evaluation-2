Justitiële Inrichting Caribisch Nederland
Bonaire (JICN)

 Justitiële Inrichting  
 Caribisch Nederland 
 Bonaire (JICN)
Opdrachtgever: Raad voor de rechtshandhaving 
Februari 2014
1

Inhoudsopgave
 Lijst met gebruikte afkortingen       5
 Samenvatting en aanbevelingen        7
1  Inleiding          11
1.1 Aanleiding en doel          11
1.2 Reikwijdte onderzoek         11
1.3 Toetsingskaders         11
1.4 Opzet onderzoek          12
1.5 Objectbeschrijving          12
1.6 Leeswijzer          13
2  Rechtspositie          15
2.1 Rechtmatige insluiting        15
2.2 Huisregels         15
2.3 Activiteitenprogramma         16
2.4 Accommodatie en hygiëne         17
2.5 Voeding en winkel          18
2.6 Maatschappelijk contact         18
2.7 Toegang zorg          19
2.8 Sancties en maatregelen         20
2.9 Klachtafhandeling en toezicht        20
2.10 Conclusie Rechtspositie         21
3  Omgang met gedetineerden       23
3.1 Screening          23
3.2 Bejegening          23
3.3 Rapportage en documentatie         24
3.4 Conclusie omgang met gedetineerden        24
4  Interne veiligheid         27
4.1 Preventie en beheersing van veiligheidsrisico’s       27
4.2 Agressiebeheersing          27
4.3 Drugsontmoediging         28
4.4 Conclusie Interne veiligheid         29
5  Maatschappijbeveiliging         31
5.1 Beveiligingsvoorzieningen en toezicht        31
5.2 Vrijhedenbeleid, inclusief de toekenning van voorwaardelijke invrijheidstelling (VI)   31
5.3 Conclusie Maatschappijbeveiliging        31
6  Maatschappelijke reïntegratie        35
6.1 Conclusie maatschappelijke reïntegratie       35
7  Organisatieaspecten         37
7.1 Personele zorg          37
7.2 Communicatie          38
7.3 Integriteit          38
7.4 Evaluatie           38
7.5 Conclusie organisatieaspecten        39
33

Lijst met gebruikte afkortingen
Afkorting Betekenis
BBO  Basis beroepsopleiding
BES  Bonaire, St. Eustatius, Saba
BHV  Bedrijfshulpverlening
BSD  Bureau selectie- en detentiebegeleiding
BVA  Bevolkingsadministratie
CN  Caribisch Nederland
CP  Centraalpost
CPT  Committee for the prevention of torture
Cvt  Commissie van toezicht
DIS-BES Detentie-informatiesysteem BES
DJI  Dienst Justitiële Inrichtingen
ET  Electronisch toezicht
fte  full time equivalent
Gedeco Gedetineerdencommissie
GM-BES Gevangenismaatregel BES
HR-BES  Huishoudelijk reglement BES
ID  Identiteitsbewijs
ILO  Instructeur lichamelijke opvoeding
IWA  Integrale wijkaanpak
JICN  Justitiële Inrichting Caribisch Nederland
MDO  Multidisciplinair overleg
MTO  Medewerkerstevredenheidsonderzoek 
OM  Openbaar Ministerie
PI  Penitentiaire inrichting
Piw ’ers  Penitentiair inrichtingswerkers
PPO  Praktisch penitentiair optreden
RC  Rechter-commissaris
SV&P  Stichting verslavingszorg en psychiatrie
SSH  Security, saving en housing
VI  Voorwaardelijke invrijheidstelling
5

Samenvatting en aanbevelingen
Introductie
De Raad voor de rechtshandhaving (hierna: de Raad) heeft eind augustus 2013 de Justitiële Inrichting Caribisch 
Nederland (JICN) doorgelicht om zicht te krijgen op het functioneren van deze organisatie als onderdeel van de 
justitieketen in Caribisch Nederland.
Algemene conclusie
De Raad is positief over de gang van zaken in de JICN. Een hecht team medewerkers zet op betrokken wijze een 
verantwoord ‘detentieproduct’ neer. 
De omstandigheden waarbinnen dit alles plaatsvindt zijn niet altijd optimaal, maar met een flinke dosis creativiteit 
en improvisatievermogen draait er thans een professionele organisatie. De gedetineerden komen daarbij, bezien 
vanuit het toepasselijke normenkader, betrekkelijk weinig tekort. Het belangrijkste dat de Raad vaststelt is dat 
gedetineerden door alle functionarissen op een humane wijze benaderd worden. Er is sprake van wederzijds respect. 
Dat is een belangrijke, zo niet de belangrijkste basis, om binnen een penitentiaire setting met elkaar samen te 
werken.
Een organisatie waarbinnen deze basis goed is verdient een toekomstperspectief waarbinnen zij zich verder kan 
ontplooien. Feit is dat binnen de huidige locatie van de JICN de ruimtelijke mogelijkheden voor verdere ontplooiing 
zijn uitgeput. Iedere vierkante meter van het complex is benut. Het is daarom zaak dat de beoogde nieuwbouw, zoals 
aangekondigd, medio 2015 gereed is en dat kennis en ervaring vanuit de huidige organisatie bij dit nieuwbouwpro-
ces worden betrokken.
Rechtspositie
In het algemeen is de rechtspositie van gedetineerden in de JICN voldoende gewaarborgd. Er zijn nog wel verbeter-
punten die aandacht behoeven. Zo kan de directie de werkzaamheden van de bevolkingsadministratie meer 
stelselmatig controleren en moet er meer aandacht komen voor een bibliotheek met een ruimere collectie boeken 
en relevante wet- en regelgeving. Qua accommodatie acht de Raad het aanbrengen van warmtewering bij -een 
deel- van de containercellen geen overbodige luxe en kunnen de aankleding van, en de voorzieningen bij, de 
bezoekruimten beter.
Aanvulling van het huidige aanbod geestelijke zorg met professionals moet worden overwogen zodat deze niet meer 
uitsluitend afhankelijk is van de inzet van vrijwilligers. Ook de instemming van DJI met betrekking tot vergoeding 
van kosten van door de inrichting verzochte specialistische medische zorg, zou sneller tot stand kunnen komen. De 
relatie tussen de directie en commissie van toezicht en, in het verlengde daarvan, de zittingsduur van leden van die 
commissie, vereisen de nodige aandacht. Gegeven de waargenomen voortschrijdende ontwikkeling van de 
organisatie heeft de Raad er vertrouwen in dat deze zaken kunnen -en zullen- worden aangepakt.
Aanbevelingen voor de directie van de JICN
• Check wekelijks ten minste 5% van de mutaties die de bevolkingsadministratie (BVA) uitvoert.
• Realiseer binnen afzienbare termijn een bibliotheek die ten minste is voorzien van actuele juridische informatie, 
een redelijke collectie boeken en eventueel andere uitleenbare media.
• Bezie de mogelijkheden om de faciliteiten rond bezoek te verbeteren.
1
Aanbevelingen voor de Dienst Justitiële Inrichtingen (DJI) 
• Stel middelen beschikbaar om alle containercellen in gelijke mate te voorzien van warmtewerende 
voorzieningen.
• Betrek kennis en ervaring vanuit de JICN actief bij de totstandkoming van de beoogde nieuwbouw.
• Bezie de mogelijkheid om naast de huidige vrijwilligers ook een aanbod van geprofessionaliseerde (individuele) 
geestelijke zorg te realiseren en tracht sneller te reageren op verzoeken tot instemming met de vergoeding voor 
specialistische medische zorg.
1 
DJI is een agentschap van het Ministerie van Veiligheid en Justitie.
7

Uitwisseling detentiecapaciteit
De Raad vindt het transport van gedetineerden binnen de BES-eilanden ondoelmatig, risicovol en kostbaar en 
stelt tevens vast dat de tussen Nederland, Curaçao en St. Maarten overeengekomen onderlinge detentieregeling in 
de uitvoering veel knelpunten oplevert die een doelmatige (en vaak urgente) overplaatsing van gedetineerden 
tussen de landen onnodig frustreert. Op grond van deze bevindingen en conclusies doet de Raad daarom de 
volgende aanbevelingen.
Aanbeveling voor DJI
• Realiseer binnen een redelijke termijn detentiecapaciteit op de Bovenwinden om daarmee kostbare, complexe 
en risicovolle transporten van zowel autoriteiten als relaties van gedetineerden te voorkomen.
Aanbeveling voor de minister van Veiligheid en Justitie
• Bezie de mogelijkheden om (handelings-)ruimte te bieden aan directieleden van detentievoorzieningen in de 
onderscheiden landen om zoveel mogelijk zelfstandig te handelen indien zich, naar hun gezamenlijke, 
professionele oordeel, de noodzaak voordoet tot urgente uitplaatsing en uitwisseling van gedetineerden. 
Bedoelde handelingen kunnen vervolgens -ex post- door de daarvoor (in formele zin) verantwoordelijke 
autoriteiten getoetst en geautoriseerd worden.
7

Inleiding
1.1 Aanleiding en doel
Aanleiding
De Raad voor de rechtshandhaving (hierna: Raad) is onder meer toezichthouder op de politie en instellingen waar 
justitiële sancties en maatregelen ten uitvoer worden gelegd in de landen Curaçao, Sint Maarten en het landsdeel 
3
Caribisch Nederland (CN). Om die reden onderzoekt de Raad onder meer de justitiële instellingen in deze landen 
op hun functioneren en samenhang. In dit rapport doet de Raad vooral verslag van zijn onderzoek naar het 
functioneren van de Justitiële Inrichting Caribisch Nederland (JICN) op Bonaire. In het laatste hoofdstuk gaat Raad 
in op de uitwisseling van detentiecapaciteit binnen de BES en tussen de BES en de landen Curaçao en St. Maarten.
Doel
Het doel van dit onderzoek is na te gaan in hoeverre de JICN voldoet aan (internationale) wet- en regelgeving op 
de aspecten rechtspositie, omgang met justitiabelen, veiligheid, reïntegratie en organisatie.
1.2 Reikwijdte onderzoek
Dit onderzoeksrapport richt zich op het functioneren van de JICN als organisatie en als onderdeel van de justitie-
keten binnen CN.
1.3 Toetsingskaders
Voor dit onderzoek is een toetsingskader gebruikt dat is afgeleid van het toetsingskader dat de Nederlandse 
Inspectie Veiligheid en Justitie (IVenJ) hanteert bij haar onderzoek naar het functioneren van penitentiaire 
4
inrichtingen. 
Dit toetsingskader is gebaseerd op (inter)nationale normen en wet- en regelgeving met betrekking tot de 
insluiting van personen en beleidsuitgangspunten die de Dienst Justitiële Inrichtingen van het ministerie van 
Veiligheid en Justitie hanteert bij de besturing van penitentiaire organisaties.
Het kader is afgestemd met de in CN geldende wet- en regelgeving. 
De volgende aspecten zijn getoetst:
• rechtspositie gedetineerden
• omgang met gedetineerden
• interne veiligheid
• maatschappijbeveiliging
• reïntegratie
 • organisatie
Deze aspecten geven in samenhang een goed beeld van de stand (en gang) van zaken in een inrichting.
De aspecten zijn opgedeeld in criteria. De Raad beoordeelt deze criteria allereerst op de (wijze van) uitvoering en 
gaat daarbij na in hoeverre de uitvoering aansluit bij het beoogde beleid. Dat betekent dat ook (vastgelegd) beleid 
bij de beoordeling wordt betrokken. Een beoordelingsfactor is vervolgens of een correcte uitvoering wordt 
gecontroleerd. Aan het uiteindelijke oordeel over een criterium ligt een weging ten grondslag die is gebaseerd op 
het uitgangspunt in welke mate de uitvoering, het beleid of controle van de uitvoering het zwaarste weegt voor de 
effectiviteit van dat criterium. Zo zal bij het criterium huisregels het zwaarste wegen dat zij volledig en correct op 
schrift staan, toegankelijk zijn en aansluiten bij actuele wet- en regelgeving. Bij het criterium drugsontmoediging 
weegt daarentegen de daadwerkelijke uitvoering van cel- en urinecontroles het zwaarst. De inspecteurs verbinden 
aan hun bevindingen een oordeel dat is gefundeerd op hun professionele ervaring en benchmarking met eerder 
uitgevoerde inspecties van vergelijkbare instellingen.
3 
Zie voor een volledige taakomschrijving art. 3 Rijkswet Raad voor de rechtshandhaving 2010.
4 
Zie voor dit toetsingskader: www.ivenj.nl.
11

1.6 Leeswijzer
Navolgend worden per hoofdstuk de in par. 1.3 genoemde aspecten behandeld. Ieder hoofdstuk is ingedeeld in 
7
criteria . Elk criterium start met een korte toelichting op de uitgangspunten van de beoordeling daarvan. Hierna 
volgen de bevindingen, de conclusie en zo nodig aanbevelingen. Ieder hoofdstuk sluit af met een meer algemene 
conclusie ten aanzien van het beoordeelde aspect.
7 
M.u.v. het hoofdstuk maatschappelijke reïntegratie.
13

Rechtspositie
Dit hoofdstuk beoordeelt op basis van negen criteria uit het toetsingskader hoe het is gesteld met de rechtspositie 
van gedetineerden in de JICN. Elke paragraaf opent met een korte toelichting op het criterium dat de Raad 
hanteert. De paragraaf sluit af met een conclusie over de rechtspositie.
2.1 Rechtmatige insluiting
Criterium
Gedetineerden dienen op basis van een rechtmatige titel te worden ingesloten. Het is daarom zaak dat een 
inrichting alle documenten rondom insluiting en identiteit goed controleert en vastlegt in het 
gedetineerdendossier.
Bevindingen
Inspecteurs spraken met de medewerkers die verantwoordelijk zijn voor de administratieve insluiting van 
gedetineerden. Zij meldden dat identiteitsvaststelling vrijwel nooit een probleem is omdat vele ingeslotenen bij 
hen bekend zijn. Informatie over identiteit komt ook van de politie omdat het detentietraject vaak aanvangt met 
verblijf in de arrestantencellen gedurende de periode van inverzekeringstelling. Als een rechter-commissaris (RC) 
besluit tot voortgezette bewaring dan volgt een administratieve intake door de medewerkers van de bevolkingsad-
ministratie (BVA). Zij gebruiken daarvoor het systeem DIS-BES dat overzichtelijk inzicht geeft in de administratieve 
gegevens rond een gedetineerde.
Dit systeem draait op servers in Nederland. Het komt regelmatig voor dat deze niet benaderbaar zijn vanwege 
onderhoud. Er zou volgens de medewerkers om die reden meer rekening moeten worden gehouden met het 
tijdverschil tussen Nederland en de Cariben. Gegevensuitwisseling vindt ook vaak plaats met het Parket van het 
Openbaar Ministerie (OM), dat op een steenworp afstand van de JICN zijn domicilie heeft; er is -letterlijk- sprake 
van korte lijnen.
Het werkproces van het bureau selectie- en detentiebegeleiding en de bevolkingsadministratie (BSD/BVA) is 
vastgelegd in een handboek dat bij de medewerkers bekend is.
De medewerkers controleren elkaars werkzaamheden. De directie voert geen wekelijkse check uit op tenminste 
5% van de administratieve mutaties door de BVA. Zij is wel altijd betrokken bij de autorisatie van verlof of ontslag 
van gedetineerden.
De inspecteurs hadden inzage in een aantal dossiers en zagen deze werkwijze bevestigd.
Conclusie
De werkwijze van de BVA voldoet aan de maatstaven. De directie dient echter wel wekelijks een aantal dossiers op 
juistheid van de uitgevoerde mutaties aantoonbaar te controleren.
Aanbeveling voor de directie van de JICN
• Check wekelijks ten minste 5% van de mutaties die de BVA uitvoert.
2.2 Huisregels
Criterium
Een gedetineerde moet bij binnenkomst in een inrichting zo veel mogelijk in een voor hem begrijpelijke taal op 
de hoogte worden gesteld van zijn rechten en plichten. Daarbij moet ook duidelijk zijn hoe hij zich kan beklagen. 
Om die reden is de directeur van een inrichting verplicht om huisregels vast te stellen. Het is eveneens van belang 
dat medewerkers van de inrichting met iedere nieuw binnengekomen gedetineerde een intakegesprek houden, 
waarin onder andere uitleg wordt gegeven over de interne gang van zaken en geldende regels.
Bevindingen
De JICN beschikt over actuele en overzichtelijke huisregels die inzicht geven in de gang van zaken binnen de 
organisatie. De huisregels in het huis van bewaring/gevangenis liggen niet op de cellen, maar zijn via de peniten-
tiair inrichtingswerkers (piw’ers) beschikbaar op de afdeling. De gedetineerdencommissie (gedeco) beschikt 
eveneens over een set huisregels. De huisregels zijn in vier talen beschikbaar: Nederlands, Papiaments, Engels en 
15

Conclusie
De wijze waarop met beperkte middelen toch relatief veel gedetineerden de mogelijkheid hebben om binnen en 
zelfs buiten de inrichting activiteiten te ondernemen is positief. Uitval van activiteiten komt weinig voor. Het is 
echter wel zaak dat er op korte termijn ook een redelijk van (wet)boeken voorziene bibliotheek beschikbaar komt, 
inclusief verantwoord beheer daarvan.
Aanbeveling voor de JICN
• Realiseer binnen afzienbare termijn een bibliotheek die ten minste is voorzien van actuele juridische informa-
tie, een redelijke collectie boeken en eventueel andere uitleenbare media.
2.4 Accommodatie en hygiëne
Criterium
De accommodatie waar gedetineerden verblijven moet voldoen aan de daarvoor geldende standaarden en de 
leefomstandigheden in de inrichting zijn hygiënisch. Gedetineerden moeten zichzelf en hun kleding schoon 
kunnen houden en zo mogelijk ten minste kunnen douchen na de sport en voorafgaande aan het bezoek van hun 
relaties. Beddengoed moet regelmatig verschoond kunnen worden. 
Tweepersoonscellen hebben ten minste twee stoelen en twee slaapgelegenheden, plus twee afsluitbare opberg-
ruimten. Het sanitaire gedeelte van de tweepersoonscellen is voldoende afgeschermd en gedetineerden kunnen 
individueel de beschikking krijgen over een televisie. De luchtplaatsen van de afzonderingscellen hebben 
voldoende verticaal vrij zicht op de open lucht. 
Bevindingen
De JICN bestaat, zoals in par. 1.5 beschreven, bouwkundig uit twee delen. De oudbouw van het oorspronkelijke 
huis van bewaring en de nieuwbouw. De nieuwbouw neemt het grootste deel van de oppervlakte van het complex 
in beslag en bestaat hoofdzakelijk uit kantoorcontainers voor staf en verblijfscontainers voor gedetineerden.
De cellen in zowel oud- als nieuwbouw beschikken over een stapelbed, een tafel en twee stoelen, ventilatoren, 
televisie en een rookmelder. In de recreatieruimten van de verschillende afdelingen kan gekookt worden of een 
spelletje worden gedaan. Ook staan daar een wasmachine en droger waar de gedetineerden hun lakens en kleding 
kunnen wassen. De gedetineerden die in de oudbouw verblijven vinden de accommodatie bedompt. Het is er krap 
en er komt weinig daglicht binnen. Ook de toevoer van frisse lucht laat te wensen over. Medewerkers bevestigen 
deze ervaring met de oudbouw. De nieuwbouw biedt -letterlijk- veel meer lucht, licht en ruimte, maar een nadeel 
is volgens alle respondenten het veelal felle zonlicht waardoor de temperatuur in de (metalen) cellen volgens 
zeggen kan oplopen tot zo’n 50 graden Celsius. Het oudste deel van de nieuwbouw heeft hiertegen enige 
bescherming door aangebrachte zonwerende gordijnen, aangevuld met provisorisch aangebrachte doeken door 
8
de gedetineerden zelf. Het nieuwste deel heeft deze (aangebrachte) voorziening niet. Zowel gedetineerden als 
medewerkers pleiten voor het aanbrengen van beter zonwering om het verblijf in de cellen nog enigszins dragelijk 
te houden. Een grief van de gedetineerden is tevens de aanwezigheid van ratten op het binnenterrein van de 
containercellen. Dit is mede een gevolg van hun eigen gewoonte om etensresten vanuit hun cel op de luchtplaat-
sen te gooien. De ratten worden overigens actief bestreden, waardoor de overlast afneemt.
Nieuwbouwplan 2015
De inspecteurs van de Raad bezochten de locatie waar de nieuwbouw van de JICN is voorzien. De 
Rijksgebouwendienst zette er enige tijd geleden een groot bord aan de weg waarop de nieuwbouw wordt 
aangekondigd. Inmiddels is dit bord in verval en namen de inspecteurs van de Raad eind augustus 2013 nog geen 
(voorbereidende) bouwactiviteiten waar. Op het bord is nog wel te lezen dat de nieuwbouw medio 2015 gereed is. 
Dat moet ook wel omdat de JICN tot uiterlijk eind 2015 op de huidige locatie operationeel kan blijven. De directie 
geeft aan tot nu toe weinig betrokken te zijn bij de nieuwbouwplannen. De meest actuele gebeurtenis rond dit 
thema was de presentatie van het voorlopig ontwerp van het gebouw door een architect in december 2012. De 
directie heeft inmiddels aan DJI kenbaar gemaakt meer betrokken te willen worden bij ontwerp en uitvoering van 
de nieuwe inrichting. Zij beschikt immers over veel kennis en ervaring met de praktische uitvoering van detentie 
binnen de context van de BES-eilanden.
8 
Dit wordt gedoogd, maar kan uit oogpunt van brandveiligheid een risico zijn.
17

per twee weken bezoek ontvangen. Artikel 25 van het huishoudelijk reglement BES (HR-BES) biedt hiervoor een 
nadere uitwerking.
Bevindingen
Wekelijks biedt de JICN aan iedere gedetineerde 45 minuten relatiebezoek aan. Het bezoek gaat per afdeling en is 
op vaste momenten, inclusief het weekeinde. Jeugdige gedetineerden (jonger dan 18 jaar) kunnen dagelijks 45 
minuten bezoek ontvangen van ouders, verzorgers of voogd. De bezoekzaal is niet al te groot en tamelijk 
sfeerloos. De mogelijkheden tot fysiek contact tussen gedetineerde en zijn bezoek zijn beperkt. Vanwege het 
tegengaan van de overdracht van contrabande is dit begrijpelijk, maar een knuffel voor/van een kind is zo bijna 
niet mogelijk. Ook zijn er geen speelvoorzieningen voor kinderen. In de bezoekzaal zijn camera’s aanwezig.
Naast regulier bezoek kan er ook persoonlijk extra bezoek geboden worden. Dit loopt via het afdelingshoofd. Voor 
het persoonlijk bezoek worden twee kleine (advocaten)spreekkamers gebruikt. De inspecteurs namen zo’n bezoek 
waar en zagen dat de gedetineerde en zijn drie bezoekers, vanwege de beperkte ruimte, bijna buiten de kamer 
zaten. Twee toezichthouders observeerden en er liepen vaak medewerkers langs, waardoor er nauwelijks sprake 
was van privacy.
De bezoekfaciliteiten staan goed uitgelegd in de huisregels en de gedetineerden vinden dat hun bezoekers door 
medewerkers correct worden behandeld.
Voor buitenlandse gedetineerden is duidelijk dat zij, mits zij dat zelf aangeven, de mogelijkheid hebben om 
contact te hebben met een vertegenwoordiger van hun land. Aan deze doelgroep wordt de mogelijkheid geboden 
om via een internetverbinding contact te hebben met relaties. Deze faciliteit sluit aan bij art. 28 van het HR-BES. 
Vanwege de beschikbaarheid van televisie op de cellen en kranten op de afdelingen van het huis van bewaring en 
de gevangenis, zijn gedetineerden goed in staat om het lokale- en wereldnieuws te volgen. 
Conclusie
Op zichzelf voldoen de geboden bezoek- en contactfaciliteiten aan de eisen, maar de inspecteurs menen dat bij de 
uitvoering nog wel verbeteringen mogelijk zijn. Zo zou een speeltafel voor (jonge) kinderen in of buiten de 
bezoekzaal niet misstaan en kan de privacy van het persoonlijk bezoek worden vergroot.
Aanbeveling voor de JICN
• Bezie de mogelijkheden om de faciliteiten rond bezoek te verbeteren.
2.7 Toegang zorg
Criterium
De inrichting biedt gekwalificeerde medische zorg, waaronder psychosociale en tandheelkundige zorg. Tevens is 
geestelijke verzorging beschikbaar die aansluit bij de godsdienst/levensovertuiging van de gedetineerden.
Bevindingen
Psycho-medische zorg
Aan de JICN zijn een huisarts, twee verpleegkundigen, een psycholoog, een psychiater en een tandarts verbonden.
De huisarts heeft een praktijk op het eiland en houdt één keer per week (woensdag) spreekuur in de JICN. Op 
andere dagen en tijdens de avond, nacht en weekenden is hij op afroep snel beschikbaar. Hij heeft een vaste 
waarnemer die goed is ingevoerd.
Hij werkt nauw samen met de twee vaste verpleegkundigen van de JICN; zij zijn gekwalificeerd en ervaren en 
kunnen, volgens zeggen, goed zelfstandig werken onder supervisie van de huisarts.
De psycholoog is wekelijks in de inrichting op dinsdag en tweewekelijks op vrijdag. Op dinsdag is er multidiscipli-
nair overleg (MDO) waar de psycholoog en een verpleegkundige aan deelnemen. Maandelijks is er op (de laatste) 
vrijdag een psycho-medisch-overleg waaraan huisarts, psychiater, een verpleegkundige en psycholoog aan 
deelnemen; de laatste is voorzitter.
Zorginformatie wordt vastgelegd in een elektronisch patiëntendossier dat de psycholoog zelf heeft ontwikkeld.
Vanwege de schaal van de inrichting zijn de lijnen kort en weet de psycho-medische staf elkaar goed en gemakke-
lijk te vinden. 
19

beziet in hoeverre, buiten een formele klachtprocedure om, aan de klacht tegemoet kan worden gekomen.
Bevindingen
De huisregels geven duidelijk aan dat gedetineerden met hun klachten terecht kunnen bij de cvt en/of de 
maandcommissaris daarvan.
De laatste tijd wordt er, zoals hiervoor gemeld, door de directie straffer opgetreden jegens regelovertreding 
hetgeen ook tot uitdrukking komt in het aantal klachten. Vorig jaar waren er in totaal 58 klachten en dit jaar, tot 
en met juli, 70. Maandelijks overlegt de cvt eerst met elkaar en vervolgens met de directie.
De maandcommissaris heeft altijd vrij toegang tot de inrichting. De maandcommissaris is wekelijks aanwezig en 
volgens de afdelingshoofden kost hen dat geregeld veel tijd omdat zij de omstandigheden rond (de aanleiding tot) 
een klacht dan aan de maandcommissaris direct moeten toelichten.
De cvt is van mening dat de afdelingshoofden niet altijd behoorlijk reageren op verzoeken van de maandcommis-
saris om nadere toelichting. Regelmatig geven de afdelingshoofden aan geen tijd te hebben om dit per omgaande 
te doen en verzoeken dan om een aparte afspraak. De inspecteurs van de Raad constateren in dit verband 
verschillende verwachtingen van elkaars rol. Niet alleen tussen maandcommissaris en afdelingshoofden, maar 
ook tussen cvt en directie.
De maandcommissaris bemiddelt wel eens. De toepasselijke regelgeving vereist geen beklagzitting, dus klachten 
worden vaak afgedaan zonder zitting. Een enkele keer verzoekt een klager of de directie om (de omstandigheden 
rond) de klacht nader toe te lichten. Meestal reageert de directie binnen een week op de klacht. Het lukt de cvt niet 
altijd om een klacht binnen twee weken af te doen. Gedetineerden meldden de inspecteurs dat de finale afhande-
ling van een klacht lang duurt.
Sinds begin 2013 is het gebruikelijk dat de dienstdoende maandcommissaris gedetineerden die in afzondering 
verblijven bezoekt.
Afgezet tegen het recente verleden vindt de cvt dat de detentieomstandigheden aanzienlijk verbeterd zijn. Ook 
organisatorisch gaat het nu beter in de inrichting; er is meer stabiliteit en continuïteit.
De inspecteurs spraken met drie cvt-leden die 27, 14 en 2½ jaar deel uitmaken van de cvt.
Conclusie
Met de ontwikkeling van de organisatie verandert ook de rol van de cvt. Het lijkt er op dat deze ontwikkelingen 
niet parallel lopen. De inspecteurs van de Raad constateren in de verhouding tussen de cvt en inrichtingsleiding 
verschillende verwachtingen ten aanzien van elkaars taak en rol. De Raad stelt tevens vast dat sommige leden van 
de cvt relatief lang aan de commissie verbonden zijn.
Aanbevelingen voor DJI, JICN en de commissie van toezicht
• Beleg, onder leiding van een extern procesbegeleider, een themabijeenkomst rond het thema maatschappelijk 
toezicht in een zich veranderende context. Zoek daarbij aansluiting bij ontwikkelingen rond dit thema in 
11
Nederland.
• Overweeg een begrenzing van de zittingsduur van leden van de commissie van toezicht.
2.10 Conclusie Rechtspositie
In het algemeen is de rechtspositie van gedetineerden in de JICN voldoende gewaarborgd. Er zijn nog wel 
verbeterpunten die aandacht behoeven. Zo moet er meer aandacht komen voor een bibliotheek met een ruimere 
collectie boeken en relevante wet- en regelgeving en zou, omwille van gelijkwaardigheid van de accommodatie, 
het aanbrengen van warmtewering bij -een deel- van de containercellen geen overbodige luxe zijn. De voorzienin-
gen bij de bezoekruimten kunnen beter. Professionalisering van de geestelijke zorg moet worden overwogen 
zodat deze niet meer uitsluitend afhankelijk is van de inzet van vrijwilligers. Ook besluitvorming door DJI met 
betrekking tot de uitvoering van specialistische medische zorg moet sneller tot stand komen.
De relatie tussen de directie en commissie van toezicht en, in het verlengde daarvan, de zittingsduur van leden van 
die commissie, vereisen de nodige aandacht. Gegeven de waargenomen voortschrijdende ontwikkeling van de 
organisatie heeft de Raad er vertrouwen in dat deze zaken kunnen en zullen worden aangepakt.
11 
Hierbij kan worden gedacht aan inbreng van expertise vanuit de raad voor de strafrechtstoepassing (RSJ) of raadpleging van het kenniscen-
trum commissies van toezicht; zie hiervoor de website: www.commissievantoezicht.nl.
21

Omgang met gedetineerden
Aan de hand van de criteria screening, bejegening en rapportage gaat dit hoofdstuk in op de vraag hoe de JICN 
omgaat met gedetineerden.
3.1 Screening
Criterium
Bij eerste binnenkomst van een gedetineerde in een inrichting dient goed te worden gekeken naar zijn persoon-
lijke en justitiële achtergrond en eventuele zorgbehoeften. Ook moet worden nagegaan of betrokkene geschikt is 
om geplaatst te worden op een meerpersoonscel.
Bevindingen
Al eerder (par. 2.1) is aangegeven dat veel gedetineerden die ingesloten worden in de JICN al bekend zijn. Dat geldt 
dus ook voor hun antecedenten en gedrag. 
De JICN hanteert een standaard inkomstenproces. Na verblijf in verzekering in de politiecellen is van veel 
gedetineerden al het nodige bekend over hun achtergrond. Als een verdachte door een inbewaringstelling 
geplaatst wordt in het huis van bewaring vindt er een korte observatie plaats op de kleine inkomstenafdeling 
(3 cellen); hier wordt ook nagegaan of betrokkene op een meerpersoonscel geplaatst kan worden. Door de 
kleinschaligheid is het contact tussen gedetineerde en piw’ers hier tamelijk intensief. Onderdeel van het inkom-
stenproces is een intake door een piw’er. Het inkomstenverslag gaat in het informatiesysteem en is inrichtings-
breed toegankelijk. Een medische screening van de gedetineerde vindt eveneens kort na binnenkomst plaats door 
de verpleegkundigen. Op grond van hun bevindingen verwijzen zij zo nodig door naar de huisarts. Het afdelings-
hoofd van (o.a.) de inkomstafdeling ziet toe op een goed verloop van het inkomstenproces en stuurt als dat nodig 
is bij.
Conclusie
De screening in de JICN voldoet.
3.2 Bejegening
Criterium
Uitgangspunt is dat medewerkers van de inrichting de gedetineerden respectvol en humaan bejegenen en daarbij 
aandacht hebben voor hun maatschappelijke toekomst. Om die reden dienen medewerkers actief in contact te 
staan met gedetineerden, bijvoorbeeld als mentor. Ook dient er geregeld gestructureerd contact te zijn tussen een 
vertegenwoordiging van gedetineerden en de leiding van de inrichting.
Bevindingen
De inspecteurs nemen een tamelijk ontspannen horizontale relatie tussen medewerkers en gedetineerden waar. 
Zowel op de verblijfsafdelingen als op de arbeid is er onderling goed contact mogelijk. Natuurlijk verschilt de 
intensiteit van dit contact van persoon tot persoon, maar als het nodig is, is er op een respectvolle basis effectief 
contact tussen piw’ers en gedetineerden. De directie geeft aan dat de relatie tussen medewerkers en gedetineerden 
zich nog steeds ontwikkelt. Oorspronkelijk was die relatie nagenoeg geheel gefundeerd op macht en aanmerkelijk 
minder op de relatie met, en het gesprek tot, elkaar. Daar is de afgelopen jaren in geïnvesteerd wat recent leidde 
tot de introductie van het mentorschap op afdelingen met extra aandacht voor zorg.
Gedetineerden bevestigen deze ontwikkeling, maar geven wel aan dat er nog wel aanmerkelijke verschillen zijn in 
de wijze waarop zij door medewerkers benaderd worden. Overigens is daarbij volgens respondenten geen sprake 
van discriminatie.
Afdelingshoofden zijn een belangrijke spil in de contacten met gedetineerden. Hun kantoor is nabij de afdelingen 
en de inspecteurs van de Raad namen waar dat gedetineerden hen bij aanwezigheid intensief bevragen. Zij geven 
aan dit ad hoc contact in de nabije toekomst meer via de mentoren willen laten lopen.
Er is een gedetineerdencommissie waarmee de leiding geregeld overleg voert.
23

25

Interne veiligheid
Aan de hand van de criteria preventie en beheersing van incidenten, agressiebeheersing en drugsontmoediging 
gaat deze paragraaf in op de vraag hoe het is gesteld met de interne veiligheid van de JICN.
4.1 Preventie en beheersing van veiligheidsrisico’s
Criterium
Een inrichting moet goed zijn toegerust op het voorkomen van calamiteiten of de beheersing daarvan en daarom 
beschikken over een calamiteitenplan, oefenscenario’s met externe hulpverleningsdiensten en een BHV-
organisatie. Daarnaast moeten er duidelijke vluchtroutes zijn waarvan de gedetineerden ook op de hoogte zijn.
Bevindingen
De JICN en DJI hebben vanaf 2012 met behulp van een ‘task-force veiligheid’ veel geïnvesteerd in upgrading van de 
beveiliging van de inrichting zowel materieel als immaterieel. Alle beveiligingsapparatuur is vanaf 2012 getest op 
integraal functioneren. Waar nodig is voor vervanging of verbetering gezorgd. Zo zagen de inspecteurs op de 
centraalpost (CP) heldere camerabeelden van zowel binnen als rondom de inrichting. De beveiligers zijn minder 
tevreden over de inzoommogelijkheden van de camera’s en de nachtelijke beelden, omdat een infrarood-optie 
ontbreekt.
Op het gebied van de brandveiligheid is een goed werkend systeem geïnstalleerd dat regelmatig op werking wordt 
getoetst. Het resultaat van de test wordt geregistreerd.
Met de nodige inspanning is een helder en compact calamiteitenplan tot stand gekomen dat eveneens regelmatig 
op effectiviteit wordt getoetst. Daarbij wordt samengewerkt met de lokale brandweer die door oefensessies in de 
inrichting kennis maakt met de indeling van het complex en de interne gang van zaken. Ook met de politie is 
onlangs geoefend op basis van een gijzelingsscenario. Naast deze oefeningen met hulpdiensten oefent de lokale 
BHV ook regelmatig. Er is een BHV-coördinator en alle piw’ers en beveiligers hebben BHV-scholing gehad. De 
BHV-coördinator scant samen met de teamleiders beveiliging dagelijks of vluchtroutes vrij zijn van obstakels. Ook 
gedetineerden zijn incidenteel betrokken bij oefeningen.
Voor de borging van dit alles is recent een periodiek inspectieplan (PIP) opgezet dat wordt gemonitord door 
daartoe aangewezen (senior) beveiligers en piw’ers onder supervisie van een teamleider beveiliging. De systema-
tiek van het PIP begint volgens het hoofd veiligheid momenteel goed te lopen.
Conclusie
De recente extra investeringen in veiligheidsvoorzieningen zijn niet voor niets geweest. Hoewel het technisch 
altijd beter kan troffen de inspecteurs in de JICN een welbewuste omgang met de preventie en beheersing van 
veiligheidsrisico’s aan.
4.2 Agressiebeheersing
Criterium
De inrichting dient een actief beleid te voeren om geweld, bedreiging en intimidatie te voorkomen en te beheer-
sen. Er dient een operationeel intern bijstandsteam (IBT) te zijn dat snel (<30 min.) inzetbaar is. Medewerkers van 
de inrichting dienen vaardig te zijn in het praktisch penitentiair optreden (PPO). Deze vaardigheid wordt geregeld 
onderhouden en getoetst.
Bevindingen
Volgens de geïnterviewde medewerkers komt fysieke agressie relatief weinig voor in de JICN; vaker is er sprake van 
verbale agressie. Indien er moet worden opgetreden tegen fysieke agressie dan is er altijd wel een aantal voldoen-
de getrainde IBT’ers beschikbaar. Gedetineerden laten weten dit optreden dan als machtsmisbruik te zien. Het 
aantal IBT-leden is momenteel wel kritiek; er zijn drie teams die in totaal zes mensen tekort komen. Het beroep op 
de inzet van het IBT is vrij groot. Dit is niet zozeer een gevolg van het aantal incidenten, maar vooral vanwege het 
beroep dat op het IBT wordt gedaan voor de bewaking en het (interinsulaire) transport van gedetineerden. De JICN 
is namelijk ook verantwoordelijk voor de uitvoering van het gedetineerdenvervoer binnen de BES-eilanden. 
Piw’ers en beveiligers zijn in hun basis beroepsopleiding (BBO) getraind in PPO. De faciliteiten om PPO-
27

4.4 Conclusie Interne veiligheid
De Raad vindt de interne veiligheid van de JICN van voldoende niveau. Ondanks de beperkingen van het complex 
is en wordt er veel geïnvesteerd om de veiligheid te borgen. Een welkome aanvulling op het veiligheidsniveau zou, 
gelijk het positieve effect van het aangebrachte net over de luchtplaats van de nieuwbouw, het aanbrengen van 
een net over de luchtplaats van de oudbouw zijn. Aandachtspunt is voorts het trainen van de fysieke vaardigheid 
van medewerkers om hun persoonlijke veiligheid aanhoudend op voldoende niveau te houden.
29

Maatschappijbeveiliging
Dit hoofdstuk gaat aan de hand van drie criteria in op de vraag hoe het in de JICN staat met de aandacht voor 
maatschappijbeveiliging. De criteria zijn: beveiligingsvoorzieningen- en toezicht, vrijhedenbeleid en voorwaarde-
lijke invrijheidstelling.
5.1 Beveiligingsvoorzieningen en toezicht
Criterium
De bouwkundige, technische en overige systemen en procedures om ontvluchtingen uit de inrichting tegen te 
gaan voldoen aan de geldende eisen en er is voldoende toezicht op situaties met een verhoogd veiligheidsrisico.
Bevindingen
In par. 4.1. is al aangegeven dat er het afgelopen jaar fors is geïnvesteerd in verbetering van de beveiligingsvoorzie-
ningen van de JICN. Ook voor de veiligheidsalertheid van medewerkers is continu aandacht. In het werkoverleg 
worden (veiligheids)incidenten en het toepassen van de veiligheidsinstructies geëvalueerd. Op cruciale locaties 
binnen het complex staan camera’s gericht. Zo ook op de verdieping van de verblijfsafdelingen D en E. De positie 
van de camera’s daar is binnen handbereik van de gedetineerden, waardoor zij deze kunnen manipuleren. 
Als gedetineerden op transport gaan of terugkomen, worden zij altijd gefouilleerd. De transporten vinden geboeid 
plaats en de begeleiders dragen een vuurwapen. Bij transporten via de remise wordt geen gebruik gemaakt van 
een detectiepoort. Deze is wel in gebruik bij de toegang van bezoekers, evenals bagagedoorlichtings-apparatuur. 
Bij de werkplaats arbeid staat eveneens een detectiepoort. Deze werd tijdens de inspectie niet gebruikt omdat hij 
eerder op een plek stond waar hij niet goed functioneerde.
Als beveiligingsapparatuur defect is, reageert de facilitaire dienst snel in verband met noodzakelijk herstel. Soms 
is daarbij afhankelijkheid van derden of reserveonderdelen vanuit Nederland. Herstel kan dan veel tijd in beslag 
nemen.
Invoer van goederen voor gedetineerden is, mits deze zijn toegestaan, mogelijk. De badmeesters controleren de in 
te voeren goederen op contrabande. Na één, hooguit twee dagen zijn deze dan beschikbaar voor de gedetineerde.
De werkinstructies zijn in bewerking en worden afgestemd op het beoogde werkproces. De directie benadrukt dat 
er continu het risico is dat afgesproken strakke werkwijzen weer verwateren en eigen interpretaties van medewer-
kers daarvoor in de plaats komen. Voor dat laatste is vooral sturen op gedrag noodzakelijk; het gaat daarbij om 
een goede balans tussen vertrouwen en controleren. Binnen het team beveiliging is de afspraak dat leidinggeven-
den ten minste een uur per dagdeel participeren in het primaire proces om te letten op de uitvoering daarvan.
Conclusie
Al eerder is geoordeeld dat er in de JICN een gerichtheid is op veiligheid, daarmee samenhangende apparatuur en 
een goede werking daarvan. Gezien de beperkte omvang van de organisatie en daardoor de nauwe relatie van 
medewerkers tot elkaar, onderkent de directie terecht dat een strakke regie op de toepassing van veiligheidsin-
structies noodzakelijk is. 
Het aanbrengen van een net over de luchtplaats oudbouw, beschikbaarheid cq. een goede werking van een 
detectiepoort bij respectievelijk het gedetineerdentransport via de remise en bij de werkplaats, alsmede een 
betere -voor gedetineerden niet bereikbare- camerapositie van de camera’s bij de afdelingen D en E hebben 
onmiskenbaar toegevoegde waarde voor de veiligheid binnen de JICN.
Aanbevelingen voor de JICN en DJI
• Realiseer een detectiepoort voor gedetineerdentransport via de remise en wijzig de camerapositie van de 
camera’s die gericht zijn op de verdieping van afdelingen D en E.
• Herstel de detectiepoort van de werkplaats en maak er ook gebruik van.
31

33

Maatschappelijke reïntegratie
Criterium
De inrichting dient aandacht te hebben voor de aansluiting van gedetineerden op maatschappelijke vervolgvoor-
zieningen. Daarvoor dient zij nauw contact te onderhouden met haar maatschappelijke omgeving zoals lokale 
overheid, reclassering, maatschappelijk werk en zorgverleners. De inrichting moet daarbij, gekoppeld aan de 
gedetineerde, binnen een redelijke termijn inzicht hebben in zijn of haar achtergrond met betrekking tot 
identiteit, inkomen, huisvesting, zorg en schulden. Dit leidt, in samenhang met het gerechtelijk vonnis, tot een 
detentie- en reïntegratieplan.
Bevindingen
De JICN beschikt over twee maatschappelijk werkers met veel kennis van de lokale sociale kaart. Zij werken nauw 
samen met de medewerkers BVA/BSD en gaan, als de einddatum van een straf in zicht is aan de slag met het 
verwerven van inzicht in iemands dagbesteding, ID-kaart, woonomstandigheden, eventuele schuldenlast en 
zorgbehoefte. Zo nodig betrekken zij familie en relaties van de gedetineerde bij dit traject. 
12
De maatschappelijk werkers werken daarbij sinds kort ook nauw samen met het openbaar lichaam  dat onder 
meer de integrale wijkaanpak (IWA) onder zijn vleugels heeft. Zij geven aan dat de huidige ontwikkellijn is dat 
instanties op Bonaire steeds meer integraal samenwerken in de hulpverlening aan, cq. aanpak van (ex)-gedeti-
neerden. In het recente verleden waren (ex)-gedetineerden na afloop van hun straf nauwelijks tot niet aangesloten 
op het netwerk van maatschappelijk hulpverleners. Na einde straf was het dan met een vuilniszak met persoon-
lijke spullen weer de straat op. Nu is er veel meer aansluiting met een mogelijk vangnet.
Een voorbeeld hiervan is dat onder de paraplu van de IWA (notoire) jonge recidivisten aan het werk zijn gezet en 
die doen het goed.
De maatschappelijk werkers en BVA/BSD werken hierbij ook nauw samen met de reclassering. Veel informatie 
wordt uitgewisseld tijdens het maandelijks MDO waar, zoals eerder gemeld, ook reclasseringswerkers aanzitten. 
De rol van de reclassering is met name gekoppeld aan het eventuele toezicht dat is opgenomen in het vonnis. 
Tussendoor is er ook frequent contact tussen maatschappelijk werkers en reclassering.
Ten behoeve van VI en elektronisch toezicht (ET) brengt de reclassering een advies uit. De termijn hiervoor is drie 
maanden. Ze hebben veel tijd nodig vanwege hun caseload. Als het advies binnen is legt de JICN dit, via de DJI, 
voor aan de minister van Justitie die een besluit neemt.
De maatschappelijk werkers hebben onlangs het initiatief genomen om samen met ketenpartners een project te 
starten dat specifiek is gericht op verslaafden. Eén van de ketenpartners is de stichting verslavingszorg en 
psychiatrie (SV&P) die overigens ook vertegenwoordigd is bij het MDO. De maatschappelijk werkers zorgen er voor 
dat gedetineerden minimaal twee keer individueel contact hebben gehad met deze zorgverlener alvorens zij weer 
de straat op gaan. Een andere partner waarmee in dit verband wordt samengewerkt is Novadic-Kentron die een 
‘kamer met kansen’ aanbiedt in een huis voor verslaafden.
6.1 Conclusie maatschappelijke reïntegratie
De maatschappelijk werkers en de medewerkers van BVA/BSD hebben goed zicht op de achtergrond(problematiek) 
van de populatie die in de JICN verblijft. Zij delen deze kennis met relevante interne functionarissen en externe 
professionals met het oogmerk om gedetineerden na hun detentie zo goed mogelijk te laten aansluiten bij de op 
de BES-eilanden beschikbare maatschappelijke voorzieningen.
12 
Het openbaar lichaam is te beschouwen als de lokale overheid; vgl. gemeente.
35

Organisatieaspecten
Het is niet de taak van de Raad om de bedrijfsvoering van inrichtingen als zodanig door te lichten. Toch zijn er 
binnen iedere inrichting thema’s aan de orde die een effect kunnen hebben op de kwaliteit van het primaire 
proces die niet buiten beschouwing kunnen blijven. Het gaat dan bijvoorbeeld over de vraag of de personeelsbe-
zetting kwalitatief en kwantitatief op orde is, of er effectief wordt gecommuniceerd, of er integer gewerkt wordt 
en of er betrokkenheid is bij de organisatiedoelstellingen. Ook gaat de Raad na in hoeverre de organisatie 
reflecteert op haar eigen functioneren.
7.1 Personele zorg
Criterium
De inrichting dient de personele inzet kwalitatief en kwantitatief op orde te hebben en de betrokkenheid van 
medewerkers bij de organisatie te stimuleren. De bezetting van functies dient in overeenstemming te zijn met de 
formatie. Medewerkers moeten functiegeschoold zijn en in staat zijn om hun functie optimaal te vervullen. 
Leidinggevenden laten zich bij medewerkers zien en tonen betrokkenheid bij het primaire proces. Het verzuim is 
op jaarbasis gemiddeld niet hoger dan 5%.
Bevindingen
De bezetting van functies in de JICN sluit met 106 fte grotendeels aan bij de formatie van 112 fte. De directie geeft 
wel aan dat de wijze waarop de formatie is bepaald niet goed aansluit bij de benodigde behoefte. Dat heeft alles te 
maken met de extra taken die de JICN naast de detentie moet uitvoeren, zoals de bewaking van gedetineerden die 
buiten de inrichting tewerk zijn gesteld, transporten van en naar de rechtbank, rechtbankbeveiliging of het 
begeleiden van transporten van en naar locaties binnen het Caribische deel van het Koninkrijk op grond van de 
onderlinge regeling uitwisseling detentiecapaciteit. Deze taken worden binnen Nederland verzorgd door de 
Dienst Vervoer en Ondersteuning.
Vrijwel alle medewerkers van de JICN hebben passende functiescholing gehad zoals de basis beroepsopleiding, 
seniorenopleiding en bedrijfshulpverlening. De directie signaleert wel dat zij veel energie moet steken in de 
borging en herhaling van professionele handelingspatronen. Ook is het van belang dat processen goed vastliggen 
om te voorkomen dat medewerkers hun eigen werkwijzen creëren. Dat risico is volgens de directie namelijk vrij 
groot. Dit kan voorkomen worden door een combinatie van sturen op (vastgelegde) processen en sturen op het 
daarbij behorende gedrag. De directie gebruikt hierbij het uitgangspunt dat het vertrouwen van collega’s in elkaar 
goed is, maar controle -van elkaar- nog beter.
De inspecteurs namen zelf waar dat aanwezigheid van de afdelingshoofden bij de uitvoering van het primaire 
proces nog essentieel is. Bij een rondgang door de inrichting werd er door gedetineerden frequent een beroep 
gedaan op hun bemiddeling of besluit. Bij de inspecteurs ontstond de indruk dat de voorgelegde problematiek 
ook door de piw’ers zélf zou kunnen worden aangepakt.
Er is het afgelopen jaar intensief aandacht besteed aan verzuim wat er toe heeft geleid dat het verzuim op het 
moment van de inspectie zo’n 5% bedraagt. Het is wel zaak dat leidinggevenden alert zijn en blijven op de 
achtergronden van verzuim en het daar met de medewerkers over hebben. Medewerkers geven aan zij door hun 
leidinggevenden worden gebeld als zij verzuimen.
De inspecteurs van de Raad begrepen dat de redenen voor verzuim vaak gekoppeld zijn aan privé-omstandigheden 
van de medewerkers. Leidinggevenden gaan daar sneller het gesprek over aan en zoeken, samen met de medewer-
kers, naar oplossingen.
Conclusie
De JICN besteedt voldoende aandacht aan (de ontwikkeling van) haar medewerkers. Leidinggevenden zijn 
toegankelijk en hebben goed zicht op het functioneren van hun medewerkers. Een volgende stap is het vergroten 
van het zelfstandig functioneren van medewerkers, zonder afhankelijkheid van besluitvorming door 
leidinggevenden.
37

Conclusie
De JICN is nog geen onderwerp van binnen DJI gebruikelijk systematisch onderzoek geweest.
Gegeven de staat van de organisatieontwikkeling begrijpt de Raad dat wel. Desondanks vindt de Raad het wel van 
belang dat de organisatieontwikkeling meer systematisch wordt gevolgd; meten is immers weten.
Aanbeveling voor de JICN
Maak gebruik van gevalideerde meetinstrumenten om de organisatieontwikkeling te volgen.
7.5 Conclusie organisatieaspecten
De JICN is een organisatie die nog volop in ontwikkeling is. Op velerlei gebied liggen er nog uitdagingen. Naar de 
door de Raad in ogenschouw genomen organisatiethema’s gaat in ieder geval voldoende aandacht uit. De Raad 
geeft de JICN wel in overweging om de organisatieontwikkeling meer systematisch en met gebruik van geobjecti-
veerde meetinstrumenten te volgen.
39

Uitwisseling detentiecapaciteit
8.1 Inleiding
De Raad heeft tijdens de inspectie tevens aandacht besteed aan de uitwisseling van detentiecapaciteit binnen de 
BES-eilanden en tussen de BES-eilanden en de landen Aruba, Curaçao en St. Maarten. Daartoe is gesproken met de 
directie van de JICN, lokale politiechefs en vertegenwoordigers van het parket Openbaar Ministerie (OM).
8.2 Uitwisseling detentiecapaciteit in BES-verband
De JICN is binnen de BES-eilanden verantwoordelijk voor het transport van verdachten/veroordeelden, afkomstig 
van de Bovenwindse eilanden Saba en Sint Eustatius, naar de JICN op Bonaire. Omdat de Bovenwinden uitsluitend 
beschikken over een beperkt aantal politiecellen en deze accommodaties noch het lokale politieapparaat zijn 
geoutilleerd voor (het toezicht op) langdurige detentie, moeten verdachten/veroordeelden van de Bovenwinden 
na een kort verblijf in de politiecellen worden overgeplaatst naar de JICN op Bonaire. 
Dit impliceert ten eerste dat een afstand van zo’n 850 kilometer per vliegtuig overbrugd moet worden. Maar ook 
dat functionarissen van OM en politie, bijvoorbeeld voor het horen van een verdachte in het kader van een 
onderzoek, van de Bovenwinden op en neer moeten naar Bonaire en dat medewerkers van de JICN op en neer 
moeten naar de Bovenwinden om de gedetineerden tijdens het transport te begeleiden. In het laatste geval zijn zij 
dan niet beschikbaar voor werkzaamheden binnen de JICN op Bonaire, wat weer kan leiden tot onderbezetting 
van de beveiligingsfuncties en navenante veiligheidsrisico’s binnen de JICN. 
Een extra complicerende factor bij dit alles is dat vanaf de Bovenwinden altijd via de luchthaven van het land Sint 
Maarten -en meestal ook via de luchthaven van het land Curaçao- naar Bonaire moet worden gevlogen. Dat 
betekent transits van gedetineerden via twee landen waarvoor autoriteiten van die landen toestemming moeten 
geven. Betrokkenen ervaren dit als een tijdrovende en bureaucratische onderneming. De verplaatsing van de 
Bovenwinden naar Bonaire heeft tevens tot gevolg dat verdachten/veroordeelden van de Bovenwinden niet 
rechtstreeks kunnen worden bijgestaan door hun, meestal van Sint Maarten afkomstige, raadslieden en dat voorts 
hun relaties niet in staat zijn om hen in de JICN op Bonaire te bezoeken. Het OM geeft in dit verband aan dat in het 
kader van de opsporing, vervolging en veroordeling wel eens wordt gezocht naar een, overigens legitieme, 
passende oplossing om verdachten/veroordeelden niet vanaf de Bovenwinden te hoeven verplaatsen naar de JICN.
Als oplossing voor deze kostbare en tijdrovende transporten gloort het perspectief dat, met de voorziene 
nieuwbouw voor de JICN in 2015, containercellen beschikbaar komen die op de Bovenwinden geplaatst kunnen 
worden. Hierbij wordt gedacht aan een locatie op Sint Eustatius. Deze cellen zouden dan onder beheer kunnen 
komen van de JICN. Daarnaast ontlast dit het politiekorps op zowel Saba als Sint Eustatius, doordat deze aanmer-
kelijk minder verantwoordelijkheid hebben voor het toezicht op de ingeslotenen. Bovendien zijn gedetineerden 
dan in de nabijheid in verband met strafrechtelijk onderzoek en het bezoek van hun relaties.
8.3 Uitwisseling detentiecapaciteit BES met Curaçao en St. Maarten
Op grond van artikel 38, eerste lid van het Statuut voor het Koninkrijk der Nederlanden is de samenwerking tussen 
Curaçao, Sint Maarten en Nederland op het gebied van de onderlinge beschikbaarstelling van detentiecapaciteit 
13
geregeld .
Artikel 4 lid 1 van deze onderlinge regeling bepaalt dat de Openbare Ministeries van genoemde landen hun 
verzoek om beschikbaarstelling van detentiecapaciteit door tussenkomst van de procureur-generaal richten tot de 
minister van Justitie van het land dat mogelijkerwijs detentiecapaciteit beschikbaar kan stellen.
Dit artikel impliceert de ‘bottleneck’ in de praktische uitvoering van deze regeling omdat de voor de uitvoering 
van detentie verantwoordelijke autoriteiten in de onderscheiden landen, als zij daadwerkelijk gebruik moeten 
maken van de regeling, een tijdrovende bureaucratische hobbel via de procureur-generaal en de minister van het 
ontvangende land moeten nemen. Deze laatste kan, op heel andere gronden dan die de urgentie van de verzochte 
13 
Inwerkingtreding d.d. 23-09-2010 Staatsblad 2010, 387.
41

43

Bronnen
- Bezettingsoverzicht formatie JICN
- Capaciteitsoverzicht JICN
- Communicatiestructuur JICN
- Dagprogramma’s JICN
- Eindrapport adviesbureau Smits van Burgst
- Gevangenismaatregel BES
- Huishoudelijk reglement BES
- Jaarplan 2013
- Jaarverslag 2012
- Organogram JICN
- Plan van aanpak verbetertraject 2012
- Plattegronden JICN
- Resultaten taskforce JICN
- Sanctiebeleid JICN
- Speerpunten 2013 JICN
- Verbetertraject JICN 2012
- Wet beginselen gevangeniswezen BES 
45

2

