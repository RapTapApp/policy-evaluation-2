 
 
  
Stichting Reclassering Caribisch 
Nederland (SRCN) 
 
 
Raad voor de Rechtshandhaving 
 
 
 
Datum  13 januari 2014 
   
 

Stichting Reclassering Caribisch Nederland (SRCN) | 13 januari 2014 
 
Inhoud 
Lijst met gebruikte afkortingen 5 
Samenvatting en aanbevelingen 7 
1 Inleiding 13 
1.1 Aanleiding en doel 13 
1.2 Reikwijdte onderzoek 13 
1.3 Toetsingskader 13 
1.4 Opzet onderzoek 14 
1.5 Objectbeschrijving 15 
1.6 Leeswijzer 16 
2 Organisatieaspecten 17 
2.1 Personeelszorg 17 
2.2 Communicatie 18 
2.3 Integriteit 20 
2.4 Veiligheid 20 
2.4.1 Voorkomen intimidatie en agressie 20 
2.4.2 Omgang met incidenten 22 
2.5 Evaluatie 22 
2.6 Algemene conclusie organisatieaspecten 23 
3 Rechtspositie en omgang 25 
3.1 Identiteitvaststelling 25 
3.2 Informatieverstrekking 25 
3.3 Functioneren beklagregeling 26 
3.4 Privacy 27 
3.5 Omgangsvormen 28 
3.6 Algemene conclusie rechtspositie en omgang 29 
4 Advies 30 
4.1 Maatschappelijke reïntegratie 30 
4.1.1 Bijdrage aan maatschappelijke reïntegratie 30 
4.1.2 Samenwerking netwerkpartners 30 
4.2 Maatschappijbeveiliging 31 
4.2.1 Bijdrage aan de strafrechtketen 31 
4.2.2 Risico-identificatie en -beheersing 33 
4.3 Algemene conclusie advies 34 
5 Toezicht 35 
5.1 Maatschappelijke reïntegratie 35 
5.1.1 Inhoud van het reclasseringscontact 35 
5.1.2 Samenwerking 36 
5.2 Maatschappijbeveiliging 37 
5.2.1 Bijdrage aan de strafrechtketen en risico-identificatie 37 
5.2.2 Risicobeheersing toezicht 39 
5.3 Algemene conclusie toezicht 41 
6 Gedragsinterventie 42 
6.1 Maatschappelijke reïntegratie 42 
6.1.1 Bijdrage aan maatschappelijke reïntegratie 42 
6.1.2 Samenwerking 43 
  
 Pagina 3 van 55 
 

Stichting Reclassering Caribisch Nederland (SRCN) | 13 januari 2014 
 
Lijst met gebruikte afkortingen 
 
 
ART    Agressieregulatietraining 
BES    Bonaire, Sint Eustatius, Saba 
CN    Caribisch Nederland 
Fte    fulltime equivalent 
JICN    Justitiële Inrichting Caribisch Nederland 
MDO    Multidisciplinair Overleg 
OM    Openbaar Ministerie 
RISc    Recidive Inschattingsschalen 
RN    Reclassering Nederland 
SMART   Specifiek Meetbaar Acceptabel Realistisch Tijdgebonden 
SOJ    Strategisch Overleg Justitie 
SRCN   Stichting Reclassering Caribisch Nederland 
Tul    tenuitvoerlegging 
  
 Pagina 5 van 55 
 

Stichting Reclassering Caribisch Nederland (SRCN) | 13 januari 2014 
 
Samenvatting en aanbevelingen 
De Raad voor de Rechtshandhaving (hierna: Raad) heeft in de periode van 21 tot en 
met 27 augustus 2013 een inspectie uitgevoerd bij de Stichting Reclassering 
 
Caribisch Nederland (SRCN) op de eilanden Bonaire, Sint Eustatius en Saba (BES). 
Het doel van de inspectie is om te beoordelen hoe het is gesteld met de aspecten 
rechtspositie van en omgang met reclasseringscliënten, maatschappelijke 
reïntegratie, maatschappijbeveiliging, veiligheid en de daarmee samenhangende 
organisatieaspecten. Aan de hand van haar conclusie doet de Raad 
verbetervoorstellen in de vorm van aanbevelingen.  
 
Deze samenvatting biedt een beknopte weergave van het rapport. Voor de 
gedetailleerdere bevindingen verwijst de Raad naar de hiernavolgende 
hoofdstukken. 
 
 
Algemene conclusie 
De SRCN bestaat uit een klein team van medewerkers dat veel potentie heeft en dat 
vol enthousiasme, bevlogenheid, creativiteit en een hoge mate van betrokkenheid 
omgaat met de uitvoering van de reclasseringstaken. De geïnterviewde 
ketenpartners zijn tevreden over de SRCN. 
 
De organisatieaspecten, de veiligheid van medewerkers en cliënten, de rechtspositie 
van en omgang met cliënten, de maatschappelijke reïntegratie en de 
maatschappijbeveiliging, waarnaar in het licht van de verschillende 
reclasseringstaken in dit onderzoek is gekeken, voldoen op diverse punten aan de 
verwachtingen van de Raad. De Raad constateert echter ook dat er op meerdere 
punten verbetering nodig is en doet hiertoe aanbevelingen. Deze aanbevelingen 
variëren in zwaarte en omvang om deze door te kunnen voeren. De Raad is zich er 
terdege van bewust dat een kleine organisatie als de SRCN niet direct aan alle 
aanbevelingen gevolg kan geven. Daarom adviseert de Raad de SRCN om dit 
gefaseerd te doen met behulp van een faseringsplan.  
De Raad constateert dat in de bevindingen twee rode draden zichtbaar worden, die 
hieronder uiteengezet worden. Diverse aanbevelingen raken aan de tweede rode 
draad; deze kan dan ook als uitgangspunt voor het voorgestelde faseringsplan 
dienen. 
 
Naast de diverse aanbevelingen, constateert de Raad dat in de bevindingen twee 
rode draden zichtbaar worden. Ten eerste heeft de SRCN in de uitvoering van de 
taken te maken met een aantal complicerende factoren. De kwetsbare bezetting van 
het team speelt hierin een rol, mede door de voortdurende verandering van 
samenstelling. Hierdoor verdwijnen opgebouwde kennis en ervaring telkens weer. 
Het vergt veel van het geringe aantal medewerkers om het reclasseringswerk en de 
kwaliteit daarvan te continueren en te borgen. Een tweede complicerende factor is 
de geografische afstand waarover aansturing en uitvoering van taken moet 
plaatsvinden. De reclasseringswerker op de bovenwindse eilanden staat er in de 
uitvoering alleen voor en is niet continu op de eilanden beschikbaar, doordat hij de 
ene helft van de maand op Saba aanwezig is, en de andere helft van de maand op 
Sint Eustatius. Een derde complicerende factor zijn integriteitsrisico’s die verband 
houden met de kleinschaligheid van de eilanden. Bijna iedereen kent elkaar en 
daardoor kan het lastig zijn om professionele afstand in acht te nemen. De SRCN 
dient bij elke stap die zij wil maken rekening te houden met deze complicerende 
factoren. 
  
 Pagina 7 van 55 
 

Stichting Reclassering Caribisch Nederland (SRCN) | 13 januari 2014 
 
Ten aanzien van de veiligheid ziet de Raad meerdere punten voor verbetering. Ten 
eerste is er geen praktische (bij)scholing in het omgaan met agressieve / 
intimiderende cliënten. Ten tweede ontbreken duidelijke huisregels in de 
wachtruimten. Deze kunnen bijdragen aan de veiligheid en verschaffen helderheid 
naar de bezoekers welk gedrag wordt getolereerd. Veiligheidswaarborgen op de 
bovenwindse eilanden ontbreken volledig.  
 
Aanbevelingen aan SRCN 
- Zorg er voor dat casuïstiekbespreking en inter-/supervisie op structurele basis 
doorgang vindt. 
- Creëer mogelijkheden om de medewerkers (bij te) scholen in het 
reclasseringswerk. 
- Organiseer trainingen die medewerkers handvatten geven hoe zij om dienen te 
gaan met agressieve/intimiderende cliënten. 
- Voorzie de wacht- cq. spreekruimte van huisregels. 
- Organiseer veiligheidswaarborgen op de locaties van de bovenwindse eilanden. 
- Creëer op termijn mogelijkheden om, eventueel in samenwerking met 
ketenpartners in de Nederlandse Antillen of Europees Nederland, periodiek 
medewerkers- en cliënttevredenheidsonderzoeken uit te voeren. 
 
 
Rechtspositie en omgang 
Uit de interviews blijkt dat de SRCN over het algemeen op de juiste wijze omgaat 
met de rechtspositie van en de omgang met de cliënt. De Raad is wel kritisch over 
het feit dat de SRCN de identiteit van de cliënt niet eenduidig controleert, de 
cliënten niet over de mogelijkheid beschikken om bij een onafhankelijke partij een 
klacht over de reclassering in te dienen en de SRCN de cliënten niet formeel 
toestemming vraagt om gegevens over de cliënt uit te wisselen.  
 
Aanbevelingen aan SRCN 
- Stel standaard de identiteit van een cliënt vast bij aanvang van elke nieuwe 
reclasseringsopdracht. Maak ten behoeve hiervan een werkinstructie zodat voor 
iedereen duidelijk is wat er wordt verwacht. 
- Zorg ervoor dat cliënten schriftelijk toestemming geven voor de uitwisseling van 
persoonsgegevens met derden. 
- Voer een werkwijze in waarmee de informatieverstrekking over de rechten en 
plichten van de cliënt op een duidelijker en vollediger wijze kan plaatsvinden. 
- Draag zorg voor een regeling waarbij cliënten bij een onafhankelijke partij 
klachten kunnen indienen. 
 
 
Advies 
De Raad is over het algemeen positief over de wijze waarop de SRCN de 
rapportages opstelt. Deze zijn uitgebreid, op veel punten goed beargumenteerd en 
de opdrachtgevers zijn tevreden. Daarnaast wordt er samenwerking met 
organisaties gezocht die een bijdrage kunnen leveren aan de reïntegratie en/of 
gedragsverandering van de cliënt. 
De Raad merkt wel op dat meer eenduidigheid moet worden ontwikkeld ten behoeve 
van de besluitvorming in het proces naar het uiteindelijke advies. Dit geldt eens te 
meer nu er geen mogelijkheden zijn om de besluitvorming te onderbouwen met 
wetenschappelijk onderbouwde diagnostische instrumenten. De Raad heeft de 
indruk gekregen dat de medewerkers hier consciëntieus mee omgaan. Voor de 
nieuwe(re) en minder ervaren medewerkers zijn er echter bijna geen instructies hoe 
een rapport geschreven moet worden, welke kwaliteitseisen hieraan gesteld worden 
  
 Pagina 9 van 55 
 

Stichting Reclassering Caribisch Nederland (SRCN) | 13 januari 2014 
 
- Formuleer een werkinstructie die richting geeft aan de wijze waarop 
besluitvorming over de vervolgstappen plaatsvindt bij het niet nakomen van 
afspraken / bijzondere voorwaarden. 
- Voer periodiek evaluaties uit over het verloop van het toezicht en bespreek deze 
ook met de cliënt. 
 
Aanbeveling aan SRCN en OM BES 
Bezie, in samenspraak met het OM BES en het gerecht op Curaçao, of de 
doorlooptijden van het opmaken en toezenden van de vonnissen kunnen worden 
ingekort 
 
 
Gedragsinterventie 
De SRCN participeert actief in het organiseren van de gedragsinterventie ART en 
heeft het voornemen om ook een training voor daders van huiselijk geweld te 
organiseren. De Raad constateert dat de SRCN op constructieve wijze de 
samenwerking aangaat met andere organisaties, zodat de trainingen ook doorgang 
vinden en kennis en ervaring worden uitgewisseld. In aansluiting op de 
aanbevelingen in het voorgaande hoofdstuk adviseert de Raad de SRCN om het 
reclasseringstoezicht meer te formaliseren en professionaliseren. Daarbij dient ook 
de gedragsinterventie een volwaardig onderdeel te zijn van het plan van aanpak en 
het reclasseringstoezicht. 
 
 
Werkstraf 
De SRCN voert met de middelen die zij heeft over het algemeen op een goede wijze 
de werkstraffen uit. Enkele werkprocessen zouden wel nog transparanter moeten 
verlopen en geformaliseerd moeten worden. Dit geldt met name voor de controle op 
de plaatsingen bij de projectplaatsen, de overeenkomst tussen de betrokken 
partijen om een werkgestrafte op een project te plaatsen, het direct aftekenen van 
de gewerkte uren en het direct melden van een niet verschenen werkgestrafte. Op 
deze wijze komt er meer duidelijkheid voor alle partijen wat er van hen wordt 
verwacht. Daarnaast is het zaak om de verantwoordelijke voor de projectplaats en 
de werkmeester beter voor te lichten over de gewenste handelwijze bij deviant 
gedrag van de werkgestrafte of wanneer de veiligheid in het geding komt. 
Vooral op de bovenwindse eilanden is de uitvoering van de werkstraffen erg 
kwetsbaar. De plaatsing voor de werkstraf is zowel op Saba als Sint Eustatius 
belegd bij één persoon, die daarnaast voor beide eilanden ook de overige 
reclasseringstaken moet uitvoeren. Deze persoon moet daarnaast op Sint Eustatius 
toezicht houden op de uitvoering van de werkstraffen. Tijdens zijn afwezigheid op 
het eiland is dit dus niet mogelijk. Voor Saba heeft de SRCN wel de beschikking over 
een werkmeester. Er is toegezegd dat er geld vrijkomt om ook op Sint Eustatius een 
werkmeester aan te stellen. Dit zou kunnen zorgen voor meer continuïteit. 
 
Aanbevelingen aan SRCN 
- Stel bij aanvang van een werkstraf een overeenkomst op tussen de SRCN, de 
projectplaats en de werkgestrafte, waarin wordt geregeld op welke dagen en tijden 
en onder welke condities er gewerkt moet worden. 
- Zorg ervoor dat zowel de projectplaats als de werkgestrafte direct na afloop van 
een werkdag voor de gewerkte uren tekent. 
- Zorg ervoor dat de verantwoordelijke voor de projectplaats bij het niet verschijnen 
van de werkgestrafte meteen, doch uiterlijk diezelfde dag, contact opneemt met de 
SRCN. 
  
 Pagina 11 van 55 
 

Stichting Reclassering Caribisch Nederland (SRCN) | 13 januari 2014 
 
1 Inleiding 
1.1 Aanleiding en doel 
 
Aanleiding 
De Raad voor de rechtshandhaving (hierna: Raad) is een rechtspersoonlijkheid 
bezittend interlandelijk orgaan van Curaçao, Sint Maarten en Nederland ten aanzien 
1
van de BES-eilanden . De Raad is voor deze landen belast met de algemene 
inspectie van de organisaties van de justitiële keten, met uitzondering van het 
2
Gemeenschappelijk Hof van Justitie. Om die reden onderzoekt de Raad de justitiële 
instellingen in deze landen op hun functioneren en samenhang. In dit rapport doet 
de Raad verslag van zijn onderzoek naar het functioneren van de Stichting 
Reclassering Caribisch Nederland (hierna: SRCN).  
 
Sinds de overgang op 10 oktober 2010 van Bonaire, Sint Eustatius en Saba van de 
Nederlandse Antillen naar Nederland, is de minister van Veiligheid en Justitie van 
Europees Nederland er voor verantwoordelijk dat er ook in Caribisch Nederland 
reclasseringswerkzaamheden worden uitgevoerd, zoals ook is vastgelegd in artikel 2 
van het Reclasseringsbesluit 1953 BES. 
 
Doel 
Het doel van de inspectie is om te beoordelen hoe het bij de SRCN op de BES-
eilanden is gesteld met de uitvoering van de verschillende taken, waarbij de 
aspecten rechtspositie van en omgang met reclasseringscliënten, maatschappelijke 
reïntegratie, maatschappijbeveiliging, veiligheid en de daarmee samenhangende 
organisatieaspecten centraal staan. Aan de hand van haar oordeel doet de Raad 
verbetervoorstellen in de vorm van aanbevelingen. 
 
1.2 Reikwijdte onderzoek 
 
De SRCN is werkzaam op Bonaire, Sint Eustatius en Saba. De SRCN voert alle 
taakspecialismen van de reclassering uit, te weten advies, toezicht, 
gedragsinterventie en werkstraf. 
 
1.3 Toetsingskader 
 
Voor dit onderzoek is het toetsingskader gebruikt dat is afgeleid van het 
toetsingskader dat de Nederlandse Inspectie Veiligheid en Justitie (IVenJ) hanteert 
bij haar onderzoeken. Dit kader is bewerkt en afgestemd met de in Caribisch 
Nederland (CN) geldende wet- en regelgeving.  
 
Het toetsingskader bestaat uit vijf modules; één basismodule en één voor elk van 
de vier taakspecialismen, te weten advies, toezicht, gedragsinterventie en 
werkstraf. In elke module komen een of meerdere aspecten aan bod 
(organisatieaspecten, veiligheid, rechtspositie en omgang, maatschappelijke 
reïntegratie en maatschappijbeveiliging). In de basismodule komen de aspecten aan 
bod die voor het gehele reclasseringsproces gelden en niet specifiek op een 
                                                
1
 BES-eilanden: Bonaire, St. Eustatius en Saba. 
2
 Zie www.raadrechtshandhaving.com en voor de volledige taakomschrijving art. 3 Rijkswet 
Raad voor de rechtshandhaving 2010. 
  
 Pagina 13 van 55 
 

Stichting Reclassering Caribisch Nederland (SRCN) | 13 januari 2014 
 
voor wederhoor op de feitelijke bevindingen. De wederhoorreactie is ontvangen op 
21 november 2013. Op 13 januari 2014 heeft de Raad het rapport vastgesteld en 
aangeboden aan de verantwoordelijke bewindslieden. 
 
1.5 Objectbeschrijving 
 
Op 3 november 2010 heeft de SRCN een bereidverklaring afgelegd waarin de SRCN 
aangeeft dat zij samen met Reclassering Nederland (RN) vorm zal geven aan een 
reclasseringsorganisatie op de BES-eilanden. Op dat moment was er nog enkel 
sprake van reclasseringsactiviteiten op Bonaire. De SRCN brengt periodiek 
schriftelijk verslag uit aan de RN over haar werkzaamheden. De SRCN is op 28 
maart 2013 officieel erkend als reclasseringsorganisatie voor alle BES-eilanden.  
 
De SRCN werkt niet met product-gestuurde financiering zoals dat in Europees 
Nederland gebruikelijk is. Tussen RN en SRCN bestaan afspraken over de omvang 
en inhoud van het werk en de financiële onderbouwing. De begroting voor de SRCN 
is door Reclassering Nederland als projectsubsidie aangevraagd bij het Ministerie 
van Veiligheid en Justitie.  
 
De SRCN heeft op elk van de BES-eilanden een kantoor. Op de bovenwindse 
eilanden wordt deze huisvesting gedeeld met het OM. De SRCN heeft voor 2013 een 
begrote formatie voor een directeur (1 fte), administratie (1,8 fte), 
reclasseringswerkers (6,8 fte) en werkbegeleiding (0,4 fte). Tabel 2 geeft een 
overzicht weer van het aantal medewerkers op het moment dat de Raad het 
onderzoek uitvoert, ingedeeld per eiland en takenpakket. Op basis van de begrote 
formatie is er nog ruimte om drie fte aan reclasseringswerkers aan te nemen. 
 
Tabel 2. Overzicht personeel 
 Aantal medewerkers 
Totaal 9 
 
Directeur 1 
Administratie Bonaire  1 
Administratie Sint Eustatius / Saba 1 
 
Reclasseringswerkers Bonaire - Totaal 5 
Opgesplitst naar taken: 
Advies / toezicht / gedragsinterventie / werkbegeleiding 1 
Advies / toezicht / gedragsinterventie 1 
Advies / toezicht  2 
Werkstraf 1 
 
Reclasseringswerkers Sint Eustatius / Saba - Totaal 1 
Opgesplitst naar taken:  
Advies / toezicht / gedragsinterventie / werkstraf 1 
 
Uit tabel 2 blijkt dat de medewerkers van de ‘‘allround’ inzetbaar zijn; dat wil 
zeggen beschikbaar voor de uitvoering van meerdere taken.  
 
  
  
 Pagina 15 van 55 
 

Stichting Reclassering Caribisch Nederland (SRCN) | 13 januari 2014 
 
2 Organisatieaspecten 
2.1 Personeelszorg 
 
Criterium 
Het functioneel welbevinden en de ontwikkeling van medewerkers zijn belangrijke 
voorwaarden, die zich onder meer dienen te manifesteren in voldoende (bij-) 
scholing en tenminste eenmaal per jaar te houden functioneringsgesprekken. 
Leidinggevenden dienen zich hiertoe actief coachend op te stellen naar de 
medewerkers. De organisatie dient te beschikken over een personeelsformatieplan 
dat overeenkomt met de geplande productie. Daarnaast dient er een (jaarlijks) 
opleidingsplan voor medewerkers te zijn en competentieprofielen voor alle functies. 
Er dient registratie en controle plaats te vinden of functioneringsgesprekken worden 
gehouden. Daarnaast dient er controle plaats te vinden of de planformatie klopt en 
overeenkomt met de beoogde productie. 
 
Bevindingen 
Bezetting en formatie 
In de inleiding is de formatie van de SRCN reeds geschetst. De bezetting varieert 
regelmatig door een hoge doorstroom van medewerkers. Op het moment van het 
bezoek van de inspecteurs zijn er op Bonaire vijf reclasseringswerkers werkzaam, 
waarvan er twee zich volledig op advies en toezicht richten. Op de bovenwindse 
eilanden is één reclasseringswerker werkzaam die telkens twee weken op het ene 
eiland verblijft, en dan weer twee weken op het andere eiland. Daarnaast heeft 
Saba de beschikking over een werkmeester voor de werkstraffen. De werkmeester 
wordt gefinancierd door de interdepartementale gelden en is ondergebracht bij de 
lokale stichting Saba Conservation Foundation.  
 
De SRCN heeft nog ruimte om extra reclasseringswerkers aan te nemen. Uit de 
interviews blijkt dat het moeilijk is om lokale bewoners van de eilanden te vinden 
die voldoen aan de functie-eisen. Geschikte kandidaten komen vooralsnog meestal 
uit Europees Nederland. De SRCN werkt echter niet met detacheringen vanuit de 
Nederlandse reclasseringsorganisaties, zoals de meeste andere Rijksorganisaties. 
Dit betekent dat de beoogde kandidaten in lokale dienst moeten treden en dus 
moeten emigreren. Een gewenste functie-eis is dat de Europees Nederlandse 
kandidaten, specifiek voor Bonaire, Papiaments kunnen spreken. Deze combinatie is 
zelden het geval. 
De SRCN werkt niet met taakspecialismen, waardoor de medewerkers ‘allround’ 
inzetbaar moeten zijn en zich kunnen aanpassen aan de Caribische cultuur. Van 
langdurige werkzaamheden op de BES-eilanden is dan ook niet altijd sprake. 
Daarnaast is het behoud van professionele afstand ingewikkeld door de 
kleinschaligheid van de eilanden. Dit alles maakt dat het behouden van langdurige 
aanstellingen en het vinden van gekwalificeerd personeel lastig is. 
 
De SRCN heeft voor alle functies functiebeschrijvingen. 
 
Bij de SRCN vindt financiering niet plaats op basis van outputsturing. Dit betekent 
dat er ook geen planproductie is. 
 
Opleiding 
De medewerkers van de SRCN hebben bijna allemaal opleidingen genoten op hbo-
niveau. Voor nieuwe medewerkers is er een inwerkmap.  
  
 Pagina 17 van 55 
 

Stichting Reclassering Caribisch Nederland (SRCN) | 13 januari 2014 
 
middels videoverbinding bij aanwezig, tenzij sprake is van technische problemen. 
Om dit te ondervangen heeft de directeur van de SRCN meerdere malen per week 
telefonisch en per e-mail contact met deze reclasseringswerker. De medewerkers 
zijn tevreden over de wijze waarop de directeur van de SRCN hen betrekt bij en op 
de hoogte stelt van ontwikkelingen. 
 
Casuïstiek- en caseloadbespreking 
Op Bonaire is er in principe eenmaal per maand casuïstiekbespreking. De 
casuïstiekbespreking valt echter regelmatig uit doordat de medewerkers voorrang 
geven aan het cliëntcontact of het opstellen van de rapportages. De werkbegeleider 
tracht ook eenmaal per week met elke medewerker de caseload te bespreken. Ook 
hiervoor geldt dat door de werkdruk de zaken selectief worden doorgenomen en de 
wekelijkse frequentie vaak niet haalbaar is. De reclasseringswerker van de 
bovenwindse eilanden neemt niet deel aan deze overlegmomenten. De 
werkbegeleider heeft naast de begeleidende taken ook zelf een caseload die zij 
bespreekt met de directeur van de SRCN. 
Doordat de SRCN uit een klein team bestaat, vinden casusbesprekingen vaak ad hoc 
plaats als dat noodzakelijk is. De medewerkers zijn tevreden over de wijze waarop 
besprekingen op casusniveau plaatsvinden. 
 
Externe overleggen 
De SRCN heeft geen vastgelegde communicatiestructuur. Voor de medewerkers van 
de SRCN is het echter duidelijk wie bij welk overleg aanwezig is. Zij participeren in 
verschillende overlegvormen. 
 
De directeur van de SRCN heeft wekelijks overleg met de coördinator van Bureau 
Buitenland van Reclassering Nederland (RN) en maandelijks met de voorzitter van 
de Raad van Toezicht van de SRCN. Ook heeft de directeur van de SRCN 
maandelijks bilateraal overleg met het Openbaar Ministerie (OM) en met de 
Justitiële Inrichting Caribisch Nederland (JICN). Daarnaast neemt de directeur deel 
aan het Strategisch Overleg Justitie (SOJ). Daar zijn alle verantwoordelijken voor 
het justitieel beleid voor de BES-eilanden bij aanwezig. Op casusniveau en indien 
nodig ad hoc, is er ook regelmatig overleg en afstemming met de ketenpartners. 
 
De reclasseringswerkers participeren maandelijks in het Multidisciplinair Overleg 
(MDO) van de JICN. 
 
De JICN en het OM zijn tevreden over de bereikbaarheid en inzet van de SRCN. 
 
Conclusie 
De SRCN heeft geen vastgelegde communicatiestructuur, maar het is ook de vraag 
of dit noodzakelijk is in een dergelijke kleine organisatie. In het belang van de 
professionalisering van de medewerkers en de borging van de werkprocessen, vindt 
de Raad het belangrijk dat er structureel tijd wordt vrijgemaakt voor 
casuïstiekbespreking en inter-/supervisie. De SRCN neemt wel deel aan diverse 
overleggen waar ook de ketenpartners bij aanwezig zijn en die van toegevoegde 
waarde zijn voor de uitvoering van het reclasseringswerk.  
 
Aanbeveling 
Zorg er voor dat casuïstiekbespreking en inter-/supervisie op structurele basis 
doorgang vindt. 
 
 
  
  
 Pagina 19 van 55 
 

Stichting Reclassering Caribisch Nederland (SRCN) | 13 januari 2014 
 
een stil alarm dat naar de alarmcentrale gaat. De spreekkamers zullen tijdens de 
verbouwing nog worden uitgerust met een kijkraam zodat het vanaf de gang 
zichtbaar is wat er in de spreekkamer gebeurt.  
 
Uit de interviews blijkt dat de medewerkers zich veilig voelen in de spreekkamers. 
Indien een cliënt zijn stem verheft, is dit vanwege de kleine oppervlakte van het 
kantoor snel hoorbaar bij de collega’s. De collega’s komen zo nodig poolshoogte 
nemen.  
 
In de wachtruimte bij de receptie hangen geen huisregels over het gewenste gedrag 
van de bezoekers van de SRCN.  
 
Sint Eustatius en Saba 
Op de bovenwindse eilanden is geen sprake van veiligheidswaarborgen. Op Sint 
Eustatius is wel een aparte vergader- danwel spreekruimte, maar deze ligt 
afgelegen van de collega’s. Op Saba ontvangt de reclasseringswerker de cliënten in 
de kantoorruimte. Op beide eilanden hangen geen huisregels in de werkvertrekken. 
 
Calamiteiten en trainingen 
Veiligheidsrisico’s zijn zowel tijdens het teamoverleg als ad hoc terugkerende 
onderwerpen bij de SRCN. De SRCN beschikt daarnaast over een 
‘Calamiteitenprotocol’. Dit protocol geeft richtlijnen hoe er in verschillende scenario’s 
kan worden gehandeld. De SRCN heeft een enkele keer een calamiteit geoefend. 
Zoals in paragraaf 2.1 reeds aan de orde kwam, genieten de medewerkers echter 
geen opleidingen of cursussen die hen kunnen ondersteunen bij de uitvoering van 
het reclasseringswerk. In 2010 hebben enkele medewerkers nog wel een training 
gekregen die gericht was op het omgaan met agressieve / intimiderende cliënten. 
De nieuwe medewerkers hebben geen trainingen gehad hoe zij dienen om te gaan 
met agressieve cq. intimiderende cliënten. 
 
Huisbezoek 
De SRCN heeft een ‘Protocol Huisbezoek’. Hierin staat dat er in samenspraak per 
keer wordt besloten of, en zo ja hoe, er invulling wordt gegeven aan het 
huisbezoek. De medewerkers zijn terughoudend in het uitvoeren van een 
huisbezoek. Wanneer dit wel noodzakelijk is, voeren zij een huisbezoek meestal in 
duo’s uit. Soms gaan de medewerkers ook alleen op huisbezoek. 
 
Conclusie 
De SRCN houdt het thema veiligheid voldoende onder de aandacht bij de 
medewerkers. Op Bonaire zijn ook veiligheidsvoorzieningen getroffen. Voor de 
veiligheid en helderheid naar de bezoekers, is het wel belangrijk dat er in de 
wachtruimten zichtbaar huisregels hangen. Op Saba en Sint Eustatius zijn 
onvoldoende veiligheidsvoorzieningen getroffen. Doordat het kantoor samen met 
het OM door slechts twee respectievelijk drie man wordt bemand, is de bezetting 
kwetsbaar. Meer veiligheidswaarborgen zijn dan ook nodig. Hierbij kan gedacht 
worden aan afspraken omtrent aanwezigheid van een tweede persoon, de politie als 
achterwacht of een alarmsysteem.  
De Raad vindt het kwetsbaar dat de medewerkers geen trainingen krijgen in 
gesprektechnieken waar deëscalerende vaardigheden onderdeel van zijn, en er ook 
geen trainingen worden gehouden die gericht zijn op het omgaan met 
agressieve/intimiderende cliënten.  
 
Aanbevelingen  
-Voorzie de wacht- cq. spreekruimte van huisregels. 
-Organiseer veiligheidswaarborgen op de locaties van de bovenwindse eilanden. 
  
 Pagina 21 van 55 
 

Stichting Reclassering Caribisch Nederland (SRCN) | 13 januari 2014 
 
De SRCN heeft nauw contact met de verschillende partners in het werkveld. Ad hoc 
komt hier zo nodig ontevredenheid over de samenwerking of de producten aan de 
orde. 
 
Ketenonderzoek 
Eind 2012 heeft de SRCN haar huidige en toekomstige bijdrage aan de veiligheid op 
Caribisch Nederland middels een ketenonderzoek in kaart gebracht. Ten behoeve 
hiervan is er op Bonaire, Sint Eustatius en Saba met 22 ketenpartners gesproken. 
De resultaten van het ketenonderzoek hebben geleid tot een interne strategiesessie 
bij de SRCN en een bijeenkomst voor ketenpartners. Uit dit onderzoek bleek dat de 
ketenpartners tevreden zijn over de SRCN en hen als benaderbaar en betrouwbaar 
zien. Daarnaast bleek dat de ketenpartners tevreden zijn over de professionaliteit en 
kwaliteit van het werk, zowel op tactisch als operationeel niveau. De ketenpartners 
hebben samen met de SRCN voor de komende jaren ketendoelen bepaald over de 
aanpak van de gedeelde doelgroep. Deze doelen richten zich op de groei van de 
SRCN met behoud van kwaliteit, meer aandacht en middelen voor zorg, onderwijs, 
wonen en preventie, beschikbaarheid van betrouwbare cijfers, begeleiding van ex-
gedetineerden en persoonsgerichte aanpak van criminaliteit door voorwaardelijke 
sancties. 
 
Conclusie 
De SRCN heeft met het ketenonderzoek een stap gezet richting verbetering van het 
ketenbreed werken met een gemeenschappelijk doel: meer veiligheid. Een 
toegevoegde waarde is ook om de tevredenheid van de medewerkers en cliënten 
periodiek te toetsen. De Raad beseft echter dat de SRCN binnen de formatie in feite 
geen mankracht heeft om evaluatieonderzoeken te ontwikkelen danwel uit te 
voeren. 
 
Aanbeveling 
Creëer op termijn mogelijkheden om, eventueel in samenwerking met ketenpartners 
in de Nederlandse Antillen of Europees Nederland, periodiek medewerkers- en 
cliënttevredenheidsonderzoeken uit te voeren. 
 
 
2.6 Algemene conclusie organisatieaspecten 
 
De SCRN bestaat uit een klein team van medewerkers dat bevlogen omgaat met de 
uitvoering van de reclasseringstaken. De kwetsbaarheid van het team is echter 
groot: relatief weinig stabiliteit door de geregeld veranderende samenstelling, 
aansturing van medewerkers ruim 800 km verderop en het risico van 
integriteitsdilemma’s. Het geringe aantal medewerkers op de kleine BES-eilanden, 
met name de solistische positie van de reclasseringswerker op Saba en Sint 
Eustatius, vormen risico’s voor de borging van de werkprocessen en het behouden 
van professionele afstand. Daarnaast ziet de SRCN momenteel geen mogelijkheden 
om de medewerkers (bij) te scholen in het reclasseringswerk, terwijl hier wel 
behoefte aan is. De Raad beveelt dan ook aan om hier mogelijkheden voor te 
creëren. Hiervoor kan als eerste aanzet worden bezien of aansluiting op de 
opleidingsmodules van de reclassering in Nederland mogelijk is, zeker voor beoogde 
nieuwe medewerkers die overkomen vanuit Nederland. 
Mede door de werkdruk schieten casuïstiekbesprekingen en uitgebreide 
caseloadbespreking er regelmatig bij in. De Raad acht het van belang hieraan op 
structurele basis vorm te geven, mede doordat er niet op een andere wijze aan 
deskundigheidsbevordering wordt gewerkt. 
 
  
 Pagina 23 van 55 
 

Stichting Reclassering Caribisch Nederland (SRCN) | 13 januari 2014 
 
3 Rechtspositie en omgang 
3.1 Identiteitvaststelling 
 
Criterium 
De Raad verwacht dat de reclasseringsorganisatie de identiteit van de cliënt bij elk 
eerste reclasseringscontact controleert en de reclassering een kopie van het 
identiteitsbewijs maakt voor in het cliëntdossier. De organisatie dient instructies te 
hebben wie op welk moment het identiteitsbewijs controleert. De organisatie 
controleert of de identiteit van de cliënt is geverifieerd door de reclasseringswerker. 
 
Bevindingen 
Er is geen vaste procedure bij de identiteitvaststelling. Bij een eerste contact met de 
cliënt vragen de reclasseringswerkers niet altijd of zij het identiteitsbewijs kunnen 
controleren en kopiëren. Soms omdat dit niet standaard in de werkwijze van de 
reclasseringswerker zit, soms omdat de reclasseringswerker de persoon al zegt te 
kennen. Uit het dossieronderzoek blijkt dat wanneer er wel een kopie van het 
identiteitsbewijs is gemaakt, deze is terug te vinden in het fysieke dossier van de 
cliënt. Uit de interviews blijkt dat er geen controle is op de identiteitvaststelling. 
 
Conclusie 
De identiteitvaststelling gebeurt niet consequent, hiervoor is ook geen beleid en de 
organisatie controleert niet of de identiteitvaststelling is gedaan. Hierdoor ontstaat 
het risico dat er sprake kan zijn van persoonsverwisseling. 
 
Aanbeveling 
Stel standaard de identiteit van een cliënt vast bij aanvang van elke nieuwe 
reclasseringsopdracht. Maak ten behoeve hiervan een werkinstructie zodat voor 
iedereen duidelijk is wat er wordt verwacht. 
 
 
3.2 Informatieverstrekking 
 
Criterium 
De organisatie dient de cliënt bij het eerste contact begrijpelijk te informeren over 
zijn rechten en plichten. Hieronder worden in elk geval verstaan de beklagregeling, 
het privacyreglement, het recht op inzage in zijn dossier, de algemene huis- en 
gedragsregels waar de cliënt aan moet voldoen en de consequenties bij overtreding 
daarvan. De reclassering dient de cliënt ook op de hoogte te stellen van het doel en 
het verloop van het traject. Ten behoeve hiervan dient de organisatie te beschikken 
over werkinstructies hoe en op welk moment de cliënt hierover wordt ingelicht. De 
organisatie dient te checken of de cliënt op de hoogte is gesteld van zijn rechten en 
plichten. 
 
Bevindingen 
Cliënten krijgen bij aanvang van een reclasseringscontact per brief een uitnodiging. 
Een probleem op Bonaire is echter dat de postbezorging er regelmatig drie weken 
over doet om een brief af te leveren en dan nog is het de vraag of de post op het 
juiste adres wordt bezorgd. Dit betekent dat de SRCN voor de termijn tussen het 
versturen van de brief en de datum van het gesprek ook enkele weken inplant. Voor 
de formaliteit stuurt de reclassering de uitnodiging per post, maar de praktijk leert 
dus dat het efficiënter is om een cliënt telefonisch uit te nodigen. De 
  
 Pagina 25 van 55 
 

Stichting Reclassering Caribisch Nederland (SRCN) | 13 januari 2014 
 
Bevindingen 
De SRCN heeft een interne klachtenregeling (november 2011). Deze 
klachtenregeling beschrijft de wijze waarop een cliënt een klacht kan indienen bij de 
directeur van de SRCN. Indien de klacht betrekking heeft op de directeur, kan de 
klacht bij de Raad van Toezicht worden ingediend. Het is niet mogelijk om een 
klacht in te dienen bij een onafhankelijk orgaan. Er zijn wel meerdere pogingen 
gedaan om aan te sluiten bij andere organisaties, echter zonder resultaat.  
 
Het is nog nooit voorgekomen dat een cliënt een klacht heeft ingediend. De cliënten 
die zijn gesproken geven aan dat het hen logisch lijkt dat je een klacht zou kunnen 
indienen, maar zij zijn niet op de hoogte van de wijze waarop zij dat dan zouden 
moeten doen. 
 
Conclusie 
De SRCN heeft een interne klachtenregeling. Het feit dat er nog nooit een klacht is 
ingediend, kan betekenen dat cliënten geen klachten hebben, dat het indienen van 
een klacht niet leeft onder de cliënten, of dat zij hier niet van op de hoogte zijn 
gebracht. De Raad heeft oog voor de inspanningen die reeds zijn geleverd om een 
onafhankelijk klachtorgaan te creëren, maar acht de mogelijkheid voor de cliënten 
om bij een onafhankelijk orgaan bezwaar te kunnen maken rechtspositioneel gezien 
van belang. 
 
Aanbeveling 
Draag zorg voor een regeling waarbij cliënten bij een onafhankelijke partij klachten 
kunnen indienen. 
 
 
3.4 Privacy 
 
Criterium 
In het cliëntdossier opgenomen gegevens dienen slechts bekend te zijn bij 
personen/instellingen die hiertoe bevoegd zijn. De cliënt moet schriftelijk 
toestemming geven voor het raadplegen van referenten en voor het geven van 
informatie aan derden, anders dan justitiële partners, door middel van een 
‘Verklaring geen bezwaar’ of soortgelijk document. De organisatie dient te 
beschikken over een privacyreglement waarin is opgenomen dat cliëntgegevens 
slechts bekend worden gemaakt aan personen die hiertoe bevoegd zijn. Omgaan 
met privacygevoelige informatie moet onderdeel zijn van een gedragscode, interne 
training en inwerkprogramma. Ook dient vastgelegd te zijn hoe de organisatie 
omgaat met niet meewerkende cliënten. De organisatie dient te checken in hoeverre 
de medewerkers handelen volgens het privacyreglement. 
 
Bevindingen 
De SRCN heeft een ‘Privacyreglement inzake bescherming van cliëntgegevens’ (13 
juni 2012). Hierin staan de bevoegdheden van de reclasseringswerkers om 
informatie te verstrekken en op te vragen. Daarnaast staan hier de rechten van de 
cliënt in ten aanzien van het recht op informatie.  
 
Uit de interviews met zowel de cliënten als de reclasseringswerkers komt naar voren 
dat er aan de cliënten mondeling om toestemming wordt gevraagd als er informatie 
opgevraagd of verstrekt dient te worden aan andere partners dan de justitieketen. 
De cliënten tekenen niet voor deze toezegging. Wanneer de reclasseringswerkers 
twijfelen over de juistheid van uitwisseling van gegevens, gaan zij in overleg met de 
werkbegeleider of de directeur van de SRCN. Daarnaast kunnen zij hierbij gebruik 
  
 Pagina 27 van 55 
 

Stichting Reclassering Caribisch Nederland (SRCN) | 13 januari 2014 
 
het voetspoor van de eerdere aanbeveling over het (bij)scholen van de 
reclasseringswerkers beveelt de Raad SRCN aan om hiervoor mogelijkheden te 
creëren.  
 
 
3.6 Algemene conclusie rechtspositie en omgang 
 
Uit de interviews blijkt dat de SRCN over het algemeen op de juiste wijze omgaat 
met de rechtspositie van en de omgang met de cliënt. De Raad is wel kritisch over 
het feit dat de SRCN de identiteit van de cliënt niet eenduidig controleert, de 
cliënten niet over de mogelijkheid beschikken om bij een onafhankelijke partij een 
klacht over de reclassering in te dienen en de SRCN de cliënten niet formeel 
toestemming laten geven om gegevens over de cliënt uit te wisselen. De Raad 
beveelt de SRCN aan om hiervoor werkwijzen te creëren. Daarnaast beveelt de 
Raad aan om een werkwijze te hanteren waarbij het voor de cliënt vooraf 
transparant en inzichtelijk is wat zijn rechten en plichten zijn tijdens een 
reclasseringstraject.  
  
  
 Pagina 29 van 55 
 

Stichting Reclassering Caribisch Nederland (SRCN) | 13 januari 2014 
 
reïntegratie. Wanneer dat geïndiceerd is, dient verwijzing plaats te vinden naar deze 
instanties. De reclasseringswerkers moeten op de hoogte zijn van het zorgaanbod in 
hun regio en de aanwezige afspraken met de instellingen. Er dient controle te zijn of 
reclasseringswerkers op basis van hun professionele oordeel de juiste afweging 
maken tussen toeleiden naar zorg of interne gedragsinterventies.  
 
Bevindingen 
De behandel- en zorgvoorzieningen, maar ook overige organisaties die de cliënt 
kunnen ondersteunen bij de reïntegratie in de maatschappij, zijn op de BES-
eilanden beperkt. Met name het beperkte forensische aanbod vinden de 
geïnterviewden een gemis. Mede doordat er sprake is van een beperkte sociale 
kaart, zijn de reclasseringswerkers goed op de hoogte van het aanbod dat er is op 
de BES-eilanden. Indien er het voornemen is om een cliënt toe te leiden naar een 
instantie, dan vindt hierover overleg plaats met de desbetreffende instantie. Dit is 
ook terug te vinden in de rapportages. 
 
In paragraaf 3.4 kwam reeds aan de orde dat de SRCN samen met de ketenpartners 
een ‘Privacyconvenant’ heeft afgesloten. In dit convenant zijn tevens afspraken 
opgenomen om zo goed mogelijk samen te werken, met als doel onder andere een 
persoonsgerichte aanpak. 
 
Conclusie 
Tijdens de adviesfase zoekt de SRCN daar waar nodig reeds contact met 
organisaties die de cliënt tijdens een reclasseringstoezicht zouden kunnen 
ondersteunen bij gedragsverandering en reïntegratie. Op de BES-eilanden is een 
zeer gering aanbod aan forensische behandelmogelijkheden. 
 
 
4.2 Maatschappijbeveiliging 
4.2.1 Bijdrage aan de strafrechtketen 
 
Criterium 
De rapportages dienen een reële en adequate sanctiemodaliteit te beschrijven, te 
voldoen aan de inhoudelijke randvoorwaarden voor een gedegen advies en 
afhankelijk van het doel en de aanvraag binnen de daarvoor gestelde termijn te 
worden opgeleverd. De Raad vindt het belangrijk dat opdrachtgevers tevreden zijn 
over de inhoud van de reclasseringsadviezen. De reclassering moet afspraken met 
de opdrachtgevers hebben ten aanzien van de (tijdige) oplevering van de 
reclasseringsadviezen en dient dit vertaald te hebben in werkinstructies. Wanneer 
niet voldaan kan worden aan de oplevertermijn, moet de reclassering de 
opdrachtgever hierover tijdig op de hoogte stellen. De reclassering dient te checken 
of de oplevertermijnen aan de opdrachtgever worden gehaald, evenals of de 
reclasseringsadviezen voldoen aan de inhoudelijke criteria.  
 
Bevindingen 
Rechtszitting OM BES 
Het OM BES heeft op Saba een roulerend parketsecretaris en op Sint Eustatius een 
permanente plaatsvervangend Officier van Justitie. Deze medewerkers bereiden 
onder andere de zittingen voor. Op Bonaire vinden in de eerste week van de maand 
de rechtszittingen plaats.  
Ook Saba en Sint Eustatius kennen vaste zittingsdagen. Het OM BES heeft voor de 
bovenwindse eilanden een gebiedsofficier aangewezen. Deze gebiedsofficier heeft 
  
 Pagina 31 van 55 
 

Stichting Reclassering Caribisch Nederland (SRCN) | 13 januari 2014 
 
eventuele inbewaringstelling danwel invrijheidstelling adviseren. Het OM maakt nu 
de keuze of een vroeghulp al dan niet een meerwaarde is. De Raad vindt het van 
belang dat de SRCN hier inspraak in heeft.  
 
Aanbeveling aan SRCN 
Bespreek de rapporten in beginsel altijd met de cliënt. 
 
Aanbeveling aan SRCN en OM BES 
Zorg er voor dat de SRCN betrokken is bij de bepaling of een vroeghulpbezoek 
noodzakelijk is en voer de geselecteerde vroeghulpen ook uit. 
 
 
4.2.2 Risico-identificatie en -beheersing 
 
Criterium 
De reclassering dient in haar adviezen de ernst en aard van de recidiverisico’s te 
beschrijven evenals, indien geïndiceerd, controlemiddelen waarmee recidiverisico’s 
beheerst kunnen worden. Reclasseringswerkers dienen bekend te zijn met de 
mogelijkheden tot het inzetten van elektronische controle en de contra-indicaties 
hiervoor. Wanneer er geen bijzondere voorwaarden worden geadviseerd, moet dit 
gemotiveerd beschreven zijn in de rapportage. Er moeten heldere instructies zijn 
voor het beschrijven van recidiverisico’s en indien nodig voor het toepassen van 
controlemiddelen, alsmede voor de inzet van elektronische controle. De organisatie 
moet controleren of de risico-inschatting en de toepassing van controlemiddelen 
volgens de instructies plaatsvinden.  
 
Bevindingen 
Risico-identificatie 
De reclasseringswerkers bepalen de risico-identificatie onder meer door de 
leefgebieden te bespreken met de cliënt, informatie bij referenten op te vragen en 
de protectieve factoren te bepalen. De SRCN maakt geen gebruik van 
wetenschappelijke instrumenten om de risico-identificatie te bepalen. Hierdoor 
gebeurt de inschatting uitsluitend op basis van het professionele oordeel. Uit het 
‘Jaarplan 2013-2014’ en de interviews blijkt het voornemen van de SRCN om in 
2013 een diagnose-instrument te ontwikkelen die kan bijdragen aan de risicotaxatie 
3
van relationeel geweld.  
Uit het dossieronderzoek blijkt dat de reclasseringswerkers het recidiverisico, de 
motivatie van de cliënt en de protectieve factoren gemotiveerd beschrijven. Zoals 
reeds in paragraaf 4.1.1 is aangegeven, is het plan van aanpak in de rapportages 
weinig specifiek. Dit geldt dus ook voor de inzet van eventuele controlemiddelen. 
Net als bij de eerder genoemde controle op de kwaliteit van de rapportages, is de 
werkbegeleider ook hier een belangrijke spil in het proces door een controlerende 
functie te hebben bij de inschatting van de risico-identificatie en -beheersing. 
 
Elektronische controle 
Wanneer de SRCN een reclasseringstoezicht adviseert, overweegt de SRCN de inzet 
van elektronische controle. Elektronische controle kan worden ingezet tijdens 
verschillende toezichtvarianten; onder andere bij schorsing van de voorlopige 
hechtenis, bij vonnis, bij verlof of bij voorwaardelijke invrijheidstelling. Elektronische 
                                                
3
 In de wederhoorreactie geeft de SRCN aan dat het instrument om zaken met huiselijk geweld 
op de risico’s in te schatten, is ontwikkeld. De SRCN is voornemens om dit vanaf december 
2013 in te zetten. Hieraan gekoppeld zal een indicatierichtlijn worden opgesteld die aan de 
basis staat voor de inzet van interventies tijdens het reclasseringstoezicht. 
  
 Pagina 33 van 55 
 

Stichting Reclassering Caribisch Nederland (SRCN) | 13 januari 2014 
 
5 Toezicht 
5.1 Maatschappelijke reïntegratie 
5.1.1 Inhoud van het reclasseringscontact 
 
Criterium 
Wanneer een cliënt van een adviseur overgaat naar een toezichthouder, dient er een 
overdracht te zijn. Het toezicht moet zowel uit controle als begeleiding bestaan. De 
wijze waarop het toezicht bijdraagt aan gedragsverandering, recidivevermindering 
en reïntegratie van de cliënt moet vertaald zijn naar procesbeschrijvingen of 
instructies. Er dient controle te zijn of het toezicht conform de procesbeschrijving 
wordt uitgevoerd is. 
 
Bevindingen 
Overdracht 
De SRCN bestaat uit een klein team waar geen sprake is van taakspecialisme. Dit 
betekent dat de reclasseringswerkers zowel advies- als toezichtopdrachten 
vervullen. De werkbegeleider en de directeur van de SRCN bepalen gezamenlijk 
welke casus een reclasseringswerker krijgt toebedeeld. Na afloop van de adviesfase 
oordeelt de reclasseringswerker ook zelf of de cliënt geschikt is om zelf te 
begeleiden of over te dragen aan een collega. Indien er sprake is van een 
overdracht van de cliënt, vindt hierover afstemming plaats.  
 
Plan van aanpak 
De SRCN geeft conform de opdracht inrichting aan het reclasseringstoezicht. Het 
vonnis en de bevindingen uit de rapportage, onder andere de leefgebieden, zijn 
leidend voor de verdere invulling van het toezicht. In de standaardgedragsregels 
voor het toezicht (zie paragraaf 5.2.1) is opgenomen dat de cliënt een plan van 
aanpak krijgt. Het opstellen van een plan van aanpak tijdens de toezichtfase 
behoort echter niet tot de werkwijze van de SRCN. Vlak voor de komst van de 
inspecteurs heeft de SRCN het voornemen geuit om hier wel invulling aan te gaan 
geven. Voor dit plan van aanpak is ook een format opgesteld. Volgens de 
geïnterviewden komt het voornemen om een plan van aanpak op te stellen nog niet 
tot uiting, omdat er vanwege de werkdruk andere prioriteiten worden gesteld.  
 
Controle en begeleiding 
Het reclasseringstoezicht bestaat volgens de geïnterviewden, mede vanwege de 
opdracht van de reclassering, voornamelijk uit controlerende werkzaamheden. De 
medewerkers proberen echter daar waar mogelijk en noodzakelijk ook begeleiding 
te bieden en hierin een balans te zoeken. De reclasseringswerkers vinden het een 
gemis dat zij door de volle caseload niet meer tijd kunnen vrijmaken voor 
begeleiding van de cliënt.  
 
Handboek 
De SRCN heeft, zoals reeds in paragraaf 4.2.1 aan de orde kwam, een handboek 
voor de uitvoering van het reclasseringswerk. Hierin zijn processtappen voor de 
uitvoering van het reclasseringstoezicht opgenomen, maar er is geen beleid hoe het 
toezicht kan bijdragen aan gedragsverandering, recidivevermindering en 
4
reïntegratie van de cliënt.  
                                                
4
 In de wederhoorreactie geeft de SRCN aan dat zij in principe werken met het boek ‘Delict als 
e
maatstaf’ (Menger, A., Krechtig, L., 1 druk 2004), dat ingaat op methodisch werken in een 
  
 Pagina 35 van 55 
 

Stichting Reclassering Caribisch Nederland (SRCN) | 13 januari 2014 
 
Uit het ‘Jaarplan 2013-2014’ en de interviews blijkt dat het zeer beperkte 
(forensische) behandelaanbod op de eiland een knelpunt is. Voor de zedendoelgroep 
is zelfs helemaal geen behandelaanbod.  
 
Conclusie 
De SRCN zoekt daar waar nodig en mogelijk contact met organisaties die de cliënt 
kunnen ondersteunen bij gedragsverandering en reïntegratie. 
 
 
5.2 Maatschappijbeveiliging 
5.2.1 Bijdrage aan de strafrechtketen en risico-identificatie 
 
Criterium 
Opdrachten voor reclasseringstoezicht dienen binnen de vastgestelde termijnen te 
worden opgestart, zo nodig is er sprake van prioriteitstelling. Zo snel mogelijk na 
aanvang van het toezicht dient de cliënt de standaardgedragsregels evenals een 
toezichtovereenkomst of soortgelijk document ondertekend te hebben. De doelen in 
5
de toezichtovereenkomst moeten SMART geformuleerd zijn en bijdragen aan 
gedragsverandering, reïntegratie en recidivevermindering van de cliënt. De 
uitvoering van het toezicht dient hierop aan te sluiten. De toezichthouder dient 
evaluatieverslagen op te stellen over het verloop van het toezicht om te monitoren 
welke vorderingen de cliënt heeft gemaakt op de leefgebieden die als criminogene 
factor zijn aangemerkt. De organisatie dient bij afwijkingen van de reguliere gang 
van zaken overleg te hebben met en schriftelijk te adviseren aan de opdrachtgever.  
Bij de verschillende vormen van beëindiging van het toezicht dient de opdrachtgever 
conform de normen en afspraken een afsluitbericht te krijgen. Het bovenstaande 
moet vastgelegd zijn in instructies en er dient gecheckt te worden of de uitvoering 
conform die instructies plaatsvindt.  
 
Bevindingen 
Opdracht toezicht 
De SRCN geeft aan dat het meestal meer dan een maand duurt totdat het vonnis 
binnen is. Dit houdt in dat het ook lang duurt voordat de SRCN formeel een 
opdracht heeft om op de cliënt toezicht te houden. De SRCN heeft reeds bij het OM 
BES en bij de rechter-commissaris van Bonaire geverifieerd of er gekeken kan 
worden naar de doorlooptijden. Het OM beaamt dat het lang kan duren, maar legt 
hiervoor de verantwoordelijkheid bij het gerecht op Curaçao waar de vonnissen 
worden opgemaakt; het OM zou het vonnis direct na binnenkomst doorsturen naar 
de SRCN. De SRCN start in sommige zaken wel eerder dan de opdracht binnen is 
met het reclasseringstoezicht, met name wanneer er tijdens een schorsingstoezicht 
veel is geïnvesteerd in de cliënt. 
 
Prioritering van een toezicht vindt plaats op basis van schorsingsvoorwaarden, 
recidiverisico en datum vonnis. Een vastgelegde werkwijze hieromtrent is er niet. De 
aangewezen reclasseringswerker nodigt vervolgens de cliënt zo snel mogelijk, doch 
uiterlijk binnen een week, uit. Zoals reeds in paragraaf 3.2 aan de orde kwam, is 
telefonisch uitnodigen effectiever dan een uitnodigingsbrief per post. Voor de 
formaliteit stuurt de SRCN nog wel een brief als er telefonisch een afspraak is 
gemaakt. 
 
                                                
5
 SMART staat voor Specifiek Meetbaar Acceptabel Realistisch Tijdgebonden.  
  
 Pagina 37 van 55 
 

Stichting Reclassering Caribisch Nederland (SRCN) | 13 januari 2014 
 
Wanneer dit wel zou worden gedaan, biedt dit handvatten voor de 
reclasseringswerker over het verloop van het reclasseringstoezicht en verschaft dit 
helderheid voor de cliënt wat er van hem wordt verwacht en welke ontwikkeling hij 
al heeft doorgemaakt. 
 
Aanbevelingen aan SRCN 
-Formuleer een transparante werkwijze ten aanzien van de totstandkoming van de 
risico-identificatie. 
-Creëer een werkwijze waardoor op casusniveau voor alle partijen duidelijk is wat de 
doelen van elk individueel toezicht zijn. 
-Voer periodiek evaluaties uit over het verloop van het toezicht en bespreek deze 
ook met de cliënt. 
 
Aanbeveling aan SRCN en OM BES 
Bezie, in samenspraak met het OM BES en het gerecht op Curaçao, of de 
doorlooptijden van het opmaken en toezenden van de vonnissen kunnen worden 
ingekort. 
 
 
5.2.2 Risicobeheersing toezicht 
 
Criterium 
Naast de vaste toezichthouder dient er bij wijze van achtervang een tweede 
toezichthouder aangesteld te zijn. De contactfrequentie tussen de toezichthouder en 
de cliënt moet worden bepaald op basis van de risico-identificatie. Tijdens het 
toezicht dient gebruik te worden gemaakt van het (in)formele netwerk. Wanneer er 
sprake is van overtreding van de voorwaarden, afspraken of aanwijzingen, dient de 
toezichthouder te handelen volgens de vastgelegde afspraken binnen het toezicht en 
zo nodig te adviseren/rapporteren aan de opdrachtgever. Bij (dreigende) 
onbeheersbaarheid van de risico’s dient er direct overleg te zijn met de 
opdrachtgever. Er moeten vastgelegde processen zijn met betrekking tot het 
beheersen van risico’s tijdens het toezicht en richtlijnen voor de invulling van de 
tweede toezichthouder. Tevens dient de organisatie te controleren of het toezicht 
volgens de voorschriften verloopt.  
 
Bevindingen 
Vervanging vaste toezichthouder 
Op de bovenwindse eilanden is er geen sprake van een achtervang bij uitval van 
een medewerker, aangezien daar één reclasseringswerker werkzaam is. Als deze 
reclasseringswerker onverhoopt is verhinderd, worden de afspraken met cliënten 
uitgesteld. 
Op Bonaire worden de geplande afspraken bij uitval van een medewerker verdeeld 
onder de collega’s. Eventueel belt de SRCN een cliënt af en wordt er een nieuwe 
afspraak gemaakt. Doordat de SRCN uit een klein team van medewerkers bestaat, 
is iedereen op grote lijnen redelijk op de hoogte van de lopende 
toezichtsopdrachten. De reclasseringswerkers benadrukken wel dat er geen vaste 
tweede toezichthouders zijn, waardoor het des te meer van belang is dat het 
cliëntvolgsysteem Remir goed is ingevuld. Op deze wijze kan de vervanger het 
toezicht zonder probleem overnemen. 
 
Contactfrequentie 
Meestal zien de reclasseringswerkers de cliënten op kantoor of bij andere 
organisaties. Een enkele keer gaan de reclasseringswerkers op huisbezoek.  
  
 Pagina 39 van 55 
 

Stichting Reclassering Caribisch Nederland (SRCN) | 13 januari 2014 
 
Conclusie 
De SRCN bestaat uit een klein team waardoor eventuele vervanging van een collega 
redelijk goed verloopt, al is het wel zo dat dit ‘passen en meten’ is in de volle 
caseloads die de toezichthouders zelf hebben. Op de bovenwindse eilanden acht de 
Raad de magere bezetting van één reclasseringswerker een bijzonder kwetsbare 
situatie. Bij een eventuele crisissituatie kan de reclassering bij afwezigheid van de 
enige reclasseringswerker niet optreden, en moet zij zo nodig een beroep doen op 
de eveneens geringe bezetting van de politie.  
De contactfrequentie wordt bepaald op basis van de risico-identificatie. Zoals in de 
vorige paragraaf al aan de orde kwam, zijn er geen richtlijnen hoe de risico-
identificatie plaatsvindt. Dit geldt dus ook voor de wijze waarop de contactfrequentie 
wordt bepaald en gedurende het toezicht wordt bijgesteld. De SRCN heeft 
mondelinge afspraken die enigszins richting geven aan de wijze waarop de 
reclasseringswerkers moeten reageren op een cliënt die zich niet houdt aan de 
afspraken of een bijzondere voorwaarde overtreedt. De dialoog hierover wordt wel 
gevoerd. De Raad verwacht ook hier dat de professionaliteit van de 
reclasseringswerkers leidt tot goede afwegingen, maar ziet desalniettemin een 
valkuil als er geen beleid of methodisch werken ten aanzien van toe te passen 
bandbreedtes of een ‘checklist’ worden geformaliseerd. 
 
Aanbevelingen 
-Formuleer aansluitend op de risico-identificatie beleid en een werkwijze met 
betrekking tot het bepalen van de contactfrequentie. 
-Formuleer een werkinstructie die richting geeft aan de wijze waarop besluitvorming 
over de vervolgstappen plaatsvindt bij het niet nakomen van afspraken / bijzondere 
voorwaarden. 
 
 
5.3 Algemene conclusie toezicht 
 
Net als de Raad in het hoofdstuk advies concludeerde, heeft de Raad de indruk dat 
de SRCN op consciëntieuze wijze inhoud geeft aan het reclasseringstoezicht en 
verantwoord toezicht houdt op verdachten cq. veroordeelden. De Raad mist echter 
ook hier een vorm van methodisch werken. Daarnaast ontbreken praktische 
werkinstructies voor risico-identificatie, bepaling van de contactfrequentie en 
risicobeheersing. Hierover vindt weliswaar mondeling overleg plaats, maar dit is niet 
transparant door middel van bijvoorbeeld een richtlijn of verslaglegging van de 
besluiten. Wanneer er wel werkinstructies zouden zijn en er duidelijke 
verslaglegging van besluiten zou plaatsvinden, biedt dit de reclasseringswerkers ook 
meer handvatten tijdens de uitvoering van het werk, met name ten aanzien van het 
behoud van overzicht en het evalueren van de reclasseringstrajecten. Daarbij heeft 
de cliënt vanuit rechtspositioneel oogpunt recht op duidelijkheid over de inhoud van 
het toezicht. Een basisdocument dat bij aanvang van elk toezicht wordt opgesteld 
kan hier richting aan geven. Hierin kunnen onder andere een overzicht van de 
criminogene factoren, de bijzondere voorwaarden en de doelen worden opgenomen. 
Dit biedt tegelijkertijd zowel houvast voor periodieke evaluaties -die nu nog niet 
plaatsvinden- als duidelijkheid voor de cliënt voor het geval hij afspraken niet 
nakomt of onvoldoende vordering maakt. 
Het duurt te lang voordat een vonnis vanuit het gerecht op Curaçao via het OM op 
Bonaire bij de SRCN binnenkomt. In dergelijke gevallen neemt de SRCN, wanneer 
de zaak bij haar bekend is, zo mogelijk alvast het toezicht op zich om de risico’s in 
te dammen en het contact met de cliënt niet te verliezen.  
 
 
  
 Pagina 41 van 55 
 

Stichting Reclassering Caribisch Nederland (SRCN) | 13 januari 2014 
 
mogelijkheid om de ART te geven. De trainers vinden de beschikbaar gestelde 
ruimtes geschikt voor het geven van de trainingen en voelen zich daar ook veilig. De 
geïnterviewden geven wel aan dat wanneer de trainingen ’s avonds zouden 
plaatsvinden, er gekeken moet worden naar de veiligheid omdat er dan geen 
toezichthouders aanwezig zijn op de locaties. 
 
Trainers 
De SRCN heeft drie trainers opgeleid om de ART te geven. Twee van deze trainers 
hebben recent de ‘train de trainer’-opleiding gevolgd. De opleiding wordt vanuit 
Europees Nederland gegeven. De supervisoren evalueren met de trainers de 
vaardigheden van de trainer en het verloop van de gedragsinterventie. 
 
Conclusie 
De SRCN heeft opgeleide trainers en supervisoren. Op deze wijze wordt de 
programma-integriteit gewaarborgd. De ART is herontwikkeld voor en aangepast 
aan de culturele context van de BES-eilanden. De SRCN houdt ook rekening met de 
mogelijkheden van de deelnemer. De ART draagt daarmee bij aan de reïntegratie 
van de deelnemer. 
 
 
6.1.2 Samenwerking 
 
Criterium 
De inhoudelijke relatie tussen de gedragsinterventie en het reclasseringstoezicht 
van een cliënt dient in een plan van aanpak te zijn beschreven. Er dient overleg te 
zijn tussen de toezichthouder en de trainer wanneer er bijvoorbeeld sprake is van 
beperkte motivatie van de cliënt voor deelname. De communicatie en 
informatieoverdracht tussen de toezichthouder en de trainer dient te zijn vastgelegd 
in het dossier in de vorm van een tussenverslag of een eindverslag. De organisatie 
moet beschikken over werkinstructies op welke wijze de gedragsinterventie 
onderdeel is van het toezicht. De organisatie dient in verslagen te checken of de 
gedragsinterventie is opgenomen in een plan van aanpak, of er motivering van de 
cliënt plaatsvindt en hoe de samenwerking tussen de betrokken werknemers 
verloopt. 
 
Bevindingen 
De trainers van de SRCN zijn onderdeel van een groter team van trainers, afkomstig 
van diverse organisaties op meerdere eilanden in Caribisch Nederland. Uit de 
interviews blijkt dat het aantal trainers in dit team nog niet toereikend genoeg is om 
te voldoen aan het aanbod van gegadigden. Het aanbod is hoog, mede omdat de 
ART ook aan minderjarigen en niet-justitiabelen wordt gegeven. 
 
De ART kan een bijzondere voorwaarde zijn of een aanwijzing van de SRCN. Buiten 
dit, is er geen beleid hoe de gedragsinterventie onder van het toezicht kan zijn. 
Wanneer een cliënt van een toezichthouder de ART volgt, deelt de trainer op 
regelmatige basis het verloop van de training met de reclasseringswerker. Het 
verloop van de training neemt deze dan weer mee in de gesprekken met de cliënt. 
Dit is nog meer het geval wanneer de training door een directe collega van de SRCN 
wordt gegeven. Uit het dossieronderzoek blijkt dat er overleg is tussen de 
toezichthouder en de trainer.  
 
Conclusie 
De SRCN werkt niet met een plan van aanpak waardoor niet vastligt hoe de 
gedragsinterventie is ingebed in het reclasseringstoezicht. Ook is er geen beleid hoe 
  
 Pagina 43 van 55 
 

Stichting Reclassering Caribisch Nederland (SRCN) | 13 januari 2014 
 
7 Werkstraf 
7.1 Maatschappelijke reïntegratie 
7.1.1 Bijdrage aan maatschappelijke reïntegratie 
 
Criterium 
Er dienen zowel voldoende projectplaatsen te zijn om alle cliënten te kunnen 
plaatsen, als voldoende variatie in de beschikbare projectplaatsen voor verschillende 
doelgroepen. Hierop dient ook periodiek te worden gecontroleerd. De organisatie 
moet een overzicht met de beschikbare werkstrafprojecten hebben dat inzicht geeft 
in het doel en de aard van de werkzaamheden die kunnen worden verricht. De 
organisatie dient bij de plaatsing van een werkgestrafte rekening te houden met het 
gepleegde delict, de capaciteiten, mogelijkheden en specifieke omstandigheden van 
de werkgestrafte. Uit beleidsstukken, protocollen of procesbeschrijvingen moet 
blijken hoe uitvoering wordt gegeven aan de plaatsing van werkgestraften en in 
welke mate er aandacht is voor de maatschappelijke reïntegratie. De reclassering 
dient te checken of de wijze van plaatsing passend is bij de persoon en het delict en 
of er rekening wordt gehouden met reïntegratie.  
 
Bevindingen 
Aantal werkstraffen 
De SRCN heeft een overzicht van het aantal werkstraffen afgezet tegen het aantal 
uren werkstraf per leeftijdscategorie in 2013. Tot 8 juni 2013 heeft de SRCN 360 
werkstrafopdrachten ontvangen. 
 
Verschillen BES-eilanden 
Tussen de drie BES-eilanden verschillen de mogelijkheden om uitvoering te geven 
aan de werkstraffen.  
Op Bonaire bestaan negen verschillende projectplaatsen waar de cliënten diverse 
werkzaamheden kunnen doen; waaronder een crèche, dierenasiel, bejaardentehuis 
of een opleidingsinstelling. Er zijn geen groepswerkstraffen. Op Bonaire is er een 
werkstrafmedewerker die de plaatsing, werving van en controle op de 
projectplaatsen uitvoert.  
 
Op Saba en Sint Eustatius is het aanbod aan werkstrafprojecten geringer en vindt 
de uitvoering van de werkstraf voornamelijk in groepsverband plaats. Op Saba en 
Sint Eustatius is de plaatsing, werving van en controle op de projectplaatsen tevens 
bij één reclasseringswerker belegd. Deze reclasseringswerker voert echter, zoals 
eerder is beschreven, ook de overige taakspecialismen uit.  
Op Saba is er wel een werkmeester die toezicht houdt op de werkgestraften 
wanneer zij werkzaamheden uitvoeren aan bijvoorbeeld de wandelpaden op het 
eiland (zie paragraaf 2.1). Op Sint Eustatius neemt de reclasseringswerker deze 
toezichthoudende taken op zich. Doordat deze reclasseringswerker echter de ene 
twee weken op Saba verblijft en de andere twee weken op Sint Eustatius, betekent 
dit dat in die tussenliggende weken geen werkstraffen plaatsvinden. Soms neemt de 
secretaresse van de SRCN op Sint Eustatius dit waar. De Minister van Veiligheid en 
Justitie heeft op 19 juni 2013 formatieruimte toegezegd om voor 0,5 fte een 
werkmeester aan te stellen op Sint Eustatius. 
 
Projectplaatsen 
De SRCN heeft een overzicht van de werkstrafprojecten met daarop de beoogde 
werkzaamheden of bijzonderheden. Met name op Bonaire is voldoende diversiteit 
  
 Pagina 45 van 55 
 

Stichting Reclassering Caribisch Nederland (SRCN) | 13 januari 2014 
 
De reclasseringswerkers komen op regelmatige basis op de projectplaatsen en 
onderhouden contact met de werkmeester.  
 
Conclusie 
De SRCN is volhardend en creatief in het vinden van geschikte projectplaatsen. De 
SRCN controleert of de projectplaatsen en de werkmeester op integere wijze 
omgaan met het toezicht op de werkgestrafte. 
 
 
7.2 Maatschappijbeveiliging 
7.2.1 Bijdrage aan de strafrechtketen 
 
Criterium 
De reclassering dient na ontvangst van het vonnis de cliënt zo snel mogelijk op te 
roepen voor een intakegesprek. De beslissing tot plaatsing op het werkstrafproject 
moet de reclassering schriftelijk vastleggen en laten tekenen door de cliënt. De 
uitvoering van de werkstraf moet conform het opgelegde urenschema plaatsvinden. 
De projectplaats en de cliënt dienen na afloop van elke werkdag voor het aantal 
gewerkte uren te tekenen. De projectplaats moet de reclassering nog dezelfde dag 
op de hoogte stellen over een cliënt die tegen de afspraak in niet verschijnt. Er 
dienen werkinstructies te zijn die waarborgen dat de werkstraf conform de 
wettelijke kaders wordt uitgevoerd. Tevens dient er een werkinstructie te zijn hoe er 
wordt omgegaan met werkgestraften die niet reageren op een oproep of de 
werkstraf niet naar behoren uitvoeren. Binnen twee weken na afronding van de 
werkstraf dient de reclassering het OM op de hoogte te stellen door middel van een 
afsluitbericht. De reclassering moet een duidelijk controlesysteem hebben waarmee 
zij controleert of de werkgestrafte het volledige aantal uren opgelegde werkstraf 
uitvoert.  
 
Bevindingen 
Uitnodiging intakegesprek 
Zoals gezegd duurt het lang voordat een vonnis binnen is. Er kunnen maanden 
tussen zitten voordat een opdracht bij de SRCN binnenkomt. Ook hier geldt dat het 
lastig is om contact te krijgen met de werkgestrafte als er geen telefoonnummer 
bekend is (zie paragraaf 3.2). De werkstrafmedewerker stuurt binnen een week na 
binnenkomst van het vonnis een oproep voor een intakegesprek naar de 
werkgestrafte. Wanneer de werkgestrafte na de tweede uitnodiging voor een 
intakegesprek geen gehoor geeft, stuurt de SRCN de opdracht retour aan het OM.  
 
Plaatsing op de projectplaats 
Zoals in de vorige paragraaf aan de orde kwam, zoekt de werkstrafmedewerker 
tijdens het intakegesprek naar een geschikte projectplaats voor de werkgestrafte. 
Na het intakegesprek gaat de werkstrafmedewerker met de cliënt mee naar de 
beoogde projectplaats voor een kennismakingsgesprek. De werkstrafmedewerker 
stemt met de werkgestrafte en de projectplaats af op welke dagen en hoeveel uur 
per keer diegene komt werken. Dit is een mondelinge overeenkomst.  
De werkgestrafte ondertekent tijdens het intakegesprek wel de ‘standaardregels 
voor het uitvoeren van de werkstraf’. Deze regels gaan onder andere in op de 
werktijden, ziekte, verzekeringen en veiligheidsvoorschriften. 
 
Urenlijsten 
De SRCN controleert de urenlijsten bij de werkmeester of op de projectplaatsen. De 
werkstrafmedewerker gaat regelmatig, ook onaangekondigd, bij de projectplaatsen 
  
 Pagina 47 van 55 
 

Stichting Reclassering Caribisch Nederland (SRCN) | 13 januari 2014 
 
7.3 Veiligheid 
7.3.1 Veiligheid projectplaatsen 
 
Criterium 
De projectplaats dient de veiligheid van de cliënt te waarborgen. De 
verantwoordelijke voor een projectplaats moet dan ook zelf voldoende toezicht op 
de cliënten houden gedurende de uitvoering van de werkstraf. De wijze van 
begeleiding van de cliënt moet zijn vastgelegd en een verklaring aangaande de 
bereidheid van de instelling of organisatie om controlerende taken uit te voeren is 
getekend. De reclassering dient regelmatig, ook onaangekondigd, de projectplaats 
te bezoeken op momenten dat er cliënten aanwezig zijn. De organisatie dient 
incidenten en ‘bijna-incidenten’ op het gebied van veiligheid op de projectplaatsen 
te registreren. Er dient in beleid en in schriftelijke afspraken met projectplaatsen 
vastgelegd te zijn hoe het eerstelijns toezicht door de projectplaats op de cliënt 
wordt uitgeoefend, alsmede hoe het tweedelijns toezicht door de reclassering op de 
projectplaats is vormgegeven. De organisatie controleert of er voldoende en 
kwalitatief goed toezicht is op de veiligheid van de projectplaatsen. 
 
Bevindingen 
Samenwerkingsovereenkomst 
De SRCN laat de verantwoordelijke voor de projectplaats een 
samenwerkingsovereenkomst ondertekenen. Hierin is onder andere opgenomen dat 
de projectplaats verantwoordelijk is voor de kwaliteit van de uit te voeren 
werkzaamheden en dat de samenwerking jaarlijks wordt geëvalueerd. Deze 
overeenkomst maakt tevens melding van het feit dat de werkgestrafte door de 
SRCN is verzekerd voor ongevallen. 
 
Zoals eerder genoemd, komen de reclasseringswerkers op regelmatige basis op de 
projectplaatsen en onderhouden zij contact met de werkmeester. Zij bespreken dan 
ook hoe het toezicht op de werkgestraften verloopt. 
De SRCN heeft niet in beleid of concrete werkinstructies voor de projectplaats of 
werkmeester vastgelegd hoe zij daadwerkelijk toezicht moeten houden op de 
uitvoering van de werkstraf en de veiligheid voor de omgeving en de werkgestrafte 
zelf moeten bewaken.  
 
Incidenten 
Uit de interviews blijkt dat de SRCN geen incidenten heeft meegemaakt op de 
projectplaatsen. De SRCN heeft de afspraak dat wanneer een cliënt zich misdraagt 
op de projectplaats, de projectplaats dit meldt aan de SRCN. De SRCN is dan de 
aangewezen persoon om dit te bespreken met de werkgestrafte. De SRCN maakt 
mogelijke risico’s niet preventief bespreekbaar met de projectplaats. 
 
Conclusie 
De SRCN gaat de dialoog aan met de projectplaatsen en de werkmeester over het 
verloopt van de werkstraf. Ook is de afspraak dat de SRCN degene is die de 
werkgestrafte aanspreekt op deviant gedrag. De Raad mist echter concrete 
werkinstructies hoe een projectplaats of werkmeester op het moment zelf met 
incidenten om moeten gaan, hoe zij de werkgestrafte kunnen aanspreken als hij de 
werkzaamheden niet goed uitvoert of bijvoorbeeld onder invloed van middelen 
verschijnt, of hoe zij de veiligheid van de omgeving en de werkgestrafte zelf dienen 
te bewaken.  
 
 
 
  
 Pagina 49 van 55 
 

Stichting Reclassering Caribisch Nederland (SRCN) | 13 januari 2014 
 
8 Conclusie en slotbeschouwing  
De SRCN bestaat uit een klein team van medewerkers dat veel potentie heeft en dat 
vol enthousiasme, bevlogenheid, creativiteit en een hoge mate van betrokkenheid 
omgaat met de uitvoering van de reclasseringstaken. De geïnterviewde 
ketenpartners zijn tevreden over de SRCN. 
 
De organisatieaspecten, de veiligheid van medewerkers en cliënten, de rechtspositie 
van en omgang met cliënten, de maatschappelijke reïntegratie en de 
maatschappijbeveiliging, waarnaar in het licht van de verschillende 
reclasseringstaken in dit onderzoek is gekeken, voldoen op diverse punten aan de 
verwachtingen van de Raad. De Raad constateert echter ook dat er op meerdere 
punten verbetering nodig is en doet hiertoe aanbevelingen. Deze aanbevelingen 
variëren in zwaarte en omvang om deze door te kunnen voeren. De Raad is zich er 
terdege van bewust dat een kleine organisatie als de SRCN niet direct aan alle 
aanbevelingen gevolg kan geven. Daarom adviseert de Raad de SRCN om dit 
gefaseerd te doen met behulp van een faseringsplan.  
De Raad constateert dat in de bevindingen twee rode draden zichtbaar worden, die 
hieronder uiteengezet worden. Diverse aanbevelingen raken aan de tweede rode 
draad; deze kan dan ook als uitgangspunt voor het voorgestelde faseringsplan 
dienen. 
 
Ten eerste heeft de SRCN in de uitvoering van de taken te maken met een aantal 
complicerende factoren. De kwetsbare bezetting van het team speelt hierin een rol, 
mede door de voortdurende verandering van samenstelling. Hierdoor verdwijnen 
opgebouwde kennis en ervaring telkens weer. Het vergt veel van het geringe aantal 
medewerkers om het reclasseringswerk en de kwaliteit daarvan te continueren en 
borgen. Een tweede complicerende factor is de geografische afstand waarover 
aansturing en uitvoering van taken moet plaatsvinden. De reclasseringswerker op 
de bovenwindse eilanden staat er in de uitvoering alleen voor en is niet continu op 
de eilanden beschikbaar, doordat hij de ene helft van de maand op Saba aanwezig 
is, en de andere helft van de maand op Sint Eustatius. Een derde complicerende 
factor zijn integriteitsrisico’s die verband houden met de kleinschaligheid van de 
eilanden. Bijna iedereen kent elkaar en daardoor kan het lastig zijn om 
professionele afstand in acht te nemen. De SRCN dient bij elke stap die zij wil 
maken rekening te houden met deze complicerende factoren.  
 
De tweede rode draad is het belang van verdere investering in de 
professionalisering van de organisatie. Doordat de SRCN onder andere te maken 
heeft met voornoemde complicerende factoren, is het des te belangrijker dat de 
SRCN investeert in het (bij)scholen van de medewerkers in het reclasseringswerk 
om hen meer handvatten te bieden voor de uitvoering van hun taken.  
Naast het professionaliseren van de kennis en kunde van de medewerkers, is het 
van belang dat de SRCN haar werkprocessen meer professionaliseert door middel 
van het creëren van een solide fundament in de vorm van methodisch werken. Het 
merendeel van de aanbevelingen raakt dit punt, zoals het opstellen van een plan 
van aanpak bij aanvang van elk reclasseringstoezicht. Dit draagt ten eerste bij aan 
transparantie van de werkzaamheden, voor cliënten en medewerkers, maar ook 
voor de ketenpartners. Daarnaast zorgt dit voor meer handvatten voor de 
reclasseringswerkers tijdens de uitvoering van het werk, met name ten aanzien van 
het behoud van overzicht en het evalueren van de reclasseringstrajecten. De grote 
caseloads van de reclasseringswerkers en de stand van zaken van elke cliënt zijn 
zodoende overzichtelijker, ook bij plotselinge vervanging van collega’s. Tevens heeft 
  
 Pagina 51 van 55 
 

Stichting Reclassering Caribisch Nederland (SRCN) | 13 januari 2014 
 
Bijlage 1 Bronnen 
 Advies. Toelichting bijzondere voorwaarden locatie ge- en verbod  
 Arbeidsvoorwaardelijke regeling Stichting Reclassering Caribisch Nederland 
2012 
 Calamiteitenprotocol SRCN 
 Checklist indicatie bijzondere voorwaarde locatiegebod en/of locatieverbod met 
ET 
 Elektronisch toezicht. Processtappen en werkwijze bij de toepassing van 
elektronisch toezicht. 13 december 2011 
 Folder medewerkers. Vrijheidsbeperkende voorwaarden ‘locatiegebod’ en 
‘locatieverbod’ 
 Folder opdrachtgevers. Vrijheidsbeperkende voorwaarden ‘locatiegebod’ en 
‘locatieverbod’ 
 Format plan van aanpak toezicht 
 Format voorlichtingsrapportage 
 Formulier personeelsbeoordeling SRCN 
 Functiebeschrijving Administratieve ondersteuning 
 Functiebeschrijving Directeur 
 Functiebeschrijving Reclasseringswerker 
 Gedragscode SRCN. 26 juli 2011 
 Handboek SRCN. Procedure en omschrijving producten. 2011 
 Intakeformulier werkstraf 
 Interne klachtenregeling Stichting Reclassering Caribisch Nederland (november 
2011) 
 Jaarplan 2013-2014 
 Jaarverslag 2012 
 Meldings- en registratieformulier calamiteiten 
 Overzicht aantal alternatieve sancties 2013 
 Overzicht werkstrafprojecten 
 Privacyconvenant ketenpartners (8 juni 2012) 
 Privacyreglement inzake bescherming van cliëntgegevens SRCN (13 januari 
2012) 
 Projectverantwoording SRCN september-december 2011 
 Protocol huisbezoek SRCN 
 Protocol internet- en emailgebruik SRCN 
 Protocol ziekmelding 
 Reclasseringsbesluit BES 1953 
 Regeling functionerings- en beoordelingsgesprekken 
 Samenwerkingsovereenkomst Projectplaats – Uitvoeringsorganisaties werkstraf 
 Samenwerkingsovereenkomst SRCN en SRN 
 SRCN Beslisboom gegevensuitwisseling 
 Staatscourant. Nr. 14435. 14 juni 2013 
 Standaardisering en opvolging ingeval elektronische controle bij een 
locatiegebod 
 Standaardregels bij het uitvoeren van de werkstraf 
 Standaardregels voor het toezicht 
 Terugkoppeling strategische verkenning SRCN  
 Verlof met ET. Processtappen en werkwijze. 10 november 2011 
 Verlofregeling BES 
 Voortgang derde viermaandsrapportage 2012 
 
  
 Pagina 53 van 55 
 

Stichting Reclassering Caribisch Nederland (SRCN) | 13 januari 2014 
 
Bijlage 2 Inspectieprogramma 
Programma Bonaire - inspectie SRCN 
 
Woensdag 21-08-2013 
Tijd Gesprekspartners 
15.00 - 17.00 uur Dossieronderzoek 
 
Donderdag 22-08-2013 
Tijd Gesprekspartners 
08.30 - 09.00 uur Rondleiding kantoor; gespreks-/kantoorruimte 
09.00 - 10.30 uur Interview directeur 
10.45 - 12.15 uur Interview Advies + Toezicht 
12.15 - 13.00 uur Lunch (+inzage documentatie) 
13.00 - 13.30 uur Interview gedragsinterventie 
13.30 - 14.30 uur Interview werkbegeleider 
14.45 - 15.45 uur Interview cliënten  
15.45 - 17.00 uur Dossieronderzoek / interview cliënten 
 
Vrijdag 23-08-2013 
Tijd Gesprekspartners 
9.00 - 10.00 uur Interview werkstraf 
10.00 - 11.30 uur Bezoek werkstrafprojecten 
11.30 - 12.00 uur Voorbereiden terugkoppeling 
12.00 - 13.00 uur Lunch + tussentijdse terugkoppeling directeur 
14.30 – 16.00 uur Interview OM BES Hoofdofficier van Justitie – 
Bonaire  
 
 
Programma Saba - inspectie SRCN 
 
Maandag 26-08-2013 
Tijd Gesprekspartners 
8.30 – 10.00 uur Interview reclasseringswerker bovenwindse 
eilanden 
13.30 – 15.00 uur Interview roulerend parketsecretaris OM BES 
 
 
Programma Sint Eustatius - inspectie SRCN 
 
Dinsdag 27-08-2013 
Tijd Gesprekspartners 
11.30 – 13.00 uur Interview plv. Officier van Justitie OM BES 
 
  
 Pagina 55 van 55 
 

