Plan van Aanpak Kinderrechten 
“Eerste Aanzet” 
20 november 2014 
 
 
 
 
Interlandelijke Taskforce Kinderrechten, zoals ingesteld bij de 
Koninkrijksconferentie van 2 april 2014 
  

 
Speerpunten 
De Taskforce zoals die is ingesteld tijdens de Koninkrijksconferentie van 2 april 2014 met het 
oog op het bevorderen van de samenwerking op het terrein van kinderrechten binnen het 
Koninkrijk, heeft op basis van de UNICEF rapporten een vijftal thema’s geïdentificeerd die 
volgens de leden van de Taskforce in alle Landen in het Koninkrijk urgent en prioritair zijn: 
1.  Door integraal werken het gezin centraal stellen; 
2.  Geweld tegen kinderen; 
3.  Safety net /op ontwikkeling gerichte tijdsbesteding naast het onderwijs; 
4. Rol ouders in de opvoeding; 
5.  Randvoorwaarden en infrastructuur. 
De thema’s vormen tevens de hoofdstukindeling in dit actieplan. 
Parallel aan de totstandkoming van dit actieplan loopt de verantwoording van de Landen 
richting het internationaal comité voor de kinderrechten met betrekking tot het 
Internationaal Verdrag van de Rechten van het Kind (IVRK). Ten tijde van het verschijnen van 
deze eerste aanzet van het actieplan in november heeft dit comité de zogenaamde “list of 
issues” opgesteld met vragen over de werking van het Verdrag in hun Land. Begin 2015 
zullen de Landen naar aanleiding van deze list of issues schriftelijk rapporteren. Deze 
rapportage betreft het Koninkrijk der Nederlanden als geheel. Wanneer in april 2015 het 
definitieve actieplan gereed is voor verzending naar de Koninkrijksconferentie, zullen de 
acties en initiatieven die in deze rapportage vermeld worden en die samenwerking binnen 
het Koninkrijk betreffen, in het definitieve actieplan zijn meegenomen. Een eerste 
vergelijking tussen de thema’s in het actieplan en de thema’s in de list of issues leert dat er 
behoefte is aan duidelijkheid over prioriteiten en coördinatie van beleid evenals behoefte  
aan beleid om geweld tegen kinderen en huiselijk geweld (geweld in de omgeving van 
kinderen) tegen te gaan. In hoofdstuk 2 van deze eerste aanzet tot een plan van aanpak 
wordt nader ingegaan op het thema geweld tegen kinderen.  
Werkwijze Taskforce en leeswijzer actieplan 
In de voorliggende eerste aanzet van het actieplan staan de eerste opbrengsten vermeld van 
de Taskforce, die sinds de Koninkrijksconferentie in april 2014 regelmatig met elkaar heeft 
gesproken per videoconferentie en eind september 2014 bijeen is gekomen te Curaçao. Bij 
deze bijeenkomst waren ook de leden van de Taskforce Kinderrechten en Huiselijk Geweld 
1
Caribisch Nederland aanwezig . Zij hebben ook voluit meegepraat en –gedacht en  
 
1
 In de Taskforce Kinderrechten en huiselijk geweld Caribisch Nederland hebben vertegenwoordigers van 
openbare lichamen Bonaire, Sint Eustatius en Saba alsmede vertegenwoordigers van de Nederlandse 
rijksoverheid zitting. Deze Taskforce heeft onder andere als doel in kaart te brengen hoe de 
kinderrechtensituatie op de drie eilanden verbeterd kan worden, als onderdeel van de Nederlandse aanpak om 
kinderrechten te verbeteren. 
 3 
 

1. Gezin centraal 
Intrinsiek heeft ieder Land de wens om integraal te werken aan de verbetering van de 
situatie van (probleem)gezinnen. Een betere samenwerking tussen (keten)partners is hierin 
onontbeerlijk, zelfs op de kleinere eilanden in de Caraïbische Zee.  
1.1 Situatie/probleembeschrijving  
In alle Landen van het Koninkrijk wordt gewerkt aan integraal jeugdbeleid. Een knelpunt is 
vaak de hoge verwachtingen die gemoeid zijn met het verschijnen en implementeren van 
het integraal jeugdbeleid. De implementatie blijkt vaak weerbarstig: professionals en 
instellingen weten elkaar veel minder vanzelfsprekend te vinden dan je zou verwachten.  De 
overheid moet daarom meer sturen op samenhang en vooral op samenwerking. De 
overheid dient hierin kaderstellend en sturend op te treden: zij moet zorgen voor een 
systeem waarin het onmogelijk is een andere werkwijze te hanteren dan één gezin, één 
plan, één regisseur. Daarvoor is het noodzakelijk om intensief het gesprek aan te gaan over 
beelden en definities die gemoeid zijn met het integraal jeugdbeleid: een helder kader is een 
noodzakelijke voorwaarde voor het slagen van het werkelijk centraal stellen van het gezin. 
Alleen zo kunnen professionals rondom het gezin eenduidig en in goede samenwerking 
invulling geven aan het centraal stellen van het gezin. Om echt het gesprek aan te gaan met 
een gezin en met hen in kaart te brengen wat nodig is voor een goede ontwikkeling van de 
kinderen is het “achter de voordeur” komen essentieel. Gezocht wordt naar “haakjes” om de 
gezinnen te benaderen en het gesprek aan te gaan. Op Bonaire gebeurt dit bijvoorbeeld 
door het bezoeken van gezinnen die huurachterstand hebben, op Sint Maarten wordt door 
het aanbrengen verbeteringen op het fysieke domein, zoals de aanleg van wegen getracht 
de wijk in kaart te brengen en zo te bepalen welke gezinnen hulp behoeven. Dit programma 
heet het Intergrated Neighbourhood Development Program. Daarnaast wordt 
geconstateerd dat hulpverlening het liefst zo dicht mogelijk (fysiek) in de buurt van het 
gezin beschikbaar moet zijn, op de plekken waar gezinnen en kinderen zijn: op school, in 
de buurt en thuis. In het verlengde van de “haakjes” om bij de gezinnen binnen te komen 
ligt het vraagstuk over het bereik van de hulpverlening. Oplettendheid voor de keuze voor 
welke haakjes gebruikt worden om binnen te komen, alsook de nabijheid van hulpverlening 
en mate van informatievoorziening/preventie is onontbeerlijk. Met name het laatste punt is 
onderbelicht. Vaak is – misschien wel vanwege de complexiteit en omvang van de 
problematiek – de aandacht vooral gericht op de  achterkant. Door de aandacht meer te 
richten op preventie, kan aan de achterkant ruimte ontstaan en intergenerationele 
overdracht van problemen voorkomen worden. 
Door de afstand die overheden ten aanzien van uitvoering van de hulpverlening hebben 
genomen hebben uitvoerende organisaties veel vrijheid gekregen. Dit is voor enkelvoudige 
ondersteuning vaak alleen maar goed gebleken. Maar als het gaat om gezinnen die 
samenwerking behoeven in de keten moet hier een duidelijke kentering in komen. Niet de 
taken van de afzonderlijke organisaties mogen voorop staan, maar het sturen op 
 5 
 

2. Geweld tegen kinderen 
Kindermishandeling, maar ook het gebruik van geweld in de omgeving van het kind wordt 
door alle leden van de Taskforce als een groot probleem ervaren en als grote prioriteit voor 
verbetering van kinderrechten gezien. 
2.1 Situatie/probleembeschrijving  
Op het terrein van geweld tegen kinderen is er sprake van grote verschillen tussen Europees 
Nederland en de andere delen van het Koninkrijk. Hoewel ook in Europees Nederland het 
bestrijden van geweld tegen en rondom kinderen nog veel inzet vergt, is er sprake van een 
geweldsverbod en een infrastructuur om het bestrijden van geweld tegen kinderen ter hand 
te nemen. In de andere delen van het Koninkrijk is dit niet of minder het geval.  
 
Kaders stellen 
Opvoeden is onder andere kaders stellen, oftewel een vorm van disciplineren. In het 
Caribische deel van het Koninkrijk wordt niet genoeg over opvoeding gesproken. Lastige 
situaties die in de opvoeding voor kunnen komen worden daarmee beperkt met elkaar 
gedeeld, tussen ouders onderling en als ouder(s) met het kind. Dit maakt het voor opvoeders 
lastig om alternatieve handelingswijzen te ontdekken of te ontwikkelen voor het stellen van 
kaders, wanneer bestaande handelingswijzen niet blijken te werken of onwenselijk zijn. De 
beelden wisselen wat een goede effectieve opvoeding zou moeten inhouden. Niet alleen 
intercultureel en interlandelijk, maar ook binnen de Landen zelf. Wat we als Landen in het 
Koninkrijk echter delen, zijn de uitgangspunten van het Verdrag inzake de Rechten van het 
Kind. Dit Verdrag hebben we als destijds nog Nederland (1995), de Nederlandse Antillen 
(1998) en Aruba (2001) ondertekend en geratificeerd. 
Infrastructuur in de Landen 
In de meeste Landen is er een Advies en Meldpunt Kindermishandeling. Wel is dat in ieder 
Land op eigen wijze ingevuld. Zo zullen de gemeenten in Nederland op grond van de nieuwe 
Jeugdwet per 1 januari 2015 de Advies- en Meldpunten Kindermishandeling samen moeten 
voegen met de Steunpunten Huiselijk Geweld, heeft Aruba één Advies en Meldpunt 
Kindermishandeling en heeft Curaçao er twee (één bij de Stichting Kinderbescherming en 
één bij de Voogdijraad). Soms blijken de Advies en Meldpunten Kindermishandeling 
onderbezet.  
Niet alle professionals kunnen en durven te handelen wanneer kindermishandeling wordt 
vermoed of geconstateerd. Enerzijds is er soms sprake van handelingsverlegenheid, 
anderzijds is er soms sprake van het niet herkennen van de signalen. Op Curaçao wordt dit 
laatste opgepakt door bijvoorbeeld een Expertisebureau op te richten waar trainingen 
worden verzorgd specifiek voor het herkennen van kindermishandeling. In Europees 
Nederland wordt gewerkt met wettelijk verplichte Meldcodes Kindermishandeling en 
Huiselijk Geweld. Aruba is voornemens een landelijke meldcode kindermishandeling in te 
 7 
 

2. Walk the way you talk:  voorbeeldgedrag van personen met bestuurlijke en 
maatschappelijke functies is belangrijk. Draag het tegengaan van geweld uit. Straal 
uit dat fenomenen als “sugar daddies” niet normaal gevonden moeten worden.  
3. Zorg ervoor dat ouders en andere opvoeders andere mogelijkheden dan geweld 
aangereikt krijgen om kaders te stellen aan kinderen. 
4. Op termijn (nadat de samenleving zich heeft kunnen aanpassen): sanctioneer civiel- 
of strafrechtelijk als er geweld tegen of rondom kinderen plaatsvindt. 
 
2.3 Samenwerking en kansen 
Uitwisseling van ervaringen ten aanzien van advies/meldpunten en meldcodes op het terrein 
van geweld tegen en rondom kinderen. Aruba, dat bezig is met de introductie van een 
meldcode, en Nederland, dat al werkt met meldcodes, zullen bijvoorbeeld informatie over 
de meldcode(s) kindermishandeling met de andere Landen delen.  
Uitwisseling van ervaringen op  het terrein van het signaleren van kindermishandeling. Op 
Curaçao worden bijvoorbeeld interview trainingen gegeven voor hulpverleners en 
politiepersoneel om kindermishandeling boven water te halen. Curaçao maakt gebruik van 
National Children’s Advocacy Centre uit de Verenigde Staten en zal daarover de nodige 
informatie delen met de andere Landen in de Taskforce. 
Uitwisseling van ervaringen in handelingsalternatieven om kaders te stellen aan kinderen. In 
Aruba is gekozen om gebruik te maken van het concept “Conscious Discipline” van Becky 
Bailey dat goed past in de Caribische context. Deze methode wordt vanuit verschillende 
invalshoeken aangeboden, op sommige scholen, op de naschoolse opvang en middels 
oudercursussen. Aruba zal  informatie hierover delen met de andere Landen. 
Uitwisselen van ervaringen hoe de samenwerking tussen artsen gestimuleerd kan worden op 
het terrein van de aanpak kindermishandeling. 
  
 9 
 

Daarbij vindt de Taskforce het belangrijk dat er zorg is  voor een zo goed mogelijke welvaart 
en welzijn bij burgers zodat er voldoende aandacht is voor de kinderen en verleidingen als 
de criminaliteit minder groot worden. 
 
Afhankelijk van de specifieke knelpunten en behoeften per Land kan invulling gegeven 
worden aan het concept waarbij op z’n minst wordt voorzien in een sluitend aanbod van ’s 
ochtends vroeg tot het einde van de middag qua educatie, maaltijdvoorziening en 
buitenschoolse activiteiten zoals sport/drama/muziek. Dit alles dient plaats te vinden binnen 
omgeving waarin de opvatting over aanpak op elkaar is afgestemd met een duidelijke 
pedagogische visie op het concept. Er zijn gedurende de hele dag professionals/getrainde 
vrijwilligers aanwezig die de kinderen begeleiden. Samenwerking vindt plaats onder regie 
van één van de organisaties die (een deel van) het aanbod gedurende de dag op zich neemt. 
Ouders worden structureel bij de ontwikkeling van het kind betrokken. Van de ouders wordt 
daarnaast een (inkomensafhankelijke) bijdrage gevraagd. 
Praktisch moet er een vorm van maaltijdvoorziening en vervoer tussen de verschillende 
voorzieningen geregeld zijn.  Er zal naar creatieve manieren gezocht moeten worden om het 
programma te kunnen vullen met voldoende toegewijde professionals/vrijwilligers. 
Bijvoorbeeld door ambtenaren voor een deel van hun tijd vrij te stellen voor begeleiding in 
de naschoolse opvang zoals dat in Aruba gebeurt. 
3.3 Samenwerking en kansen 
De organisatie van een praktische werkconferentie safety net voor de Landen en Caribisch 
Nederland, kan praktische handvatten geven voor het invoeren van een succesvolle safety 
net structuur in het Koninkrijk. Europees Nederland zal de informatie over het brede school-
concept dat in Europees Nederland wordt gebruikt, delen met de andere Landen en 
Openbare Lichamen in het Koninkrijk.  
 
 
  
 11 
 

4.3 Samenwerking en kansen 
Het wetsvoorstel van SEDA Curaçao voor  verplichte registratie vaders, biedt wellicht een 
mogelijkheid voor de andere eilanden om soortgelijke wetgeving te ontwikkelen. 
Een pedagogische visie(hoe kunnen ouders invulling geven aan behoeften kind) kan wellicht 
een basis vormen van waaruit een discussie gevoerd kan worden hoe ouders invulling 
kunnen geven aan de behoeften van hun kind. Bezien wordt  of medio 2015 een voorzet 
voor een pedagogische visie opgesteld kan zijn door een groep deskundigen uit de 
verschillende Landen, met gebruikmaking van het vele materiaal dat hierover bestaat. 
 
  
 13 
 

6. Hoe verder 
De Taskforce Kinderrechten werkt de komende periode tot de volgende 
Koninkrijksconferentie in april 2015 deze eerste aanzet van het Plan van Aanpak verder uit. 
Ze zal daarbij gebruik maken van de input en reacties van maatschappelijke organisaties, 
andere betrokkenen en kinderen zelf zoals die bijvoorbeeld door het organiseren van ronde 
tafelbijeenkomsten naar voren worden gebracht. 
De Taskforce zal conform de conclusies van de Koninkrijksconferentie 2014, de stand van 
zaken met betrekking tot de kinderrechten in het Koninkrijk kenbaar maken en indien zo 
gewenst door de regeringen van de Landen, presenteren tijdens de Koninkrijksconferentie in 
april 2015. Ten tijde van de Koninkrijksconferentie 2015 zal Nederland eveneens conform de 
conclusies van de Koninkrijksconferentie 2014 het voorzitterschap van de Taskforce 
overdragen naar een ander Land van het Koninkrijk.     
Indien bij de regeringen van de Landen in het Koninkrijk daartoe de behoefte bestaat, kan de 
Taskforce ook in de jaren daarna een ondersteunende en stimulerende rol blijven spelen bij 
het verbeteren van de Kinderrechten in het Koninkrijk.  
 
 15 
 

