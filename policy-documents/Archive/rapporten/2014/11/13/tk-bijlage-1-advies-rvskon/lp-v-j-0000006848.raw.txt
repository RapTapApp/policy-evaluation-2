......................................... .......................................... 
No.W03.14.0046/II/Vo/K/B 's-Gravenhage, 2 mei 2014 
 
 
Bij brief van 17 februari 2014 heeft de Minister van Veiligheid en Justitie, mede namens 
de Minister van Binnenlandse Zaken en Koninkrijksrelaties, op de voet van artikel 21a, 
eerste lid, van de Wet op de Raad van State aan de Afdeling advisering van de Raad 
van State van het Koninkrijk gevraagd haar van voorlichting te dienen over de evaluatie 
van de rijkswetten "Justitie" 
 
Bij de herstructurering van het Koninkrijk op 10-10-10, zijn afspraken gemaakt over vier 
zogeheten consensusrijkswetten op het terrein van Justitie: de Rijkswet 
Gemeenschappelijk Hof van Justitie, de Rijkswet openbare ministeries van Curaçao, 
van Sint Maarten en van Bonaire, Sint Eustatius en Saba, de Rijkswet politie van 
Curaçao, van Sint Maarten en van Bonaire, Sint Eustatius en Saba en de Rijkswet 
Raad voor de rechtshandhaving. Anders dan de overige drie consensusrijkswetten is 
de Rijkswet Gemeenschappelijk Hof ook van toepassing op Aruba. 
 
Deze wetten bevatten een evaluatiebepaling die aangeeft dat de betrokken ministers 
van de landen binnen vijf jaar na inwerkingtreding van de wet aan de parlementen van 
de landen een evaluatieverslag over de doeltreffendheid en de effecten van de 
1
desbetreffende rijkswet in de praktijk zenden. Tevens is bepaald dat voorafgaand aan 
de evaluatie de landen gezamenlijk de criteria, de thema’s en de samenstelling van de 
evaluatiecommissie vaststellen. In de Begroting Koninkrijksrelaties 2014 is opgenomen 
dat de onderzoeksopdracht voor de onafhankelijke evaluatiecommissie in 2014 wordt 
2
geformuleerd.  
 
De Minister van Veiligheid en Justitie heeft de Afdeling twee concrete verzoeken 
gedaan: 
 
1. Wilt u voorlichting geven over de mogelijke criteria en thema’s van de evaluatie 
van de genoemde rijkswetten? 
2. Wilt u ingaan op de wijze waarop de evaluatie van de staatkundige positie van 
Caribisch Nederland en de evaluatie van consensusrijkswetten elkaar kunnen 
aanvullen en daarmee kunnen versterken? 
 
1. Voorgeschiedenis consensusrijkswetten justitie  
 
a. Slotverklaring van 2 november 2006 
De consensusrijkswetten “justitie” zijn gebaseerd op afspraken die gemaakt zijn in de 
Rondetafelconferentie ter voorbereiding van de staatkundige hervorming van het 
Koninkrijk. In de slotverklaring van 2 november 2006 zijn tussen Nederland, de 
Nederlandse Antillen, Curaçao en Sint Maarten afspraken gemaakt over de 
3
rechtspleging en rechtshandhaving en financiën in de nieuwe staatkundige structuur. 
Besloten werd de volgende onderwerpen bij consensusrijkswet te regelen: 
                                                
1
  Artikel 55 Rijkswet Politie, artikel 40 Rijkswet OM, artikel 42 Rijkswet Raad voor de Rechtshandhaving, 
artikel 65 Gemeenschappelijk Hof van Justitie. De evaluatiebepalingen zijn in de vier wetten identiek.  
2
  Kamerstukken II 2013/14, 33 750-IV, nr. 2 
3
  Bijlage bij de brief van de Minister voor Bestuurlijke Vernieuwing en Koninkrijksrelaties van 6 november 
2006, Kamerstukken II 2006/07, 30 800 IV, nr. 9. De afspraken over financieel beheer zijn uitgewerkt in 
de consensusrijkswet Financieel toezicht. Nu het voorlichtingsverzoek geen betrekking heeft op die wet, 
zal deze verder buiten beschouwing worden gelaten.  
 
… 

3 
minister van Justitie kan aanwijzingen geven, welke de Procureur-generaal ter beoordeling aan 
het Hof kan voorleggen wegens strijd met het recht. De Procureur-generaal is verantwoording 
verschuldigd aan de Minister van Justitie. 
 
13. Waarborgen voor een adequaat functionerende (ten aanzien van integriteit, bedrijfsvoering, 
mobiliteit, werkperspectief personeel, huisvesting en informatiehuishouding) en sluitende 
rechtshandhavingsketen die op de taak is toegesneden. Naast het Politiewezen, 
Gevangeniswezen en de Veiligheidsdienst vormen preventie en resocialisatie belangrijke 
onderdelen van die keten. Er zijn garanties voor een voldoende schaal van professionele kwaliteit 
en integriteit (zoals een geweldsinstructie). Er zijn eenduidige regels ten aanzien van het beheer 
en gezag van het Openbaar Ministerie en het Politiewezen. Het Openbaar Ministerie heeft het 
uitsluitend gezag over de opsporing. Helder moet zijn geregeld dat het beheer doelmatig wordt 
gevoerd. 
 
14. Met eenvormigheid wordt primair beoogd het doelmatig functioneren van de beroepsinstanties 
HR en Hof te waarborgen. Het betreft het procesrecht. Voor wat betreft het gecodificeerd 
materieel recht en het notariaat wordt concordantie nagestreefd.  
Aanbevolen wordt dat de procedures ter zake van de eenvormigheid worden vereenvoudigd. 
 
24. De entiteiten zetten de bestaande samenwerking op het terrein van de bestrijding 
grensoverschrijdende criminaliteit met inbegrip van de aanpak van het terrorisme voort.  
 
In deze passages liggen criteria besloten op grond waarvan de resultaten van de 
evaluatie zullen moeten worden beoordeeld. 
 
c. Het instrument Consensusrijkswet 
Zoals afgesproken in de slotverklaring, zijn deze criteria uitgewerkt in de vier 
consensusrijkswetten justitie. Daarmee werd onderschreven dat het hier om 
landsaangelegenheden gaat. Artikel 38, tweede lid, van het Statuut biedt de 
mogelijkheid een onderlinge regeling bij rijkswet vast te stellen, bijvoorbeeld om een 
10
bepaald onderwerp in de landen uniform te regelen. Bijzonder aan de 
consensusrijkswet is dat het een regeling van landsaangelegenheden bevat, maar dan 
neergelegd in een regeling op koninkrijksniveau waarmee landsregelgeving in 
11
overeenstemming moet zijn. De Raad van State heeft in zijn voorlichting van 2006 
geadviseerd bij de herstructurering van het Koninkrijk gebruik te maken van het 
12
instrument van de consensusrijkswet.  
 
De figuur van de consensusrijkswet is niet specifiek geregeld in het Statuut. Er bestaat 
voor de totstandkoming ook geen andere procedure dan die van een gewone rijkswet. 
Om de betrokkenheid van Curaçao en Sint Maarten bij de totstandkoming van de 
consensusrijkswetten te waarborgen in het proces richting 10-10-10, zijn 
13
procedureafspraken over die betrokkenheid vastgelegd in een politieke verklaring.  
 
De keuze voor het instrument consensusrijkswet op het terrein van de 
rechtshandhaving hield in dat er zowel ruimte was voor de erkenning van de autonome 
bevoegdheden van de nieuwe landen op dit terrein, als ook voor de wettelijke 
zekerstelling van samenwerking tussen de nieuwe entiteiten die kleiner zijn dan het 
                                                
10
  C. Borman, Het Statuut voor het Koninkrijk, par. 10.2.3 Onderlinge regelingen in de vorm van rijkswet of 
algemene maatregel van rijksbestuur. 
11
  A.G. van Dijk, “Consensusrijkswetgeving: een bijzonder concept” in “Wetten voor de West. Over de 
wetgeving in het vernieuwde Koninkrijk der Nederlanden”, Den Haag 2010. 
12
  Ook de werkgroep Jesurun heeft de figuur van de (consensus)rijkswet al aanbevolen voor de regeling 
van deze onderwerpen (Rapport “Nu kan het… nu moet het!, Advies Werkgroep Bestuurlijke en 
Financiële Verhoudingen Nederlandse Antillen”, 8 oktober 2004. 
13
  Politieke verklaring van 12 november 2007, ondertekend op 22 januari 2008 te Sint Maarten. 

5 
Voorafgaand aan de bespreking van de afzonderlijke wetten maakt de Afdeling enkele 
18
kanttekeningen bij het begrip evaluatie. Bij de evaluatie gaat het om een terugblik: 
wat is er bereikt? Zijn de verwachtingen uitgekomen? Hoe hebben de wetgeving, de 
afspraken, de procedures etc. gefunctioneerd? Evaluatie moet dan ook onderscheiden 
worden van het debat over de toepassing van de consensusrijkswetten in de toekomst. 
Dat is een afzonderlijk traject dat thuishoort in de politieke besluitvorming over de 
vraag: hoe nu verder?  
 
Zoals hiervoor al werd aangegeven is in drie van de vier consensusrijkswetten 
uitdrukkelijk bepaald dat naar aanleiding van de evaluatie in onderlinge 
19
overeenstemming besloten kan worden de rijkswetten te beëindigen. In de conclusies 
van de Koninkrijksconferentie 2014 is vermeld dat Curaçao en Sint Maarten hechten 
aan de wettelijke verankering van het opzegrecht in alle consensusrijkswetten. Ook is 
afgesproken dat bij de evaluatie van de consensusrijkswetten dat punt expliciet aan de 
20
orde zal komen. Uit de tekst van de wetten volgt echter dat een beslissing over 
beëindiging van de consensusrijkswetten geen onderdeel uitmaakt van de evaluatie 
zelf, maar dat daarover besloten kan worden “naar aanleiding van de evaluatie”. 
 
 
Gezien de voorgeschiedenis en de gemaakte afspraken in de Koninkrijksconferentie 
2014 acht de Afdeling het van belang dat de in te stellen evaluatiecommissie er 
rekening mee houdt dat de vraag naar beëindiging van de consensusrijkswetten naar 
aanleiding van de evaluatie aan de orde zal komen. Dat is ook van belang bij het 
vaststellen van de criteria en de thema’s van de evaluatie; toetsing daaraan zal immers 
tot evaluatieresultaten moeten leiden die relevant zijn voor de beoordeling of de 
consensusrijkswetten (in de huidige vorm) voortgezet moeten worden. In dat verband 
is bijvoorbeeld van belang de beoordeling van de mogelijkheden van de afzonderlijke 
landen om de vereiste waarborgen op eigen kracht te bieden. Die beoordeling zal 
kunnen plaatsvinden mede aan de hand van de resultaten van de evaluatie. 
 
3. Criteria en thema’s evaluatie 
 
3.1 Criteria voor de evaluatie 
De Afdeling stelt voorop dat het aan de landen is om gezamenlijk met inachtneming 
21
van de afspraken in de slotverklaring de criteria voor de evaluatie op te stellen. Er zijn 
echter verschillende soorten (evaluatie)criteria te onderscheiden, zodat het van belang 
is dat voorafgaand aan de evaluatie vaststaat wat onder criteria wordt verstaan en wat 
met de verschillende criteria wordt beoogd.  
 
De Afdeling wijst in de eerste plaats op de criteria die in het algemeen worden 
gehanteerd bij evaluatie van wetgeving. Doorgaans gaat het bij evaluatie om 
onderzoek naar de praktische werking van de wet. Daaronder kan worden verstaan de 
manier waarop uitvoerders, toezichthouders, handhavers en particulieren met de wet 
                                                
18
  Zie ook de voorlichting van de Afdeling advisering van de Raad van State over de evaluatie van de 
staatkundige structuur van Bonaire, Sint Eustatius en Saba van 4 februari 2014 (W04.13.0319/I/Vo/B). 
19
  Artikel 56, tweede lid, Rijkswet Politie, artikel 41, tweede lid, Rijkswet OM, artikel 43, tweede lid, 
Rijkswet Raad voor de Rechtshandhaving. 
20
  Conclusies van de Koninkrijksconferentie van 2 april 2014 te Aruba, punt VI, onder b. 
21
  Volgens Van Dale: maatstaven voor een beoordeling. 

7 
weerslag krijgen in het evaluatierapport. De onder punt 3.2. besproken thema’s voor de 
evaluatie kunnen hierbij mogelijk aanknopingspunten bieden.  
 
Het bovenstaande maakt duidelijk dat de vaststelling van de concrete evaluatiecriteria 
van wezenlijk belang is. Dit is in die zin geen beleids- of politiek neutrale activiteit. De 
Afdeling onderkent dan ook dat het niet eenvoudig zal zijn de criteria vast te stellen en 
om op grond van deze criteria te bepalen hoe de resultaten van het evaluatie-
onderzoek moeten worden beoordeeld. Zij wijst erop dat op grond van artikel 38a van 
het Statuut een regeling getroffen zou kunnen worden, om mogelijke geschillen 
25
hierover op te lossen.  
 
3.2  Thema’s voor de evaluatie  
In de onderstaande tekst zal de Afdeling ingaan op de belangrijkste thema’s die aan de 
orde zouden moeten komen bij de evaluatie van de vier rijkswetten. In de apart 
opgenomen bijlage wordt een puntsgewijs overzicht van de thema’s gegeven. 
 
a. Rijkswet Raad voor de Rechtshandhaving 
Het doel voor het instellen van een gezamenlijke Raad voor de Rechtshandhaving is 
het verkrijgen van informatie over de kwaliteit van de uitvoering van de 
rechtshandhaving en rechtspleging door diensten en instellingen die daarin een rol 
spelen. De rapportages van de Raad voor de rechtshandhaving moeten de 
verantwoordelijke ministers de mogelijkheid bieden tijdig maatregelen te nemen ter 
26
verbetering van (onderdelen van) de justitiële keten als daarvoor aanleiding bestaat. 
Om dat doel te kunnen bereiken heeft de Raad een aantal wettelijke taken gekregen. 
De Raad is belast met “het bewaken van de kwaliteit van alle onderdelen van de 
justitiële keten, met uitzondering van het Gemeenschappelijk Hof en de samenwerking 
tussen de landen op justitieel terrein. De inspectie is beperkt tot algemene aspecten.  
 
De Raad heeft inmiddels op Curaçao, Sint Maarten en de BES onderzoeken verricht 
naar: 
- de slachtofferhulp,  
- het aangifteproces,  
- het opsporingsproces door de recherche,  
- de (jeugd)reclassering, 
- de justitiële inrichting en 
- de detentiecapaciteit.  
In de inspectieonderzoeken concludeert de Raad, kort gezegd, dat de entiteiten goed 
op weg zijn, maar dat er nog heel veel verbeterpunten zijn.  
 
De evaluatie zou betrekking kunnen hebben op het functioneren van de Raad, mede in 
het licht van de thema’s die de afgelopen periode voorwerp zijn geweest van 
onderzoek door de Raad. Daarbij kan aan de orde komen of de inspectierapporten 
bruikbaar worden bevonden door de geadresseerden, de verantwoordelijke ministers, 
met het oog op de beoogde verbetering van de kwaliteit van de justitiële keten. Ook 
kan worden onderzocht hoe vaak aanbevelingen van de Raad zijn overgenomen en of 
                                                
25
  Wellicht ten overvloede wijst de Afdeling erop dat een geschillenregeling als bedoeld in artikel 12a van 
het Statuut in deze context niet relevant is, nu eventuele geschillen in de context van de 
consensusrijkswetten geschillen tussen landen betreffen en geen geschillen tussen het Koninkrijk en de 
landen (zie ook de voorlichting van de Afdeling over de behandeling van geschillen tussen het 
Koninkrijk en de landen van het Koninkrijk van 11 november 2010; W03.10.0370/II/K).   
26
  Memorie van toelichting , Kamerstukken II 2009/10, 32 020 (R 1887), nr. 3. 

9 
aanwijzing geldt dat alvorens zij kan worden gegeven, zij eerst door het 
30
Gemeenschappelijk Hof op rechtmatigheid moet worden getoetst. Bij de evaluatie 
zou aan de orde kunnen komen hoe de verhouding tussen de ministers van de justitie 
van de landen en het OM zich – mede in het licht van de in de wet geregelde 
aanwijzingsbevoegdheden – in de praktijk heeft ontwikkeld.    
 
Bij de totstandkoming van de Rijkswet OM bestonden ook verschillende verwachtingen 
rondom het personeelsbeleid van de afzonderlijke openbare ministeries. Het ging 
onder andere om de mogelijkheid het OM verder te “Caribiseren”, dat wil zeggen het 
aandeel van medewerkers afkomstig van de eilanden te vergroten. Deze vraag 
speelde overigens ook nadrukkelijk voor de rechterlijke macht (zie hieronder). 
Daarnaast is gesproken over de inzetbaarheid van Officieren in een ander land dan de 
standplaats. De verwachting van de regering was dat er met enige regelmaat sprake 
zou zijn van inzet van officieren buiten het land van standplaats. Aanleiding voor deze 
veronderstelling was onder meer dat het gelet op de omvang van de (ei)landen niet 
goed mogelijk zou zijn in elk van de landen te beschikken over alle noodzakelijke 
31
specialismen. Deze verwachtingen omtrent personeelsbeleid zouden bij de evaluatie 
aan de orde kunnen komen. Daarbij zou ook het beleid omtrent werving en selectie van 
het OM aan de orde kunnen komen.  
 
c. Rijkswet Politie 
De Rijkswet Politie voorziet in de instelling van politiekorpsen voor Curaçao en Sint 
Maarten, en een korps voor Bonaire, Sint Eustatius en Saba gezamenlijk. Het doel van 
deze wet ligt volgens de toelichting besloten in de verantwoordelijkheid van de nieuwe 
landen en van Nederland ten behoeve van Bonaire, Sint Eustatius en Saba, om te 
zorgen voor een goede politie in hun land waarover verantwoording wordt afgelegd in 
32
de eigen vertegenwoordigende organen. De verbondenheid van de landen binnen het 
Koninkrijk brengt volgens de toelichting daarnaast ook met zich dat zij zoals verwoord 
in artikel 36 van het Statuut elkaar hulp en bijstand verlenen. Samenwerking en 
onderlinge ondersteuning zijn wenselijk, zeker bij de strafrechtelijke handhaving van de 
rechtsorde. De Rijkswet Politie beoogt daarvoor het juiste kader te bieden door de 
lokale inbedding van de inrichting, de organisatie, het gezag en het beheer van de 
33
politie in het staatsbestel van de drie landen voorop te stellen. Bovendien regelt de 
wet een zogeheten gemeenschappelijke voorziening politie (GVP), die naar behoefte 
politieambtenaren en -materieel aan een korps ter beschikking stelt. De GVP is nog 
niet tot stand gekomen. Deze zou op den duur de taken van het 
recherchesamenwerkingsteam (RST) kunnen overnemen. Artikel 57a van de Rijkswet 
politie bepaalt dat vier jaar nadat de wet in werking is getreden (oktober 2014) nader 
moet worden beoordeeld of de GVP al kan worden geïntroduceerd. De hoofdstukken 6 
en 7 van de Rijkswet Politie bevatten voorschriften op hoofdlijnen over kwaliteitszorg, 
rechtspositie en het beheer van de politie. 
 
Gezien het bovenstaande ligt het in de rede bij de evaluatie van deze wet centraal te 
stellen de organisatie en werking van de drie politiekorpsen alsmede de onderlinge 
samenwerking. Het gaat daarbij voornamelijk om de vormgeving van het gezag en 
                                                
30
 Artikel 13, tweede lid, Rijkswet OM. 
31
  Nota naar aanleiding van het verslag aan de Eerste Kamer (Kamerstukken I 2009/10, 32 017 (R 1884), 
nr. C, blz. 7). 
32
  Memorie van toelichting, Kamerstukken II 2008/09, 32 019 (R1886), nr. 3. 
33
  Memorie van toelichting, Kamerstukken II 2008/09, 32 019 (R1886), nr. 3. 

11 
inclusief de ondersteuning door de afzonderlijke landen wordt bekostigd. Dit budget 
wordt door het bestuur van het Hof zelf beheerd. De Beheerraad vormt een liaison 
37
tussen de rechterlijke macht en de regeringen van de vier betrokken landen.  
De evaluatie van de Rijkswet Gemeenschappelijk Hof zou zich op bovenstaande 
onderwerpen kunnen toespitsen, met inbegrip van de bekostiging en de naleving van 
de ter zake gemaakte afspraken.  
 
Bij de totstandkoming van de Rijkswet Gemeenschappelijk Hof bestonden, net als ten 
aanzien van het OM, verwachtingen rondom de mogelijkheid de rechterlijke macht 
38
verder te “Caribiseren”. De evaluatie biedt een geschikt moment ook de 
ontwikkelingen op dit vlak in kaart te brengen. 
 
e. Conclusie 
Gelet op het bovenstaande merkt de Afdeling in zijn algemeenheid op dat het belang 
van de consensusrijkswetten justitie voor een belangrijk deel gelegen is in het wettelijk 
waarborgen van de taken en bevoegdheden van justitiële instanties en van de 
rechtspositie van degenen die bij die instanties werkzaam zijn. Ook moet de wettelijke 
regeling de samenwerking tussen de landen op dit gebied garanderen. De evaluatie 
zou aanknopingspunten kunnen bieden voor de beantwoording van de vraag in 
hoeverre de consensusrijkswetten deze waarborgen ook daadwerkelijk bieden.  
Uit het vorenstaande blijkt dat een groot aantal thema’s onderwerp van evaluatie zou 
kunnen zijn. De Afdeling wijst op het risico dat het evaluatieonderzoek - mede gelet op 
de korte termijn die is verstreken sinds de inwerkingtreding van de wetten -  te 
omvangrijk wordt. Zij geeft daarom in overweging bij de vaststelling van de 
evaluatieopdracht een duidelijke selectie van evaluatiethema’s te maken en daarmee 
de reikwijdte van deze eerste evaluatie in te perken. Naar het oordeel van de Afdeling 
zou een inventarisatie en analyse van de al gesignaleerde en nog te signaleren 
knelpunten bij de toepassing van de wetgeving in elk geval onderdeel van de evaluatie 
moeten zijn.  
 
 
4. Raakvlakken met evaluatie Caribisch Nederland (BES-eilanden) 
 
In de voorlichting over de evaluatie van de staatkundige structuur van de BES-eilanden 
heeft de Afdeling een paragraaf opgenomen over de raakvlakken tussen beide 
evaluaties. Opgemerkt is dat de keuze voor een onderzoek naar de gevolgen van de 
nieuwe staatkundige verhoudingen op de BES-eilanden als het gaat om het 
voorzieningenniveau met name op het gebied van veiligheid bruikbaar materiaal kan 
opleveren voor de beantwoording van de vraag naar de doeltreffendheid en de effecten 
van de consensusrijkswetten op dit terrein.  
 
Daarnaast heeft de Afdeling twee opmerkingen gemaakt:  
 
a.  Constitutioneel verschillende kaders 
Juist omdat de consensusrijkswetten fungeren in constitutioneel zulke verschillende 
kaders, namelijk die van land in het Koninkrijk respectievelijk van openbaar lichaam in 
het Nederlandse staatsbestel, is het van belang om in de evaluatie van de rijkswetten 
                                                
37
  Memorie van toelichting, Kamerstukken II 2008/09, 32 017 (R 1884), nr. 3. 
38
  Nota naar aanleiding van het verslag aan de Eerste Kamer (Kamerstukken I 2009/10, 32 017 (R 1884), 
nr. C, blz. 4). 

13 
Bijlage 
 
Overzicht van thema’s die bij de evaluatie van de afzonderlijke consensusrijkswetten 
aan de orde kunnen komen 
 
Rijkswet Raad voor de Rechtshandhaving 
 
- Het functioneren van de Raad voor de Rechtshandhaving, mede in het licht van de 
thema’s die de afgelopen periode voorwerp zijn geweest van onderzoek door de 
Raad. 
- De bruikbaarheid van de inspectierapporten.  
- Kwaliteitsverandering naar aanleiding van overname aanbevelingen van de Raad 
- Wijze waarop (het beheer van) de Raad is georganiseerd. 
 
Rijkswet openbare ministeries 
 
- De rol van de procureur-generaal. De uitvoering van zijn taken en bevoegdheden, 
zoals: 
 het opstellen van jaarplannen voor het parket in eerste aanleg,  
 de organisatie en bedrijfsvoering van de openbare ministeries,  
 onderzoek naar integriteitsschendingen en ambtsdelicten en  
 het toezicht op een behoorlijke opsporing en vervolging van strafbare feiten. 
- Kwaliteit en de effectiviteit van de justitiële samenwerking tussen de landen:  
 Onderlinge inzetbaarheid van officieren van justitie.  
 De wijze waarop onderlinge verzoeken om rechtshulp worden behandeld. 
- De werking van de aanwijzingsbevoegdheid zoals geregeld in artikel 13 van de 
Rijkswet. 
- De rechtspositie van de leden van het openbaar ministerie, waarvoor artikel 26 van 
de Rijkswet nadere regelingen vraagt. 
- De kwaliteit van het beleid ter bestrijding van de grensoverschrijdende criminaliteit 
en zware en georganiseerde criminaliteit zoals de landen op grond van artikel 33, 
34. 36 en 36a van de rijkswet voeren, alsmede de uitvoering daarvan. 
- De kwaliteit van het personeelsbeleid en van de voorzieningen inzake werving en 
selectie van het OM. 
 
Rijkswet Politie 
 
- De organisatie en werking van het gezag en beheer over de drie politiekorpsen. 
- De positie van de Minister van BZK als korpsbeheerder van het BES-politiekorps. 
- Specifieke aandacht voor de werking van het BES-korps, omdat daar één 
politiekorps is gevormd voor drie eilanden die ver van elkaar af liggen en 
verschillen in grootte en problematiek. 
- Het personeelsbeleid dat de landen op grond van artikel 7, 10, vierde lid, en 41 van 
de rijkswet voeren en het waarborgen van de vereiste kwaliteitscriteria. 
- De inbedding van de werkzaamheden van het RST in de lokale korpsen van 
Curaçao, Sint-Maarten en Caribisch Nederland. 
- De invulling van de krachtens artikel 43 van de rijkswet voorgeschreven 
landsverordening met een klachtenregeling. 
- De werking van het integriteitsbeleid zoals dat is voorgeschreven op grond van 
artikel 45 van de rijkswet. 

