 
 
 
 
 
 
 
 
 
 
 
 
 
 
 
 
 
Tussenrapportage Nationaal Actieplan Mensenrechten en Kabinetsreactie 
op de Jaarrapportage "Mensenrechten in Nederland 2013" van het College 
voor de Rechten van de Mens 
 
 
 
 
 
 
 
 
 
 
 
 
 
 
 
 
 
november 2014 

- Ten aanzien van strafrecht en penitentiair recht [in Caribisch Nederland] (CRM 49): 
Bij brief van 2 juli 2014 van de Minister van Veiligheid en Justitie (Kamerstukken II 2013/14, 31 
568, nr. 141) is de Kamer geïnformeerd over de justitievoorzieningen in Caribisch Nederland. 
a. Investeer in alternatieven voor de vrijheidsstraf. 
Het wetenschappelijk onderzoek- en documentatiecentrum (WODC) is in 2014 een onderzoek 
gestart naar de achtergronden van de detentieratio in Caribisch Nederland. Eén van de 
onderzoeksvragen richt zich specifiek op alternatieven van detentie. Zodra het eindrapport is 
opgeleverd, zal aan de hand van de resultaten worden bezien welke mogelijkheden dan wel 
beperkingen er in Caribisch Nederland zijn voor de toepassing van alternatieven voor de 
vrijheidsstraf.  
 
b. Verhoog de inzet voor forensische zorg.  
Conform het per december 2010 ingevoerde Besluit Zorgverzekering BES, is vanwege het gebrek 
aan schaalgrootte op de eilanden de in Europees Nederland bestaande AWBZ als onderdeel 
opgenomen in de zorgverzekering BES. Dit garandeert een uniforme aanspraak op zorg, waaronder 
ook de forensische zorg in de gehele breedte, minus de zorg in penitentiaire inrichtingen. Juist 
vanwege de specifieke situatie in Caribisch Nederland – de kleinschaligheid - zijn de schotten uit de 
zorg zoveel mogelijk verwijderd. Zo wordt een geïntegreerd zorgaanbod voor geestelijke 
gezondheidszorg, verslavingszorg en forensische zorg aangeboden door een en dezelfde stichting 
(SVPCN). Deze wordt gecontracteerd door het Zorgverzekeringskantoor. 
 
c. Voer TBS-regelgeving en de mogelijkheid een PIJ-maatregel op te leggen in. 
Het doel van het hierboven genoemde WODC-onderzoek is om inzicht te krijgen in de 
achtergronden van deze hoge detentieratio door de belangrijkste factoren te identificeren die 
daarop van invloed zijn. Aan de hand van de onderzoeksresultaten zal, mede naar aanleiding van 
hetgeen wordt gesuggereerd in de jaarrapportage van het College, worden nagegaan in hoeverre 
de invoer van de TBS- en PIJ-maatregel noodzakelijk is, nadrukkelijk rekening houdend met de 
financiële en contextuele mogelijkheden en beperkingen in Caribisch Nederland. Het achterwege 
blijven van de inwerkingtreding van deze regelgeving leidt er vooralsnog niet toe dat er geen 
(intensieve) zorg of behandeling kan worden geboden aan justitiabelen, waarbij dit nodig wordt 
geacht. Zo kunnen justitiabelen, indien de zorgbehoefte hiertoe noodzaakt, op basis van artikel 40 
van het Statuut voor het Koninkrijk der Nederlanden worden overgebracht naar (Europees) 
Nederland om daar de hen opgelegde vrijheidsstraf te ondergaan, bijvoorbeeld in een Penitentiair 
Psychiatrisch Centrum (PPC) of een justitiële jeugdinrichting (JJI). 
 
d. Garandeer in heel Caribisch Nederland het recht op toegang tot een advocaat voor 
verdachten en gedetineerden. 
In de Wet kosteloze rechtskundige bijstand en het Besluit toevoeging in strafzaken BES is bepaald 
dat rechtzoekenden, waaronder verdachten en gedetineerden een toevoeging kunnen krijgen voor 
relevante (straf)zaken. Verdachten op Saba en Sint Eustatius ontvangen gratis rechtsbijstand van 
advocaten van Sint Maarten. Op Bonaire wordt de gratis rechtsbijstand verleend door advocaten op 
dat eiland. Bij wet en besluit is de vergoeding van advocaten geregeld die door de overheid worden 
betaald.  
De advocaten op Sint Maarten maken een piketrooster. Daarop staan de dienstdoende advocaten 
ingeval een verdachte op Sint Eustatius of Saba contact met een advocaat wenst als hij is 
opgepakt. In juni 2014 is gebleken dat alleen de bereikbaarheid van de advocatuur een knelpunt 
is. Concreet betekent dit dat soms lang moet worden gewacht totdat de advocatuur op St Maarten 
de telefoon opneemt. Van andere zorgpunten is niets gebleken. Aangezien er wel een piketrooster 
is, zal het functioneren hiervan met de advocatuur op Sint Maarten worden besproken. 
2 
 

(equality of arms). Dat is dus niet alleen de verklaring van verdachte, maar alle feiten en 
omstandigheden die relevant zijn voor de te nemen beslissing tot afdoening. De advocaat heeft 
recht op alle benodigde informatie om zelfstandig een oordeel over de zaak te kunnen vellen en de 
beslissing van de officier te toetsen. 
 
- d. Geef specifieke aandacht aan de belangen van minderjarige verdachten en volwassenen 
met een verstandelijke beperking. (CRM 7) 
In ZSM wordt zoveel mogelijk maatwerk geleverd, zowel in belang van verdachte, slachtoffer als 
maatschappij. Het belang van verdachte wordt – indien deze zich van rechtsbijstand heeft voorzien 
– door de raadsman gewaarborgd. Daarnaast dienen ook de adviezen van de Reclassering en Raad 
voor de Kinderbescherming (bij minderjarige verdachten) over de persoonlijke omstandigheden 
van verdachte, het belang van de verdachte. Al deze informatie wordt meegenomen aan de ZSM-
tafel en bij de eventuele afdoeningsbeslissing van het OM. Daarnaast is het OM ook zelf – vanuit 
rechtstatelijke beginselen – gehouden om oog te hebben voor de rechten van verdachte in het 
strafproces. Zie hierover ook de brief van de Staatssecretaris van Veiligheid en Justitie aan de 
Tweede kamer van 18 juli 2014 (Aanhangsel Handelingen II 2013-14, 2591). 
 
Mensenrechten op lokaal niveau 
- In overleg met het Netwerk Mensenrechten Lokaal beziet het ministerie van BZK hoe 
voortzetting van het Netwerk en de ondersteuning daarvan te realiseren valt om de impact en 
coherentie van diens werkzaamheden te vergroten. (NAM, p. 28) / Maak gemeenten bewust 
van de gevolgen van mensenrechten voor de verschillende onderdelen van gemeentelijk 
beleid. (CRM 2) 
Op 10 oktober 2014 heeft het Netwerk Mensenrechten Lokaal met financiële en deels inhoudelijke 
steun van BZK een landelijke inspiratiebijeenkomst “Mensenrechten en decentralisaties in het 
sociale domein” georganiseerd. Tijdens deze bijeenkomst kwamen raadsleden, 
(gemeente)ambtenaren en vertegenwoordigers van NGO’s in Utrecht bijeen om in gesprek te gaan 
over welke rol mensenrechten spelen bij de decentralisaties. 
 Specifiek op het gebied van privacy is op 27 mei 2014 de beleidsvisie “Zorgvuldig en bewust; 
Gegevensverwerking en Privacy in een gedecentraliseerd sociaal domein” naar de Kamer gestuurd 
(Kamerstukken II 2013/14, 32 761, nr. 62).  
 
- Kom tot een overkoepelende en onderbouwde visie op de verwerking van persoonsgegevens in 
het kader van het totale terrein dat de conceptvoorstellen Jeugdwet, Wmo 2015, 
Participatiewet en Langdurige Intensieve Zorg bestrijken. Transparantie over de verwerking 
van persoonsgegevens moet hierbij een centraal uitgangspunt vormen. a. Zorg dat de 
wetsvoorstellen voldoende specificeren over welke gegevens instanties mogen beschikken 
voor welke taak en welke gegevens ze daarbij aan elkaar moeten verstrekken; b. Garandeer 
dat de wetten die de toekomstige taken en bevoegdheden van de gemeenten regelen 
waarborgen bevatten om te verzekeren dat de toestemming tot verwerking van 
persoonsgegevens ondubbelzinnig en vrijwillig is, in overeenstemming met de Wet 
bescherming persoonsgegevens. (CRM 22) 
De hierboven genoemde beleidsvisie “Zorgvuldig en bewust: gegevensverwerking en privacy in een 
gedecentraliseerd sociaal domein” bevat richtlijnen voor het zorgvuldig omgaan met 
persoonsgegevens in de gemeentelijke praktijk in het kader van de decentralisaties. De 
aanpassingen van de WMO, de Participatiewet en de Jeugdwet zijn inmiddels goedgekeurd door het 
parlement en zullen vanaf 1 januari 2015 in werking treden. Deze wetten bevatten bepalingen over 
situaties waarin sectoroverstijgende uitwisseling van persoonsgegevens, al dan niet op basis van 
toestemming van de betrokkene, mogelijk is. Ook met andere maatregelen begeleidt het kabinet 
de privacy-aspecten van de drie transities. Zo zijn er bij verschillende gemeenten ‘privacy impact 
4 
 

Een grotere rol voor de Inspectie bij discriminatie, waarbij in individuele gevallen gekeken wordt of 
er sprake is van discriminatie, ligt niet voor de hand. Een oordeel of van ongelijke behandeling 
sprake is vereist een uitgebreid onderzoek naar de feiten en een zorgvuldige belangenafweging 
door een gerechtelijke instantie. Tevens moet worden onderzocht of er in juridische zin een 
objectieve rechtvaardigingsgrond is. Een dergelijke afweging is aan de rechter of het College voor 
de Rechten van Mens, die hiervoor toegerust zijn en de expertise hiervoor hebben. 
 
- Maak de voorwaarden voor maatschappelijk verantwoord ondernemen inzichtelijker en meer 
een eenheid. Zodat voor bedrijven duidelijk is hoe en wanneer toetsing plaatsvindt. (CRM 36) 
Zoals in de Kamerbrief “MVO loont” (Kamerstukken II 2012/13, 26 485, nr. 164) staat, is het aan 
bedrijven om een afweging te maken van kansen, dilemma’s en uitdagingen op het gebied van 
‘people, planet and profit’. Nationaal vormt wetgeving de basis en gaat MVO om wat bedrijven 
meer doen dan waar zij wettelijk toe verplicht zijn. Internationaal vormt het invulling geven aan 
internationale normen voor onder andere mensenrechten, arbeidsomstandigheden en milieu, zoals 
die zijn neergelegd in de OESO-richtlijnen voor Multinationale Ondernemingen, de basis. 
Nederlandse internationaal opererende bedrijven dienen zich daarbij bewust te zijn van hun 
potentiële positieve en negatieve effecten in de wereld, rechtstreeks en via hun keten van 
toeleveranciers en afnemers. Bedrijven hebben hierbij een verantwoordelijkheid om risico’s in kaart 
te brengen, alert te zijn op signalen van stakeholders en de invloed die zij hebben om de situatie te 
verbeteren aan te wenden. 
Met het onderschrijven van de OESO-richtlijnen voor multinationale ondernemingen, verplichten 
landen zich tot het opzetten van een Nationaal Contact Punt (NCP). Het NCP kan helpen bij het 
vinden van wegen tot naleving van de OESO-richtlijnen. Bij het NCP kunnen belanghebbenden 
meldingen doen van situaties waarin naar hun mening de OESO-richtlijnen niet worden nageleefd. 
Het NCP kan dan tussen de melders en de betreffende bedrijven bemiddelen om tot een oplossing 
te komen. Aan het eind van het traject komt het NCP met een eindverklaring waarin het verloop 
van het proces beschreven wordt en hoe de op de toekomst gerichte oplossing zich tot de OESO-
richtlijnen verhoudt. Deze verklaring wordt gepubliceerd en onder de aandacht gebracht van de 
uitvoerders van overheidsregelingen en van institutionele beleggers. Het NCP kan worden 
beschouwd als een overkoepelend extern remediemechanisme: het staat open voor alle 
belanghebbenden en is gebaseerd op onafhankelijke bemiddeling. De NCP-procedure is geen 
juridische procedure waaraan directe rechtsgevolgen kunnen worden verbonden.  
Wat betreft toetsing bij overheidsondersteuning hanteert de overheid, zoals in het Nationaal 
Actieplan Bedrijfsleven en Mensenrechten (Kamerstukken II 2013/14, 26 485, nr. 174) is 
aangegeven, al langere tijd IMVO-kaders voor de risicobeoordeling (due diligence) van aanvragen. 
Afhankelijk van de doelstelling en de aard van het instrument verschillen de IMVO-kaders. Zo is het 
IMVO-kader voor een handelsmissie anders dan voor een projectsubsidie of 
exportkredietverzekering. De beoordeling vindt plaats op basis van het risicoprofiel van het 
project/instrument. Dit houdt in dat projecten met grote risico’s een grondiger beoordeling krijgen 
dan projecten met beperkte risico’s. Bedrijven dienen altijd hun eigen verantwoordelijkheid te 
nemen voor hun activiteiten. De IMVO-toetsingskaders geven de bedrijven daarvoor aanwijzingen. 
Een toelichting op deze kaders is gegeven in een Kamerbrief van 6 maart 2013 (Kamerstukken II 
2012/13, 31 250, nr. 102). 
 
- Neem de rechten van de mens, in het bijzonder het recht op bescherming van het privé- en 
gezinsleven, in acht bij de besluitvorming omtrent gaswinning en de afwikkeling van reeds 
ontstane schade. (CRM 27) 
De overheid is zich bewust van de gevolgen van de aardgaswinning voor de bewoners in het 
betrokken gebied. De overheid heeft gelet hierop in het Instemmingsbesluit met het winningsplan 
een pakket maatregelen vastgesteld. Hiermee wordt beoogd ervoor te zorgen dat de hinder voor 
6 
 

Vrouwenemancipatie 
- Tref concrete maatregelen om gelijke beloning van mannen en vrouwen te verzekeren door: a. 
Een rapportageverplichting in te voeren voor bedrijven over beloning. (CRM 4)  
Het maken van (maatwerk)afspraken over beloning is primair een zaak van werkgevers en 
werknemers. Het is de taak van de overheid om de (rand)voorwaarden te scheppen om 
discriminatie tegen te gaan.  
De Wet op de ondernemingsraden (WOR) bevat in art. 31d een rapportageverplichting voor 
ondernemers. Ten minste eenmaal per jaar verstrekt de ondernemer aan de OR schriftelijk 
informatie over de hoogte en inhoud van de arbeidsvoorwaardelijke regelingen en afspraken per 
verschillende groep van de in de onderneming werkzame personen.  
De afgelopen jaren zijn er verschillende acties ondernomen om het beloningsverschil tussen 
mannen en vrouwen te verkleinen/weg te nemen. Enkele voorbeelden hiervan zijn de facilitering 
van de website www.gelijkloon.nl, de Quickscan van het College voor de Rechten van de Mens, de 
organisatie van de Gelijk Loon Dagen en onderzoek door het CBS en het College. Desondanks zijn 
er nog steeds beloningsverschillen tussen mannen en vrouwen. 
In lijn met het SER-advies hebben de ministeries van SZW en OCW aan het CBS de opdracht  
verstrekt voor een update van het CBS onderzoek ‘Gelijk loon voor gelijk werk’ (2012). Ook wordt 
bezien of onderzoek verricht wordt naar verschillen in secundaire arbeidsvoorwaarden. Voorts 
verrichten OCW en SZW in samenwerking met het College onderzoek naar gelijke beloning bij hoge 
scholen en organisaties in de verzekeringssector. Dit in vervolg op een soortgelijk onderzoek van 
het College bij de algemene ziekenhuizen in 2012.  
 
- Tref concrete maatregelen om gelijke beloning van mannen en vrouwen te verzekeren door: b. 
De Inspectie Sociale Zaken en Werkgelegenheid (SZW) te verzoeken om (steekproefsgewijs) 
de medewerking van bedrijven aan transparantie van beloningssystemen en bestaande 
beloningsverschillen te onderzoeken. (CRM 4) 
Zoals hierboven reeds vermeld bij de reactie op CRM-aanbeveling 35 (p. 6 van deze brief), kan de 
inspectie op grond van de arbeidsomstandighedenwet onderzoeken of de werkgever ten aanzien 
van discriminatie op de werkplek beleid voert en ligt een grotere rol voor de Inspectie bij 
discriminatie, waarbij in individuele gevallen (zoals bij beloningsverschillen) gekeken wordt of er 
sprake is van discriminatie, ligt niet voor de hand. 
 
LHBT-rechten 
- Zorg voor een transparante regeling van de deskundigenverklaring over de wens van 
transgenders tot geslachtswijziging. Neem daarbij het zelfbeschikkingsrecht van de 
transgender als uitgangspunt. (CRM 25) 
De regeling voor het verkrijgen van een deskundigenverklaring is vastgelegd in het Besluit 
aanwijzing deskundigen transgenders (Stb. 2014, 222). Het zelfbeschikkingsrecht van de 
transgender is hierbij het uitgangspunt. Kort gezegd ziet de procedure er als volgt uit. In een 
gesprek zal een transgender zijn wens aangeven duurzaam tot het andere geslacht te behoren. Hij 
zal vervolgens door de deskundige worden geïnformeerd over de gevolgen van de wijziging van de 
geslachtsaanduiding, sociaal en maatschappelijk. Blijft de transgender bij zijn wens – ook na deze 
voorlichting – en heeft de deskundige geen gegronde reden om aan de gegrondheid van de 
duurzame overtuiging van de transgender tot het andere geslacht te behoren te twijfelen, dan 
geeft de deskundige de verklaring af. Indien er enige twijfel is over de gegrondheid van bedoelde 
overtuiging zal een tweede of eventueel derde gesprek volgen. De deskundige geeft tot slot de 
deskundigenverklaring af. Deze verklaring vermeldt dat de transgender jegens de deskundige 
heeft verklaard de duurzame overtuiging te hebben tot het andere geslacht te behoren dan is 
vermeld in zijn akte van geboorte, er jegens de deskundige blijk van heeft gegeven diens 
8 
 

3. Informatiesamenleving 
Privacy en bescherming van persoonsgegevens 
- Voorzie bij een inbreuk op het telecommunicatiegeheim in alle gevallen in voorafgaande 
rechterlijke toetsing. (CRM 18) / Versterk het onafhankelijk toezicht op de inlichtingen- en 
veiligheidsdiensten door de CTIVD, door de oordelen van deze commissie juridisch bindend te 
maken en bij grootschalige dataonderschepping te voorzien in voorafgaande of versnelde 
rechtmatigheidscontrole. (CRM 19) / Wissel alleen gegevens uit met staten waar het 
mensenrechtelijk toezicht op de veiligheidsdiensten adequaat functioneert. (CRM 20) / In 
2
december 2012 heeft het kabinet aangekondigd in dit licht zowel een aanpassing van de Wet 
op de inlichtingen- en veiligheidsdiensten 2002 (Wiv 2002) als het Wetboek van Strafvordering 
te bevorderen. De beide wetsvoorstellen zijn voor advies aan de Raad van State gestuurd. De 
adviezen zijn inmiddels uitgebracht en zullen worden beantwoord. De voorstellen zullen 
uiterlijk begin 2014 worden ingediend bij de Tweede Kamer. (NAM, p. 40) 
 
De vragen rondom de grondwetsherziening met betrekking tot artikel 13 Grondwet en het toezicht 
op de inlichtingen- en veiligheidsdiensten laten zich in onderlinge samenhang beantwoorden. In het 
wetsvoorstel dat ziet op de wijziging van het huidige brief-, telefoon- en telegraafgeheim is thans 
voor de formulering ‘door of met machtiging van hen die daartoe bij de wet zijn aangewezen’ 
gekozen, omdat het onder de oorspronkelijk voorgestelde formulering niet mogelijk bleek om in 
bepaalde bijzondere gevallen op wettelijk niveau ook voor beperkingen op het brief- en 
telecommunicatiegeheim in het belang van de nationale veiligheid te eisen dat de rechter de 
machtiging geeft, terwijl die optie wel gewenst is. Daarbij heeft de regering de situatie waarin 
sprake is van het achterhalen van bronnen van journalisten met het oog op de persvrijheid op het 
3
oog. Naar aanleiding van de uitspraak van het EHRM in de Telegraafzaak heeft de regering op 15 
september 2014 een voorstel van wet tot wijziging van de Wet op de inlichtingen- en 
veiligheidsdiensten 2002 in verband met de invoering van een onafhankelijke bindende toets 
voorafgaand aan de inzet van bijzondere bevoegdheden jegens journalisten, welke gericht is op het 
achterhalen van hun bronnen, bij de Tweede Kamer ingediend (Kamerstukken II 2014/15, 34 027, 
nrs. 1-4).  
Anders dan in het advies van het College naar voren is gebracht ziet de regering gelet op de EHRM-
rechtspraak geen noodzaak tot het eisen van een rechterlijke machtiging voor alle beperkingen in 
het belang van de nationale veiligheid op het niveau van de Grondwet. Een dergelijke eis is ook 
niet steeds goed uitvoerbaar. Een belangrijke reden om de machtiging in de hoofdregel bij de 
minister te laten houdt verband met de internationale component van de taakuitvoering van de 
diensten, zoals het verrichten van onderzoek naar andere landen en het verrichten van zelfstandig, 
heimelijk onderzoek in die landen. Dat is een aangelegenheid die tot de competentie en de 
verantwoordelijkheid van verantwoordelijke ministers behoort. Gelet op het ontbreken van 
jurisdictie zullen verzoeken daartoe door de Nederlandse rechter naar stellige verwachting niet  
(kunnen) worden gehonoreerd. Beide aspecten brengen ook politieke risico’s met zich mee, zoals 
schade aan de betrekkingen tussen Nederland en andere landen, kans op diplomatieke 
tegenmaatregelen en – bij onderkenning – mogelijk ook gevolgen voor de veiligheid van de 
personen die door de dienst in dit kader in het buitenland zijn ingezet. De verantwoordelijkheid 
voor de risico’s dient de betrokken minister in alle gevallen te dragen, niet de rechter.  
Het toezicht op de inlichtingen- en veiligheidsdiensten is in het bijzonder belegd bij de Commissie 
van Toezicht betreffende de Inlichtingen- en Veiligheidsdiensten (CTIVD). Het kabinet heeft, bij 
monde van de minister van BZK,  in een Algemeen overleg op 16 april 2014 naar aanleiding van de 
evaluatie van de Wiv 2002 toegezegd, dat de CTIVD als onafhankelijke klachtinstantie zal worden 
gepositioneerd met de bevoegdheid om bindende oordelen te geven op klachten. Op dit moment 
                                                           
2
 Kabinetsstandpunt inzake de EHRM-uitspraak in de zaak De Telegraaf, 7 december 2012, Kamerstukken II 
2012/13, 30 977, nr. 49. 
3
 EHRM 22 november 2012, Telegraaf Media Nederland Landelijke Media BV e.a. t. Nederland, nr. 39315/06. 
 
10 
 

elke inzet van camera’s aan de vereisten van proportionaliteit en subsidiariteit. Uit deze vereisten 
volgt dat een cameragebied niet groter mag zijn dan noodzakelijk voor de handhaving van de 
openbare orde en – zo bepaalt het wetsvoorstel expliciet – dat de burgemeester de 
gebiedsaanwijzing intrekt zodra het cameratoezicht niet langer noodzakelijk is in het belang van de 
handhaving van de openbare orde. 
 
- Wijzig de Vreemdelingenwet, zodat biometrische gegevens van vreemdelingen alleen voor 
bestrijding van identiteitsfraude kunnen worden gebruikt. (CRM 23) 
Op 1 maart 2014 is de Wet tot wijziging van de Vreemdelingenwet 2000 in verband met de 
uitbreiding van het gebruik van biometrische kenmerken in de vreemdelingenketen in verband met 
het verbeteren van de identiteitsvaststelling van de vreemdeling (Stb. 2014, nr. 2) in werking 
getreden. 
Volgens het College regelt deze wet dat van alle vreemdelingen tien vingerafdrukken en een 
pasfoto tien jaar in een centrale database worden bewaard. Het kabinet hecht eraan op te merken 
dat in de wet is bepaald dat van zogenoemde gemeenschapsonderdanen geen gezichtsopnamen en 
vingerafdrukken in de vreemdelingenadministratie worden bewaard en dat door middel van een 
algemene maatregel van bestuur is bepaald dat de gezichtsopnamen en vingerafdrukken die wel 
worden bewaard, niet langer worden bewaard dan vijf jaren. 
Het College verwijst in de jaarrapportage naar de prejudiciële beslissing van het Europese Hof van 
Justitie op 17 oktober 2013 waarin het Hof oordeelde dat het afnemen van vingerafdrukken voor 
een paspoort gerechtvaardigd is ter bestrijding van fraude, maar dat er in de ogen van het Hof 
geen rechtvaardiging bestaat voor centrale opslag van de gegevens of gebruik van deze gegevens 
voor andere doeleinden dan voorkoming van identiteitsfraude.  
Volgens het College zou de net ingevoerde regeling in de Vreemdelingenwet niet voldoen aan het 
strikte doelbindingscriterium dat het Europese Hof van Justitie hanteert. Het College heeft daarom 
zijn aanbeveling uit 2012 herhaald in die zin dat wordt aanbevolen om de Vreemdelingenwet 2000 
zodanig te wijzigen dat biometrische gegevens alleen kunnen worden gebruikt voor bestrijding van 
identiteitsfraude – en dus niet voor opsporingsdoeleinden. 
Het kabinet neemt die aanbeveling niet over en is van oordeel dat de wet voorziet in de 
noodzakelijke, strikte doelbindingen. De vingerafdrukken worden in een aparte voorziening van de 
vreemdelingenketen opgeslagen voor het verbeteren van de identiteitsvaststelling en het 
voorkomen van onder meer identiteitsfraude. Met het oog op het vaststellen van de identiteit van 
een aangehouden verdachte, kunnen op basis van artikel 55c van het Wetboek van Strafvordering 
de vingerafdrukken worden vergeleken met de overeenkomstig de Vreemdelingenwet verwerkte 
vingerafdrukken. 
Toegang tot de biometrische gegevens voor opsporingsdoeleinden kan echter alleen onder strikte 
voorwaarden én met toestemming van de rechter-commissaris  in een concreet zwaarwegend 
opsporingsonderzoek. De rechter-commissaris toetst of het opvragen van de gegevens voldoet aan 
de eisen van proportionaliteit en subsidiariteit. 
De aanbeveling van het College volgt ook niet noodzakelijkerwijs uit de prejudiciële beslissing van 
het Europese Hof van Justitie. De paspoortverordening strekt er immers toe om de normen vast te 
stellen voor de geharmoniseerde veiligheidskenmerken van en biometrische gegevens in de 
paspoorten en reisdocumenten, ter bescherming tegen vervalsing en om een betrouwbaar verband 
te leggen tussen de rechtmatige houder en het document, hetgeen bijdraagt tot de bescherming 
tegen frauduleus gebruik ervan. 
Omdat de verordening niet verder gaat dan wat nodig is om de beoogde doelstellingen te 
verwezenlijken, ligt het in de rede dat de in de paspoortverordening voorziene opslag van de 
biometrische gegevens is beperkt tot de opslag op het paspoort of reisdocument zelf en dat de 
verordening niet voorziet in een andere vorm van opslag noch ook opslag elders dan in het 
paspoort of reisdocument. Het gebruik en de centrale opslag van biometrische gegevens op basis 
12 
 

Digitalisering overheidsdienstverlening en rechtshandhaving 
- Uiterlijk eind 2014 komt de Taskforce Bestuur en IDienstverlening, samen met betrokken 
actoren in het openbaar bestuur, tot een vorm van verplichtende zelfregulering met betrekking 
tot informatiebeveiliging: vanuit gestelde kaders (op landelijk- en koepelniveau) moet iedere 
overheidsorganisatie aan een bepaald minimum voldoen en een jaarlijkse cyclus borgen. 
(NAM, p. 37) 
 
Er is een Taskforce Bestuur en Informatieveiligheid Dienstverlening (BID) ingesteld per februari 
2013 en eindigend eind 2014. De Taskforce BID heeft als doel bestuurders van 
overheidsorganisaties te doordringen van het belang van informatieveiligheid. De aanpak gaat uit 
van verplichtende zelfregulering: het borgen en verankeren van informatieveiligheid in de reguliere 
bedrijfsvoering en het afleggen van verantwoording daarover op een transparante wijze. 
Verplichtende zelfregulering is vormgegeven op de volgende wijze: 
 
 Overheidslagen hebben hun commitment uitgesproken voor het op orde brengen en 
houden van informatieveiligheid in hun organisaties en in de gegevensuitwisseling 
tussen organisaties. 
 Zij hanteren hierbij de voor hen relevante normatiek, vertaald naar baselines. Het 
implementeren van deze baselines wordt door overheidsorganisaties voortvarend 
opgepakt. 
 Het inrichten van informatieveiligheid binnen organisaties wordt geborgd door 
informatieveiligheid op te nemen in de planning & control cyclus en de 
jaarverantwoording. Deze verantwoording aan het eigen democratisch gekozen 
controlerend orgaan (bij gemeenten: de gemeenteraad, bij provincies: Provinciale 
Staten, etc.) is de basis van toezicht en verantwoording op informatieveiligheid. Vanaf 
2015 verantwoorden overheidsorganisaties zich op deze wijze over informatieveiligheid. 
Tevens wordt gewerkt aan de invulling van een onafhankelijke toets op de 
verantwoording. 
 Ook werken overheidsorganisaties aan transparantie over informatieveiligheid, om met 
elkaar te blijven leren en te handelen, door reeds beschikbaar materiaal over de 
voortgang op informatieveiligheid te bundelen en in te zetten voor de interbestuurlijke 
dialoog. 
 Leren in en tussen de betrokken organisaties is een fundamenteel onderdeel van 
verplichtende zelfregulering. Door ruimte te creëren voor leren en het leren te 
faciliteren, worden organisaties in staat gesteld om hun rol en verantwoordelijkheid te 
nemen.  
 Aansluiting bij het Nationaal Response Netwerk van het Nationaal Cyber Security 
Centrum (NCSC) ten behoeve van incident- en crisisbeheersing is gestimuleerd door 
middel van voorlichting en pilots. Ook is een handboek crisisbeheersing ontwikkeld door 
de Taskforce BID, waarmee incident- en crisisbeheersing verdere invulling kan krijgen 
binnen overheidsorganisaties. 
 Het interbestuurlijk dialoog wordt ook in 2015 gecontinueerd, zowel op beleids- als op 
bestuurdersniveau.  
 
4. Immigratie en asiel 
Vreemdelingenbewaring 
- Het kabinet start vóór het einde van 2013 met de internetconsultatie inzake een wetswijziging 
waarmee een apart administratiefrechtelijk kader zal worden geïntroduceerd voor 
vreemdelingenbewaring. Naar verwachting zal in 2014 het wetsvoorstel aan de Tweede Kamer 
kunnen worden aangeboden. (NAM, p. 43) / Veranker het ultimum remedium beginsel voor 
vreemdelingenbewaring en grensdetentie in de wet. (CRM 10) / Zorg ervoor dat in het regime 
van grensdetentie geen verslechtering optreedt ten opzichte van het regime zoals het nu geldt 
op basis van het huidige Reglement regime grenslogies. (CRM 12) / Onderwerp vreemdelingen 
14 
 

tussen de eisen die voortvloeien uit de bescherming van fundamentele mensenrechten en de 
belangen van de Staat om een vreemdelingenbeleid te voeren met een effectief terugkeerbeleid. 
 
- Verleen een buitenschuldvergunning als het land van herkomst na een jaar nog geen 
reispapieren heeft afgegeven en dit niet verwijtbaar is aan de vreemdeling. (CRM 15) 
Het College geeft deze aanbeveling onder verwijzing naar het advies van de ACVZ (‘Waar een wil 
is, maar geen weg’) om de buitenschuldverlening na maximaal een jaar te verlenen, zodat 
vreemdelingen niet onnodig lang in onzekerheid verkeren. 
Op 13 september 2013 heeft de Staatssecretaris van Veiligheid en Justitie de kabinetsreactie op 
het advies en de daaruit voortvloeiende aanbevelingen gezonden aan de Tweede Kamer 
(Kamerstukken II 2012/13, 19 637, nr. 1721). In die brief is uitgelegd waarom het kabinet deze 
aanbeveling niet overneemt. Een aantal adviezen van de ACVZ is wel overgenomen en met de 
wijziging van de Vreemdelingencirculaire is de kabinetsreactie uitgewerkt in beleidsregels (Besluit 
van de Staatssecretaris van Veiligheid en Justitie van 20 maart 2014, nummer WBV 2014/12, 
houdende wijziging van de Vreemdelingencirculaire 2000). 
 
- Stuur een zieke vreemdeling niet terug als in het individuele geval niet duidelijk is of hij 
feitelijk toegang heeft tot medische zorg en of er een sociaal en medisch vangnet aanwezig is. 
Zorg voor een adequaat systeem om te volgen of de betrokkene daadwerkelijk toegang heeft 
tot de  noodzakelijke medische zorg. (CRM 16) 
Allereerst wordt opgemerkt dat het proces rond de toelating en terugkeer van vreemdelingen met 
medische problematiek in Nederland zorgvuldig is ingericht.  
Of de medische zorg feitelijk toegankelijk is in het land van herkomst heeft te maken met factoren 
als bereikbaarheid en betaalbaarheid van de zorg. Het verschilt dus per individu hoe toegankelijk 
de zorg feitelijk is. Zowel de IND als de BMA-artsen kunnen die toegang vanuit Nederland niet 
objectief toetsen. De beschikbaarheid van de benodigde medische behandeling is daarentegen wel 
te toetsen en wordt daarom als het enige objectief te toetsen criterium gezien.  
In opdracht van het Ministerie van Veiligheid en Justitie wordt een internationaal-vergelijkend 
onderzoek gedaan naar de wijze waarop andere landen in hun beleid rekening houden met 
verschillende dimensies van toegankelijkheid. Op basis daarvan zal worden bezien of er 
aanknopingspunten bestaan om op realistische wijze de toegang tot medische zorg mee te laten 
wegen in de besluitvorming over de toelating en het vertrek van vreemdelingen met medische 
klachten. 
 
Staatloosheid 
- Ontwikkel een met waarborgen omklede procedure ter vaststelling van staatloosheid. (CRM 
17) 
Bij brief van 10 september 2014 van de Staatssecretaris van Veiligheid en Justitie (Kamerstukken 
II 2013/14, 19 637, nr. 1889) is de Kamer geïnformeerd over de eerste reactie van het kabinet op 
het advies van de ACVZ inzake staatloosheid (ACVZ, ‘Geen land te bekennen’, 4 december 2013). 
In het advies wordt geconstateerd dat een daadwerkelijke vaststellingsprocedure ontbreekt in 
Nederland. Het kabinet onderkent het belang van vaststelling van staatloosheid. Momenteel wordt 
de wijze waarop een vaststellingsprocedure van staatloosheid het beste kan worden ingericht, 
verkend. 
  
16 
 

kennen minder handelingsverlegenheid, kunnen vertrouwen op hun professionele autonomie en 
kunnen hier ook op worden aangesproken. Ze zijn op de hoogte van de laatste richtlijnen en 
kunnen deze ook toepassen. Dit alles komt de kwaliteit van de jeugdhulp en dus ook de aanpak 
van kindermishandeling ten goede. 
 
- Op 6 juni 2013 heeft de Minister van Sociale Zaken en Werkgelegenheid, mede namens vier 
ministers, een brief naar de Tweede Kamer verstuurd over de wijze waarop het kabinet de 
6
ketenaanpak van huwelijksdwang wil versterken. Hierin worden acties aangekondigd om de 
aanpak van huwelijksdwang en achterlating te versterken. (NAM, p. 45) 
Een groot deel van de in de brief aangekondigde maatregelen is inmiddels uitgevoerd. De 
staatssecretaris van VWS heeft de TK op 10 juli 2014 als volgt geïnformeerd (Kamerstukken II 
2013/14, 33 750 XVI, nr. 109):  
 
 Voor scholen (docenten en begeleiders) is een gratis training ‘signaleren en handelen bij 
huwelijksdwang’ beschikbaar. Ook is een lespakket voor gebruik in de klas opgenomen.  
 De Ministeries van Veiligheid en Justitie en van Binnenlandse Zaken en Koninkrijksrelaties 
hebben met de Nederlandse Vereniging voor Burgerzaken (NVVB) een circulaire voor de 
ambtenaren van de burgerlijke stand over huwelijksdwang en achterlating opgesteld en 
verspreid.  
 Alle betrokken organisaties zijn via de campagne “Als niemand iets weet” en “trouwen tegen je 
wil” geïnformeerd over de mogelijkheid tot melden van huwelijksdwang bij een Steunpunt 
Huiselijk Geweld (SHG) en over het landelijk telefoonnummer van de SHG’s.  
 Met de VNG is afgesproken dat zij in het kader van de eerder in deze brief genoemde 
kwaliteitsimpuls een landelijk knooppunt huwelijksdwang en achterlating zullen onderbrengen 
bij één Advies- en Meldpunt Huiselijk Geweld (AMHK) in een van de centrumgemeenten. 
Gekozen is voor het AMHK in Den Haag. Komend najaar gaat een kwartiermaker van start om 
het knooppunt in te richten, waarna het uiterlijk op 1 januari 2015 operationeel zal zijn. De 
kwartiermaker van dit knooppunt zal tevens het samenwerkingsprotocol tussen hulpverlening 
en Politie/OM opstellen.  
 Het knooppunt huwelijksdwang zal de methoden die professionals in zorg en ondersteuning 
inzetten voor slachtoffers van huwelijksdwang en achterlating, doorlichten op passendheid.  
 De minister van BZK onderzoekt of de door het ministerie van BZ gedane suggesties voor 
aanpassing van de regelgeving voor het verlenen van toestemming bij het verstrekken van 
reisdocumenten aan (minderjarige) achtergelatenen, kunnen leiden tot voorstellen tot 
aanpassing van de paspoortwet.  
 Wat betreft de aanpak in het buitenland is het volgende in gang gezet. De posten in de 
‘risicolanden’ hebben begin juni van dit jaar een draaiboek ontvangen over hoe om te gaan met 
slachtoffers die zich in het buitenland bevinden. Deze risicoposten zijn ook geïnstrueerd om de 
lokale NGO’s in kaart te brengen die een rol spelen bij het verlenen van hulp aan slachtoffers. 
In de trainingen van (consulair) medewerkers wordt aandacht besteed aan het verlenen van 
consulaire bijstand in situaties van huwelijksdwang en achterlating. Ten slotte staat het 
onderwerp op de agenda tijdens het internationale Global Consulair Forum van het voorjaar 
2015. 
 
 
                                                           
6
 Kamerstukken II 2012/13, 32 175, nr. 50. 
18 
 

de Wet meldcode plaatsvinden. Daarnaast is er een plan opgesteld, GIA (geweld in 
afhankelijkheidsrelaties) in opleidingen, dat zich richt op de opleidingen voor de sectoren die vallen 
onder de wet verplichte meldcode huiselijk geweld en kindermishandeling. Het is belangrijk dat  
toekomstige professionals tijdens hun (beroeps)opleiding al leren over het signaleren van en 
handelen bij GIA. Beoogd wordt om de aandacht voor geweld in afhankelijkheidsrelaties structureel 
te verankeren in opleidingen, om de handelingsverlegenheid weg te nemen en aankomende 
professionals voldoende toe te rusten voor het signaleren van en handelen bij vermoedens van 
geweld in afhankelijkheidsrelaties. Deze aandacht dient zich niet alleen te beperken tot een 
keuzevak, minor of uitstroomprofiel voor de geïnteresseerde student, maar dient structureel te 
worden ingebed in alle zorg-, agogische en pedagogische beroepsopleidingen. Het plan loopt tot en 
met 2015.  
 
Mensenhandel en uitbuiting 
- Onderzoek de effectiviteit van de preventieve maatregelen tegen mensenhandel. (CRM 29) 
Preventieve maatregelen om mensenhandel te voorkomen zijn van groot belang. Zo zijn er op dit 
moment diverse initiatieven die beogen jongeren bewust te maken van grenzen rond seksualiteit, 
zoals de in opdracht van het ministerie van Veiligheid en Justitie ontwikkelde voorlichtingsfilm ‘De 
mooiste chick van het web’ en bijbehorend lespakket. In de databank van het Nederlands 
Jeugdinstituut (NJI) zijn diverse interventies rondom seksualiteit en seksuele weerbaarheid 
opgenomen. Deze databank bevat ook veel erkende interventies (voorlichtingsprogramma’s) die 
gebruikt worden door scholen. Aan deze databank zijn recent nog de interventies ‘Lang leve de 
liefde’ en ‘Begrijp me goed’ over o.a. grenzen rond seksualiteit toegevoegd. Hoewel de 
werkzaamheid van dergelijke preventieve interventies vanwege het vaak verborgen karakter in de 
praktijk moeilijk te meten is, heeft het NJI werkzame elementen van interventies benoemd 
afhankelijk van het probleem en de doelgroep (bijvoorbeeld pubermeisjes).  
Een ander voorbeeld van preventie is  de succesvolle ‘Schijn bedriegt’-campagne van Meld Misdaad 
Anoniem die recent is voortgezet. In de campagneperiode van juni 2012 tot eind 2013 zijn er bij 
Stichting M. 197 meldingen over mensenhandel binnen gekomen. Dit is een stijging van maar liefst 
121% ten opzichte van de periode juni 2010 tot eind 2011. 
 
- Garandeer passende bescherming en gespecialiseerde hulpverlening voor (minderjarige) 
slachtoffers van mensenhandel. (CRM 30) 
Voor buitenlandse slachtoffers van mensenhandel in de zogenoemde B8-bedenktijd is in juni 2010 
een pilot categorale opvang slachtoffers mensenhandel (COSM) ingericht. Deze wordt per 1 januari 
2015 verlengd tot en met 2017. In de COSM wordt psychosociale diagnostiek aangeboden. 
Minderjarige buitenlandse slachtoffers van mensenhandel worden opgevangen in de Beschermde 
Opvang. Daarnaast wordt er gewerkt aan een Nationaal Verwijsmechanisme. Dit met onder meer 
het doel om het hulp- en ondersteuningsaanbod – en de toegang daartoe – voor alle slachtoffers te 
verbeteren. Ten aanzien van buitenlandse minderjarige slachtoffers van mensenhandel brengt de 
Nationaal Rapporteur Mensenhandel en Seksueel Geweld tegen Kinderen een rapport uit dat 
specifiek toeziet op deze groep. Dit rapport wordt begin 2015 verwacht. (Kamerstukken II 
2013/14, 28 638, nr. 121). 
 
- Bevorder de deskundigheid van hulpverleners over het recht van slachtoffers op een effectief 
rechtsmiddel, waaronder het recht op compensatie. (CRM 31) 
Nederland onderschrijft het belang van deskundige hulpverleners. Een van de onderdelen van het 
NVM is de wegwijzer “Slachtoffer mensenhandel centraal’, een website waarin het hulp- en 
ondersteuningsaanbod duidelijk inzichtelijk wordt gemaakt door het  slachtoffer op de middenstip 
20 
 

Detentie 
- Voorzie in alternatieve maatregelen voor voorlopige hechtenis in de wet, zodat deze expliciet 
onderdeel uitmaken van het afwegingskader rondom voorlopige hechtenis. (CRM 9) 
In het kader van de modernisering van het Wetboek van Strafvordering (wetgevingsprogramma 
Versterking Prestaties Strafrechtketen) overweegt het kabinet om alternatieven voor de voorlopige 
hechtenis in de wet te verankeren. Daarbij kan worden gedacht aan het wettelijk verankeren van 
de voorwaarden die de rechter kan verbinden aan de opschorting of schorsing van de voorlopige 
hechtenis. Uit cijfers blijkt dat rechters in toenemende mate gebruikmaken van deze mogelijkheid. 
Een wettelijke regeling zou de toepassing van bijzondere schorsingsvoorwaarden kunnen 
bevorderen. Tevens bekijkt het kabinet – in overleg met de rechtspraktijk – de mogelijkheden voor 
de invoering van aan de verdachte in het vooronderzoek op te leggen vrijheidsbeperkende en 
gedragsbeïnvloedende maatregelen. Ten slotte wordt verwezen naar de wet ter implementatie van 
het EU-kaderbesluit inzake de wederzijdse erkenning van beslissingen inzake toezichtmaatregelen 
als alternatief voor voorlopige hechtenis (Stb. 2013, 250). Deze wet maakt het mogelijk om 
toezicht te houden op niet in Nederland woonachtige verdachten in het kader van de schorsing van 
de voorlopige hechtenis. 
 
5. Economische, Sociale en Culturele Rechten 
Onderwijs 
- Het ministerie van OCW beziet het voorstel om mensenrechten, waaronder kinderrechten, 
expliciet te benoemen in de kerndoelen van het funderend onderwijs. (NAM, p. 57) / Ruim 
uitdrukkelijk plaats in voor mensenrechteneducatie in de kerndoelen van het onderwijs. (CRM 
43) / Tref concrete maatregelen ter bevordering van de deskundigheid van docenten op het 
terrein van mensenrechten. (CRM 44) / Besteed aandacht aan de rechten van LHBT-jongeren. 
(CRM 45) 
De staatssecretaris van onderwijs heeft op 17 november 2014 een brief naar de Tweede Kamer 
gezonden waarin hij een integrale reflectie op het curriculum van het funderend onderwijs 
aankondigt. Deze verkenning zal ook ingaan op de burgerschapsopdracht aan scholen. Het is van 
wezenlijk belang dat leerlingen kennis opdoen over het functioneren van onze democratische 
rechtsstaat en van de fundamentele waarden die daaraan ten grondslag liggen. 
Om docenten, scholen en uitgevers meer houvast te bieden bij het geven van 
burgerschapsonderwijs (waaronder mensenrechten) worden hiervoor handreikingen door het 
nationaal expertisecentrum leerplanontwikkeling SLO ontwikkeld, die dit schooljaar door 20 
pilotscholen worden beproefd. 
Om scholen te ondersteunen bij de invoering van de kerndoelonderdelen seksualiteit en seksuele 
diversiteit heeft de minister van OCW onder andere een handreiking en een leermiddelenscan laten 
ontwikkelen. In de handreiking zal ook aandacht worden besteed aan transgenders, zoals 
toegezegd aan de Kamer tijdens het AO van 13 maart 2014.  
Voor het tegengaan van seksueel grensoverschrijdend of homofoob gedrag, het bestrijden van 
discriminatie en het aanpakken van pesten, hebben docenten dezelfde achterliggende 
competenties nodig. Het SCP-rapport ‘Anders in de klas’ benadrukt de rol van leerkrachten. Om de 
competenties van docenten op dit gebied te bevorderen, organiseert de minister van OCW op 16 
april 2015 een landelijke onderwijsconferentie sociale veiligheid voor leraren en schoolbesturen in 
het primair onderwijs en het voortgezet onderwijs. 
 
In het kader van het plan van aanpak tegen pesten heeft het Centrum voor School en Veiligheid dit 
jaar een onderzoek uitgevoerd naar de aandacht van de pabo’s en tweedegraads 
lerarenopleidingen voor sociale veiligheid, waaronder pesten. Dit onderzoek is nog in afronding. 
 
22 
 

Levensstandaard  
- Gebruik de rechten van de mens als kader voor het armoede- en schuldenbeleid, met oog voor 
de relatie tussen armoede en gezondheid, huisvesting en participatie, in gevallen waarin 
verbetering van de koopkracht alleen onvoldoende is. (CRM 46) 
Het kabinet onderschrijft het uitgangspunt dat het belangrijk is om het armoede- en schuldenbeleid 
te verbinden met andere terreinen zoals gezondheid, huisvesting en participatie. Gemeenten zijn 
primair verantwoordelijk voor het armoede- en schuldenbeleid. Zij zijn in staat om maatwerk te 
leveren en kunnen zorgen voor een integrale aanpak. Gemeenten kennen immers de lokale 
economische en sociale situatie, het bredere gemeentelijke beleid en lokale private initiatieven 
gericht op armoedebestrijding. Met de decentralisaties op het terrein van zorg, jeugd en 
participatie vergroot het kabinet de mogelijkheden voor gemeenten om een samenhangende 
aanpak te realiseren. 
24 
 

