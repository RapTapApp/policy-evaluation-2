 
 
 
 
 
 
 
 
 
Tussentijdse evaluatie 2013 
 
Nederlandse militaire bijdragen aan lopende operaties 
 
 
 
 
Datum 
9 mei 2014 
Status Definitief 
 
 
   
 
 

Tussentijdse evaluatie 2013 
 
Inhoud 
 
 
 
Afkortingen 2 
1 Inleiding 4 
2 Balkan 5 
2.1 EUFOR Althea (Bosnië-Herzegovina) 5 
2.2 EULEX (Kosovo) 7 
2.3 KFOR (Kosovo) 9 
3 Midden-Oosten 11 
3.1 NATO Patriot Deployment (Turkije) 12 
3.2 UNTSO (Jeruzalem) 13 
3.3 UNDOF (Golan) 15 
3.4 MFO (Sinaï) 16 
3.5 EUBAM (Rafah) 18 
4 Afghanistan 19 
4.1 ISAF-ATF (Afghanistan) 19 
4.2 UNAMA (Kaboel) 21 
5 Afrika 23 
5.1 UNMISS (Zuid Sudan) 24 
5.2 EUAVSEC (Zuid-Sudan) tevens eindevaluatie 27 
5.3 EUTM (Mali) 28 
5.4 EUTM (Somalië) 30 
6 Overige operaties 32 
6.1 NATOPS 32 
6.2 FRONTEX 33 
6.3 VPD 34 
7 Slotbeschouwing 35 
Bijlage 1 Overzicht inzet bij operationele hoofdkwartieren 36 
Bijlage 2 Overzicht financiële verantwoording 37 
Bijlage 3 Overzicht militaire sterkte 39 
Bijlage 4 Overzicht inzet bij capaciteitsopbouw 40 
 
 Pagina 3 van 44  
 

Tussentijdse evaluatie 2013 
 
2 Balkan 
Onder meer vanwege de geografische nabijheid hebben Nederland en Europa baat 
bij een stabiele en welvarende Balkanregio. Na de oorlogen in Kroatië, Bosnië-
Herzegovina en Kosovo, die volgden op het uiteenvallen van Joegoslavië, heeft de 
internationale gemeenschap zich met een combinatie van diplomatieke, 
ontwikkelingssamenwerkings- en militaire middelen ingespannen om de stabiliteit en 
de wederopbouw te bevorderen. 
 
Kroatië is sinds 2009 Navo-bondgenoot en is in 2013 toegetreden tot de EU. Servië 
en Kosovo voeren sinds 2011 een dialoog (gefaciliteerd door de Hoge 
Vertegenwoordiger van de EU) over normalisering van de onderlinge betrekkingen. 
Op 19 april 2013 resulteerde dit in het “15-punten akkoord”. 
 
De omvang van de internationale operaties en missies in de Westelijke Balkan, en 
de Nederlandse bijdrage daaraan, is mede als gevolg van de verbeterde 
veiligheidssituatie in de regio door de jaren heen geleidelijk gereduceerd. De inzet 
van de EU en de Navo op de Balkan is gericht op het Euro-Atlantische 
integratieperspectief van de regio. Nederland blijft de overheden van de betrokken 
landen via het maatschappelijk transformatie programma ondersteunen bij het 
voldoen aan de politieke Kopenhagen-criteria op het gebied van Rule of Law en bij 
de ontwikkeling van de rechtsstaat. 
 
4
2.1 EUFOR Althea (Bosnië-Herzegovina) 
 
Algemeen 
Politieke context 
Het Verdrag van Dayton (1995), dat een einde maakte aan de oorlog in Bosnië-
Herzegovina, bepaalde dat het land onder internationale supervisie werd geplaatst. 
Die kan worden beëindigd zodra Bosnië-Herzegovina aan vijf doelstellingen en twee 
voorwaarden voldoet (de ‘5+2 agenda’). Op dit moment zijn twee van die 
doelstellingen nog niet bereikt: een verdeling van staatseigendom op centraal 
niveau en overdracht, inventarisatie en management van de defensiebezittingen. 
 
Bosnië-Herzegovina heeft uitzicht op lidmaatschap van de EU en de Navo. Het 
5
Stabilisatie- en Associatieakkoord van de Europese Unie met Bosnië en Herzegovina 
is door alle EU-lidstaten geratificeerd, maar nog altijd niet in werking getreden. De 
EU stelt namelijk als voorwaarde hiervoor dat Bosnië een EU-
coördinatiemechanisme instelt waarin een EU-accessie traject is uitgewerkt en dat 
een discriminerende bepaling in de huidige grondwet en kieswet wordt aangepast in 
lijn met het Europees Verdrag Rechten van de Mens (uitspraak van het Europees 
Hof Rechten van de Mens ‘Sejdic Finci’). Deze bepaling komt erop neer dat alleen 
etnische Bosniërs, Kroaten en Serviërs kunnen worden gekozen tot president of 
                                                
4 Officiële website van EUFOR Althea http://www.euforbih.org. Cijfers d.d. 29 jan 2014: sterkte 600 militairen uit 17 
EU-lidstaten en 5 niet EU-lidstaten. Twee landen leveren grote militaire contingenten (Oostenrijk en Turkije samen 
ruim 350 man) en de overige landen (zoals Nederland) leveren kleine militaire contingenten. 
5 Het Stabilisatie- en Associatieakkoord van de Europese Unie met Bosnië en Herzegovina is op 7 juli 2009 door het 
Nederlandse parlement goedgekeurd. 
 Pagina 5 van 44  
 

Tussentijdse evaluatie 2013 
 
ontwikkeling van doctrine en trainingssystematiek hebben de Nederlandse militairen 
bijgedragen aan de zelfredzaamheid van de Bosnische krijgsmacht. De Nederlandse 
militaire bijdrage aan EUFOR Althea past binnen de trend dat de internationale 
gemeenschap zich op verantwoorde wijze terugtrekt uit Bosnië-Herzegovina om zo 
de Bosnische autoriteiten te stimuleren zelf meer verantwoordelijkheid te nemen 
voor de politieke en veiligheidssituatie in het land. Hoewel klein in omvang wordt de 
Nederlandse bijdrage zowel door de missie, de Bosnische autoriteiten en de 
deelnemende militairen als positief en nuttig ervaren. 
 
9
2.2 EULEX (Kosovo) 
 
Algemeen 
Politieke context 
Kosovo heeft op 17 februari 2008 de onafhankelijkheid uitgeroepen en wordt 
inmiddels door ruim honderd landen, waaronder Nederland, erkend. Binnen de EU 
zijn er vijf landen die Kosovo niet erkennen: Cyprus, Griekenland, Roemenië, 
Slowakije en Spanje. Dit bemoeilijkt de bredere toenadering tot de EU. De 
normalisatie van de betrekkingen tussen Kosovo en Servië is een belangrijke 
voorwaarde voor het EU-integratietraject. In maart 2011 is in dit verband een door 
de EU gefaciliteerde dialoog tussen Servië en Kosovo van start gegaan. Deze 
‘Belgrado-Pristina’-dialoog, gericht op het vinden van wederzijds aanvaardbare 
oplossingen voor praktische problemen waar de burgers in het grensgebied mee te 
kampen hebben resulteerde op 19 april 2013 in het zogenaamde “15-punten 
akkoord”. 
 
De Servische minderheid in Kosovo, in het bijzonder de bevolking in het Noorden, 
voelt zich in de steek gelaten door Servië en niet verbonden met Kosovo. Het 
akkoord behelst onder meer beëindiging van de Servische financiële steun aan 
Noord-Kosovo. Dit ligt gevoelig. Het betrekken van de bevolking van Noord-Kosovo 
bij de normalisatie van de relaties tussen beide landen blijft een punt van aandacht. 
Op 3 november 2013 werden in Kosovo gemeenteraadsverkiezingen gehouden, die 
in Noord-Kosovo gepaard zijn gegaan met incidenten. 
 
Rechtsgrond 
De rechtsgrondslag voor EULEX ligt besloten in VN-Veiligheidsraadresolutie 1244 
van 10 juni 1999 en is geldig totdat de VN-Veiligheidsraad het mandaat intrekt. De 
grondslag binnen de EU wordt gevormd door EU-raadsbesluit 2012/291/CFSP van 6 
juni 2012 en is geldig tot 14 juni 2014. De Nederlandse bijdrage is toegezegd tot 14 
10
juni 2014 . Aan een nieuw mandaat voor de periode na 14 juni 2014 wordt 
momenteel gewerkt. 
 
Algemene doelstelling 
EULEX heeft tot doel bijdragen aan capaciteitsopbouw van de rule of law sector in 
Kosovo. EULEX heeft daartoe enerzijds een executief en anderzijds een monitoring, 
mentoring en adviserend mandaat gericht op het ondersteunen van de Kosovaarse 
autoriteiten bij het ontwikkelen van een multi-etnisch, onafhankelijk en goed 
functionerend justitie- en politieapparaat en een dito douanedienst.  
 
                                                
9 Officiële website van EULEX http://www.eulex-kosovo.eu. Cijfers d.d. 29 jan 2014: 1300 militairen voor ‘Executive 
Division’ en 250 militairen voor de ‘Strengthening Division’ uit 27 EU-lidstaten en 5 niet EU-lidstaten. 
10 Kamerstuk 29521, nr. 190, 6 juli 2012. 
 Pagina 7 van 44  
 

Tussentijdse evaluatie 2013 
 
12
2.3 KFOR (Kosovo) 
 
Algemeen 
Politieke context 
Voor de algemene politieke context waarin KFOR opereert, wordt verwezen naar de 
politieke context bij EULEX Kosovo. 
 
Rechtsgrond 
De rechtsgrondslag voor KFOR ligt besloten in VN-Veiligheidsraadresolutie 1244 van 
10 juni 1999 en is geldig totdat de VN-Veiligheidsraad het mandaat intrekt. De 
13
Nederlandse bijdrage is toegezegd tot 1 oktober 2014. 
 
Algemene doelstelling 
KFOR draagt bij aan een veilige omgeving en de handhaving van de openbare orde 
in Kosovo. KFOR waarborgt ook de bewegingsvrijheid van onder andere EULEX en 
andere internationale organisaties. Daarnaast ondersteunt KFOR de ontwikkeling 
van een stabiel, democratisch, multi-etnisch en vredig Kosovo en de opbouw van de 
Kosovaarse veiligheidsdiensten (Kosovo Security Forces). 
 
Ontwikkelingen KFOR 
Op 9 juli 2013 is door KFOR de status Full Operational Capable aan de Kosovo 
Security Forces verleend. Dit betekent dat de weg vrij is naar de ontwikkeling van 
een eigen krijgsmacht. Tevens is een NATO Liaison and Advisory Team (NLAT) 
opgericht waarmee de Navo zicht houdt op de ontwikkeling van de Kosovaarse 
veiligheidstroepen. NLAT staat los van KFOR maar viel in 2013 wel onder de 
commandant van KFOR. In 2014 zal het NLAT door het Navo hoofdkwartier in 
Brussel worden aangestuurd. In Noord-Kosovo mogen Kosovaarse 
veiligheidstroepen alleen met voorafgaande toestemming van KFOR optreden. 
 
Nederlandse militaire bijdrage 
Doelstelling 
De Nederlandse militaire bijdrage bestond in 2013 uit drie staffunctionarissen om bij 
te dragen aan het creëren en in stand houden van een veilige en stabiele omgeving. 
Daarnaast vormden twee Nederlandse militairen het National Support Element voor 
KFOR en EULEX. Tevens vormden twee Nederlandse militairen tot eind december 
2013 de National Intelligence Cell. 
 
Activiteiten en voortgang 
14
De Nederlandse militaire staffunctionarissen waren werkzaam binnen het 
hoofdkwartier van KFOR. Zij voerden hun stafwerkzaamheden uit ten behoeve van 
KFOR-eenheden op het gebied van logistieke en ICT-ondersteuning. Tevens kon uit 
eerste hand inzicht verkregen worden over de wijze waarop de veiligheidssituatie in 
Kosovo zich ontwikkelde. 
 
Samenhang 
De Nederlandse bilaterale relatie met Kosovo is gericht op de toenadering van het 
land tot Europese en Atlantische structuren. Ontwikkeling van Rule of Law krijgt 
bijzondere aandacht. KFOR heeft als taak het handhaven van een veilige omgeving 
                                                
12 Officiële website van KFOR http://www.aco.nato.int/kfor.aspx. 
13 KST 28 676, nr. 167191, 1 november 2012. 
14 1* stafofficier logistiek, 1* stafonderofficier informatica, 1* onderofficier transport. 
 Pagina 9 van 44  
 

Tussentijdse evaluatie 2013 
 
3 Midden-Oosten 
Sinds de politieke omwentelingen in de Arabische wereld in 2011 is sterk centraal 
gezag in een aantal landen van deze regio weggevallen. Dit heeft wellicht meer 
ruimte geboden voor vrijheden, maar de veiligheid en stabiliteit zijn onder druk 
komen te staan. Economische ontwikkeling en stabiliteit, randvoorwaarden voor 
politieke stabiliteit, blijven zowel in de transitielanden, als in de andere landen in de 
regio over het algemeen achter. In veel landen is sprake van hoge werkloosheid, 
met name onder jongeren. Bureaucratieën zijn stroperig en het investeringsklimaat 
is onzeker. Corruptie en nepotisme dempen de ontwikkeling. 
 
De veranderingen hebben ook grensoverschrijdende consequenties, vooral in 
gebieden waar het overheidsgezag sterk verminderd is: grensoverschrijdende 
misdaad is toegenomen (bv. wapensmokkel vanuit Libië), transnationale 
terroristische netwerken hebben meer ruimte gekregen (in Syrië, Irak, Libanon en 
de Sinaï) en de voedingsbodem voor radicalisering is vergroot. Conflicten in de regio 
oefenen bovendien een aanzuigende werking uit op internationale jihadisten die in 
toenemende aantallen afreizen naar conflictgebieden in de Arabische regio en bij 
terugkeer een potentieel risico vormen voor de nationale veiligheid. 
 
De vredesonderhandelingen onder leiding van Secretary of State Kerry zijn 
opgeschort. Nog onzeker of er perspectief op hervatting is. Zijn inzet was om voor 
eind april 2014 met een raamwerk voor onderhandelingen te komen teneinde een 
finale statusakkoord te bereiken. Veiligheid is één van de belangrijkste onderwerpen 
in deze onderhandelingen. De situatie rond Gaza is in 2013, na de militaire operatie 
Pillar of Defense in november 2012, relatief rustig gebleven. De onveiligheid in de 
Sinaï nam in diezelfde periode sterk toe. 
 
Het conflict in Syrië heeft de regionale en sektarische tegenstellingen verder 
aangewakkerd. Wat als een vreedzame roep om meer vrijheden, democratie en 
waardigheid begon, ontaardde in een gewelddadig conflict dat gevolgen heeft voor 
de regionale veiligheid en stabiliteit. De inzet van chemische wapens in de 
buitenwijken van Damascus op 21 augustus 2013 was een absoluut dieptepunt in de 
geweldspiraal. Onder druk van de VS en Rusland is Syrië toegetreden tot de OPCW 
en is het land de verplichting aangegaan om zijn chemische wapenarsenaal te 
vernietigen. De daartoe opgerichte Joint Mission van de OPCW en de VN, onder 
leiding van de Nederlandse diplomaat Sigrid Kaag, houdt toezicht op en ondersteunt 
bij dit traject dat uiterlijk 30 juni 2014 moet zijn voltooid. De Syrische samenleving 
is sterk verdeeld en de Shia–Soenni tegenstellingen en geschillen tussen regionale 
spelers (Iran, Hezbollah, Saoedi-Arabië, Qatar) bemoeilijken een oplossing van dit 
conflict. De grote stroom vluchtelingen vanuit Syrië naar de buurlanden legt een 
enorme druk op de sociale voorzieningen en heeft verstrekkende gevolgen voor de 
economische ontwikkeling, demografische verhoudingen en stabiliteit en veiligheid 
aldaar. Met name in Libanon en Irak resulteerde dit in verschillende gewelddadige 
incidenten, waaronder aanslagen tegen Hezbollah-doelwitten in Beiroet en 
schermutselingen tussen de Iraakse veiligheidsdiensten en de aan Al Qaida 
gelieerde Islamitische Staat Irak en Levant. 
 
 Pagina 11 van 44  
 

Tussentijdse evaluatie 2013 
 
commando element in Ramstein was de eenheid op 26 januari 2013 Fully 
Operational Capable. Gedurende de gehele inzetduur heeft de Patriot-eenheid de 
stad Adana bescherming kunnen bieden. Sinds het begin van de operationele inzet 
is een groot aantal lanceringen van ballistische raketten binnen Syrië waargenomen. 
Het Nederlandse detachement is opgenomen in de Navo-commandostructuur. 
 
De inzetbaarheid van de Nederlandse Patriot-systemen is goed. In het afgelopen 
jaar is de eenheid slechts enkele uren niet inzetbaar geweest als gevolg van 
technische problemen. Hiervoor moest overigens wel een aanzienlijke logistieke 
inspanning worden gepleegd. 
 
Samenhang 
De Nederlandse bijdrage aan NATO Patriot Deployment is ingebed in een 
geïntegreerde benadering van het conflict in Syrië, waarbij een breed palet aan 
maatregelen en middelen wordt ingezet. Het doel van deze bijdrage is op de korte 
termijn regionale instabiliteit tegen te gaan en op de lange termijn de oorzaken van 
instabiliteit en onveiligheid weg te nemen. Het Nederlandse geïntegreerde beleid op 
Syrië bestaat uit het ondersteunen van een inclusieve politieke transitie (politiek 
spoor), het geven van een aanzet tot wederopbouw (ontwikkelingsspoor), het 
bevorderen van veiligheid en regionale stabiliteit door het indammen van spillover-
effecten (veiligheidsspoor) en het tegengaan van straffeloosheid (accountability). 
 
Tussentijdse evaluatie 
De ontplooiing van de Patriot-eenheid is succesvol verlopen; het overgrote deel van 
de Turkse bevolking waardeert de steun van de Navo-bondgenoten. De Patriot-
missie heeft met zijn afschrikwekkende werking een rol gespeeld in de de-escalatie 
van de regionale effecten van het Syrisch conflict. Het was niet nodig om met de 
Patriots daadwerkelijk raketten te onderscheppen. 
 
18
3.2 UNTSO (Jeruzalem) 
 
Algemeen 
Politieke context 
Het conflict in Syrië heeft steeds verdergaande gevolgen voor de veiligheid en 
stabiliteit in de regio. Israël kijkt met argusogen naar de ontwikkelingen in Syrië en 
de mogelijke implicaties daarvan voor de eigen veiligheid, maar heeft zich in 2013 
terughoudend opgesteld. Verschillende geweldsincidenten en schermutselingen 
tussen gewapende groepen onderling en met Syrische regeringstroepen nabij en in 
de grensgebieden met Israël en Libanon zorgen voor een gespannen situatie. 
 
Libanon ondervindt ernstige consequenties van de Syrische crisis. Door de 
aanhoudende stroom vluchtelingen bestaat inmiddels ongeveer een kwart van de 
Libanese bevolking uit Syriërs. De opvang van de vele vluchtelingen in bestaande 
gemeenschappen drukt zwaar op de sociale voorzieningen. Ook nemen de altijd al in 
het land aanwezige sektarische spanningen hierdoor verder toe. De Libanezen zijn 
verdeeld in twee kampen: pro-Assad en pro-oppositie. De veiligheidssituatie 
verslechterde in 2013, met verschillende aanslagen tegen Iraanse en Hezbollah-
doelwitten in onder meer Beiroet vanwege hun steun aan Assad. 
 
                                                
18 Officiële website van UN http://www.UN.org Cijfers UNTSO d.d. 31 dec 2013: 159 militairen door 24 landen 
waarvan 12 door Nederland geleverd. 
 Pagina 13 van 44  
 

Tussentijdse evaluatie 2013 
 
op de containment van de Syrische crisis kan de missie daar momenteel wel 
enigermate aan bijdragen. 
 
Tussentijdse evaluatie 
UNTSO is een relevante missie voor de regionale stabiliteit in het Midden-Oosten. 
Juist nu heeft UNTSO een dempend effect op de spillover van het Syrië-conflict. 
Door de toenemende spanning in het gebied is het van groot belang dat de VN zijn 
verantwoordelijkheid blijft nemen om deze de-escalerende rol te behouden, en 
tegelijkertijd risico-mitigerende maatregelen neemt voor de deelnemende landen. 
Voor Nederland is UNTSO een mogelijkheid om oren en ogen op de grond te hebben 
in een gebied dat door de Syrische crisis een directe bedreiging voor Europa vormt. 
Nederland houdt hier door deelname een vinger aan de pols en neemt zijn 
verantwoordelijkheid in een prioritaire regio binnen het Nederlandse buitenlands 
beleid. 
 
19
3.3 UNDOF (Golan) 
 
Algemeen 
Politieke context 
Zoals reeds beschreven, kent de Syrische crisis een steeds grotere regionale 
dimensie, waardoor ook de veiligheid en stabiliteit in de buurlanden onder druk 
komen te staan. Hoewel de Golanhoogte geen centrale plek inneemt in het optreden 
van gewapende oppositiegroepen of regeringstroepen, is er sinds het uitbreken van 
de crisis een verhoogde activiteit waargenomen op de Golan. 
 
Rechtsgrond 
20
De basis van deze missie ligt in VN-veiligheidsresolutie 350. Het mandaat is 
handhaving van het staakt het vuren tussen Israël en Syrië en toezicht op de Areas 
of Separation and Limitations. Het huidige mandaat loopt tot juni 2014. De 
Nederlandse bijdrage is toegezegd tot 31 augustus 2014, ervan uitgaande dat het 
21
internationale mandaat wordt verlengd. 
 
Algemene doelstelling 
UNDOF is een gewapende missie die toeziet op het staakt-het-vuren tussen Israël 
en Syrië, op de ‘disengagement ’ van Israëlische en Syrische troepen en op de areas 
of separation and limitations. UNDOF werkt nauw samen met UNTSO in de vorm van 
Quick Response Tasking en Force Protection. 
 
Ontwikkelingen UNDOF 
UNDOF heeft te maken met dezelfde beperkingen als UNTSO als gevolg van de strijd 
in Syrië. De veiligheid van Nederlandse UNDOF-militairen is gedurende 2013 niet in 
het geding geweest, ondanks de voortdurende crisis. Wel werden hun 
22
werkzaamheden door de crisis bemoeilijkt. Vier landen hebben de missie verlaten, 
zomer 2013 is UNDOF versterkt met militairen uit Fiji en Nepal en in het najaar 
2013 met militairen uit Ierland. 
 
 
                                                
19 Officiële website van UN http://www.UN.org Cijfers UNDOF d.d. 31 dec 2013: 1223 militairen door 6 landen 
waarvan 2 door Nederland geleverd. 
20 VNVR Res 350, 31 mei 1974, VNVR Res 2108 27 juni2131, 18 december 2013. 
21 Kamerstuk 32 623, nr. 123, 13 januari 2014 
22 Begin 2013 beëindigen Japan, Canada en Kroatië hun bijdrage aan de missie gevolgd in juli door Oostenrijk. 
 Pagina 15 van 44  
 

Tussentijdse evaluatie 2013 
 
protocol bij het vredesverdrag. Sinds de door de partijen overeengekomen 
regelingen van 1 september 2005 heeft MFO de additionele verantwoordelijkheid 
gekregen voor het monitoren van Egyptische grenswachten aan de Egyptische grens 
met Israël. Het mandaat heeft geen einddatum. De Nederlandse bijdrage is 
toegezegd tot 1 april 2015. 
 
Algemene doelstelling 
MFO ziet toe op naleving van het vredesverdrag tussen Egypte en Israël op het 
Sinaï-schiereiland en zet zich in ter voorkoming van schendingen van het verdrag. 
MFO bemant controleposten en voert verkenningen en verificaties uit, garandeert de 
vrije doorvaart in de Straat van Tiran en monitort de inzet van grenswachten aan de 
Egyptische kant van de grens tussen Egypte en de Gazastrook. 
 
Ontwikkelingen MFO 
De (veiligheids)situatie in de Sinaï-woestijn is de afgelopen jaren verslechterd door 
de achteruitgang van het Egyptisch gezag in de Sinaï en de toenemende activiteiten 
van terroristische groeperingen. Egypte heeft tijdelijk extra troepen ingezet in de 
Sinaï om terrorisme te bestrijden, resulterend in de grootste Egyptische militaire 
presentie in de Sinaï sinds de start van MFO. Het monitoren van militaire activiteiten 
in de Sinaï door MFO is dientengevolge geïntensiveerd. Ook is het belang van force 
protection gestegen. Dit is volgens MFO op dit moment adequaat geregeld. 
 
Nederlandse militaire bijdrage 
Doelstelling 
Het doel van de Nederlandse militaire bijdrage is de ondersteuning van het toezicht 
op de demilitarisering van de Sinaï op basis van de Camp David vredesakkoorden 
tussen Israël en Egypte. 
 
Activiteiten en voortgang 
De vier Nederlandse militaire staffunctionarissen zijn werkzaam binnen het 
hoofdkwartier van MFO. Zij voeren hun werkzaamheden uit ten behoeve van MFO-
eenheden op het gebied van onder andere force protection en inlichtingen. 
 
Samenhang 
De samenhang van deze inzet moet, zoals hierboven beschreven, vooral gezien 
worden op strategisch niveau: bevorderen van vrede en veiligheid in het Midden-
Oosten en goede betrekkingen tussen verdragspartners. De Nederlandse personele 
bijdrage wordt gecomplementeerd met een financiële ondersteuning (€545.000 per 
jaar tot 2016). 
 
Tussentijdse evaluatie 
Het belang van de operatie is, in het licht van de hierboven beschreven politieke en 
veiligheidscontext, gestegen. De Nederlanders zijn op 15 januari 2013 ontplooid in 
het gebied en op 1 februari 2013 waren zij geheel inzetbaar. De ervaringen tot op 
heden zijn positief. Het Nederlandse aandeel is relatief klein, maar maakt een 
kwalitatief verschil. De inzet ten behoeve van force protection wordt in deze periode 
van instabiliteit extra gewaardeerd. De kennis en ervaring van de Nederlandse 
militairen verhogen het niveau van de monitoringsactiviteiten van de operatie De 
Nederlandse militaire bijdrage in de staf van MFO is zichtbaar en draagt op 
bescheiden wijze bij aan de overige Nederlandse inspanningen in de regio. 
 
 Pagina 17 van 44  
 

Tussentijdse evaluatie 2013 
 
4 Afghanistan 
De afgelopen tien jaar is de economische en humanitaire situatie in Afghanistan 
enigszins verbeterd. Met internationale financiële ondersteuning is herstel van de 
landbouwsector ingezet en het deel van de bevolking dat toegang heeft tot schoon 
water en elektriciteit is meer dan verdubbeld. Naast deze positieve ontwikkelingen 
moet tegelijkertijd worden geconstateerd dat de Afghaanse staat nog steeds fragiel 
is. Ook in 2013 was er weinig voortgang in het verzoeningsproces, was er nog 
steeds sprake van corruptie binnen de overheidsorganen en was er slechts een 
langzame opbouw van een sterke formele rechtstaat. De mensenrechten- en 
specifiek vrouwenrechtensituatie vraagt om aanhoudende aandacht van de overheid 
en de internationale gemeenschap. 
 
In 2013 was het politieke landschap in beweging. Zowel in Kaboel als in Kunduz 
waren er veel wisselingen van ministers, gouverneurs en politiefunctionarissen. 
Tevens werd een aantal vrouwelijke hoogwaardigheidsbekleders aangesteld op 
nationaal en provinciaal niveau. Deze positieve ontwikkeling werd echter ondermijnd 
door de gerichte aanslagen op vrouwelijke parlementsleden en politieagenten in 
Afghanistan. In april 2013 vond de Heart of Asia ministeriële conferentie plaats in 
Kazachstan waar regionale leiders zich committeerden aan het Istanbul Process en 
de implementatie van maatregelen om wederzijds vertrouwen (Confidence Building 
Measures) en regionale samenwerking te verbeteren. 
 
27
4.1 ISAF-ATF (Afghanistan) 
 
Rechtsgrond 
De rechtsgrondslag voor ISAF ligt besloten in VN-Veiligheidsraadresolutie 2120 en is 
geldig tot 31 december 2014. De Nederlandse bijdrage is toegezegd tot medio 
28
2014. 
 
Algemene doelstelling 
De belangrijkste doelstelling van de Navo in Afghanistan is het bijdragen aan de 
opbouw van de Afghaanse veiligheidstroepen en het overdragen van de 
verantwoordelijkheid voor de veiligheid aan de Afghaanse regering, zodat 
Afghanistan niet opnieuw een vrijhaven voor terroristen zal worden. De Nederlandse 
Air Task Force (ATF) is in Mazar-e-Sharif gestationeerd voor bescherming en het 
verzamelen van inlichtingen voor de geïntegreerde politietrainingsmissie. Na het 
beëindigen van de politietrainingsmissie bleef de ATF in Mazar-e-Sharif ter 
bescherming van de Redeployment Eenheid en ter ondersteuning van ISAF-
partners. 
 
Ontwikkelingen ISAF-ATF 
De ATF heeft tot medio 2013 primair de politietrainingsmissie ondersteund. Na het 
vertrek van de Nederlandse trainingsmissie is de hoofdtaak veranderd in het 
beschermen en ondersteunen van de ISAF-partners. Hierbij gelden dezelfde 
inzetregels die bij de bescherming van de Nederlandse troepen werden toegepast.  
                                                
27 Officiële website van ISAF http://www.isaf.nato.int Cijfers d.d. 14 jan 2014: in augustus 2013 waren 49 landen 
en 87.207 militairen betrokken, in januari 2014 is het totaal aan militairen verminderd met 35%. 
28 Brief, stand van zaken politietrainingsmissie Afghanistan, Kst 27925, nr. 484, 16 september 2013. 
 Pagina 19 van 44  
 

Tussentijdse evaluatie 2013 
 
hoofdkwartier en UNAMA. De ATF had een beschermende ondersteuningsrol richting 
de Geïntegreerde Politietrainingsmissie en de ISAF-partners. 
 
Tussentijdse evaluatie 
De ATF is een relevante missie in Afghanistan. De ATF heeft het Nederlandse 
personeel van de Geïntegreerde Politietrainingsmissie alsmede de internationale 
ISAF-partners beschermd. De ATF heeft in 2013 met haar inzet een solide en 
effectieve bijdrage geleverd aan het ondersteunen van ISAF-partners. 
 
29
4.2 UNAMA (Kaboel) 
 
Rechtsgrond 
De rechtsgrondslag voor UNAMA ligt besloten in een verzoek van de Afghaanse 
regering en VNVR Resolutie 2096 van 19 maart 2013. Deze is inmiddels verlengd tot 
30
19 maart 2015. De Nederlandse bijdrage is toegezegd tot medio 2014. 
 
Algemene doelstelling 
UNAMA is een politieke missie die ondersteuning geeft aan de Afghaanse regering 
en de Afghaanse bevolking voor het creëren van draagvlak voor duurzame vrede en 
ontwikkeling van goed bestuur. Bovendien coördineert UNAMA mede de 
verschillende inspanningen van internationale partners op het gebied van 
ontwikkelingssamenwerking. 
 
De implementatie van de Bonn Overeenkomst uit 2001 is een belangrijk element 
van het mandaat. Gedurende 2013 speelde UNAMA een belangrijke rol in de aanloop 
naar de presidentiële verkiezingen in 2014 zodat deze zoveel mogelijk Afghan-led 
and Afghan-owned zullen zijn. 
 
Ontwikkelingen UNAMA 
De personele bezetting van UNAMA military advisory unit (MAU) is in het voorjaar 
van 2014 van 24 naar 15 teruggebracht (6 in field offices en 9 in Kaboel). UNAMA 
police advisory unit (PAU) staat op dit moment op 6 personen (3 in field offices en 3 
in Kaboel). Het afgelopen jaar was de rol van de MAU en PAU beperkt binnen de VN. 
PAU richt zich met name op local policing en blijft ondanks lokale successen een 
kleine rol spelen, met name door beperkte capaciteit. Nu de verkiezingen dichterbij 
komen wordt de rol van met name de MAU belangrijker. De afgelopen maanden 
heeft de MAU zich ontwikkeld als belangrijke bron voor de VN omtrent de 
capaciteiten van het Afghaanse ministerie van Binnenlandse Zaken en het ministerie 
van Defensie om veilige verkiezingen te realiseren. 
 
Nederlandse militaire bijdrage 
Doelstelling 
De Nederlandse militaire bijdrage bestond in 2013 uit twee militairen voor het 
ondersteunen van de military advisory unit en police advisory unit. De militaire 
adviseur heeft van maart 2013 tot heden gewerkt in team Afghan National Security 
Forces (ANSF) op het UNAMA hoofdkwartier in Kaboel. De politieadviseur heeft tot 
december 2013 in Kunduz gewerkt en sinds december werkt hij vanuit Kaboel. De 
                                                
29 Officiële website van UNAMA http://unama.unmissions.org Cijfers d.d.2 feb 2014: 2096 civilian staff 
(international civilian 389; local civilian 1637 and UN volunteer 70), 14 military advisors and three police advisors. 
30 Kst 27925, nr. 471, 8 maart 2013. 
 Pagina 21 van 44  
 

Tussentijdse evaluatie 2013 
 
5 Afrika 
In 2013 behoorden vijf Afrikaanse landen tot de tien snelst groeiende economieën 
ter wereld. Maar grote delen van Afrika gaan ook gebukt onder conflicten, geweld en 
criminaliteit. De helft van de bevolking in Sub-Sahara Afrika leeft nog steeds 
beneden de armoedegrens, vooral in conflict- of post-conflicthaarden met een zwak 
bestuur. De belangrijkste veiligheidsrisico’s in Afrika zijn de kloof tussen de elite en 
de rest van de bevolking, de hoge bevolkingsgroei, beperkte voedselzekerheid, 
verstedelijking, grensoverschrijdende criminaliteit, terrorisme en radicalisering, 
hoge jeugdwerkloosheid en klimaatverandering. Toch is het aantal (langlopende) 
conflicten in Afrika sinds de jaren ’90 sterk verminderd en ook het aantal dodelijke 
slachtoffers is teruggelopen. 
 
De belangrijkste gebeurtenissen en ontwikkelingen op het terrein van vrede en 
veiligheid in 2013 speelden zich af in de Sahel, de Hoorn van Afrika en centraal 
Afrika. 
 
In Mali rukten jihadistische groepen in januari 2013 op naar het zuiden van het 
land. Op Malinees verzoek startte Frankrijk hierop een militaire operatie die, met 
steun van Tsjadische troepen, de opmars tot stilstand bracht en een einde maakte 
aan de de facto tweedeling van Mali. De veiligheidssituatie in het noorden van Mali 
verbeterde hierdoor. De vanaf het voorjaar in Mali opererende Afrikaanse 
interventiemacht AFISMA werd op 1 juli 2013 opgevolgd door de VN-missie 
MINUSMA. Met de sluiting van een voorlopig vredesakkoord tussen de Malinese 
transitieregering en verschillende gewapende groeperingen in juni kwam de weg vrij 
voor presidentsverkiezingen in de zomer, gevolgd door parlementsverkiezingen later 
dat jaar. Definitieve vredesonderhandelingen en een verzoeningsproces kwamen 
nog niet op gang. 
 
In de Centraal Afrikaanse Republiek werd in maart 2013 een staatsgreep gepleegd 
na een opstand van voornamelijk Islamitische milities, de Séléka. Zij begingen 
steeds extremere misdaden tegen de bevolking, waarop (christelijke) zelf-
verdedigingsmilities (anti-balaka) zich organiseerden. Dit leidde tot een 
geweldsspiraal langs etnische/religieuze lijnen. In november 2013 waarschuwde de 
VN voor een dreigende genocide, en er volgde een exodus van met name de 
islamitische bevolking. De internationale gemeenschap hield zich volop bezig met 
het zoeken naar een oplossing van het conflict. Frankrijk startte operatie Sangaris. 
De Afrikaanse Unie ontplooide een vredeshandhavingsmissie (Mission Internationale 
de Soutien à la Centrafrique sous conduite Africaine), geautoriseerd door VN-
veiligheidsraad-resolutie 2127. 
 
Op 15 december 2013 ontaardde een machtsstrijd in Zuid-Soedan binnen de SPLM 
tot een openlijk conflict tussen president Kiir en de in zomer 2013 ontslagen vice-
president Riek Machar. Dit politieke conflict leidde tot grote onrust langs etnische 
lijnen. Als gevolg van het conflict verslechterde de veiligheidssituatie in het land, 
met name in de deelstaten Jonglei, Unity, en Upper Nile. 
 
Voor Somalië was 2013 het eerste volledige kalenderjaar voor de nieuwe federale 
regering. De regering ontving veel steun van de internationale gemeenschap, onder 
andere tijdens een grote donorconferentie in Londen en Brussel. De machtsbasis 
 Pagina 23 van 44  
 

Tussentijdse evaluatie 2013 
 
Rechtsgrond 
De rechtsgrondslag voor UNMISS ligt besloten in VN-Veiligheidsraadresolutie 2109 
waarvan het huidige mandaat loopt tot 15 juli 2014. De Nederlandse bijdrage is, in 
31
afwachting van een nieuw VN-mandaat, verlengd tot 1 november 2014. 
 
Algemene doelstelling 
UNMISS richt zich op de consolidatie van vrede in Zuid-Sudan om staatsopbouw en 
economische ontwikkeling mogelijk te maken. Ook speelt UNMISS een rol in 
conflictpreventie en ondersteunt de missie Zuid-Sudan bij de ontwikkeling van 
rechtsstaat en de veiligheidssector. Binnen het mandaat is door de VN prioriteit 
gelegd op de bescherming van de burgerbevolking en het creëren van een veiliger 
32
omgeving. 
 
Ontwikkelingen UNMISS 
In 2013 zijn vorderingen gemaakt met de hervorming van de South Sudanese 
National Police Service (SSNPS). Inmiddels zijn er in Zuid-Sudan 47.000 
geregistreerde politieagenten, mede dankzij de opleiding en training door de United 
Nations Police (UNPOL), onderdeel van UNMISS. Dit aantal is boven verwachting. 
Ook op het gebied van rule of law is vooruitgang geboekt. De regering heeft met 
hulp van UNMISS meer dan 1000 inhechtenisnemingen tot stand gebracht. 
Tegelijkertijd waren er ook tegenslagen. Als gevolg van de verslechterende 
veiligheidssituatie in Jonglei heeft UNMISS eind maart 2013 het aantal 
infanterietroepen aldaar verhoogd tot negen compagnieën. Logistieke beperkingen 
in het regenseizoen maken de inzet van een groter aantal troepen onmogelijk. 
Verdere beperkingen bestaan uit een gebrek aan helikoptercapaciteit en 
vliegbeperkingen als gevolg van de slechte veiligheidssituatie. Op grond van haar 
waarnemingen concludeerde de Special Representative of the Secretary-General 
33
(SRSG) Hilde Johnson in juli 2013 dat het mandaat nog steeds volstaat. 
 
Zoals reeds gesteld, brak op 15 december 2013 onrust uit in Zuid-Sudan. Sindsdien 
wordt UNMISS geconfronteerd met grote groepen binnenlandse vluchtelingen die 
voor zover mogelijk worden opgevangen op VN-kampen. De Kamer is op 24 
december 2013 door de minister van Buitenlandse Zaken geïnformeerd over de 
34
ontstane situatie in Zuid Sudan. Op 24 december heeft de VN-Veiligheidsraad 
ingestemd met een verhoging van het aantal UNMISS-troepen (van 7.000 naar 
12.500) en het aantal politiefunctionarissen (van 900 naar 1.323). Tevens heeft de 
VN ingestemd met een uitbreiding van het aantal enablers. Momenteel voert de VN 
een review uit voor het vervolg van de missie. 
 
Nederlandse militaire bijdrage 
Doelstelling 
De Nederlandse militaire bijdrage bestond in 2013 uit veertien 
marechausseefunctionarissen en zeven militaire staffunctionarissen. Ook zorgden 
twee functionarissen voor direct contact met Zuid-Sudanese legereenheden. 
Daarnaast vormde een Nederlandse militair het National Support Element voor 
UNMISS. 
 
                                                
31 Art 100 brief, Kst 29521, nr. 231, 21 februari 2014. 
32 VN Veiligheidsraad resolutie 2109 (2013) para 3 en resolutie 1996 (2011). 
33 Report to SGVN on South Sudan, 20 juni 2013. 
34 Aanhangsel Handelingen van de Tweede Kamer 20132014-941. 
 Pagina 25 van 44  
 

Tussentijdse evaluatie 2013 
 
5.2 EUAVSEC (Zuid-Sudan) tevens eindevaluatie 
 
Algemeen 
Politieke context 
Voor de politiek relevante context, zie UNMISS. 
 
Rechtsgrond 
De rechtsgrondslag voor EUAVSEC wordt gevormd door een uitnodiging van Zuid-
Sudan. Het mandaat is vastgelegd in een Raadsbesluit van de Europese Unie op 18 
35
juni 2012, en liep tot 17 januari 2014. 
 
Algemene doelstelling 
De missie had als doel bij te dragen aan het effectief, volgens internationale 
standaarden opereren van Juba International Airport (JIA) door middel van de 
versterking van de lokale capaciteit voor het bereiken van vliegveldveiligheid, 
grensbewaking en rechtshandhaving. 
 
Ontwikkelingen EUAVSEC 
De missie was sinds oktober 2012 operationeel. Het afgelopen jaar heeft de missie 
bijgedragen aan het leggen van een juridische en institutionele basis om een mate 
van veiligheid op het vliegveld in Zuid-Sudan te realiseren die voldoet aan 
internationale standaarden. Vanwege de na 15 december 2013 oplopende 
spanningen en binnenlandse gewelddadige conflicten tussen het regeringsleger en 
opstandige groeperingen heeft de EU besloten het personeel reeds in december 
2013 uit Zuid Soedan terug te trekken. Al eerder was duidelijk dat de missie op 17 
januari 2014 zou eindigen omdat binnen de EU geen overeenstemming kon worden 
bereikt over verlenging. 
 
Nederlandse militaire bijdrage 
Doelstelling 
Nederland nam met twee militairen deel aan EUAVSEC. De Nederlandse militairen 
adviseerden bij het verder uitbreiden van recent opgezette (civiele) 
veiligheidsstructuren en het trainen van personeel dat verantwoordelijk is voor 
veiligheid op het vliegveld. 
 
Activiteiten en resultaten 
De Nederlandse militairen binnen EUAVSEC hebben de politie en beveiligers op de 
luchthaven begeleid bij de uitvoering van hun werkzaamheden. Zo leerden ze het 
personeel om te gaan met röntgen-apparatuur voor handbagagecontrole. Hierdoor 
is de doorstroomsnelheid verbeterd en chaos verminderd. 
 
De door de Nederlandse begeleide veiligheidsteams hebben aan het einde van de 
inzetperiode een professioneel niveau bereikt. Op aandringen van EUAVSEC heeft de 
Zuid-Sudanese regering enkele investeringen gedaan zoals de aanschaf van 
röntgen-apparatuur. Hoe duurzaam bereikte resultaten zijn, is niet goed in te 
schatten omdat de kans bestaat dat het lokale personeel na het vertrek van 
EUAVSEC weer terugvalt in oude werkwijzen en op dit moment nog niet duidelijk is 
of en op welke wijze opvolging aan de missie wordt gegeven. Ook verdere ambities 
zoals het structureel inbedden van overleg op het vliegveld tussen de verschillende 
veiligheidsinstanties is nog niet goed van de grond gekomen. 
                                                
35 Kamerstuk 21501-02, nr. 1249. 
 Pagina 27 van 44  
 

Tussentijdse evaluatie 2013 
 
Algemene doelstelling 
De missie heeft als doel de Malinese krijgsmacht te ondersteunen met training en 
advisering op het gebied van commandovoering, logistieke en personele 
aangelegenheden en mensenrechten. 
 
Ontwikkelingen EUTM Mali 
Gedurende het eerste jaar van EUTM Mali zijn vier bataljons getraind. Er is sprake 
van een merkbare verbetering in vaardigheden (o.a. schieten, gevechtstechnieken) 
en kennis/gedrag (o.a. ten aanzien van gender based violence) van militairen. 
Onder mentorschap van de Franse Operatie Serval zijn bataljons die hun training 
hebben afgerond, succesvol ingezet in noord-Mali. EUTM Mali ondersteunt de 
Malinese autoriteiten daarnaast bij de legerhervorming. In 2013 heeft EUTM een 
belangrijke bijdrage geleverd aan het nationaal Reform Action Plan 2014-2018.  
Nederland vraagt aandacht voor een goede afstemming tussen EUTM Mali en de VN-
missie MINUSMA. 
 
Nederlandse militaire bijdrage 
Doelstelling 
Nederland draagt met een militair bij aan de missie binnen het Belgische 
detachement. De intentie was meer Nederlandse militairen in te zetten maar de 
functies zijn door andere landen reeds gevuld. Met de bijdrage aan de missie wil 
Nederland de missie ondersteunen, de samenwerking binnen de Benelux versterken 
en de Nederlandse informatiepositie verbeteren. 
 
Activiteiten en voortgang 
De Nederlandse functionaris heeft als taak om de inzet van de Belgische force 
protection eenheid binnen de EUTM te helpen coördineren, controleren en 
ondersteunen. De force protection eenheid heeft als taak om de aan de missie 
deelnemende eenheden te beschermen tegen mogelijke vijandige aanvallen. 
 
Samenhang 
Mali is een OS-partnerland. Nederland heeft een programma op het gebied van 
watermanagement/voedselzekerheid en seksuele en reproductieve gezondheid en 
rechten. Na de bezetting van het noorden en de staatsgreep is ook een programma 
op het gebied van veiligheid en rechtsorde gestart, om bij te dragen aan de 
terugkeer van de staat in het noorden. Ook besloot Nederland in november 2013 
deel te nemen aan de VN-missie MINUSMA. Nederland streeft ernaar dat het 
bilaterale Veiligheid en Rechtsorde-beleid en de inzet in MINUSMA elkaar aanvullen 
en wederzijds versterken. Waar mogelijk wordt de plaatsing van uitgezonden 
Nederlanders in de VN-missie (civiele experts, politiefunctionarissen) gekoppeld aan 
de activiteiten in het Veiligheid en Rechtsorde-programma. Door deze geografische 
en inhoudelijke samenhang wordt het geïntegreerde karakter van de Nederlandse 
inspanningen verder versterkt. 
 
Tussentijdse evaluatie 
De Nederlandse bijdrage, hoewel beperkt, versterkt de samenwerking binnen de 
Benelux en verbetert onze informatiepositie. 
 
 
 
 
 
 Pagina 29 van 44  
 

Tussentijdse evaluatie 2013 
 
Activiteiten en voortgang 
Vanaf maart 2013 zijn vijf stafofficieren en vier militaire trainers ingezet in deze 
missie. De stafofficieren waren geplaatst op het hoofdkwartier van de missie in 
Kampala en op het trainingscentrum in Bihanga. De Nederlandse trainers in de 
missie zijn ingezet voor het geven van specialistische trainingen op de thema’s 
civiel-militaire samenwerking (CIMIC) en intelligence. 
 
In overeenstemming met het missieplan is vanaf eind 2013 de gehele missie naar 
Somalië verhuisd. Door de missie zijn tot nu toe ruim 3600 militairen getraind. 
 
Samenhang 
De Nederlandse inspanningen in Somalië vormen gezamenlijk een geïntegreerd 
pakket, dat zich naast de aanpak van symptomen eveneens richt op de aanpak van 
grondoorzaken van instabiliteit door opbouw van de rechtstaat en veiligheidssector. 
De bijdrage aan EUTM Somalië is complementair aan de overige EU-missies in de 
Hoorn van Afrika, de antipiraterijmissie Atalanta en maritieme 
capaciteitsopbouwmissie EUCAP Nestor, waaraan Nederland ook een bijdrage levert. 
Daarnaast levert Nederland een bijdrage aan ACOTA. Via dit programma worden 
onder andere Ugandese en Burundese troepen getraind die worden ingezet ten 
behoeve van de operatie AMISOM. 
 
Tussentijdse evaluatie 
De Nederlandse militaire trainers hebben een nuttige bijdrage kunnen leveren aan 
de missie door de training van Somalische militairen op het gebied van civiel-
militaire samenwerking (CIMIC) en intelligence. De Nederlandse stafleden hebben 
onder andere een wezenlijke bijdrage geleverd aan het mogelijk maken van de 
verhuizing van de missie naar Mogadishu, onder andere door het in kaart brengen 
van de benodigde logistieke maatregelen. 
 
  
 Pagina 31 van 44  
 

Tussentijdse evaluatie 2013 
 
Tussentijdse evaluatie 
Het aantal inzetten is ten opzichte van 2012 met 17% gestegen. In 2013 is ook 
ondersteuning verleend die was gekoppeld aan de troonswisseling en de 
bijbehorende bezoeken van het koningspaar aan de provincies en de overzeese 
gebiedsdelen. In 2013 was er bovendien een stijgende vraag naar verschillende 
soorten zoekteams, zowel voor de opsporing van personen als voor doorzoekingen 
door politie en justitie. 
 
41
6.2 FRONTEX 
 
Algemeen 
De Europese ministerraad besloot in oktober 2004 tot oprichting van een Europees 
agentschap met als belangrijkste taak het versterken van de bewaking van de EU 
buitengrenzen: Frontières Extérieures. FRONTEX coördineert gezamenlijke operaties 
op land, ter zee en in de lucht. Deze operaties staan naast de grenscontroles die de 
afzonderlijke landen uitvoeren. De bijdrage door de Nederlandse krijgsmacht wordt 
42
jaarlijks vastgesteld op grond van de behoefte van FRONTEX. De uitgaven voor de 
inzet van personeel en materieel worden verrekend met FRONTEX. FRONTEX wordt 
op zijn beurt gefinancierd uit de EU begroting. 
 
Activiteiten 
De kwaliteit, kwantiteit en locatie van inzet in FRONTEX activiteiten is afhankelijk 
van een aantal factoren, zoals de wensen en behoeftes van FRONTEX en de 
capaciteit van een lidstaat. In de regel bepaalt FRONTEX aan de hand van een 
risico-analyse waar welke operaties aan de buitengrenzen en grensdoorlaatposten 
zullen plaatsvinden. Aan de hand hiervan volgt een uitvraag richting de lidstaten om 
materieel en personeel te leveren. In 2013 is tijdens dertien verschillende FRONTEX 
operaties Nederlandse marechausseecapaciteit ingezet. Het betrof onder andere 
ondersteuning voor: grenssurveillance, grenscontroles, het debriefen en screenen 
van illegale immigranten, documentenonderzoek, gestolen voertuigspecialisten. 
Deze werkzaamheden werden uitgevoerd op zowel lucht- en zeehavens alsmede 
landgrensposten. De meeste operaties werden in Zuid- en Oost-Europa uitgevoerd 
omdat de instroom van illegale migratie vanuit deze routes het grootst was. 
Zwaartepunt van de Nederlandse inzet lag bij de Grieks-Turkse grens. Gedurende 
het gehele jaar zijn twee marechausseevoertuigen ingezet ten behoeve van 
FRONTEX operatie Poseidon land. Daarnaast heeft Nederland in de periode 4 t/m 19 
december 2013 voor FRONTEX een Dornier kustwachtvliegtuig met bemanning 
ingezet. Deze operatie kwam voort uit de afspraken die in de Justitie en 
Binnenlandse Zaken Raad zijn gemaakt in het kader van de Task Force 
Mediterranean en had tot doel illegale migratie, waarbij o.a. gebruik wordt gemaakt 
van de zogenoemde Motherboats, in het zeegebied ten westen en zuiden van 
Griekenland op te sporen. Tenslotte werken drie voltijd KMar functionarissen op het 
FRONTEX hoofdkwartier in Warschau en wordt FRONTEX met trainers ondersteund. 
De Commandant van de KMar heeft namens Nederland zitting in de 
managementboard FRONTEX. 
 
 
 
                                                
41 Officiële website van FRONTEX http://www.frontx.europe.eu 
42 Het ministerie van Binnenlandse Zaken en Koninkrijksrelaties meldt de Nederlandse bijdrage met een inzetplan 
aan het parlement. 
 Pagina 33 van 44  
 

Tussentijdse evaluatie 2013 
 
7 Slotbeschouwing 
45
In 2013 zijn wereldwijd in totaal bijna drieduizend Nederlandse militairen ingezet 
bij crisisbeheersingsoperaties en de opbouw van veiligheidsorganisaties. Dit betreft 
militairen die hebben deelgenomen aan operaties op de Balkan, in het Midden-
Oosten, Afghanistan en Afrika inclusief de piraterijbestrijdingsoperaties. 
 
Een groot deel van de Nederlandse militaire bijdragen in 2013 was gericht op 
duurzame capaciteitsopbouw van de lokale defensie- en veiligheidssector en had tot 
doel local ownership te vergroten. De inzet van de Nederlandse militairen was 
aanvullend ten opzichte van politieke en ontwikkelingsactiviteiten en paste daarmee 
in de door Nederland nagestreefde geïntegreerde benadering. 
 
In de operatiegebieden werd doorgaans geopereerd onder moeilijke 
omstandigheden. Veiligheidsrisico’s werden door de internationale organisaties zoals 
de VN, Navo en EU voortdurend afgewogen. Ook het ministerie van Defensie hield 
de veiligheidssituatie nauwgezet in de gaten. Daarnaast bleef het ministerie van 
Defensie doorlopend bijzondere aandacht houden voor medische risico’s, vooral in 
Afrika. 
 
In 2013 hebben zich geen ernstige operationele voorvallen of incidenten voorgedaan 
tijdens de inzet van de Nederlandse militairen. Rapportages uit inzetgebieden en 
van internationale organisaties gaven in 2013 geen aanleiding tot aanpassingen van 
de Nederlandse militaire bijdragen. 
 
Uitgezonden militairen die in een operatiegebied zijn ontplooid, ontvangen nazorg. 
Deze bestaat onder meer uit de uitvoering van een adaptatieprogramma. Dit 
programma is voor alle uitgezonden militairen die langer dan dertig dagen zijn 
uitgezonden en wordt aan het eind van de uitzendtermijn uitgevoerd. Het is bedoeld 
om de operatie af te sluiten en vormt een voorbereiding op de terugkeer in de 
thuissituatie. Het biedt de mogelijkheid om te bezien of eventuele verdere 
begeleiding of zorgverlening wenselijk of noodzakelijk is. De adaptatie wordt bij 
voorkeur op een locatie buiten Nederland uitgevoerd. In beginsel wordt het 
programma in groeps- of eenheidsverband uitgevoerd maar in sommige gevallen, 
bijvoorbeeld bij individuele uitzendingen wordt een maatwerkprogramma toegepast. 
 
Daarnaast krijgen militairen, ongeveer twaalf weken na terugkomst, een individueel 
terugkeergesprek op het vredesonderdeel, verzorgd door een bedrijfs-
maatschappelijk werker. Tenslotte ontvangt de militair, een half jaar na terugkomst, 
een vragenlijst. Indien gedurende het nazorgtraject blijkt dat verdere hulp nodig is, 
dan krijgt een militair maatschappelijke of medische begeleiding. 
 
                                                
45 Zie bijlage 3 voor een overzicht. 
 Pagina 35 van 44  
 

Tussentijdse evaluatie 2013 
 
Bijlage 2 Overzicht financiële verantwoording 
In deze bijlage is opgenomen de financiële verantwoording van operaties waaraan in 
2013 Nederlandse militairen bijdroegen. 
 
52
De Nederlandse militaire bijdragen bestonden in 2013 vooral uit personeel . De 
additionele uitgaven betreffen daarom voornamelijk uitgaven in het kader van de 
regeling ´Voorzieningen bij Vredes- en Humanitaire Operaties’ (de zogenoemde 
uitzendtoelage). De kosten voor eventuele zorg en nazorg zijn in dit overzicht niet 
53
opgenomen . 
 
Substantiële verschillen tussen begroting en realisatie in 2013 zijn te verklaren door 
de gebruikelijke systematiek dat pas na een formeel besluit tot bijdrage aan of 
verlenging van een operatie een raming aan de begroting zal worden toegevoegd.  
 
Operatie Budgetsoort Begroting Realisatie 
  *€1.000 *€1.000 
Balkan 
EUFOR Althea HGIS 50 206 
EULEX HGIS 0 598 
54
KFOR HGIS 0 452 
Subtotaal Balkan 1.256 
 
Midden-Oosten 
NATO Patriot Deployment HGIS 0 18.620 
UNTSO HGIS 600 571 
UNDOF HGIS 0 30 
MFO HGIS 0 234 
EUBAM Rafah HGIS - - 
Subtotaal Midden-Oosten 19.455 
 
Afghanistan 
ISAF-ATF HGIS 96.200 85.800 
UNAMA HGIS 50 90 
Subtotaal Afghanistan 85.890 
 
Afrika 
55
UNMISS HGIS 1.400 1.514 
EUAVSEC HGIS 0 59 
EUTM Somalië HGIS 0 372 
EUTM Mali HGIS 0 43 
Subtotaal Afrika 1.988 
                                                
52 Uitzondering hierop waren de Nederlandse militaire bijdrages aan de NATO Patriot Deployment en aan ISAF-ATF. 
53 In overeenstemming met de brief van 13 juni 2012, wordt er een tariefsysteem ontwikkeld voor de toerekening 
van de kosten voor zorg en nazorg. Dit systeem is vanaf 1 januari 2014 gereed. Het is hierdoor niet mogelijk om de 
toerekening van kosten in 2013 zichtbaar te maken. 
54 Inclusief National Intelligence Cell en National Support Element. 
55 Inclusief National Support Element. 
  
 

Tussentijdse evaluatie 2013 
 
Bijlage 3 Overzicht militaire sterkte 
In deze bijlage is opgenomen de Nederlandse militaire sterkte van operaties 
waaraan in 2013 Nederlandse militairen bijdroegen. 
 
Operatie Per rotatie Totaal 
   
Balkan 
EUFOR Althea 3 6 
EULEX 15 29 
56
KFOR 7 14 
Subtotaal Balkan 25 49 
   
Midden-Oosten 
NATO Patriot Deployment 273 833 
UNTSO 12 12 
UNDOF 2 4 
MFO 4 8 
57
EUBAM Rafah - - 
Subtotaal Midden-Oosten 291 857 
   
Afghanistan 
58
ISAF 371 950 
UNAMA 2 4 
Subtotaal Afghanistan 373 954 
   
Afrika 
59
UNMISS 24 72 
EUAVSEC 2 4 
EUTM Somalië 9 18 
EUTM Mali 1 3 
Ocean Shield en Atalanta 167-379 797 
Subtotaal Afrika 203-415 894 
   
Operationele hoofdkwartieren 
USCENTCOM 4 5 
ISAF 53 160 
CMF 3 6 
Subtotaal hoofdkwartieren 60 171 
   
Totaal 952-1164 2925 
 
 
                                                
56 Inclusief National Intelligence Cell en National Support Element. 
57 Alleen stand-by. 
58 Dit betreft personeel voor de Geïntegreerde Politiemissie inclusief de Air Task Force en diverse hoofdkwartieren. 
59 Inclusief National Support Element. 
  
 

Tussentijdse evaluatie 2013 
 
in Security Sector Working Group, door de synergie tussen de twee sectoren te 
vergroten en daarmee bij te dragen aan de opbouw van een professioneel en 
democratisch veiligheidsapparaat. De Nederlandse bijdrage aan USSC die zich op 
het snijvlak bevindt van veiligheid en ontwikkeling past in het Nederlandse 
geïntegreerde beleid. De inzet van USSC op de versterking van de Palestijnse 
veiligheidssector is complementair aan de inzet in EUPOL COPPS, waaraan 
Nederland deelneemt. Hiermee levert Nederland niet alleen een constructieve 
bijdrage aan het Midden Oosten vredesproces, maar tevens aan de ontwikkeling van 
de veiligheid (politie) en rechtstaatontwikkeling in de Palestijnse Gebieden. 
 
ACOTA (Burundi, Uganda) 
 
Algemeen 
Het ACOTA-programma heeft als doel de capaciteit van Afrikaanse partnerlanden te 
versterken opdat zij kunnen deelnemen aan multinationale operaties. Hiertoe 
worden trainingen en oefeningen uitgevoerd voor Afrikaans personeel (uitvoerend 
en staven) op bataljon, brigade en missiehoofdkwartier niveau. Daarnaast wordt 
materieel voor Afrikaanse trainers en vredessoldaten ter beschikking gesteld. Het is 
een modulair programma dat inhoudelijk afgestemd wordt met de partnerlanden. 
Nederland levert een financiële en personele bijdrage aan het programma. De 
financiële bijdrage was in 2013 gericht op capaciteitsopbouw van Afrikaanse 
vredessoldaten ten behoeve van inzet in AMISOM (Somalië), UNISFA (Sudan/Zuid-
Sudan) en AFISMA (voorloper van VN-missie MINUSMA in Mali). In 2012 besloot 
Nederland de trainingen in Rwanda aan te houden vanwege vermeende 
betrokkenheid van de Rwandese regering met de in de Democratische Republiek 
Congo (DRC) actieve rebellenbeweging M23. In 2013 stelde de VN Group of Experts 
vast dat Rwandese betrokkenheid bij het conflict in de DRC nog niet was afgelopen. 
Derhalve is in 2013 besloten om de hervatting van door Nederland verzorgde 
ACOTA-trainingen in Rwanda uit te stellen. 
 
Activiteiten 
63
In 2013 zijn door Nederlandse militairen elf ACOTA-trainingen van elk ongeveer 
zes weken ondersteund in Burundi (6) en Uganda (5). Nederlanders hebben 
geparticipeerd in de training van 5500 Ugandese en 5300 Burundese militairen. Bij 
deze trainingen werd onder andere aandacht geschonken aan train-the-trainers 
 
aspecten en het versterken van junior leadership. Aandacht voor mensenrechten, 
ethiek en gender waren eveneens vast onderdeel van de programma’s. De junior 
leadershipstrainingen blijken in de praktijk van grote toegevoegde waarde te zijn 
omdat hiermee meer duurzame veranderingen in gang gezet kunnen worden. 
 
Samenhang 
De inspanningen van ACOTA passen binnen de doelstellingen van afzonderlijke 
bilaterale programma’s van Nederland met Burundi en Uganda. Deze programma’s 
zijn gericht op professionalisering en hervormingen binnen de veiligheids- en 
justitiële sector. Daarnaast draagt het programma bij aan de opleiding van 
Afrikaanse militairen die vervolgens onder meer deelnemen aan de African Union 
Mission in Somalia (AMISOM). 
 
 
 
                                                
63 Per training vier tot zes militairen. 
  
 

Tussentijdse evaluatie 2013 
 
de toegevoegde waarde van de Nederlandse bijdrage ook beperkt gebleven. Wel 
heeft de Nederlandse opsporingsambtenaar een bijdrage geleverd aan de 
Nederlandse informatiepositie. Het omvormen van de organisatie naar een 
juridische entiteit zal de organisatie naar verwachting een impuls geven. 
 
Security Sector Development (Burundi) 
 
Algemeen 
De basis voor het Security Sector Development (SSD) programma in Burundi wordt 
gevormd door een verzoek van Burundi. Tussen Nederland en Burundi is op 10 april 
2009 een Memorandum of Understanding gesloten met afspraken over het SSD-
64
programma (looptijd acht jaar). Het doel van het SSD-programma is het bijdragen 
aan een professionele en onder civiel toezicht staande Burundese veiligheidssector, 
die door de Burundese bevolking als legitiem en effectief wordt gezien. Het 
programma richt zich op de verdere professionalisering van het leger, de politie en 
de ontwikkeling van democratisch bestuur van de veiligheidssector. Het programma 
beoogt de veiligheid van de bevolking te vergroten als belangrijke voorwaarde voor 
duurzame ontwikkeling. 
 
Het programma is opgedeeld in vier fases van elk twee jaar. De eerste fase was 
voornamelijk gericht op het opbouwen van vertrouwen tussen Nederland en de 
Burundese veiligheidssector door te voorzien in basisbehoeften. Eind 2013 is de 
tweede fase vrijwel voltooid. Deze was gericht op: 
- Het op duurzame en integere wijze vergroten van de institutionele capaciteit van 
het ministerie van Publieke Veiligheid, politie en het ministerie van Defensie. 
- Het door bevordering van transparantie en integriteit binnen de veiligheidssector 
vergroten van het vertrouwen in leger en politie bij Burundese bevolking. 
In december 2013 heeft de president van Burundi Nederland bezocht om de derde 
en vierde fase van het programma te bespreken. 
 
Activiteiten 
De Nederlandse militaire bijdrage bestond in 2013 hoofdzakelijk uit twee 
functionarissen om bij te dragen aan de ontwikkeling van de Burundese 
veiligheidssector door de verdere professionalisering van de Burundese krijgsmacht. 
Een belangrijk onderdeel is het assisteren bij de blauwdruk voor de toekomstige 
Burundese krijgsmacht (Defence Review). Daarnaast heeft Defensie vanaf 7 
november 2013 met twee militairen bijgedragen aan het project verbetering 
logistiek en technische bedrijfsvoering. De Nederlandse militairen waren werkzaam 
65
binnen het Burundese ministerie van Defensie en binnen het Burundees-
66
Nederlandse projectteam. Zij voerden hun werkzaamheden uit ten behoeve van de 
ondersteuning van het ministerie en het projectteam. Het programma was verder 
gericht op (strategisch) advies in andere domeinen, waaronder het proces van 
(strategisch) plannen en budgetteren, het verbeteren van de mogelijkheden van 
parlementair toezicht, de nationale veiligheidsstrategie. Belangrijke mijlpaal was het 
voltooien van de Defence Review. Deze is op 27 februari 2014 door de Ministerraad 
van Burundi geaccordeerd. Tegelijkertijd wordt geconstateerd dat 
veranderprocessen met name bij de hogere legerleiding slechts langzaam op gang 
komen. 
                                                
64 KST 31787 nr. 5 d.d. 10 jul 2009, pagina 1 en KST 29237 nr. 103, pagina 5. 
65 1* Strategic Advisor. 
66 1* Coach. 
  
 

