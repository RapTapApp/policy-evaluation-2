 
 
  
 
Politiecellen Bonaire, St. Eustatius en 
 
Saba 
 
 
 
inspectie politiecellen 
 
 
 
Datum  02 juni 2014 
Status  Definitief 

 
   
   
   
 
Inhoud 
1 Voorwoord          5 
2 Inleiding           6 
3 Inspectie politiecellen     7 
3.1 Bonaire            7 
3.2 Saba             8 
3.3 Sint Eustatius          10 
4 Conclusie en aanbeveling    13 
 
 
 
  
 Pagina 3 van 13 
 

 
1 Voorwoord 
De Raad voor de rechtshandhaving heeft eerder dit jaar de JICN doorgelicht. Op 
verzoek van de staatssecretaris van Veiligheid en Justitie heeft de Raad eveneens 
het gebruik van de politiecellen op Bonaire,  St. Eustatius en Saba geïnspecteerd. 
Deze inspecties werden eerder uitgevoerd door de heren Vegter en de Lange. 
 
 Dit onderzoeksrapport doet verslag van de bevindingen van inspecteurs van de 
Raad voor de rechtshandhaving na een bezoek aan de politiecellen van Bonaire, 
Saba en St. Eustatius. De focus van dit  onderzoek is  voornamelijk gericht op de 
voorzieningen en operationele gang van zaken in deze detentievoorzieningen op het 
moment dat de inspecteurs deze bezochten, daarbij is gebruik gemaakt van een 
toetsingskader dat is afgeleid van (inter)nationale wet- en regelgeving op dit 
terrein.  
 
Nadat het rapport voor wederhoor is voorgelegd aan de korpschef van het 
politiekorps Caribisch Nederland reageerde deze op de inhoud omdat het rapport 
niet ingaat op de wijze waarop het onderbrengen van arrestanten op met name de 
Bovenwindse eilanden Saba en St. Eustatius gestalte krijgt. De korpschef is van 
mening dat de huidige organisatorische context niet voldoet, omdat het 
onderbrengen van politiearrestanten een oneigenlijk groot beslag legt op de 
politiecapaciteit aldaar. Dit geldt niet alleen voor het toezicht op de arrestanten, 
maar ook voor het overbrengen van arrestanten naar de penitentiaire inrichting 
(JICN) op Bonaire, als zij langer in bewaring worden gesteld. Er zal overleg 
plaatsvinden tussen de korpschef en de korpsbeheerder met de directeur van de 
JICN en de Dienst Justitiële inrichtingen om hier nadere afspraken over te maken.  
 
De Raad onderkent de door de korpschef aangedragen problematiek en heeft 
inmiddels begrepen dat er aan een oplossing wordt gewerkt. 
  
  
  
 Pagina 5 van 13 
 

 
3 Inspectie politiecellen 
3.1 Bonaire 
 
Bevindingen 
 
Organisatie 
De politiecellen van Bonaire zijn door de inspecteurs beoordeeld als onderdeel van 
de doorlichting van de Justitiële Inrichting Caribisch Nederland (JICN). Voor de 
inbedding van de politiecellen binnen deze organisatie en de beschikbare faciliteiten 
wordt om die reden verwezen naar het inspectierapport JICN (zie noot 3).  
De belangrijkste bevindingen ten aanzien van accommodatie en bejegening van de 
politiecellen op Bonaire zijn als volgt. 
 
Accommodatie 
De cellen waarin de politiearrestanten verblijven zijn afgezonderd van de overige 
afdelingen van de inrichting. Het zijn zeecontainers die voorzien zijn van dezelfde 
voorzieningen als die van het huis van bewaring en de gevangenis, met uitzondering  
van een douche in de cellen. De douches zijn wel nabij, in een aparte 
verzorgingscontainer.  
De verblijfscontainers zijn aan de buitenzijde voorzien van traliewerk. 
Vanuit de cel kan er via een intercom rechtstreeks contact met de meldkamer 
worden gemaakt. 
Voor volledige afzondering buiten de gemeenschap, bijvoorbeeld als er in het belang 
van het strafrechtelijk onderzoek sprake moet zijn van alle beperkingen, worden  de 
politiearrestanten over de verschillende leef afdelingen binnen JICN ondergebracht. 
De bestaande en gedateerde afzonderingscellen in het oude deel van het huis van 
bewaring zijn hiervoor niet geschikt en overigens in gebruik bij JICN.  
 
Bejegening 
Als er arrestanten binnen komen worden zij ingelicht over de gang van zaken door 
een beveiliger. Die maakt aantekening van het gevoerde intakegesprek. Overige 
bijzonderheden worden ook vastgelegd. Het dagprogramma is summier en bestaat 
uit persoonlijke verzorging, luchten en eten. De medische zorg is in handen van de 
medische dienst van de inrichting. 
Beveiligers van de JICN houden overdag permanent fysiek toezicht bij de 
politiecellen. De inspecteurs namen, evenals in het huis van bewaring en de 
gevangenis, een respectvolle omgang met de arrestanten waar. Indien er geen 
beperkingen zijn opgelegd, kunnen politiearrestanten bellen en bezoek ontvangen in 
de bezoekaccommodatie van de JICN. De cellen staan, naast het fysieke toezicht 
overdag, permanent onder cameratoezicht vanuit de centraalpost. 
 
Conclusie 
De Raad is van mening dat de tamelijk nieuwe (container)cellen van de JICN die 
bestemd zijn voor het insluiten van politiearrestanten voldoen. Voor het overige sluit 
het oordeel van de Raad over de benadering van politiearrestanten door 
medewerkers van de JICN aan bij de positieve indruk die de inspecteurs op dat punt 
ondervonden ten aanzien van de overige ingesloten gedetineerden. 
 
Aanbeveling voor de justitie-ketenpartners op Bonaire 
Maak voor de insluiting van politiearrestanten geen gebruik van de 
afzonderingscellen in het oude deel van de JICN. 
  
 Pagina 7 van 13 
 

 
noodzakelijk zou zijn om een arrestant, bijvoorbeeld uit oogpunt van persoonlijke 
veiligheid, permanent te observeren.  
Aan één zijde van de gang/ luchtplaats is een deur naar buiten. Hieronder zit een 
ruime kier die een open verbinding met de buitenwereld biedt.  
Via de kier kan bijvoorbeeld contrabande naar binnen worden gebracht.  
Bij brand fungeert de deur als nooduitgang, zodat de gedetineerden naar buiten 
kunnen. Zij zijn dan wel afhankelijk van personeel dat de deur opent. Het 
cellencomplex is niet omringd door een hek. Het is wel de bedoeling dat er een hek 
om het gebouw heen komt te staan. 
 
Faciliteiten 
Het cellencomplex beschikt niet over voorzieningen zoals scheurkleding e.d. om 
arrestanten tegen zichzelf in bescherming te nemen. 
Arrestanten ontvangen driemaal per dag een maaltijd. Naast de warme maaltijd op 
het middaguur, krijgen zij ’s ochtends en ’s middags brood met koffie of thee. De 
maaltijden komen vanuit de plaatselijke supermarkt/snackbar. Deze supermarkt is 
gescreend. Er is keuze uit twee maaltijden die vóór verstrekking worden 
gecontroleerd op contrabande. Wanneer een arrestant niet direct zijn warme 
maaltijd wil, wordt deze op een later tijdstip opgewarmd in de magnetron. 
Bij binnenkomst krijgt de verdachte spullen om te scheren (mesjes worden weer 
ingenomen na gebruik), tandenborstel/-pasta, handdoeken etc. 
Minder waardevolle spullen van de arrestant worden bewaard in een ladenblok van 
het bureau op de toezichtpost. Waardevolle spullen gaan in een gesealde preciosa-
zak en worden bewaard in een kluis in een andere ruimte. Kleding en overige 
persoonlijke eigendommen worden opgeborgen in een ladekast. 
Op de bewaarderswacht is een computer aanwezig. De toezichthouders rapporteren  
in overzichtelijke formats in het systeem de handelingen die zij richting de arrestant 
uitvoeren. 
In het cellencomplex ligt tevens een ‘procedures- en informatiemap’.  
Hierin staan de belangrijkste processen duidelijk beschreven. 
Voor iedere ingesloten persoon is er een ‘insluitingskaart’ met daarop de 
bijzonderheden over de persoon. De inspecteurs hadden inzage in systeem en 
kaartenbak en constateerden een correcte verslaglegging in beide. 
 
Bejegening 
Arrestanten kunnen twee keer per dag 45 minuten luchten. Meestal is het luchten 
langer en frequenter.  
De arrestant wordt op de hoogte gesteld van zijn rechten en plichten. Er is geen 
standaard overzicht van wat de verdachte moet weten (intakeformulier) en er is ook 
niet iets als een informatiefolder die wordt uitgereikt. 
Arrestanten hebben de mogelijkheid om een advocaat te spreken. Advocaten komen 
meestal van Sint Maarten. Er is geen vaste telefoon voor de arrestanten. Zij bellen 
dus met de diensttelefoon van de politie (Iphone). Het nadeel hiervan is dat de 
politie er alert op moet zijn dat de arrestant niet zelfstandig een ander 
telefoonnummer invoert. 
Tijdens de inverzekeringstelling is een telefoontje naar het thuisfront zelden nodig; 
meestal gaat een aanhouding als een lopend vuurtje over het eiland. 
Als een arrestant medicatie nodig heeft, geeft de arts de toezichthouders aan wat de 
dosering is. De dosering wordt kant en klaar aangeleverd. De medicatie wordt 
eveneens bewaard in een bureaulade in de bewaarders wacht. 
Het cellencomplex beschikt over een AED waar de medewerkers mee om kunnen 
gaan. 
 
Conclusie 
  
 Pagina 9 van 13 
 

 
-het rondkrijgen van de zaak: bijv. verhoor van de verdachte, reconstructie van het 
delict waarvoor de verdachte nodig is. 
Wanneer de verwachting is dat verdachten, vanwege de aard van het delict, langer 
dan 10 dagen in bewaring blijven, gaat het OM zo snel mogelijk een vlucht naar 
Bonaire regelen. Het komt echter ook voor dat alles is geregeld, maar iemand dan 
toch niet in bewaring wordt gesteld. De lijnvlucht naar Bonaire gaat via Sint Maarten 
en Curaçao. Om formele redenen duurt het lang voordat de ministers op Sint 
Maarten en Curaçao toestemming geven voor de transit van een (BES)-verdachte 
via hun eiland. Omzetting van de status ‘inverzekeringstelling’ naar 
‘inbewaringstelling’ is daarvoor dan een voorwaarde. Een probleem hierbij is dat de 
JICN niet altijd de mankracht heeft om de verdachte op te halen. In die gevallen 
moet de politie van Sint Eustatius dit zelf doen, hetgeen weer ten koste gaat van de 
basispolitiezorg op het eiland.  
Het voornemen bestaat om, wanneer de huidige containercellen van de JICN te 
Bonaire worden vervangen door nieuwbouw, een aantal van deze cellen naar  
Sint Eustatius te verhuizen om te gaan fungeren als lokale detentieaccommodatie. 
Het is echter nog niet duidelijk wanneer de containers van de JICN komen en waar 
deze op het eiland worden geplaatst. Dit is mede afhankelijk van lokale politieke 
besluitvorming. 
 
Accommodatie 
Het arrestantencomplex bestaat uit 3 cellen. De cellen zijn redelijk ruim. Er staat in 
elke cel een metalen stapelbed met 2 matrassen. Er is geen tafel of stoel. Achterin 
de cel is een douche, wc en kraantje. De cellen beschikken over een spreek-
/luisterverbinding naar de meldkamer. De cellen zijn donker, mede omdat achter 
het traliewerk aan de buitenzijde een brandwerend/-vertragend systeem is 
aangebracht. Dit systeem heeft als functie dat, wanneer er brand is in het complex, 
de lamellen smelten en er geen zuurstoftoevoer naar de brand is. Men is niet 
gelukkig met dit systeem; het houdt veel frisse lucht en daglicht buiten. 
De cellen hebben traliewerk aan de gangzijde. Buiten elke cel is een ventilator 
aangebracht die gericht is op de cel. De gang is voorzien van een werkende camera. 
Er is geen cameratoezicht op de cellen zelf. Naast de 3 cellen is er een luchtkooi. De 
luchtkooi is voor ruim driekwart bedekt met een dak. Dit zorgt voor schaduw en 
beperkt de toenemende warmte in de loop van de dag. Op het stuk waar geen dak 
zit, zit alleen gaas. Hierdoor is er rechtstreeks zicht op buitenlucht. 
Om het cellencomplex staat een hekwerk. Hier zijn (werkende) camera’s op gericht. 
De camerabeelden zijn duidelijk zichtbaar in de meldkamer. Daar komen ook de 
spreek-/luisterverbindingen vanuit de cellen binnen. Het viel de inspecteurs van de 
Raad op dat het terrein tussen het hekwerk en cellencomplex werd gebruikt als 
opslag voor in beslag genomen goederen. Dit maakt een onverzorgde en rommelige 
indruk en past niet bij de functie van het cellencomplex. De omgeving wordt 
daardoor ook onoverzichtelijker. 
Binnen het hekwerk staat ook een noodaggregaat voor de stroomvoorziening van 
het politiebureau. Het apparaat hoeft niet vaak bij te springen. 
Er is geen branddetectie in de cellen, wel binnen het complex nabij de cellen in de 
gang ervoor. 
 
Faciliteiten 
Het eten voor de arrestanten wordt al ruim 30 jaar bereid door een familie op het 
eiland. Dit verloopt goed. Er zijn nog nooit problemen geweest. De arrestanten 
krijgen driemaal per dag te eten: tussen 7-8 uur brood met thee, 12-13 uur een 
warme maaltijd en tussen 18-19 uur brood met thee. 
Advocaten komen van Sint Maarten. Zij komen eigenlijk alleen naar het eiland voor 
de rechtszitting. Naar verluidt is het voor hen een kostbare en tijdrovende 
onderneming om tussentijds naar het eiland te komen. Extra complicatie is ook dat 
  
 Pagina 11 van 13 
 

 
4 Conclusie en aanbeveling 
De Raad constateert enerzijds dat de politiecellen op de BES overwegend voldoen 
aan de gestelde eisen op grond van (inter)nationale wet- en regelgeving. Het is 
daarbij wel zaak dat er aanhoudend aandacht is voor een goede borging van het 
personele- en materiële beheer van deze accommodaties. 
 
Anderzijds is er binnen de politie-eenheden van Saba en Sint Eustatius onvoldoende 
duidelijkheid over de organisatorische context waarbinnen de arrestanten verzorgd 
moeten worden. De eenheden beschouwen de zorg voor arrestanten namelijk niet 
als hun kerntaak en zien graag dat er binnen het politiekorps BES duidelijkheid komt 
met betrekking tot de verantwoordelijkheid voor de arrestantenzorg en met name 
welke (eventuele) verhoging van de personeelssterkte daar tegenover staat. 
Dit komt ook omdat ten tijde van het onderzoek nog niet duidelijk is óf en wanneer 
er andersoortige detentiecapaciteit -als aanvulling op of ter vervanging van- de 
huidige politiecellen op Saba en Sint Eustatius beschikbaar komt. 
 
Om die reden beveelt de Raad de meest betrokken stakeholders -zijnde de 
hoofdofficier van justitie BES, de korpschef politie BES en de directeur van de JICN- 
aan om een gezamenlijk beleids- en beheersplan op te stellen dat duidelijk maakt 
hoe het beleid en beheer van de politiecellen de komende jaren vorm krijgt. 
Afhankelijk van het al dan niet doorgaan van de voorgenomen verhuizing van een 
deel van de arrestantencellen van Bonaire naar de Bovenwinden kan vervolgens 
worden bezien hoe beleid en beheer verder vorm krijgen. In die zin dient er sprake 
te zijn van een dynamisch plan dat zich aanpast aan zich wijzigende 
omstandigheden. 
 
  
 Pagina 13 van 13 
 

