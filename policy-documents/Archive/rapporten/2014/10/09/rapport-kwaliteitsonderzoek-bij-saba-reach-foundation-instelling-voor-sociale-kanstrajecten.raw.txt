 
 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek bij 
 
Saba Reach Foundation, instelling voor Sociale Kanstrajecten 
 
 
 
 
 
 
 
 
 
 
 
 
 
 
 
 
 
 
 
 
 
 
Plaats   : Saba 
BRIN-nummer  : 30KZ 
Datum schoolbezoek : 9 oktober 2014 
Rapport vastgesteld te Tilbrug op 8 december 2014  
 
 
 
 

1 Inleiding  
De Inspectie van het Onderwijs heeft op 9 oktober 2014 een onderzoek 
uitgevoerd bij Saba Reach Foundation, instelling voor Sociale Kanstrajecten, 
naar aspecten van de kwaliteit van het onderwijs en de naleving van wet- en 
regelgeving. De conclusies van dit onderzoek kunnen worden beschouwd als een 
integrale beoordeling op basis waarvan de scholen en hun besturen kunnen 
werken aan het consolideren en borgen van bestaande kwaliteit, alsmede 
gerichte maatregelen kunnen treffen om geconstateerde tekortkomingen op te 
heffen. De inspectie beoordeelt over een periode van vijf jaar (2012-2016) 
jaarlijks op alle instellingen aspecten van de kwaliteit van het onderwijs en volgt 
nauwgezet de verbeteractiviteiten. In 2016 dient de instelling te voldoen aan 
basiskwaliteit. 
  
Onderzoeksopzet  
Het onderzoek bestond uit de volgende activiteiten:  
Schoolbezoek, waarbij de onderwijspraktijk in de lessituatie is geobserveerd.  
• Gesprek met de studenten.  
• Gesprekken met de directeur en de zorgcoördinator over de kwaliteit 
van verschillende aspecten waaronder kwaliteitszorg en leerlingenzorg.  
• Een gesprek met de docent.  
• Een eindgesprek met een vertegenwoordiging van het bestuur en de  
directeur, na afloop van het schoolbezoek.  
Tijdens het onderzoek beoordeelde de inspectie de kwaliteit van de volgende 
domeinen: Programma, Leren in de onderwijsinstelling, Begeleiding en leren in 
de beroepspraktijk, kwaliteitsborging en naleving wettelijke vereisten.  
 
Toezichtkader  
De inspectie heeft zich bij haar onderzoek gebaseerd op de WEB BES en het 
document basiskwaliteit MBO/SKJ.  
 
Opbouw rapport  
In hoofdstuk 2 staan de bevindingen uit het onderzoek naar de 
onderwijskwaliteit en de wettelijke vereisten. Hoofdstuk 3 geeft de conclusie en 
afspraken met de school weer.
Pagina 5 van 10 

2 Bevindingen  
In dit hoofdstuk beschrijft de inspectie tot welke bevindingen en conclusies het 
onderzoek heeft geleid. Per kwaliteitsaspect wordt een oordeel gegeven. Deze 
oordelen worden vooralsnog niet weergegeven in de vorm van een score maar in 
een beschrijving van de aangetroffen kwaliteit. Met uitzondering van het aspect 
opbrengsten (leerresultaten) wordt beschreven hoe de kwaliteit zich verhoudt 
tot de Nederlandse inspectienormen. Voor de opbrengsten geldt een andere 
benadering. Hiervan geeft de inspectie aan of de school naar haar oordeel bij de 
meest recente opbrengstmeting door middel van landelijk genormeerde toetsen, 
voldoende vooruitgang heeft geboekt ten opzicht van de beginsituatie (zoals 
vastgesteld tijdens het eerste inspectieonderzoek in 2008) en ten opzichte van 
de vorige toetsafname. Een definitieve inspectienormering voor de opbrengsten 
in Caribisch Nederland wordt nog ontwikkeld. 
 
Algemeen beeld 
Ten opzichte van 2013 is de kwaliteit van het onderwijs wederom verbeterd, 
met name op het gebied van het programma. Er is een hoofdtraject ontwikkeld 
dat goed aansluit op het voortraject en verder zijn er instrumenten beschikbaar 
voor het bepalen van ontwikkelingsperspectieven en voor de 
beroepspraktijkvorming. Het is nu zaak om dat instrumentarium in de lessen en 
in de begeleiding optimaal in te zetten. Met name in de lessen is nog winst te 
behalen. Net als in 2013 voldoen de aspecten intake, didactisch handelen, 
leertijd en leeromgeving aan de basiskwaliteit. Nu voldoet ook het aspect 
‘samenhang’. Wel vermeldt de inspectie enkele aandachtspunten bij het 
didactisch handelen. De overige aspecten voldoen nog niet aan de basiskwaliteit. 
Hieronder volgt een toelichting op deze oordelen. 
  
Toelichting 
 
Programma 
Het aspect samenhang voldoet aan de basiskwaliteit, maar van maatwerk is 
onvoldoende sprake. Het programma van voor- en hoofdtraject zijn ingericht 
volgens dezelfde lijn van het verwerven van acht competenties. Het programma 
omvat ook aansprekende activiteiten zoals het werken in de tuin en zogeheten 
‘projecten van de maand’. Het programma kent verschillende niveaus voor 
bijvoorbeeld het rekenen. Het leerstofaanbod is echter onvoldoende beredeneerd 
afgestemd op de mogelijkheden en leerproblemen van de individuele student.  
 
Voor het hoofdtraject heeft de instelling een programma ontwikkeld dat is geënt 
op de mbo-opleiding Arbeidsmarktgekwalificeerd Assistent. Omdat de instelling 
geen licentie heeft voor het aanbieden van middelbaar beroepsonderwijs heeft 
de opleiding niet die naam en geeft zij geen diploma’s af. Wel doen de studenten 
een proeve van bekwaamheid. De instelling is in overleg met de nieuwe directie 
van de Saba Comprehensive School om na te gaan of er een samenwerking 
mogelijk is, zodat de studenten een erkende assistenten opleiding kunnen 
volgen in het kader van hun hoofdtraject op het mbo van de Saba 
Comprehensive School. 
 
Pagina 7 van 10 

Wettelijke vereisten 
Het raamplan van de Saba Reach Foundation voldoet aan de wettelijke 
vereisten. 
  
Pagina 9 van 10 

