 
 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek Primair Onderwijs bij 
 
Kolegio Papa Cornes 
 
 
 
 
 
 
 
 
 
 
 
 
 
 
 
 
 
 
 
Plaats   : Bonaire 
BRIN-nummer  : 30GL 
Datum schoolbezoek : 16 oktober 2014 
Rapport vastgesteld te Tilburg op 5 december 2014 
 
 
 
 

1 Inleiding  
De Inspectie van het Onderwijs heeft op 16 oktober 2014 een onderzoek uitgevoerd 
op Kolegio Papa Cornes naar aspecten van de kwaliteit van het onderwijs en de 
naleving van wet- en regelgeving.  
De conclusies van dit onderzoek kunnen worden beschouwd als een integrale 
beoordeling op basis waarvan de scholen en hun besturen kunnen werken aan het 
consolideren en borgen van bestaande kwaliteit, alsmede gerichte maatregelen 
kunnen treffen om geconstateerde tekortkomingen op te heffen. De inspectie 
beoordeelt over een periode van vijf jaar (2011-2016) jaarlijks op alle scholen 
aspecten van de kwaliteit van het onderwijs en volgt nauwgezet de 
verbeteractiviteiten. In 2016 zal de school aan alle aspecten van basiskwaliteit 
moeten voldoen. 
 
Toezichthistorie 
In mei 2011 heeft de inspectie een eerste kennismakingsbezoek gebracht aan 
de school. Daarna zijn er in november 2011, november 2012 en september 2013 
kwaliteitsonderzoeken uitgevoerd en tussendoor in mei 2012, april 2013 en mei 
2014 voortgangsgesprekken gevoerd. In het huidige kwaliteitsonderzoek is de 
kwaliteit van de school opnieuw beoordeeld. Ze is vergeleken met de kwaliteit die in 
september 2013 is vastgesteld. Op deze wijze wordt in beeld gebracht in hoeverre 
de activiteiten van de school tot zichtbare resultaten leiden. 
 
Toezichtkader 
De inspectie heeft zich bij haar onderzoek gebaseerd op het document  De 
Basiskwaliteit van het Primair en Voortgezet Onderwijs in Caribisch Nederland 
(Inspectie van het Onderwijs, Utrecht, maart 2011). Dit document sluit aan op het 
Toezichtkader po/vo 2011. Beide documenten zijn te vinden op 
www.onderwijsinspectie.nl.  
 
Opbouw rapport 
In hoofdstuk 2 staan de bevindingen uit het onderzoek naar de onderwijskwaliteit 
en de wettelijke vereisten. Hoofdstuk 3 geeft de conclusies en afspraken met de 
school weer.  
 
Onderzoeksopzet 
Tijdens het onderzoek beoordeelde de inspectie de kwaliteit van de volgende 
kwaliteitsdomeinen: Leerstofaanbod, Onderwijstijd, Schoolklimaat, Pedagogisch-
1
didactisch handelen, Zorg en begeleiding, Leerprestaties en Kwaliteitszorg.  
 
Het onderzoek bestond uit de volgende activiteiten: 
• Een controle op de aanwezigheid van het schoolplan bij de inspectie. 
• Een toets op de naleving van enkele wettelijke verplichtingen. 
• Een controle op de onderwijstijd die de school heeft gepland. 
• Onderzoek en analyse van documenten en gegevens over de school die bij de 
inspectie aanwezig zijn. 
                                                
1
 Kwaliteitsdomeinen zoals beschreven in “De Basiskwaliteit van het Primair en Voortgezet 
Onderwijs in Caribisch Nederland”, Inspectie van het Onderwijs, Utrecht, maart 2011 
 
Pagina 5 van 10 

2 Bevindingen  
In dit hoofdstuk beschrijft de inspectie tot welke bevindingen het onderzoek heeft 
geleid. Per kwaliteitsdomein, met uitzondering van het domein Leerprestaties, 
wordt beschreven hoe de kwaliteit zich verhoudt tot de Nederlandse 
inspectienormen. Deze bevindingen worden vooralsnog niet weergegeven in de 
vorm van een score maar in een beschrijving van de aangetroffen kwaliteit.  
Voor de leerprestaties geldt een andere benadering. Hiervan geeft de inspectie aan 
of de school naar haar oordeel bij de meest recente opbrengstmeting door middel 
van landelijk genormeerde toetsen, voldoende vooruitgang heeft geboekt ten 
opzicht van de beginsituatie (zoals vastgesteld tijdens het eerste 
inspectieonderzoek in 2008) en ten opzichte van de vorige toetsafname. Een 
definitieve inspectienormering voor de leerprestaties in Caribisch Nederland wordt 
nog ontwikkeld. 
 
Algemeen beeld 
Ten opzichte van vorig jaar heeft het Kolegio Papa Cornes duidelijk op enkele 
onderdelen vooruitgang geboekt. Het rekenonderwijs is zichtbaar versterkt en ook 
de kwaliteitszorg is sinds vorig jaar verder ontwikkeld. Ook de resultaten van de 
leerlingen laten zien dat de school, net als vorig jaar, wederom een inhaalslag aan 
het maken is. 
Daarnaast zijn er onderdelen waar meer voorzichtige vooruitgang is geboekt, maar 
die nog niet op voldoende niveau zijn. Dat betreft onder andere de zorg en 
begeleiding van leerlingen met meer complexe problemen of zeer grote 
achterstanden.  
 
Toelichting 
 
Leerstofaanbod  
De school gebruikt op dit moment methoden die in een doorgaande lijn alle 
kerndoelen behandelen. Rekenen wordt aangeboden tot en met groep 8. Voor taal 
zijn er echter nog te veel leerlingen die niet het aanbod krijgen tot en met groep 8. 
Sommige leerlingen komen slechts tot eindniveau 6. Voor hen is het van belang om 
een beredeneerde leerlijn aan te bieden die garandeert dat alle belangrijke 
tussendoelen tot en met eind groep 8 aangeboden worden, afgestemd op het 
uitstroomprofiel van de leerling.   
 
De school heeft geen gericht aanbod of instrumenten om de sociaal emotionele 
ontwikkeling van leerlingen te stimuleren. 
 
Schoolklimaat 
Op Kolegio Papa Cornes is sprake van een plezierig en ordelijk schoolklimaat. 
Er zijn echter nog enkele aandachtpunten die er aan bij kunnen dragen om dit te 
behouden. Zo is er nog geen inzicht in de veiligheidsbeleving van het personeel en 
de leerlingen. Er is onder de leerlingen wel een tevredenheidspeiling gehouden, 
maar de uitslag hiervan is nog niet bekend. Onder de leraren is nog geen 
tevredenheidspeiling gehouden.  
Daarnaast beschikt de school nog niet over veiligheidsbeleid (procedures en 
afspraken) gericht op het voorkomen en afhandelen van incidenten op school.  
  
 
Pagina 7 van 10 

 
Leerprestaties  
De leerprestaties voor rekenen laten nog steeds een stijgende lijn zien. Alle 
groepen, behalve groep 4, zitten dicht tegen de Nederlandse norm aan. De 
resultaten van groep 7 aan het einde van vorig schooljaar lagen al op die norm. 
De resultaten van Nederlands op de cito DMT toets vallen nog tegen. Dit heeft 
uiteraard ook te maken met het feit dat Nederlands als tweede taal wordt 
aangeboden. De school werkt zelf vooral met de diagnostische AVI-toets. Hier is 
wel een duidelijk stijgende lijn zichtbaar. Geconstateerd wordt dat er minder 
interferentie fouten gemaakt worden, maar dat het tempo nog te wensen overlaat. 
De school heeft een nulmeting gedaan om het niveau van begrijpend lezen en 
woordenschat in beeld te brengen. Deze resultaten liggen nog ver onder de norm. 
Er zijn in alle groepen acties in gang gezet om de woordenschat en het begrijpend 
lezen (in groep 5 t/m 8) te bevorderen.  
 
Kwaliteitszorg 
Ten opzichte van vorig jaar is de kwaliteitszorg versterkt. De school analyseert de 
resultaten van de leerlingen op groeps- en schoolniveau op zorgvuldige wijze en 
trekt daar conclusies uit. Deze vormen onder andere de input voor het 
verbeterplan, waarin concrete doelen en acties opgenomen zijn. Ook is er sprake 
van een zorgvuldige borging van de bereikte kwaliteit. De directie, de intern 
begeleider en de interne en externe specialisten (taal/rekenen) komen regelmatig 
in de groepen om na te gaan of iedereen het onderwijs aanbiedt volgens de 
afspraken. Gemaakte afspraken en procedures worden vastgelegd in een 
borgingsdocument, waardoor het voor alle leerkrachten duidelijk is wat er van hen 
verwacht wordt. 
Wat nog ontbreekt is een actueel meerjarenplan, waarin de school aangeeft op 
welke wijze alle onderwijsprocessen cyclisch - minimaal één keer per vier jaar – 
geëvalueerd worden. In het volgende schoolplan zal dit opgenomen worden. 
 
Pagina 9 van 10 

