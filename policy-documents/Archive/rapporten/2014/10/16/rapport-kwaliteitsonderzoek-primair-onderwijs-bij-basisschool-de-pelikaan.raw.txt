 
 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek Primair Onderwijs bij 
 
Basisschool De Pelikaan 
 
 
 
 
 
 
 
 
 
 
 
 
 
 
 
 
 
 
 
Plaats   : Kralendijk, Bonaire 
BRIN-nummer  : 28PW 
Datum schoolbezoek : 16 oktober 2014 
Rapport vastgesteld te Tilburg op 20 november 2014 
 
 
 

1 Inleiding  
De Inspectie van het Onderwijs heeft op 16 oktober 2014 een onderzoek uitgevoerd 
op basisschool De Pelikaan naar aspecten van de kwaliteit van het onderwijs en de 
naleving van wet- en regelgeving.  
De conclusies van dit onderzoek kunnen worden beschouwd als een integrale 
beoordeling op basis waarvan de scholen en hun besturen kunnen werken aan het 
consolideren en borgen van bestaande kwaliteit, alsmede gerichte maatregelen 
kunnen treffen om geconstateerde tekortkomingen op te heffen. De inspectie 
beoordeelt over een periode van vijf jaar (2011-2016) jaarlijks op alle scholen 
aspecten van de kwaliteit van het onderwijs en volgt nauwgezet de 
verbeteractiviteiten. In 2016 zal de school aan alle aspecten van basiskwaliteit 
moeten voldoen. 
 
Toezichthistorie 
In mei 2011 heeft de inspectie een eerste kennismakingsbezoek gebracht aan 
de school. Daarna zijn er in november 2011, november 2012 en september 2013 
kwaliteitsonderzoeken uitgevoerd en tussendoor in mei 2012, april 2013 en mei 
2014 voortgangsgesprekken gevoerd. In het huidige kwaliteitsonderzoek is de 
kwaliteit van de school opnieuw beoordeeld. Ze is vergeleken met de kwaliteit die in 
september 2013 is vastgesteld. Op deze wijze wordt in beeld gebracht in hoeverre 
de activiteiten van de school tot zichtbare resultaten leiden. 
 
Toezichtkader 
De inspectie heeft zich bij haar onderzoek gebaseerd op het document  De 
Basiskwaliteit van het Primair en Voortgezet Onderwijs in Caribisch Nederland 
(Inspectie van het Onderwijs, Utrecht, maart 2011). Dit document sluit aan op het 
Toezichtkader po/vo 2011. Beide documenten zijn te vinden op 
www.onderwijsinspectie.nl.  
 
Opbouw rapport 
In hoofdstuk 2 staan de bevindingen uit het onderzoek naar de onderwijskwaliteit 
en de wettelijke vereisten. Hoofdstuk 3 geeft de conclusies en afspraken met de 
school weer.  
 
Onderzoeksopzet 
Tijdens het onderzoek beoordeelde de inspectie de kwaliteit van de volgende 
kwaliteitsdomeinen: Leerstofaanbod, Onderwijstijd, Schoolklimaat, Pedagogisch-
1
didactisch handelen, Zorg en begeleiding, Leerprestaties en Kwaliteitszorg.  
 
Het onderzoek bestond uit de volgende activiteiten: 
• Een controle op de aanwezigheid van het schoolplan bij de inspectie. 
• Een toets op de aanwezigheid van informatie over enkele wettelijke verplichte 
onderdelen in  het schoolplan. 
• Een controle op de onderwijstijd die de school heeft gepland. 
• Onderzoek en analyse van documenten en gegevens over de school die bij de 
inspectie aanwezig zijn. 
                                                
1
 Kwaliteitsdomeinen zoals beschreven in “De Basiskwaliteit van het Primair en Voortgezet 
Onderwijs in Caribisch Nederland”, Inspectie van het Onderwijs, Utrecht, maart 2011 
 
Pagina 5 van 9 

2 Bevindingen  
In dit hoofdstuk beschrijft de inspectie tot welke bevindingen het onderzoek heeft 
geleid. Per kwaliteitsdomein, met uitzondering van het domein Leerprestaties, 
wordt beschreven hoe de kwaliteit zich verhoudt tot de Nederlandse 
inspectienormen. Deze bevindingen worden vooralsnog niet weergegeven in de 
vorm van een score maar in een beschrijving van de aangetroffen kwaliteit.  
Voor de leerprestaties geldt een andere benadering. Hiervan geeft de inspectie 
aan of de school naar haar oordeel bij de meest recente opbrengstmeting door 
middel van landelijk genormeerde toetsen, voldoende vooruitgang heeft geboekt 
ten opzicht van de beginsituatie (zoals vastgesteld tijdens het eerste 
inspectieonderzoek in 2008) en ten opzichte van de vorige toetsafname. Een 
definitieve inspectienormering voor de leerprestaties in Caribisch Nederland wordt 
nog ontwikkeld. 
 
Algemeen beeld 
Basisschool De Pelikaan vertoont een stabiel kwaliteitsbeeld. De leerresultaten 
zijn aan het einde van de schoolperiode op of boven de ondergrens die in 
Europees Nederland geldt en de kwaliteit van de processen in de school zijn goed 
geborgd.  
Op het gebied van de leerlingenzorg blijft verbetering nodig, in het bijzonder wat 
betreft analyse van leer-of ontwikkelingsproblemen en van de planmatigheid van 
aanvullende hulp en het gebruik van ontwikkelingsperspectieven. Evenals tijdens 
het vorige onderzoek is dit het laatste resterende verbeterpunt dat basiskwaliteit 
in de weg staat. De school heeft de ambitie om het gesignaleerde verbeterpunt in 
de eerste helft van 2015 te realiseren. 
 
Toelichting 
 
Onderwijsleerproces 
De lessen verlopen rustig en in de meeste klassen differentiëren de leraren de 
instructies wanneer niveauverschillen tussen de leerlingen daartoe aanleiding 
geven. De sfeer in de groepen is prettig. Een sterk punt daarbij is de 
taakgerichtheid waardoor de leerlingen voldoende betrokken zijn bij de lessen. Er 
is, kortom, sprake van heldere en goed gestructureerde lessen. Een punt van 
verbetering is het geven van feedback aan leerlingen over hun leerproces. Dit is 
betrekkelijk weinig te zien terwijl het belangrijk is bij het  bewust worden van de 
leerlingen en de leraren van de wijze waarop de individuele leerling leert en welke 
aanpak het meest effectief is. 
 
Zorg en begeleiding 
Tijdens het vorige kwaliteitsonderzoek stelde de inspectie vast dat de 
planmatigheid van de zorg kon worden verbeterd. Ook tijdens dit onderzoek stelt 
ze dit vast. Weliswaar geven leraren onderwijs dat voldoende is afgestemd op de 
verschillen tussen leerlingen maar wanneer een leerling naar aanleiding van een 
toets of observatie aanvullende hulp nodig heeft, ligt dat niet steeds consequent 
vast in een doelgerichte beschrijving. Dat kan een handelingsplan of een ander 
document zijn maar wat essentieel is, is dat het doel meetbaar of te evalueren is, 
het tijdpad bepaald en dat duidelijk is wie welke activiteiten uitvoert om het doel 
te realiseren. Zeker wanneer remedial teaching buiten de klas plaatsvindt, of 
wanneer een andere leraar de klas overneemt, is het vastleggen van de 
aanvullende hulp belangrijk voor de continuïteit en daarmee voor het effect van 
de zorg. Voor een deel van de leerlingen met eigen leerlijnen zijn  
 
Pagina 7 van 9 

 
3 Conclusies en afspraken 
Onderwijskwaliteit 
Basisschool De Pelikaan heeft basiskwaliteit, zoals bedoeld in het document  
“Basiskwaliteit van het primair en voortgezet onderwijs in Caribisch Nederland” 
binnen handbereik. Daarvoor is alleen binnen het domein leerlingenzorg nog een 
aantal verbeteringen nodig. De school wil deze in de komende maanden tot stand 
brengen.  
 
Naleving  
Er is een tekortkoming geconstateerd in de naleving van wettelijke voorschriften, 
die vanwege het programmatisch handhaven standaard zijn gecontroleerd. 
 
De school heeft nog geen klachtenregeling getroffen en nog geen onafhankelijke 
klachtencommissie ingesteld. (WPO-BES, artikel 17) De bestuurder en de Raad 
van toezicht geven aan dat zij dit op zo kort mogelijke termijn gaan doen. 
  
 
Pagina 9 van 9 

