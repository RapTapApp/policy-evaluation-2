 
 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek Primair Onderwijs bij 
 
Kolegio Kristu Bon Wardador 
 
 
 
 
 
 
 
 
 
 
 
 
 
 
 
 
 
 
 
Plaats   : Bonaire 
BRIN-nummer  : 30GK 
Datum schoolbezoek : 13 oktober 2014 
Rapport vastgesteld te Tilburg op 15 december 2014   
 
 
 

1 Inleiding  
De Inspectie van het Onderwijs heeft op 13 oktober 2014 een onderzoek uitgevoerd 
op het Kolegio Kristu Bon Wardador naar aspecten van de kwaliteit van het 
onderwijs en de naleving van wet- en regelgeving.  
De conclusies van dit onderzoek kunnen worden beschouwd als een integrale 
beoordeling op basis waarvan de scholen en hun besturen kunnen werken aan het 
consolideren en borgen van bestaande kwaliteit, alsmede gerichte maatregelen 
kunnen treffen om geconstateerde tekortkomingen op te heffen. De inspectie 
beoordeelt over een periode van vijf jaar (2011-2016) jaarlijks op alle scholen 
aspecten van de kwaliteit van het onderwijs en volgt nauwgezet de 
verbeteractiviteiten. In 2016 zal de school aan alle aspecten van basiskwaliteit 
moeten voldoen. 
 
Toezichthistorie 
In mei 2011 heeft de inspectie een eerste kennismakingsbezoek gebracht aan 
de school. Daarna zijn er in november 2011, november 2012 en september 2013 
kwaliteitsonderzoeken uitgevoerd en tussendoor in mei 2012, april 2013 en mei 
2014 voortgangsgesprekken gevoerd. In het huidige kwaliteitsonderzoek is de 
kwaliteit van de school opnieuw beoordeeld. Ze is vergeleken met de kwaliteit die in 
september 2013 is vastgesteld. Op deze wijze wordt in beeld gebracht in hoeverre 
de activiteiten van de school tot zichtbare resultaten leiden. 
 
Toezichtkader 
De inspectie heeft zich bij haar onderzoek gebaseerd op het document  De 
Basiskwaliteit van het Primair en Voortgezet Onderwijs in Caribisch Nederland 
(Inspectie van het Onderwijs, Utrecht, maart 2011). Dit document sluit aan op het 
Toezichtkader po/vo 2011. Beide documenten zijn te vinden op 
www.onderwijsinspectie.nl.  
 
Opbouw rapport 
In hoofdstuk 2 staan de bevindingen uit het onderzoek naar de onderwijskwaliteit 
en de wettelijke vereisten. Hoofdstuk 3 geeft de conclusies en afspraken met de 
school weer.  
 
Onderzoeksopzet 
Tijdens het onderzoek beoordeelde de inspectie de kwaliteit van de volgende 
kwaliteitsdomeinen: Leerstofaanbod, Onderwijstijd, Schoolklimaat, Pedagogisch-
1
didactisch handelen, Zorg en begeleiding, Leerprestaties en Kwaliteitszorg.  
 
Het onderzoek bestond uit de volgende activiteiten: 
• Een controle op de aanwezigheid van het schoolplan bij de inspectie. 
• Een toets op de naleving van enkele wettelijke verplichtingen. 
• Een controle op de onderwijstijd die de school heeft gepland. 
• Onderzoek en analyse van documenten en gegevens over de school die bij de 
inspectie aanwezig zijn. 
                                                
1
 Kwaliteitsdomeinen zoals beschreven in “De Basiskwaliteit van het Primair en Voortgezet 
Onderwijs in Caribisch Nederland”, Inspectie van het Onderwijs, Utrecht, maart 2011 
 
Pagina 5 van 10 

2 Bevindingen  
In dit hoofdstuk beschrijft de inspectie tot welke bevindingen het onderzoek heeft 
geleid. Per kwaliteitsdomein, met uitzondering van het domein Leerprestaties, 
wordt beschreven hoe de kwaliteit zich verhoudt tot de Nederlandse 
inspectienormen. Deze bevindingen worden vooralsnog niet weergegeven in de 
vorm van een score maar in een beschrijving van de aangetroffen kwaliteit.  
Voor de leerprestaties geldt een andere benadering. Hiervan geeft de inspectie 
aan of de school naar haar oordeel bij de meest recente opbrengstmeting door 
middel van landelijk genormeerde toetsen, voldoende vooruitgang heeft geboekt 
ten opzicht van de beginsituatie (zoals vastgesteld tijdens het eerste 
inspectieonderzoek in 2008) en ten opzichte van de vorige toetsafname. Een 
definitieve inspectienormering voor de leerprestaties in Caribisch Nederland wordt 
nog ontwikkeld. 
 
Algemeen beeld 
Het Kolegio Kristu Bon Wardador heeft ten opzichte van vorig jaar op enkele 
onderdelen vooruitgang geboekt. De resultaten laten nog steeds een stijgende lijn 
zien en voor rekenen/wiskunde wordt er al meer gedifferentieerd gewerkt. Ook is 
er een heldere doorgaande lijn tussen groep 2 en groep 3, waarbij veel 
samengewerkt wordt om het aanvankelijk leesproces voor Nederlands eerder op 
gang te brengen. 
De zorg en begeleiding is nog in ontwikkeling en de school werkt hard aan de 
invoering van individuele handelingsplannen. 
Een belangrijk aandachtspunt is het stimuleren van de sociaal emotionele 
ontwikkeling van de leerlingen. Hier zijn nog onvoldoende instrumenten voor en 
de ontwikkeling van de leerlingen op dit gebied wordt nog niet systematisch 
gevolgd. Dat dit belangrijk is, blijkt uit het feit dat in enkele groepen nog veel 
aandacht besteed moet worden aan het stimuleren van gewenst gedrag en het 
motiveren van de leerlingen.  
 
Toelichting 
 
Leerstofaanbod en effectieve onderwijstijd 
Deze onderdelen zijn evenals vorig jaar overwegend voldoende. De school 
gebruikt methoden die in een doorgaande lijn alle kerndoelen behandelen. Alleen 
in de kleutergroepen is geen sprake van een beredeneerd leerstofaanbod. Wel 
worden de einddoelen van groep 2 afgestemd op de start van groep 3, waardoor 
er voldoende sprake is van een doorgaande lijn. 
De school heeft geen gericht aanbod of gerichte instrumenten om de sociaal 
emotionele ontwikkeling van leerlingen te stimuleren. 
 
Schoolklimaat en didactisch handelen 
Door middel van een tevredenheidspeiling heeft de school zicht op hoe de 
leerlingen zich op school voelen. Hieruit blijkt dat circa tachtig procent van de 
leerlingen zich prettig en veilig voelt. Er is tot nu toe nog geen enquête gehouden 
onder de leraren om de tevredenheid en veiligheidsbeleving te peilen. 
De leraren doen hun best om te zorgen voor een veilig en respectvol 
schoolklimaat. Er is echter nog wel sprake van handelingsverlegenheid daar waar 
het gaat om het stimuleren van gewenst gedrag, betrokkenheid en motivatie van 
de leerlingen. Leraren kunnen meer gebruik maken van complimenten en 
interventies om de actieve betrokkenheid van de leerlingen te vergroten. Ook 
kunnen de leraren de leerlingen meer feedback geven op het leerproces. Nu is er 
vooral sprake van feedback op het resultaat.    
 
Pagina 7 van 10 

Kwaliteitszorg 
Ten opzichte van vorig jaar is de kwaliteitszorg wederom voldoende, op één 
onderdeel na. 
De school analyseert de resultaten van de leerlingen op groeps- en schoolniveau 
op zorgvuldige wijze en trekt daar conclusies uit. Deze vormen onder andere de 
input voor het jaarplan, waarin concrete doelen en acties opgenomen zijn. 
Wat ontbreekt is een actueel meerjarenplan, waarin de school aangeeft op welke 
wijze alle onderwijsprocessen cyclisch - minimaal één keer per vier jaar – 
geëvalueerd worden. Dit schooljaar zal het nieuwe schoolplan opgesteld worden. 
Dit plan zal afgeleid worden van het nieuwe strategisch beleidsplan van het 
bestuur. Hierin zal de school ook de systematische evaluatie van het onderwijs 
opnemen.  
 
Pagina 9 van 10 

