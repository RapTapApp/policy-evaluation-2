 
 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek Primair Onderwijs bij 
 
het Kolegio San Bernardo 
 
 
 
 
 
 
 
 
 
 
 
 
 
 
 
 
 
 
 
Plaats   : Kralendijk, Bonarie 
BRIN-nummer  : 30GM 
Datum schoolbezoek : 13 oktober 2014 
Rapport vastgesteld te Tilburg op 5 december 2014 
 
 
 
 

1 Inleiding  
De Inspectie van het Onderwijs heeft op 13 oktober 2014 een onderzoek uitgevoerd 
op het Kolegio San Bernardo naar aspecten van de kwaliteit van het onderwijs en de 
naleving van wet- en regelgeving.  
De conclusies van dit onderzoek kunnen worden beschouwd als een integrale 
beoordeling op basis waarvan de scholen en hun besturen kunnen werken aan het 
consolideren en borgen van bestaande kwaliteit, alsmede gerichte maatregelen 
kunnen treffen om geconstateerde tekortkomingen op te heffen. De inspectie 
beoordeelt over een periode van vijf jaar (2011-2016) jaarlijks op alle scholen 
aspecten van de kwaliteit van het onderwijs en volgt nauwgezet de 
verbeteractiviteiten. In 2016 zal de school aan alle aspecten van basiskwaliteit 
moeten voldoen. 
 
Toezichthistorie 
In mei 2011 heeft de inspectie een eerste kennismakingsbezoek gebracht aan 
de school. Daarna zijn er in november 2011, november 2012 en september 2013 
kwaliteitsonderzoeken uitgevoerd en tussendoor in mei 2012, april 2013 en mei 
2014 voortgangsgesprekken gevoerd. In het huidige kwaliteitsonderzoek is de 
kwaliteit van de school opnieuw beoordeeld. Ze is vergeleken met de kwaliteit die in 
september 2013 is vastgesteld. Op deze wijze wordt in beeld gebracht in hoeverre 
de activiteiten van de school tot zichtbare resultaten leiden. 
 
Toezichtkader 
De inspectie heeft zich bij haar onderzoek gebaseerd op het document  De 
Basiskwaliteit van het Primair en Voortgezet Onderwijs in Caribisch Nederland 
(Inspectie van het Onderwijs, Utrecht, maart 2011). Dit document sluit aan op het 
Toezichtkader po/vo 2011. Beide documenten zijn te vinden op 
www.onderwijsinspectie.nl  
 
Opbouw rapport 
In hoofdstuk 2 staan de bevindingen uit het onderzoek naar de onderwijskwaliteit 
en de wettelijke vereisten. Hoofdstuk 3 geeft de conclusies en afspraken met de 
school weer.  
 
Onderzoeksopzet 
Tijdens het onderzoek beoordeelde de inspectie de kwaliteit van de volgende 
kwaliteitsdomeinen: Leerstofaanbod, Onderwijstijd, Schoolklimaat, Pedagogisch-
1
didactisch handelen, Zorg en begeleiding, Leerprestaties en Kwaliteitszorg.  
 
Het onderzoek bestond uit de volgende activiteiten: 
• Een controle op de aanwezigheid van het schoolplan bij de inspectie. 
• Een toets op de aanwezigheid van informatie over enkele wettelijke verplichte 
onderdelen in  het schoolplan. 
• Een controle op de onderwijstijd die de school heeft gepland. 
• Onderzoek en analyse van documenten en gegevens over de school die bij de 
inspectie aanwezig zijn. 
                                                
1
 Kwaliteitsdomeinen zoals beschreven in “De Basiskwaliteit van het Primair en Voortgezet 
Onderwijs in Caribisch Nederland”, Inspectie van het Onderwijs, Utrecht, maart 2011 
 
Pagina 5 van 9 

2 Bevindingen  
In dit hoofdstuk beschrijft de inspectie tot welke bevindingen het onderzoek heeft 
geleid. Per kwaliteitsdomein, met uitzondering van het domein Leerprestaties, 
wordt beschreven hoe de kwaliteit zich verhoudt tot de Nederlandse 
inspectienormen. Deze bevindingen worden vooralsnog niet weergegeven in de 
vorm van een score maar in een beschrijving van de aangetroffen kwaliteit.  
Voor de leerprestaties geldt een andere benadering. Hiervan geeft de inspectie aan 
of de school naar haar oordeel bij de meest recente opbrengstmeting door middel 
van landelijk genormeerde toetsen, voldoende vooruitgang heeft geboekt ten 
opzicht van de beginsituatie (zoals vastgesteld tijdens het eerste 
inspectieonderzoek in 2008) en ten opzichte van de vorige toetsafname. Een 
definitieve inspectienormering voor de leerprestaties in Caribisch Nederland wordt 
nog ontwikkeld. 
 
Algemeen beeld 
Het Kolegio San Bernardo is zichtbaar op weg naar het bereiken van basiskwaliteit 
van haar onderwijs. De school is stabiel en de kwaliteit blijft op de verschillende 
onderdelen toenemen. Het vasthouden en consolideren van de gerealiseerde 
kwaliteit, versterking van de uitvoering van de leerlingenzorg in de klassen en het 
volgen van de sociaal-emotionele ontwikkeling van de leerlingen zijn nu essentieel 
om basiskwaliteit te bereiken.  
 
Toelichting 
 
Onderwijsleerproces 
Evenals in de vorige kwaliteitsonderzoeken stelt de inspectie vast dat de 
verschillende onderdelen van het onderwijsleerproces voldoende kwaliteit hebben. 
In het leerstofaanbod, de onderwijstijd, het pedagogisch-didactisch handelen, het 
schoolklimaat en de afstemming op de niveauverschillen tussen leerlingen zijn de 
meeste elementen van basiskwaliteit zichtbaar.  
Het aanbod is dekkend voor de kerndoelen en vertoont, met uitzondering van 
Papiamentu een doorgaande lijn. Een specifiek aanbod om de sociale competenties 
te ontwikkelen heeft de school echter nog niet en dat is naar het oordeel van de 
inspectie wel een essentieel verbeterpunt.   
De onderwijstijd wordt adequaat in de lessen besteed. Er is geen lesuitval. Verzuim 
en te laat komen, worden geregistreerd om ze tegen te gaan. 
De lessen verlopen gestructureerd en er heerst rust in de klassen. De kwaliteit van 
de instructie voldoet en de leerlingen zijn voldoende betrokken. Er zijn enkele 
verbeterpunten vastgesteld. In de lessen is bij de meeste leraren niet te zien dat zij 
de leerlingen structureel feedback geven op de wijze waarop zij leren en hoe hun 
leerprestaties tot stand komen. En het afstemmen van verwerkingsopdrachten op 
de verschillen tussen leerlingen is, in tegenstelling tot de differentiatie in de 
instructie, op schoolniveau niet voldoende zichtbaar. Verbetering op deze punten 
kan verdere effectiviteit van het onderwijs ten goede komen. 
De sfeer op school is goed: er heerst een prettig leerklimaat en leraren en 
leerlingen voelen zich veilig. Het vernieuwde gebouw draagt ook duidelijk bij aan 
het positieve schoolklimaat.   
 
 
Pagina 7 van 9 

 
3 Conclusies en afspraken 
Onderwijskwaliteit 
Wanneer het Kolegio San Bernardo voortgaat op de huidige weg van verbetering 
van het onderwijs, kan zij de basiskwaliteit, zoals beschreven in het document “De 
basiskwaliteit van het primair en voortgezet onderwijs in Caribisch Nederland”, op 
de streefdatum (tweede helft 2016) of wellicht eerder bereiken.  
 
Naleving  
Er is een tekortkoming geconstateerd in de naleving van wettelijke voorschriften, 
die vanwege het programmatisch handhaven standaard zijn gecontroleerd. 
 
De sinds 1 augustus 2014 wettelijk verplichte klachtenregeling en - commissie 
(WPO-BES, artikel 17) zijn niet door het bevoegd gezag geïnstalleerd. De inspectie 
heeft de tekortkoming met het bestuur besproken en opdracht gegeven de wet 
alsnog na te leven. 
  
 
Pagina 9 van 9 

