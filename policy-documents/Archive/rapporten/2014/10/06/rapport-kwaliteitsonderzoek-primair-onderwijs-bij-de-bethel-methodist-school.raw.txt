 
 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek Primair Onderwijs bij 
 
de Bethel Methodist School 
 
 
 
 
 
 
 
 
 
 
 
 
 
 
 
 
 
 
 
Plaats   : Oranjestad, Sint Eustatius 
BRIN-nummer  : 30HH 
Datum schoolbezoek : 6 oktober 2014 
Rapport vastgesteld te Tilburg op 1 december 2014 
 
 
 

1 Inleiding  
De Inspectie van het Onderwijs heeft op 6 oktober 2014 een onderzoek uitgevoerd 
op de Bethel Methodist School naar aspecten van de kwaliteit van het onderwijs en 
de naleving van wet- en regelgeving.  
De conclusies van dit onderzoek kunnen worden beschouwd als een integrale 
beoordeling op basis waarvan de scholen en hun besturen kunnen werken aan het 
consolideren en borgen van bestaande kwaliteit, alsmede gerichte maatregelen 
kunnen treffen om geconstateerde tekortkomingen op te heffen. De inspectie 
beoordeelt over een periode van vijf jaar (2011-2016) jaarlijks op alle scholen 
aspecten van de kwaliteit van het onderwijs en volgt nauwgezet de 
verbeteractiviteiten. In 2016 zal de school aan alle aspecten van basiskwaliteit 
moeten voldoen. 
 
Toezichthistorie 
Dit onderzoek is het vierde kwaliteitsonderzoek sinds de transitie van Sint Eustatius 
tot een bijzondere gemeente van Nederland. 
 
Toezichtkader 
De inspectie heeft zich bij haar onderzoek gebaseerd op het document  De 
Basiskwaliteit van het Primair en Voortgezet Onderwijs in Caribisch Nederland 
(Inspectie van het Onderwijs, Utrecht, maart 2011). Dit document sluit aan op het 
Toezichtkader po/vo 2011. Beide documenten zijn te vinden op 
www.onderwijsinspectie.nl. 
 
Opbouw rapport 
In hoofdstuk 2 staan de bevindingen uit het onderzoek naar de onderwijskwaliteit 
en de wettelijke vereisten. Hoofdstuk 3 geeft de conclusies en afspraken met de 
school weer.  
 
Onderzoeksopzet 
Tijdens het onderzoek beoordeelde de inspectie de kwaliteit van de volgende 
kwaliteitsdomeinen: Leerstofaanbod, Onderwijstijd, Schoolklimaat, Pedagogisch-
1
didactisch handelen, Zorg en begeleiding, Leerprestaties en Kwaliteitszorg.  
 
Het onderzoek bestond uit de volgende activiteiten: 
• Een controle op de aanwezigheid van het schoolplan bij de inspectie. 
• Een toets op de aanwezigheid van informatie over enkele wettelijke verplichte 
onderdelen in het schoolplan. 
• Een controle op de onderwijstijd die de school heeft gepland. 
• Onderzoek en analyse van documenten en gegevens over de school die bij de 
inspectie aanwezig zijn. 
• Analyse van documenten die de school voorafgaand aan het schoolbezoek 
heeft toegestuurd, de analyse van de toetsresultaten van eind schooljaar 
2013-2014 en het jaarplan 2014-2015.   
• Schoolbezoek, waarbij in een aantal groepen de onderwijspraktijk is 
geobserveerd door het bijwonen van lessen in de groepen 2,3,4,6,7,8. 
                                                
1
 Kwaliteitsdomeinen zoals beschreven in “De Basiskwaliteit van het Primair en Voortgezet 
Onderwijs in Caribisch Nederland”, Inspectie van het Onderwijs, Utrecht, maart 2011 
 
Pagina 5 van 9 

2 Bevindingen  
In dit hoofdstuk beschrijft de inspectie tot welke bevindingen het onderzoek heeft 
geleid. Per kwaliteitsdomein, met uitzondering van het domein Leerprestaties, 
wordt beschreven hoe de kwaliteit zich verhoudt tot de Nederlandse 
inspectienormen. Deze bevindingen worden vooralsnog niet weergegeven in de 
vorm van een score maar in een beschrijving van de aangetroffen kwaliteit.  
Voor de leerprestaties geldt een andere benadering. Hiervan geeft de inspectie aan 
of de school naar haar oordeel bij de meest recente opbrengstmeting door middel 
van landelijk genormeerde toetsen, voldoende vooruitgang heeft geboekt ten 
opzicht van de beginsituatie (zoals vastgesteld tijdens het eerste 
inspectieonderzoek in 2008) en ten opzichte van de vorige toetsafname. Een 
definitieve inspectienormering voor de leerprestaties in Caribisch Nederland wordt 
nog ontwikkeld. 
 
Algemeen beeld 
De school heeft de kwaliteit die tot dusverre was bereikt - sinds de start van het 
verbetertraject in 2011- weten vast te houden. De meeste indicatoren die bepalen 
of een school in Caribisch Nederland basiskwaliteit heeft, zijn in voldoende mate 
aanwezig. Onder de huidige omstandigheden is basiskwaliteit in een à twee jaar 
binnen bereik. Een onduidelijke, en daarmee onzekere invloed hierbij is de 
overgang van het Nederlands naar het Engels als instructietaal in het voortgezet 
onderwijs. Dit betekent voor de basisscholen dat een nieuw leerstofaanbod voor 
verschillende vakken moet worden ingevoerd en dat het ‘Nederlands als sterke 
vreemde taal’ binnen een korte tijdsspanne wordt geïntroduceerd, naast het 
lopende traject van kwaliteitsverbetering en het inhalen van achterstanden uit het 
verleden. Dit zal opnieuw een flinke inspanning van de scholen vragen.  
De inspectie wil echter niet op de ontwikkelingen vooruitlopen; ze blijft de 
schoolontwikkeling op de voet volgen. 
 
Toelichting 
 
Onderwijsleerproces 
De kerndoelen voor rekenen-wiskunde en voor Nederlandse taal vormen het 
uitgangspunt voor het leerstofaanbod in de basisvaardigheden. De school gebruikt 
hiervoor actuele en gangbare Nederlandse  methoden. Ook voor Engels is er een 
eigentijds aanbod gerealiseerd op basis van een nieuwe Amerikaanse methode. 
Voorts is er voor leerlingen met taalachterstanden een passend aanbod en heeft de 
school voor de ontwikkeling van de sociale competenties van de leerlingen een 
aanbod dat is gebaseerd op een bekende Nederlandse interventiemethode.  
Een verbeterpunt is de volledigheid van het aanbod. Door leerachterstanden krijgt 
in de hoogste twee groepen een flink deel van de leerlingen de leerstof niet 
aangeboden tot op het niveau van groep 8. Dat geldt niet alleen voor Nederlandse 
taal maar ook voor rekenen en wiskunde. In groep 6 en lager volgt het merendeel 
van de leerlingen de stof die past bij hun leeftijd. 
De inspectie stelt vast dat de beschikbare onderwijstijd efficiënt wordt gebruikt. In 
het schooladministratiesysteem worden lesuitval en schoolverzuim geregistreerd. 
Beide komen niet te veel voor. Ten behoeve van een goed schoolklimaat is het 
belangrijk om inzicht in de veiligheidsbeleving van leerlingen en personeel te 
hebben. Daarbij wordt als kwaliteitseis gesteld dat voor het voorkomen en het 
afwikkelen van incidenten in en om de school een procedure of een beleid is 
vastgelegd. Dat is niet het geval en vormt daarom een verbeterpunt voor de 
school. 
 
Pagina 7 van 9 

 
3 Conclusies en afspraken 
Onderwijskwaliteit 
De Bethel Methodist School heeft de basiskwaliteit, zoals beschreven in het 
document “Basiskwaliteit van het primair en voortgezet onderwijs in Caribisch 
Nederland” binnen bereik. Daarvoor is nodig dat zij de huidige kwaliteit handhaaft 
en op elementen van leerstofaanbod, het beleid ten aanzien van sociale veiligheid 
en de kwaliteitszorg nog verbeteringen realiseert. Wanneer er sprake blijft van 
continuïteit binnen het team van de school, zijn de vooruitzichten hierop gunstig.  
 
Naleving  
De inspectie concludeert dat er geen tekortkomingen zijn in de naleving van de 
wettelijke voorschriften die zijn gecontroleerd. 
 
 
Pagina 9 van 9 

