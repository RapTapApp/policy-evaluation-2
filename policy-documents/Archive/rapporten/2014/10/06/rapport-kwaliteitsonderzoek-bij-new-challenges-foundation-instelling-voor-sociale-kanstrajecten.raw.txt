 
 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek bij 
 
New Challenges Foundation, instelling voor sociale kanstrajecten 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Plaats   : Oranjestad, Sint Eustatius 
BRIN-nummer  : 30LC 
Datum schoolbezoek : 6 oktober 2014 
Rapport vastgesteld te Tilburg op 8 december 2014 
 
 
 
 

1 Inleiding  
De Inspectie van het Onderwijs heeft op 6 oktober 2014 een onderzoek 
uitgevoerd bij New Challenges Foundation, instelling voor sociale kanstrajecten 
Sint Eustatius naar aspecten van de kwaliteit van het onderwijs en de naleving 
van wet- en regelgeving. De conclusies van dit onderzoek kunnen worden 
beschouwd als een integrale beoordeling op basis waarvan de scholen en hun 
besturen kunnen werken aan het consolideren en borgen van bestaande 
kwaliteit, alsmede gerichte maatregelen kunnen treffen om geconstateerde 
tekortkomingen op te heffen. De inspectie beoordeelt over een periode van vijf 
jaar (2012-2016) jaarlijks op alle instellingen aspecten van de kwaliteit van het 
onderwijs en volgt nauwgezet de verbeteractiviteiten. In 2016 dient de instelling 
te voldoen aan basiskwaliteit. 
 
Toezichthistorie 
In 2011 en 2012 heeft de inspectie kwaliteitsonderzoeken uitgevoerd bij de 
instelling, die destijds de naam Edupartners voerde. Daarnaast zijn er in 2012 
en 2013  gesprekken gevoerd tussen de inspectie en de instelling over de 
voortgang van het verbetertraject. Het kwaliteitsonderzoek dat gepland was 
voor 2013 kon niet doorgaan omdat de instelling slechts één docent had 
aangesteld en nog bezig was met de ontwikkeling van het programma. De 
instelling had hiervoor een periode geen deelnemers ingeschreven, omdat er een 
crisis in bestuur en management was, waardoor het noodzakelijke 
verbetertraject niet adequaat aangestuurd kon worden. In het huidige 
kwaliteitsonderzoek is de onderwijspraktijk beschreven. Ze is vergeleken met de 
kwaliteit die in 2012 werd vastgesteld. Op deze wijze wordt in beeld gebracht in 
hoeverre de verbeteractiviteiten tot zichtbare resultaten leiden. 
 
Onderzoeksopzet 
Het onderzoek bestond uit de volgende activiteiten: 
• Schoolbezoek, waarbij de onderwijspraktijk in lessituaties is geobserveerd.  
• Bestudering van individuele ontwikkelplannen. 
• Gesprekken met de directeur/bestuurder a.i., de maatschappelijk werkster 
en de deelnemerbegeleider over de kwaliteit van verschillende aspecten 
waaronder kwaliteitszorg en leerlingenzorg. 
• Gesprekken met docenten.  
• Een gesprek met de Raad van Toezicht. 
 
 
Tijdens het onderzoek beoordeelde de inspectie de kwaliteit van de volgende 
domeinen: Programma, Leren in de onderwijsinstelling, Begeleiding en leren in 
de beroepspraktijk, kwaliteitsborging en naleving wettelijke vereisten. 
 
Toezichtkader 
De inspectie heeft zich bij haar onderzoek onder andere gebaseerd op de WEB 
BES en het document basiskwaliteit MBO/SKJ.  
 
Opbouw rapport 
In hoofdstuk 2 staan de bevindingen uit het onderzoek naar de 
onderwijskwaliteit en de wettelijke vereisten. Hoofdstuk 3 geeft de conclusie en 
afspraken met de school weer.  
 
Pagina 5 van 10 

Leren in de onderwijsinstelling  
Dit domein bestaat uit de kwaliteitsaspecten didactisch handelen, leertijd en 
leeromgeving. Het didactisch handelen is beter dan in 2012, maar voldoet niet 
aan de basiskwaliteit. De leertijd voldoet wel, maar de leeromgeving niet. 
 
Het rendement van de lessen verschilt sterk per docent. Niet alle lessen kennen 
een heldere structuur waarin de deelnemers duidelijk wordt gemaakt wat ze 
zullen leren, hoe dat aansluit bij de voorgaande activiteiten en waarbij aan het 
eind van de les wordt teruggekeken op het succes. Verder is er nauwelijks 
differentiatie waargenomen tijdens de lesbezoeken.  
 
De leertijd voldoet aan de basiskwaliteit. In het algemeen zijn de studenten 
betrokken bij de onderwijsactiviteiten. Wel merken wij op dat te veel 
deelnemers te laat komen.  
 
De leeromgeving in het nieuwe gebouw biedt onvoldoende mogelijkheden voor 
aanschouwelijk onderwijs en activerende werkvormen met behulp van 
bijvoorbeeld digi-borden of laptops.  
 
Begeleiding 
De kwaliteitsaspecten in dit domein zijn: intake en plaatsing, 
studieloopbaanbegeleiding en zorg. Deze aspecten voldoen aan de 
basiskwaliteit. De educatieve intake vindt plaats op basis van voldoende 
gegevens over de student. Indien nodig wordt de student getest door het EOZ. 
Ook de specifieke achtergrond en de maatschappelijke situatie van de 
deelnemer worden vastgelegd. Op basis van deze informatie en ook van de 
interesses en ambities van de deelnemer worden de specifieke 
onderwijsbehoeften bepaald 
 
De vorderingen van de studenten bij de afzonderlijke vakken worden 
geregistreerd en regelmatig besproken. De studieloopbaanbegeleider en ook de 
maatschappelijk werker onderhouden intensief contact met de studenten en ook 
met de docenten, het mbo en de bedrijven voor de beroepspraktijkvorming.  
 
Leren in de beroepspraktijk 
De beroepspraktijkvorming kan niet beoordeeld worden, omdat er ten tijde van 
het bezoek geen gelegenheid was om de werkplekken te bezoeken.  
 
Opbrengsten 
Ten tijde van het bezoek waren er zes studenten ingeschreven voor de skj. 
Sinds de doorstart van NCF in 2013 hebben vier studenten de opleiding verlaten. 
Twee van hen volgen mbo en één heeft betaald werk. Eén student heeft het 
traject voortijdig verlaten en onttrekt zich aan begeleiding in het kader van 
nazorg voor studenten. Het aantal uitgestroomde studenten is te laag om in dit 
stadium conclusies te trekken over de opbrengsten van de instelling. De 
instelling kampt bij het plaatsen van studenten overigens met het gegeven dat 
er op het eiland geen sociale werkvoorziening is. De inspectie zal met 
belangstelling volgen of  de instelling meer studenten dan de afgelopen jaren 
(onder de naam Edupartners) weet te motiveren voor de kanstrajecten en hen 
te leiden naar betaald werk of onderwijs. In de afgelopen jaren wist de instelling 
weinig studenten succesvol te plaatsen in een vervolgtraject. Een periode lang 
waren er helemaal geen studenten ingeschreven in de sociale kanstrajecten. 
 
 
 
 
 
 
 
Pagina 8 van 10 

 
3 Conclusie en vervolgafspraken 
Onderwijskwaliteit 
Sinds het vorige bezoek aan New Challenges Foundation is er veel verbetering 
zichtbaar, ook in het programma. Het is aan het management om het 
programma verder te ontwikkelen tot een consistent geheel dat recht doet aan 
de individuele student. Verder moet het management de voorwaarden 
maximaliseren voor goede lessen. De skj’s hebben immers maar beperkt de 
beschikking over bevoegde docenten. Duidelijke richtlijnen over de didactiek en 
goede (digitale) faciliteiten voor afwisselende en uitdagende werkvormen zijn 
daarom van bijzonder belang.  
 
Wettelijke vereisten 
De instelling voldoet aan de wettelijke vereisten voor zover die zijn 
gecontroleerd. (check op Raamplan) 
 
Afspraken 
Op grond van de hierboven beschreven bevindingen en conclusies heeft de 
inspectie de volgende afspraken met de school gemaakt: 
• De instelling maakt duidelijk op welke wijze de directie verantwoording 
aflegt over de kwaliteit van het onderwijs aan de bestuurder en aan de 
raad van Toezicht. (voor 1 april 2015). 
• De directie stemt het aanbod van de verschillende vakken van elke 
student af wat betreft de inhoud, de volgorde, de aanpak en de 
gehanteerde terminologie, en ook op de beroepspraktijk, zodat 
gesproken kan worden van een consistent programma. Zij verantwoordt 
zich hierover. (voor 1 april 2015). 
• Het management geeft een analyse van de oordelen van het 
pedagogisch-didactisch handelen die zij geeft naar aanleiding van de 
lesobservaties bij alle docenten (voor 1 april 2015). 
• Het volgende bezoek aan de instelling is voorzien voor het voorjaar van 
2015. 
• In 2016 vindt het onderzoek naar de kwaliteitsverbetering plaats. 
 
 
Pagina 10 van 10 

