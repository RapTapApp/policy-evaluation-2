 
 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek Primair Onderwijs bij 
 
de Lynch Plantation SDA School  
 
 
 
 
 
 
 
 
 
 
 
 
 
 
 
 
 
 
 
Plaats   : St. Eustatius 
BRIN-nummer  : 30HK 
Datum schoolbezoek : 6 oktober 2014 
Rapport vastgesteld te Tilburg op: 1 december 2014 
 
 
 
 

1 Inleiding  
De Inspectie van het Onderwijs heeft op 6 oktober 2014 een onderzoek uitgevoerd 
op de Lynch Plantation SDA School naar aspecten van de kwaliteit van het onderwijs 
en de naleving van wet- en regelgeving.  
De conclusies van dit onderzoek kunnen worden beschouwd als een integrale 
beoordeling op basis waarvan de scholen en hun besturen kunnen werken aan het 
consolideren en borgen van bestaande kwaliteit, alsmede gerichte maatregelen 
kunnen treffen om geconstateerde tekortkomingen op te heffen. De inspectie 
beoordeelt over een periode van vijf jaar (2011-2016) jaarlijks op alle scholen 
aspecten van de kwaliteit van het onderwijs en volgt nauwgezet de 
verbeteractiviteiten. In 2016 zal de school aan alle aspecten van basiskwaliteit 
moeten voldoen. 
 
Toezichthistorie 
In mei 2011 heeft de inspectie een eerste kennismakingsbezoek gebracht aan 
de school. Daarna zijn er in november 2011, november 2012 en september 2013 
kwaliteitsonderzoeken uitgevoerd en tussendoor in mei 2012, april 2013 en mei 
2014 voortgangsgesprekken gevoerd. In het huidige kwaliteitsonderzoek is de 
kwaliteit van de school opnieuw beoordeeld. Ze is vergeleken met de kwaliteit die in 
september 2013 is vastgesteld. Op deze wijze wordt in beeld gebracht in hoeverre 
de activiteiten van de school tot zichtbare resultaten leiden. 
 
Toezichtkader 
De inspectie heeft zich bij haar onderzoek gebaseerd op het document  De 
Basiskwaliteit van het Primair en Voortgezet Onderwijs in Caribisch Nederland 
(Inspectie van het Onderwijs, Utrecht, maart 2011). Dit document sluit aan op het 
Toezichtkader po/vo 2011. Beide documenten zijn te vinden op 
www.onderwijsinspectie.nl.  
 
Opbouw rapport 
In hoofdstuk 2 staan de bevindingen uit het onderzoek naar de onderwijskwaliteit 
en de wettelijke vereisten. Hoofdstuk 3 geeft de conclusies en afspraken met de 
school weer.  
 
Onderzoeksopzet 
Tijdens het onderzoek beoordeelde de inspectie de kwaliteit van de volgende 
kwaliteitsdomeinen: Leerstofaanbod, Onderwijstijd, Schoolklimaat, Pedagogisch-
1
didactisch handelen, Zorg en begeleiding, Leerprestaties en Kwaliteitszorg.  
 
Het onderzoek bestond uit de volgende activiteiten: 
• Een controle op de aanwezigheid van het schoolplan bij de inspectie. 
• Een toets op de naleving van enkele wettelijke verplichtingen. 
• Een controle op de onderwijstijd die de school heeft gepland. 
• Onderzoek en analyse van documenten en gegevens over de school die bij de 
inspectie aanwezig zijn. 
                                                
1
 Kwaliteitsdomeinen zoals beschreven in “De Basiskwaliteit van het Primair en Voortgezet 
Onderwijs in Caribisch Nederland”, Inspectie van het Onderwijs, Utrecht, maart 2011 
 
Pagina 5 van 10 

2 Bevindingen  
In dit hoofdstuk beschrijft de inspectie tot welke bevindingen het onderzoek heeft 
geleid. Per kwaliteitsdomein, met uitzondering van het domein Leerprestaties, 
wordt beschreven hoe de kwaliteit zich verhoudt tot de Nederlandse 
inspectienormen. Deze bevindingen worden vooralsnog niet weergegeven in de 
vorm van een score maar in een beschrijving van de aangetroffen kwaliteit.  
Voor de leerprestaties geldt een andere benadering. Hiervan geeft de inspectie 
aan of de school naar haar oordeel bij de meest recente opbrengstmeting door 
middel van landelijk genormeerde toetsen, voldoende vooruitgang heeft geboekt 
ten opzichte van de beginsituatie (zoals vastgesteld tijdens het eerste 
inspectieonderzoek in 2008) en ten opzichte van de vorige toetsafname. Een 
definitieve inspectienormering voor de leerprestaties in Caribisch Nederland wordt 
nog ontwikkeld. 
 
Algemeen beeld 
De school heeft zich ten opzichte van vorig jaar op enkele onderdelen verbeterd. 
Met name op het gebied van de kwaliteitszorg ligt er nu een solide basis om de 
kwaliteit van de school nog verder te verbeteren en de kwaliteit te borgen.  
Ook in de groepen is verbetering zichtbaar. Leerlingen zijn beter in staat 
zelfstandig te werken, waardoor de leraren tijd hebben om zich op leerlingen te 
richten die extra aandacht nodig hebben. 
Op enkele onderdelen stagneert de kwaliteit echter en dient de school nog 
belangrijke stappen te zetten om het onderwijs en de resultaten die de leerlingen 
behalen te versterken.  
Het betreft hier met name het bieden van planmatige zorg en begeleiding, zowel 
voor leerlingen die tijdelijk extra hulp nodig hebben in de groep, als leerlingen die 
meer specialistische zorg nodig hebben. 
 
Toelichting 
 
Leerstofaanbod  
Er is nu sprake van een doorgaande lijn voor technisch lezen en spelling. Voor 
begrijpend lezen is er een nieuwe methode aangeschaft, die binnenkort 
geïmplementeerd wordt. Deze methode is echter aangeschaft voor leerlingen tot 
en met groep 7, gezien het gemiddelde niveau van de leerlingen. Hierdoor wordt 
het aanbod niet aan voldoende leerlingen aangeboden tot en met het niveau van 
groep 8. Het is belangrijk om voor leerlingen die dit aankunnen ook het 
leerstofaanbod in huis te hebben voor groep 8.   
 
De school is erg tevreden met de methode die gebruikt wordt voor Engels. Deze 
biedt veel differentiatiemogelijkheden.  
 
Onderwijstijd en schoolklimaat 
Evenals vorig jaar wordt er door de school voldoende onderwijstijd ingepland en is 
het schoolklimaat veilig en ordelijk.  
 
Pagina 7 van 10 

 
Analyse van resultaten en kwaliteitszorg 
Op het gebied van de kwaliteitszorg zijn de meeste verbeteringen zichtbaar. De 
school beschikt over een degelijk en goed uitgewerkt schoolplan en een jaarplan 
met heldere ambities. 
Het analyseren van de resultaten op leerling-, groeps- en schoolniveau kan echter 
nog scherper. Belangrijke vragen in dit verband zijn: waarom vallen sommige 
resultaten tegen? Welke trend is te herkennen in de afgelopen jaren? Welke acties 
moeten worden ondernomen om de resultaten weer omhoog te krijgen? Dit geldt 
zowel voor individuele leerlingen, als voor de resultaten van de groep en de 
gehele school. 
 
De school heeft in haar schoolplan duidelijk aangegeven op welke wijze zij de 
kwaliteit verder gaat versterken en borgen. Zo worden er regelmatig 
klassenbezoeken uitgevoerd en is er een borgingsdocument, waarin alle afspraken 
en procedures worden vastgelegd. De onderwijsleerprocessen zullen de komende 
jaren geëvalueerd worden met behulp van onder andere kwaliteitskaarten.  
 
Ouders worden ook geïnformeerd over de kwaliteit en de ambities van de school, 
o.a. tijdens een bijeenkomst waarin de bevindingen van de inspectie worden 
gepresenteerd. 
 
Pagina 9 van 10 

