 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek Primair Onderwijs bij 
 
de Watapanaschool 
 
 
 
 
 
 
 
 
 
 
 
 
 
 
 
 
 
 
 
Plaats   : Rincon, Bonaire 
BRIN-nummer  : 30GT 
Datum schoolbezoek : 15 oktober 2014 
Rapport vastgesteld te Tilburg op 21 november 2014 
 
 

1 Inleiding  
De Inspectie van het Onderwijs heeft op 15 oktober 2014 een onderzoek uitgevoerd 
op de Watapanaschool naar aspecten van de kwaliteit van het onderwijs en de 
naleving van wet- en regelgeving.  
De conclusies van dit onderzoek kunnen worden beschouwd als een integrale 
beoordeling op basis waarvan de scholen en hun besturen kunnen werken aan het 
consolideren en borgen van bestaande kwaliteit, alsmede gerichte maatregelen 
kunnen treffen om geconstateerde tekortkomingen op te heffen. De inspectie 
beoordeelt over een periode van vijf jaar (2011-2016) jaarlijks op alle scholen 
aspecten van de kwaliteit van het onderwijs en volgt nauwgezet de 
verbeteractiviteiten. In 2016 zal de school aan alle aspecten van basiskwaliteit 
moeten voldoen. 
 
Toezichthistorie 
In mei 2011 heeft de inspectie een eerste kennismakingsbezoek gebracht aan 
de school. Daarna zijn er in november 2011, november 2012 en september 2013 
kwaliteitsonderzoeken uitgevoerd en tussendoor in mei 2012, april 2013 en mei 
2014 voortgangsgesprekken gevoerd. In het huidige kwaliteitsonderzoek is de 
kwaliteit van de school opnieuw beoordeeld. Ze is vergeleken met de kwaliteit die in 
september 2013 is vastgesteld. Op deze wijze wordt in beeld gebracht in hoeverre 
de activiteiten van de school tot zichtbare resultaten leiden. 
 
Toezichtkader 
De inspectie heeft zich bij haar onderzoek gebaseerd op het document  De 
Basiskwaliteit van het Primair en Voortgezet Onderwijs in Caribisch Nederland 
(Inspectie van het Onderwijs, Utrecht, maart 2011). Dit document sluit aan op het 
Toezichtkader po/vo 2011. Beide documenten zijn te vinden op 
www.onderwijsinspectie.nl.  
 
Opbouw rapport 
In hoofdstuk 2 staan de bevindingen uit het onderzoek naar de onderwijskwaliteit 
en de wettelijke vereisten. Hoofdstuk 3 geeft de conclusies en afspraken met de 
school weer.  
 
Onderzoeksopzet 
Het onderzoek is enigszins beperkt van opzet. Er heeft zich een aantal 
veranderingen binnen het personeelsbestand van de school voorgedaan, waaronder 
een directeurswisseling. De inspectie heeft zich een indruk gevormd van de actuele 
kwaliteit van de lessen maar zich in gesprekken met de betrokkenen vooral gericht 
op het effect van deze veranderingen op het onderwijs en op maatregelen die de 
school onderneemt om kwaliteit van het onderwijs te waarborgen.  
 
Tijdens het onderzoek beoordeelde de inspectie de kwaliteit van de volgende 
kwaliteitsdomeinen: Leerstofaanbod, Onderwijstijd, Schoolklimaat, Pedagogisch-
1
didactisch handelen, Zorg en begeleiding en Kwaliteitszorg.  
 
                                                
1
 Kwaliteitsdomeinen zoals beschreven in “De Basiskwaliteit van het Primair en Voortgezet 
Onderwijs in Caribisch Nederland”, Inspectie van het Onderwijs, Utrecht, maart 2011 
 
Pagina 5 van 9 

2 Bevindingen  
In dit hoofdstuk beschrijft de inspectie tot welke bevindingen het onderzoek heeft 
geleid. Deze bevindingen worden vooralsnog niet weergegeven in de vorm van 
een score maar in een beschrijving van de aangetroffen kwaliteit 
 
Algemeen beeld 
Het kwaliteitsniveau van het onderwijs op de Watapanaschool is min of meer 
gelijk gebleven aan dat van vorig jaar. Verdere verbetering is nodig en wenselijk.  
De werksfeer op de school is sinds het nieuwe schooljaar achteruit gegaan en de 
collegialiteit staat onder druk. Dit wekt de indruk dat in de afgelopen jaren de 
nadruk (te) sterk heeft gelegen op onderwijskundige en structuurveranderingen 
waarbij de cohesie binnen het team onderbelicht is gebleven. Nu er wisselingen in 
de teamsamenstelling (een nieuwe directeur en drie nieuwe leraren) hebben 
plaatsgevonden, blijkt de samenhang in het team te kort te schieten. De inspectie 
stelt vast dat de teamontwikkeling in een impasse verkeert en zij beschouwt dit 
als een risico voor de professionaliteit van het team en voor het succes van het 
onderwijskundig verbetertraject.    
 
Toelichting 
 
onderwijsleerproces 
In het primaire proces zijn in de afgelopen jaren de nodige verbeteringen bereikt. 
De Watapanaschool heeft de bereikte verbeteringen grotendeels weten te 
handhaven. Er is sprake van een gestructureerd leerstofaanbod. Met het gebruik 
van de huidige methodes is tevens een doorgaande lijn gerealiseerd in het 
leerstofaanbod. De school toont echter niet aan dat zij de leerlingen die in staat 
zijn de leerstof tot en met groep 8 te leren beheersen, die leerstof ook 
daadwerkelijk aanbiedt. Er is nog een aanzienlijk aantal leerlingen dat de stof tot 
en met het niveau van de hoogste groep niet krijgt aangeboden terwijl zij die 
leerstof mogelijk wel degelijk aankunnen.  
De onderwijstijd en het didactisch handelen zijn van een voldoende niveau. De 
leraren besteden de beschikbare onderwijstijd voldoende efficiënt, de instructies 
zijn over het algemeen adequaat en de taakgerichtheid is in de groepen 
merkbaar. De leerlingen tonen zich voldoende betrokken bij de lessen. De 
afstemming is wat wisselend; er zijn tussen de individuele leraren verschillen in 
aanpak zichtbaar maar over het geheel genomen vindt de verwerking van de 
leerstof in taken en opdrachten voldoende gedifferentieerd plaats. Voor de 
instructie is dat niet het geval. 
Het schoolklimaat vormt een belangrijk aandachtspunt voor schoolleiding en 
bestuur. Wat betreft de betrokkenheid van de leerlingen en de wijze waarop 
leraren met leerlingen en leerlingen onderling met elkaar omgaan, heeft de 
inspectie geen zorgen. De sfeer in de klassen is in orde en de leerlingen voelen 
zich veilig en geaccepteerd op school.   
 
Pagina 7 van 9 

 
3 Conclusies en afspraken 
Onderwijskwaliteit 
De omstandigheden in het team hebben het afgelopen jaar niet geleid tot 
achteruitgang in de kwaliteit van het primaire proces in de klassen. Het 
vooruitzicht op vlotte verbetering is echter nu niet gunstig, gezien de spanningen 
in het team. De inspectie heeft het bovenschools management op de hoogte 
gesteld van haar zorgen hierover. 
 
Naleving  
Er is een tekortkoming geconstateerd in de naleving van wettelijke voorschriften, 
die vanwege het programmatisch handhaven standaard zijn gecontroleerd. 
 
De school heeft nog geen klachtenregeling getroffen en nog geen onafhankelijke 
klachtencommissie ingesteld. (WPO-BES, artikel 17) De bestuurder en de Raad 
van toezicht geven aan dat zij dit op zo kort mogelijke termijn gaan doen.  
 
Pagina 9 van 9 

