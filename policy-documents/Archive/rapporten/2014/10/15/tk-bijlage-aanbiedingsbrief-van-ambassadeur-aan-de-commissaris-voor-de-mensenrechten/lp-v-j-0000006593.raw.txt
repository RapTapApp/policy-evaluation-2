Aanbiedingsbrief van ambassadeur aan de Commissaris voor de 
Mensenrechten 
 
Geachte heer Muižnieks, 
 
Hierbij heb ik het genoegen u de reactie van de Nederlandse regering op uw 
rapport n.a.v. uw bezoek aan Nederland te doen toekomen. In deze reactie wordt 
per hoofdstuk op hoofdlijnen de visie van de regering op uw rapport weergegeven.  
 
Hoogachtend, 
 
Onno Elderenbosch etc. 
 
 
Bijlage bij aanbiedings brief aan Commissaris voor de Mensenrechten 
en tevens bij kamerbrief  
 
 
Deze brief bevat de reactie van de regering op het rapport van Nils Muižnieks, 
Mensenrechtencommissaris van de Raad van Europa, over zijn bezoek aan 
Nederland van 20 tot en met 22 mei 2014. Het rapport maakt deel uit van de 
rapporten over de mensenrechtensituatie in de lidstaten van de Raad van Europa, 
die de heer Muižnieks sinds zijn aantreden op 1 april 2012 heeft gepubliceerd.  
 
De heer Muižnieks had bij zijn bezoek gesprekken met de Nederlandse overheid, op 
politiek en op hoog ambtelijk niveau, vertegenwoordigers van het maatschappelijke 
middenveld en van nationale en internationale organisaties.  
 
De regering beschouwt het rapport als een nuttig instrument voor de beoordeling 
van het Nederlandse mensenrechtenbeleid en als een aansporing om door te gaan 
met het werken aan een hoge standaard voor mensenrechten in Nederland en 
daarbuiten. 
 
De regering neemt met genoegen kennis van de waardering die de Commissaris in 
zijn algemeenheid uitspreekt over het Nederlandse beleid maar constateert ook dat 
de heer Muižnieks op een aantal punten kritiek heeft.  
 
Een aantal aanbevelingen van de Commissaris wordt opgevolgd. Op een aantal 
punten komt de Commissaris met aanbevelingen die al in het Nederlandse beleid 
zijn opgenomen of waarvan de beleidsmaatregelen worden voorbereid. Verder zijn 
er aanbevelingen die de Nederlandse regering vermoedelijk niet zal opvolgen omdat 
het bezwaren heeft tegen bepaalde aspecten van de inhoud ervan. 
 
Ten overvloede zij opgemerkt dat een aanzienlijk aantal van de aan de orde 
gestelde onderwerpen ook deel uitmaakt van het Nationaal Actieplan 
Mensenrechten en het jaarrapport van het College voor de Rechten van de Mens. 
Ten aanzien daarvan zal de regering respectievelijk een tussenrapportage en een 
reactie sturen aan de Tweede Kamer aan het einde van 2014.  
1 
 

wens deze grondwetsartikelen te wijzigen. Niettemin ligt er een voorstel tot 
wijziging van artikel 94. Dit is echter een voorstel vanuit de Tweede Kamer. In het 
geval dat dit voorstel plenair wordt behandeld in de Tweede Kamer, zal de regering 
bij die gelegenheid een standpunt ten aanzien daarvan bepalen. Het heeft in ieder 
geval niet zelf de intentie om artikel 94 te wijzigen.  
 
De Commissaris roept Nederland op zijn positie te herzien betreffende de status 
van economische, sociale en culturele rechten. De regering wenst allereerst te 
verduidelijken dat zij niet van oordeel is, zoals de Commissaris impliceert, dat 
economische, sociale en culturele rechten slechts algemeen richting geven. De 
regering onderkent volledig dat de betreffende verdragen en verdragsbepalingen 
verplichtingen inhouden die bindend zijn voor de Staat. Of dergelijke verplichtingen 
zich lenen voor rechterlijke afdwingbaarheid in individuele gevallen is een andere 
vraag. Cruciaal in dit verband is de manier waarop de verplichtingen zijn 
geformuleerd, wat meer programmatisch is dan bij burgerrechten en politieke 
rechten. In tegenstelling tot laatstgenoemde categorieën zal er hier in de meeste 
gevallen een keuze zijn aan maatregelen ter tenuitvoerlegging van de rechten. De 
regering acht het van belang dat deze keuze niet onnodig wordt ingeperkt door 
rechterlijke interventie in individuele gevallen, gelet op de onvermijdelijke gevolgen 
van een dergelijke interventie voor het democratische wetgevingsproces. Wat 
daarvan ook zij, het laatste woord in deze kwestie ligt altijd bij de nationale rechter, 
wanneer deze wordt geconfronteerd met een toepasselijke zaak.  
 
Met de Commissaris kan worden onderkend dat decentralisatie van overheidstaken 
soms mede gepaard gaat met mensenrechtelijke vraagstukken en dat daar 
bijzondere aandacht voor dient te bestaan bij de overheid, onder andere wat betreft 
bewustwording en kennisoverdracht. Hiervoor bestaat aandacht in het NAM en in 
diverse overleggremia en bijeenkomsten die worden georganiseerd met lokale 
overheden en maatschappelijke organisaties, zoals in het kader van de jaarlijkse 
terugkerende Decentralisatiedag en het Netwerk Mensenrechten Lokaal. 
De Commissaris benadrukt de aanbeveling dat mensenrechten stevig in het 
curriculum van het lagere en voortgezet onderwijs wordt vastgelegd. De 
staatssecretaris van onderwijs stuurt dit najaar een brief naar de Tweede Kamer 
waarin hij een integrale reflectie op het curriculum van het funderend onderwijs 
aankondigt. Deze verkenning zal ook ingaan op de vraag of burgerschap, 
waaronder de aandacht voor mensenrechten en kinderrechten, sterker moet 
worden verankerd in het formele curriculum. 
 
De Commissaris doet een aantal aanbevelingen voor de Nederlandse wetgeving op 
het terrein van de inlichtingen- en veiligheidsdiensten. In 2013 is de Wet op de 
inlichtingen- en veiligheidsdiensten 2002 (Wiv 2002) op verzoek van de Tweede 
Kamer geëvalueerd door de commissie Dessens. Op 2 december 2013 is het 
evaluatierapport uitgebracht, met als (hoofd)conclusie dat de Wiv 2002 aanpassing 
behoeft, met name door de voortschrijdende technologische ontwikkelingen. De 
implementatie van de regeringsreactie van 11 maart 2014 op het rapport alsmede 
andere naar aanleiding van rapporten van de Commissie van toezicht betreffende 
de inlichtingen- en veiligheidsdiensten (CTIVD) aangekondigde wijzigingen, vergen 
aanpassing van de Wiv 2002. Deze herziening wordt op dit moment voorbereid. De 
3 
 

allen tijde - samen met de hem ter beschikking gestelde gespecialiseerde advocaat 
- het zicht op uitzetting opnieuw voor de rechter brengen. Als de bewaring na zes 
maanden wordt voortgezet, wordt dit in alle gevallen eveneens weer door de 
rechter getoetst.  
 
Bewaring voor kwetsbare groepen, zoals minderjarige kinderen en kwetsbare 
personen, wordt zo terughoudend mogelijk toegepast, in overeenstemming met de 
Terugkeerrichtlijn en de herziene Opvangrichtlijn. In het wetsvoorstel wordt 
ingegaan op bewaring als ultimum remedium. De toepassing van bewaring in geval 
van kwetsbare groepen zal verder worden uitgewerkt in lagere regelgeving.  
 
Ook nu is er al extra aandacht voor kwetsbare groepen. Zo is er een extra 
zorgafdeling in bewaring voor personen met fysieke of psychische problemen. 
Verder wordt voor gezinnen met minderjarige kinderen en ’alleenstaande 
minderjarige asielzoekers een nieuwe locatie, de gesloten gezinsvoorziening, 
ontwikkeld die 1 oktober 2014 in gebruik is genomen.  
 
Het huidige regime van vreemdelingenbewaring zal met het komende wetsvoorstel 
‘Wet Terugkeer en Vreemdelingenbewaring’ een eigen aparte wettelijke grondslag 
krijgen en niet langer in de Penitentiaire beginselenwet opgenomen zijn. Het regime 
differentiatie van het wetsvoorstel is een noodzakelijke voorwaarde voor de 
vrijheden en autonomie die de meeste vreemdelingen in bewaring zullen krijgen. 
Het beheersregime is nodig om een prettig klimaat en een goede leefomgeving in 
de inrichting te kunnen waarborgen. Plaatsing van een vreemdeling in het 
beheersregime, anders dan na eerste binnenkomst, betreft bovendien altijd een 
individuele afweging en een besluit voor bepaalde tijd.  
 
Grensdetentie vindt uitsluitend plaats als een asielzoeker zonder geldig 
reisdocument of zonder voldoende financiële middelen het land binnenkomt, dan 
wel als er grond voor detentie is vanwege redenen van openbare orde of nationale 
veiligheid. Hoewel in de praktijk blijkt dat bijna alle asielzoekers die zich aan de 
buitengrens melden niet aan de criteria voor toelating voldoen, neemt dat niet weg 
dat er steeds een individuele beoordeling plaatsvindt met de waarborg van een 
rechterlijke toetsing.  
 
De toepassing van het gesloten, verlengde asielprocedure is met de 
inwerkingtreding van de aangepaste Dublinverordening op 1 januari 2014 
aangepast; Dublin-claimanten worden niet in de gesloten verlengde asielprocedure 
geplaatst. Jaarlijks gaat het nog om zo’n tien vreemdelingen die in de gesloten 
verlengde asielprocedure worden geplaatst.  
 
Verder geldt per 1 september 2014 voor gezinnen met minderjarige kinderen die 
niet voldoen aan de toegangsvereisten en aan de buitengrens asiel aanvragen een 
screening. Met deze screening wordt gericht gekeken naar redenen om de toegang 
te weigeren, waaronder een ongeloofwaardige familieband, dan wel vermoedens 
van kindersmokkel en mensenhandel en signalen van schending van de openbare 
orde. Indien de uitkomst van deze screening is dat er geen aantoonbare redenen 
zijn om de toegang tot Nederland te weigeren, dan kan het gezin de open 
5 
 

stellen of iemand al dan niet kan terugkeren. Waar terugkeer buiten de schuld van 
de vreemdeling niet mogelijk is, komt hij in aanmerking voor een 
buitenschuldvergunning.  
 
Een deel van de uitgeprocedeerde vreemdelingen weigert echter terug te keren en 
verkiest een leven in de illegaliteit boven de terugkeer naar het land van herkomst, 
getuige de protestactie van een groep vreemdelingen in onder andere Amsterdam, 
waarnaar in het rapport ook wordt verwezen. Voor deze groep was tijdelijk 
onderdak gecreëerd in een voormalige gevangenis. Dit was erop gericht om de 
groep vreemdelingen vanuit een stabiele omgeving, onder begeleiding van 
vrijwilligers en professionals, te laten werken aan een oplossing voor hun situatie. 
Uit de evaluatie van dit initiatief bleek echter dat een grote groep van deze 
vreemdelingen, zonder zicht op verblijf in Nederland, geen gebruik maakte van de 
geboden kansen en niet bereid was te werken aan terugkeer.  
 
Tot slot uit de Mensenrechtencommissaris zorgen over de toegang tot de medische 
zorg voor illegale vreemdelingen. Hij refereert aan het rapport van de Nationale 
Ombudsman van 3 oktober 2013 over de medische zorg voor illegale 
vreemdelingen. Zoals ook al is geschreven aan de Tweede Kamer in reactie op dat 
rapport, heeft iedere uitgeprocedeerde vreemdeling recht op medische 
noodzakelijke zorg. Het is aan de zorgverlener om te bepalen welke zorg medisch 
noodzakelijk is. Aanvullend heeft de Nederlandse overheid in de 
Zorgverzekeringswet opgenomen dat indien een patiënt niet verzekerd is of de 
medische kosten niet kan betalen, de zorgverlener in de kosten tegemoet gekomen 
kan worden. Voor illegale vreemdelingen geldt dat de genoten medische zorg in 
veel gevallen door de Nederlandse overheid wordt vergoed.  
 
In reactie op de passages ten aanzien van het kinderpardon kan worden gesteld dat 
het stellen van grenzen maakt dat er ook mensen buiten die grenzen vallen. Het 
verplaatsen van die grenzen maakt dat niet anders. De vraag is of de gestelde 
grenzen redelijk zijn. Naar het oordeel van de regering is dat inderdaad het geval 
met het tot stand komen van de regeling langdurig verblijvende kinderen. Deze 
regeling komt voort uit het regeerakkoord ‘Bruggen Bouwen’ van oktober 2012. 
Daarin staat dat er een regeling komt voor asielkinderen die lange tijd in Nederland 
verblijven. Deze afspraak is vervat en uitgewerkt in objectieve en duidelijke criteria. 
Ook de voorwaarde dat iemand zich niet onttrokken dient te hebben aan het 
toezicht van de Rijksoverheid is opgenomen in het Regeerakkoord. De regeling is 
niet bedoeld om alsnog een vergunning te verlenen aan vreemdelingen die zich 
hebben onttrokken aan het toezicht van de Rijksoverheid, en een leven in de 
illegaliteit hebben verkozen. De voorwaarde van Rijkstoezicht is dus een 
weloverwogen keuze aangezien gemeenten niet gezien kunnen worden als een 
toezichthoudende instantie voor de uitvoering van het vreemdelingenbeleid. 
Gemeenten hebben immers geen taak op het gebied van vreemdelingentoezicht. De 
in de regeling opgenomen instanties - IND, DT&V, Centraal Orgaan opvang 
Asielzoekers (COA), Vreemdelingenpolitie en de Stichting Nidos (jeugdbescherming 
voor vluchtelingen) - zijn bij uitstek opgericht en ingericht om toezicht op 
vreemdelingen te houden. Dit is hun primaire taak. Daarbij dient te worden 
opgemerkt dat scholen of sportverenigingen geen verlengstuk van de overheid zijn. 
7 
 

2.3 (Staatloze personen en personen met onbekende nationaliteiten) 
In reactie op de zorgen van de Commissaris over de wetgeving en praktijk van de 
staatloosheid van migranten en uitgeprocedeerde asielzoekers kan worden vermeld 
dat op 10 september jl. de regering de Tweede Kamer heeft geïnformeerd dat 
Nederland een vaststellingsprocedure voor staatloosheid gaat inrichten. Daarmee 
wordt gehoor gegeven aan de aanbeveling van UNHCR, het College voor de 
Rechten van de Mens en de ACVZ.  
 
Illegaal verblijvende migranten kunnen in aanmerking komen voor een 
verblijfsvergunning “buiten schuld” wanneer vastgesteld kan worden dat het buiten 
hun schuld niet mogelijk is om terug te keren naar het land van herkomst. Dit geldt 
ook voor staatloze vreemdelingen die buiten hun schuld niet kunnen terugkeren. 
Staatlozen die rechtmatig in Nederland verblijven hebben dezelfde rechten en 
aanspraken als andere legaal verblijvende vreemdelingen en komen in aanmerking 
voor een versoepelde verlening van de Nederlandse nationaliteit. 
 
Momenteel wordt, naar aanleiding van het advies van de ACVZ, nagedacht over de 
mogelijkheid van een uitbreiding van het optierecht voor staatloos in Nederland 
geboren kinderen van ‘rechtmatig verblijvende kinderen’ naar ‘gewoon verblijvende 
kinderen’. De regering staat in beginsel positief tegenover de gedachte en werkt 
aan de invulling van de voorwaarden. Als gevolg van het feit dat de nationaliteit 
alleen in de Basisregistratie Personen kan worden ingeschreven op basis van 
geldige documenten kunnen kinderen van ouders die deze documenten niet hebben 
alleen worden ingeschreven met een onbekende nationaliteit. Het verkrijgen van 
geldige documenten dan wel het verkrijgen van de Nederlandse nationaliteit kan 
hier een eind aan maken. De vaststellingsprocedure kan een oplossing bieden voor 
kinderen die nu staan geregistreerd met “nationality unknown”, maar die in feite 
geen nationaliteit hebben.  
 
 
Hoofdstuk 3 
3.1 (Kinderen in conflict met het recht) 
De Commissaris roept op de huidige minimumleeftijd van het jeugdstrafrecht te 
verhogen. Het jeugdstrafrecht in Nederland is van toepassing op 12- tot 18-jarigen. 
De regering is van mening dat het vanwege het pedagogische karakter van het 
jeugdstrafrecht niet nodig is om de minimumleeftijd te verhogen. De rechter houdt 
bij het opleggen van de straf rekening met de leeftijd en persoonlijke 
omstandigheden van de minderjarige. Bij de tenuitvoerlegging van de straf staat de 
opvoeding van de jeugdige centraal.  
 
De rechter kan in uitzonderlijke gevallen afwijken van de toepassing van het 
jeugdstrafrecht en het volwassenenstrafrecht toepassen op 16- en 17-jarigen. 
Daarvoor dient hij krachtens het Wetboek van Strafrecht grondslag te vinden in de 
ernst van het begane feit, de persoonlijkheid van de dader of de omstandigheden 
waaronder het feit is begaan. Bij de toepassing van het volwassenenstrafrecht op 
minderjarigen wordt uitgegaan van de leeftijd ten tijde van het delict en ten tijde 
van berechting blijkt het merendeel van deze daders is meerderjarig. De 
kinderrechter in Nederland is bijzonder terughoudend in het gebruik van deze 
9 
 

De Commissaris is van oordeel dat de omstandigheden waarin minderjarigen in 
politiecellen worden geplaatst, moet worden verbeterd. De politie heeft medio 2013 
intern een aantal maatregelen ingevoerd om het beleid en de praktijk voor 
2
minderjarigen in politiecellen te verbeteren. Zo wordt er onder meer in de 
bejegening van minderjarigen rekening gehouden met hun leeftijd, verblijven 
minderjarige arrestanten niet samen met volwassenen in dezelfde cel en worden ze 
niet tegelijkertijd gelucht, mag er per kindgerichte cel slechts één minderjarige 
arrestant worden ingesloten, is er jeugdlectuur beschikbaar voor de minderjarige in 
de politiecel en krijgt de minderjarige de huisregels van het politiebureau in 
begrijpelijke taal. Daarnaast registreert de politie het aantal minderjarigen dat in 
verzekering wordt gesteld. Het genereren op landelijk niveau van 
leeftijdsgedifferentieerde cijfers over het aantal minderjarigen dat in verzekering is 
gesteld is op dit moment niet mogelijk.  
 
3.2 (Kinderen die in armoede leven) 
De mensenrechtencommissaris vraagt om aandacht voor kinderen die opgroeien in 
armoede. De regering vindt het van groot belang dat kinderen zich kunnen 
ontwikkelen en mee kunnen doen in de samenleving, ook wanneer zij opgroeien in 
een huishouden met een laag inkomen of problematische schulden. Bij het 
armoede- en schuldenbeleid heeft de regering dan ook speciale aandacht voor de 
positie van kinderen. Omdat werk de snelste weg uit armoede is, zet de regering 
fors in op het stimuleren van werkgelegenheid en het financieel aantrekkelijk 
maken voor gezinnen met een bijstandsuitkering om te gaan werken (onder meer 
via de hervorming kind regelingen).  
 
Ook heeft de regering extra geld beschikbaar gesteld voor het bestrijden van 
armoede en schulden. In 2014 gaat het om 80 miljoen euro en vanaf 2015 om 100 
miljoen euro per jaar. Het grootste deel van deze middelen komt ter beschikking 
van gemeenten. Zij staan het dichtst bij de burger en zijn het beste in staat om de 
lokale problematiek te overzien en passende maatregelen te treffen. De 
Staatssecretaris van SZW vraagt gemeenten hierbij om specifieke aandacht te 
hebben voor de positie van kinderen en heeft ook de aanbevelingen van de 
kinderombudsman onder de aandacht van gemeenten gebracht. Het monitoren en 
verantwoorden van de inzet van de extra middelen vindt plaats op lokaal niveau. 
De staatssecretaris van SZW inventariseert de manier waarop gemeenten hun 
armoede- en schuldenbeleid vormgeven, waarbij ook in kaart gebracht wordt op 
welke wijze gemeenten aandacht geven aan kinderen in armoede. De Tweede 
Kamer wordt hierover in het najaar van 2014 geïnformeerd.  
 
3.3 (Kindermisbruik)  
De Commissaris roept Nederland op de toegang tot re-integratie van slachtoffers te 
verbeteren en adequate middelen beschikbaar te stellen. De afgelopen jaren is veel 
geïnvesteerd in het signaleren en melden van kindermishandeling. Dit is gedaan 
door het wettelijk verplicht stellen van het werken met een meld-code (m.i.v. juli 
2013), deskundigheidsbevordering en publiekscampagnes. Een meld-code bevat 
een stappenplan die het professionals duidelijk maakt wat zij moeten doen bij 
                                                           
2
 Kamerstukken II 2011/12, 24 587, nr. 471 
11 
 

 
Bij de invoering van passend onderwijs is veel tijd en geld gestoken in de 
informatievoorziening richting ouders, leraren en bestuurders. Niet alleen via 
brochures, websites en steunpunten, maar ook heel laagdrempelig via een 
telefonische helpdesk. Er blijft echter altijd een groep die niet goed kan worden 
bereikt. In het kader van de initiatieven van de Ministerie van Onderwijs 
“lerarenagenda” en “school-aan-zet” wordt geïnvesteerd in het vergroten van de 
complexe vaardigheden van leraren die nodig zijn om beter om te kunnen gaan met 
verschillen in de klas. De regering deelt niet de mening van de Commissaris over 
het “ontbreken van passende leermiddelen”. Er zijn juist voor de door de 
Commissaris genoemde groepen veel materialen ontwikkeld, zelfs aangepaste 
toetsen.  
 
 
 
13 
 

