 
 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek Primair Onderwijs bij 
 
Kolegio Reina Beatrix 
 
 
 
 
 
 
 
 
 
 
 
 
 
 
 
 
 
 
 
Plaats   : Bonaire 
BRIN-nummer  : 30GP 
Datum schoolbezoek : 15 oktober 2014 
Rapport vastgesteld te Tilburg op 17 november 2014    
 
 
 
 

1 Inleiding  
De Inspectie van het Onderwijs heeft op 15 oktober 2014 een onderzoek uitgevoerd 
op Kolegio Reina Beatrix naar aspecten van de kwaliteit van het onderwijs en de 
naleving van wet- en regelgeving.  
De conclusies van dit onderzoek kunnen worden beschouwd als een integrale 
beoordeling op basis waarvan de scholen en hun besturen kunnen werken aan het 
consolideren en borgen van bestaande kwaliteit, alsmede gerichte maatregelen 
kunnen treffen om geconstateerde tekortkomingen op te heffen. De inspectie 
beoordeelt over een periode van vijf jaar (2011-2016) jaarlijks op alle scholen 
aspecten van de kwaliteit van het onderwijs en volgt nauwgezet de 
verbeteractiviteiten. In 2016 zal de school aan alle aspecten van basiskwaliteit 
moeten voldoen. 
 
Toezichthistorie 
In mei 2011 heeft de inspectie een eerste kennismakingsbezoek gebracht aan 
de school. Daarna zijn er in november 2011, november 2012 en september 2013 
kwaliteitsonderzoeken uitgevoerd en tussendoor in mei 2012, april 2013 en mei 
2014 voortgangsgesprekken gevoerd. In het huidige kwaliteitsonderzoek is de 
kwaliteit van de school opnieuw beoordeeld. Ze is vergeleken met de kwaliteit die in 
september 2013 is vastgesteld. Op deze wijze wordt in beeld gebracht in hoeverre 
de activiteiten van de school tot zichtbare resultaten leiden. 
 
Toezichtkader 
De inspectie heeft zich bij haar onderzoek gebaseerd op het document  De 
Basiskwaliteit van het Primair en Voortgezet Onderwijs in Caribisch Nederland 
(Inspectie van het Onderwijs, Utrecht, maart 2011). Dit document sluit aan op het 
Toezichtkader po/vo 2011. Beide documenten zijn te vinden op 
www.onderwijsinspectie.nl.  
 
Opbouw rapport 
In hoofdstuk 2 staan de bevindingen uit het onderzoek naar de onderwijskwaliteit 
en de wettelijke vereisten. Hoofdstuk 3 geeft de conclusies en afspraken met de 
school weer.  
 
Onderzoeksopzet 
Tijdens het onderzoek beoordeelde de inspectie de kwaliteit van de volgende 
kwaliteitsdomeinen: Leerstofaanbod, Onderwijstijd, Schoolklimaat, Pedagogisch-
1
didactisch handelen, Zorg en begeleiding, Leerprestaties en Kwaliteitszorg.  
 
Het onderzoek bestond uit de volgende activiteiten: 
• Een controle op de aanwezigheid van het schoolplan bij de inspectie. 
• Een toets op de naleving van enkele wettelijke verplichtingen. 
• Een controle op de onderwijstijd die de school heeft gepland. 
• Onderzoek en analyse van documenten en gegevens over de school die bij de 
inspectie aanwezig zijn. 
                                                
1
 Kwaliteitsdomeinen zoals beschreven in “De Basiskwaliteit van het Primair en Voortgezet 
Onderwijs in Caribisch Nederland”, Inspectie van het Onderwijs, Utrecht, maart 2011 
 
Pagina 5 van 10 

2 Bevindingen  
In dit hoofdstuk beschrijft de inspectie tot welke bevindingen het onderzoek heeft 
geleid. Per kwaliteitsdomein, met uitzondering van het domein Leerprestaties, 
wordt beschreven hoe de kwaliteit zich verhoudt tot de Nederlandse 
inspectienormen. Deze bevindingen worden vooralsnog niet weergegeven in de 
vorm van een score maar in een beschrijving van de aangetroffen kwaliteit.  
Voor de leerprestaties geldt een andere benadering. Hiervan geeft de inspectie 
aan of de school naar haar oordeel bij de meest recente opbrengstmeting door 
middel van landelijk genormeerde toetsen, voldoende vooruitgang heeft geboekt 
ten opzicht van de beginsituatie (zoals vastgesteld tijdens het eerste 
inspectieonderzoek in 2008) en ten opzichte van de vorige toetsafname. Een 
definitieve inspectienormering voor de leerprestaties in Caribisch Nederland wordt 
nog ontwikkeld. 
 
Algemeen beeld 
Vorig jaar was sprake van enige stagnatie in de kwaliteitsverbeteringen op het 
Kolegio Reina Beatrix. Dit jaar heeft de school echter een enorme inhaalslag 
gemaakt en de kwaliteit van het onderwijs op bijna alle onderdelen zichtbaar 
verbeterd. Hierdoor krijgen de kinderen op de Reina Beatrix beter onderwijs, dat 
meer is afgestemd op wat zij nodig hebben.  
Ook op het gebied van de zorg en begeleiding zijn flinke stappen gezet. De zorg 
voor leerlingen met meer complexe problematiek is nog in ontwikkeling en zal in 
samenwerking met het Expertisecentrum Onderwijs Zorg (EOZ) verder in praktijk 
gebracht worden.  
 
Toelichting 
 
Leerstofaanbod en effectieve onderwijstijd 
Deze onderdelen zijn evenals vorig jaar voldoende. De school gebruikt methoden 
die in een doorgaande lijn alle kerndoelen behandelen tot en met groep 8. Ook in 
de kleutergroepen is er een beredeneerd aanbod en voor de ontwikkeling van 
sociale competenties wordt er gebruik gemaakt van een specifieke methode.  
Door nog beter klassenmanagement en streng optreden tegen te laat komen, 
wordt de onderwijstijd nu bovendien nog effectiever benut. 
  
Schoolklimaat en didactisch handelen 
Op het Kolegio Reina Beatrix is er zichtbaar sprake van een vrolijk, veilig en 
prettig schoolklimaat. De leraren zijn betrokken en gemotiveerd en weten in de 
groepen een taakgerichte en veilige werksfeer te creëren.  
Het didactisch en pedagogisch handelen van de leraren is sinds vorig jaar ook 
verbeterd. Er is nu sprake van positieve benadering van de leerlingen en de 
leraren geven effectieve en in sommige gevallen al activerende instructie. Gezien 
het ontbreken van voldoende ambulante begeleiding voor leerlingen met ernstige 
(gedrags)problematiek, is dit een compliment waard. Leraren weten op een 
adequate wijze met deze kinderen om te gaan, om er voor te zorgen dat er 
voldoende taakbetrokkenheid blijft bij de overige leerlingen. 
 
Pagina 7 van 10 

 
Leerprestaties  
De leerprestaties voor rekenen laten nog steeds een stijgende lijn zien. Groep 3 
start over het algemeen traag, maar maakt een snelle inhaalslag. In groep 4 
zitten de leerlingen al op de Europees Nederlandse norm. In groep 5 en 6 is 
slechts sprake van enkele maanden achterstand. In groep 7 en 8 bedraagt de 
achterstand nog wel een jaar of meer.  
De resultaten van Nederlandse taal laten ook vooruitgang zien. In alle groepen 
zijn de resultaten van de toets Technisch Lezen bemoedigend en laten de 
inhaalslag zien. Alle groepen scoren nog wel ver onder de Nederlandse norm, 
maar de scores van de  groepen 5 en 6 liggen wel boven het gemiddelde van alle 
scholen in Bonaire.   
Voor begrijpend lezen en woordenschat zijn afgelopen jaar voor het eerst ook de 
Cito toetsen afgenomen. Hiermee heeft de school een nulmeting. De resultaten op 
deze toetsen zijn nog teleurstellend, maar de school zet veel in op het verbeteren 
van deze resultaten.    
 
Kwaliteitszorg 
Ten opzichte van vorig jaar is de kwaliteitszorg versterkt. Slechts één onderdeel 
verdient nog de aandacht. 
De school analyseert de resultaten van de leerlingen op groeps- en schoolniveau 
op zeer zorgvuldige wijze en trekt daar conclusies uit. Deze vormen onder andere 
de input voor het jaarplan, waarin concrete doelen en acties opgenomen zijn. 
De kwaliteit van het onderwijs wordt geborgd door middel van regelmatige 
klassenconsultaties van de intern begeleider, de directeur en externe coaches. 
Ook wordt in de klassenmap vastgelegd welke afspraken en procedures er zijn, 
zodat iedereen hier op terug kan vallen. 
Wat nu nog ontbreekt is een actueel meerjarenplan, waarin de school aangeeft op 
welke wijze alle onderwijsprocessen cyclisch - minimaal één keer per vier jaar – 
geëvalueerd worden.  
 
Pagina 9 van 10 

