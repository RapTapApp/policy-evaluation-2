 
 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek Primair Onderwijs bij 
 
de Golden Rock School 
 
 
 
 
 
 
 
 
 
 
 
 
 
 
 
 
 
 
 
Plaats   : St. Eustatius 
BRIN-nummer  : 30HL 
Datum schoolbezoek : 7 oktober 2014 
Rapport vastgesteld te Tilburg op 1 december 2014   
 
 
 

1 Inleiding  
De Inspectie van het Onderwijs heeft op 7 oktober 2014 een onderzoek uitgevoerd 
op de Golden Rock school naar aspecten van de kwaliteit van het onderwijs en de 
naleving van wet- en regelgeving.  
De conclusies van dit onderzoek kunnen worden beschouwd als een integrale 
beoordeling op basis waarvan de scholen en hun besturen kunnen werken aan het 
consolideren en borgen van bestaande kwaliteit, alsmede gerichte maatregelen 
kunnen treffen om geconstateerde tekortkomingen op te heffen. De inspectie 
beoordeelt over een periode van vijf jaar (2011-2016) jaarlijks op alle scholen 
aspecten van de kwaliteit van het onderwijs en volgt nauwgezet de 
verbeteractiviteiten. In 2016 zal de school aan alle aspecten van basiskwaliteit 
moeten voldoen. 
 
Toezichthistorie 
In mei 2011 heeft de inspectie een eerste kennismakingsbezoek gebracht aan 
de school. Daarna zijn er in november 2011, november 2012 en september 2013 
kwaliteitsonderzoeken uitgevoerd en tussendoor in mei 2012, april 2013 en mei 
2014 voortgangsgesprekken gevoerd. In het huidige kwaliteitsonderzoek is de 
kwaliteit van de school opnieuw beoordeeld. Ze is vergeleken met de kwaliteit die in 
september 2013 is vastgesteld. Op deze wijze wordt in beeld gebracht in hoeverre 
de activiteiten van de school tot zichtbare resultaten leiden. 
 
Toezichtkader 
De inspectie heeft zich bij haar onderzoek gebaseerd op het document  De 
Basiskwaliteit van het Primair en Voortgezet Onderwijs in Caribisch Nederland 
(Inspectie van het Onderwijs, Utrecht, maart 2011). Dit document sluit aan op het 
Toezichtkader po/vo 2011. Beide documenten zijn te vinden op 
www.onderwijsinspectie.nl.  
 
Opbouw rapport 
In hoofdstuk 2 staan de bevindingen uit het onderzoek naar de onderwijskwaliteit 
en de wettelijke vereisten. Hoofdstuk 3 geeft de conclusies en afspraken met de 
school weer.  
 
Onderzoeksopzet 
Tijdens het onderzoek beoordeelde de inspectie de kwaliteit van de volgende 
kwaliteitsdomeinen: Leerstofaanbod, Onderwijstijd, Schoolklimaat, Pedagogisch-
1
didactisch handelen, Zorg en begeleiding, Leerprestaties en Kwaliteitszorg.  
 
Het onderzoek bestond uit de volgende activiteiten: 
• Een controle op de aanwezigheid van het schoolplan bij de inspectie. 
• Een toets op de naleving van enkele wettelijke verplichtingen. 
• Een controle op de onderwijstijd die de school heeft gepland. 
• Onderzoek en analyse van documenten en gegevens over de school die bij de 
inspectie aanwezig zijn. 
                                                
1
 Kwaliteitsdomeinen zoals beschreven in “De Basiskwaliteit van het Primair en Voortgezet 
Onderwijs in Caribisch Nederland”, Inspectie van het Onderwijs, Utrecht, maart 2011 
 
Pagina 5 van 10 

2 Bevindingen  
In dit hoofdstuk beschrijft de inspectie tot welke bevindingen het onderzoek heeft 
geleid. Per kwaliteitsdomein, met uitzondering van het domein Leerprestaties, 
wordt beschreven hoe de kwaliteit zich verhoudt tot de Nederlandse 
inspectienormen. Deze bevindingen worden vooralsnog niet weergegeven in de 
vorm van een score maar in een beschrijving van de aangetroffen kwaliteit.  
Voor de leerprestaties geldt een andere benadering. Hiervan geeft de inspectie 
aan of de school naar haar oordeel bij de meest recente opbrengstmeting door 
middel van landelijk genormeerde toetsen, voldoende vooruitgang heeft geboekt 
ten opzicht van de beginsituatie (zoals vastgesteld tijdens het eerste 
inspectieonderzoek in 2008) en ten opzichte van de vorige toetsafname. Een 
definitieve inspectienormering voor de leerprestaties in Caribisch Nederland wordt 
nog ontwikkeld. 
 
Algemeen beeld 
De school heeft de afgelopen tijd te maken gehad met het vertrek van enkele 
personeelsleden, die door een tekort aan financiering niet vervangen kunnen 
worden en met huisvestingsperikelen, waardoor er nu sprake is van twee locaties, 
die ver uit elkaar liggen. 
Ondanks deze belemmerende factoren heeft de school de stijgende lijn in zowel 
de kwaliteit als de opbrengsten weten vast te houden.  
Vorig jaar waren er nog belangrijke aandachtspunten op het gebied van zorg en 
begeleiding en het kwaliteitsmanagement. Op beide vlakken heeft de school zich 
zichtbaar verbeterd, waardoor er nu op de Golden Rockschool sprake is van 
voldoende basiskwaliteit. 
 
Toelichting 
 
Leerstofaanbod, onderwijstijd, schoolklimaat en pedagogisch-didactisch 
handelen 
Op deze onderdelen heeft de school de kwaliteit weten te behouden en op enkele 
onderdelen versterkt. Deze onderdelen voldoen evenals vorig jaar aan de 
basiskwaliteit. 
Het leerstofaanbod is hier en daar aangepast en sluit nu nog beter aan bij de 
onderwijsbehoeften van de leerlingen. Vanwege het besluit om op St. Eustatius 
over te gaan op Engels als instructietaal, is de school zich nu aan het oriënteren 
op Engelse methodes voor de zaakvakken.  
Op de school heerst een veilig en warm schoolklimaat en de leerkrachten zijn in 
staat om voldoende rust en orde te creëren. Het borgen van het eenduidig en 
consequent hanteren van de afspraken over klassenmanagement verdient nog wel 
de aandacht. 
De respectvolle omgang tussen leerlingen en tussen leraren en leerlingen is, 
onder andere door de kanjertraining, nog verder verbeterd. De directie geeft wel 
aan dat dit een aandachtspunt blijft en nog stevig verankerd moet worden.  
Het pedagogisch-didactisch handelen van de leraren is nog wisselend, maar bij de 
meesten van hen voldoende. Er zijn enkele leerkrachten die als voorbeeld kunnen 
dienen voor anderen, met name ten aanzien van activerend lesgeven, het geven 
van feedback en het betrekken van alle leerlingen bij de les. Duidelijk is dat er het 
afgelopen jaar winst geboekt is op het gebied van zelfstandig werken. De meeste 
leerlingen zijn goed in staat om zelfstandig met opdrachten bezig te zijn.  
 
Pagina 7 van 10 

De school analyseert de resultaten van de leerlingen nauwgezet op groeps- en 
schoolniveau en trekt daar conclusies uit. Deze vormen onder andere de input 
voor het jaarplan, waarin concrete doelen en acties opgenomen zijn. De inspectie 
heeft de suggestie gedaan om de prestatie-indicatoren die hierin genoemd zijn, 
nog wat meetbaarder te formuleren. 
Een aandachtspunt is nog het systematisch evalueren van alle belangrijke 
onderwijsprocessen. De school heeft in haar schoolplan belangrijke onderwerpen 
aangegeven die de komende jaren aan bod komen en gebruikt verschillende 
instrumenten om het onderwijs te evalueren. Wat nog toegevoegd kan worden is 
een overzicht van alle belangrijke onderwijsprocessen (zoals aanbod, effectieve 
onderwijstijd, zorgstructuur), het jaar waarin dit onderdeel geëvalueerd zal 
worden en welke instrumenten hiervoor ingezet zullen worden (zoals enquêtes en 
kwaliteitskaarten). De directie heeft aangegeven hier nog mee aan de slag te 
gaan.     
 
Pagina 9 van 10 

