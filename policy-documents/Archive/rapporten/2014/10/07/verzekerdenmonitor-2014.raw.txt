 
 
 
 
 
 
 
 
 
Verzekerdenmonitor 2014 
 
 
 
 
 
 
 
 
 
  
Dit is een uitgave van 
 
Ministerie van Volksgezondheid, Welzijn en Sport 
 
Directie Zorgverzekeringen 
 
 
 
 
 
 
 
 
 
Den Haag, september 2014 
  

INHOUDSOPGAVE 
 
 
HOOFDSTUK 1. HET STELSEL VAN SOCIALE ZIEKTEKOSTENVERZEKERINGEN ..... 5 
1.1 Inleiding ......................................................................................................... 5 
1.2 AWBZ-verzekerden en Zvw-verzekeringsplichtigen ............................................... 5 
 
HOOFDSTUK 2. WANBETALERS ........................................................................... 8 
2.1 Inleiding ......................................................................................................... 8 
2.2 De Wet structurele maatregelen wanbetalers zorgverzekering ............................... 8 
2.3 Uitvoering van de wanbetalersregeling ............................................................... 9 
2.3.1 Uitvoering door zorgverzekeraars .............................................................. 9 
2.3.2 Uitvoering door het Zorginstituut ............................................................... 9 
2.4 Cijfermatige aspecten van de wanbetalersregeling ..............................................10 
2.4.1 Gegevens over wanbetalers in het voortraject (< zes maanden) ...................10 
2.4.2 Gegevens over wanbetalers in het bestuursrechtelijk premieregime ..............12 
2.4.3 Achtergrondkenmerken van wanbetalers ...................................................13 
2.5 Financiële aspecten van de wanbetalersregeling ..................................................18 
2.5.1 Bestuursrechtelijke premie en zorgtoeslag .................................................18 
2.5.2 Wanbetalersbijdrage ...............................................................................19 
2.5.3 Uitvoeringskosten ...................................................................................19 
2.6 Voorlichting ....................................................................................................20 
 
HOOFDSTUK 3. OPSPORING VAN ONVERZEKERDEN ......................................... 22 
3.1 Inleiding ........................................................................................................22 
3.2 Werking van de maatregelen van de Wet Ovoz ...................................................22 
3.3 Uitvoering van de Wet Ovoz .............................................................................23 
3.4 Voorlichting ....................................................................................................24 
 
HOOFDSTUK 4. GEMOEDSBEZWAARDEN ........................................................... 26 
4.1 Inleiding ........................................................................................................26 
4.2 Aantal gemoedsbezwaarden .............................................................................26 
4.3 Omvang zorgkosten gemoedsbezwaarden ..........................................................27 
4.4 Uitvoering van de gemoedsbezwaardenregeling ..................................................27 
 
  
3 
 

HOOFDSTUK 1. HET STELSEL VAN SOCIALE ZIEKTEKOSTENVERZEKERINGEN 
 
 
1.1 Inleiding 
 
Het Nederlandse stelsel van sociale ziektekostenverzekeringen is opgebouwd uit twee 
onderdelen. De Algemene Wet Bijzondere Ziektekosten (hierna: AWBZ) vergoedt de 
kosten van langdurige zorg voor mensen met een ernstige beperking door een handicap, 
chronische ziekte of ouderdom.  
De Zorgverzekeringswet (hierna: Zvw) is de verzekering tegen de kosten van op herstel 
gerichte zorg. Met de AWBZ en de Zvw zorgen we er in Nederland voor dat iedereen die 
daar recht op heeft, de noodzakelijke zorg op een betaalbare manier krijgt. Solidariteit 
vormt de basis voor deze sociale ziektekostenverzekeringen. Daarom betalen mensen 
ook op het moment dat ze niet ziek zijn en geen zorg nodig hebben mee aan de 
zorgverzekeringen.  
 
Deze monitor gaat niet in op deze gehele groep Zvw-verzekerden, maar concentreert 
zich op enkele relatief kleine groepen die bijzondere aandacht verdienen. Groepen 
waarvoor aparte regelingen zijn gecreëerd en die worden uitgevoerd door Zorginstituut 
Nederland (het Zorginstituut). Kennis van de omvang van de totale groep verzekerden is 
echter van belang om de bijzondere groepen in perspectief te kunnen plaatsen. 
 
 
1.2 AWBZ-verzekerden en Zvw-verzekeringsplichtigen 
 
Voor de volksverzekeringen, waarvan de AWBZ er één is, zijn personen die in Nederland 
ingezetene zijn (en hier dus wonen) van rechtswege verzekerd. Ook personen die hier 
niet wonen, maar die in Nederland in dienstbetrekking werken en aan de loonbelasting 
zijn onderworpen, zijn van rechtswege verzekerd. Hierop gelden uitzonderingen. Deze 
zijn opgenomen in het Besluit uitbreiding en beperking kring verzekerden volks-
verzekeringen 1999 (BUB 1999). Hierbij kan bijvoorbeeld gedacht worden aan 
buitenlandse diplomaten, personeel van volkenrechtelijke organisaties en personen die 
op grond van de Europese sociale zekerheidsverordening onder de wetgeving van een 
ander land vallen. Andersom zijn er personen die in het buitenland wonen en op grond 
van genoemd besluit toch onder de Nederlandse wetgeving vallen, zoals Nederlandse 
ambtenaren in het buitenland en tijdelijk buiten Nederland studerenden.  
 
Daarnaast zijn er Nederlanders die in het buitenland wonen maar uit Nederland een 
uitkering of pensioen ontvangen. Deze personen worden ook wel Nederlandse 
verdragsgerechtigden genoemd. Hoofdstuk 6 gaat onder andere in op de kosten die 
worden gemaakt door Nederlandse verdragsgerechtigden. Verder zijn vreemdelingen die 
illegaal in Nederland verblijven en vreemdelingen zonder verblijfsvergunning uitgesloten 
van de AWBZ-verzekering en daardoor van de toegang tot de zorgverzekeringen. Zij 
hebben in voorkomend geval natuurlijk wel medische zorg nodig. Indien er behoefte is 
aan medisch noodzakelijke zorg, dan zal deze zorg niet worden geweigerd. Uitgangspunt 
daarbij is, dat betrokkenen de kosten van de zorg zelf betalen. Indien zij daartoe niet in 
staat blijken, kunnen zorgaanbieders onder voorwaarden een beroep doen op een 
wettelijke bijdrageregeling die wordt uitgevoerd door het Zorginstituut. Op grond van 
deze regeling worden aan hen de kosten, voor zover zij die niet kunnen verhalen op de 
betreffende persoon, geheel of gedeeltelijk vergoed. In hoofdstuk 5 wordt ingegaan op 
de uitvoering van deze wettelijke bijdrageregeling. 
 
Voor de Zvw zijn mensen niet automatisch verzekerd. Zij zijn wel verplicht die 
verzekering te sluiten bij een zorgverzekeraar die zij zelf kiezen. Vrijwel alle mensen die 
AWBZ-verzekerd zijn, zijn verzekeringsplichtig voor de Zvw. Hierop zijn twee 
uitzonderingen, namelijk voor militairen in werkelijke dienst en voor gemoeds-
bezwaarden.  
5 
 

Onderstaande tabel geeft een overzicht van het aantal Zvw-verzekerden en de omvang 
van de diverse bijzondere groepen per 31 december 2013 die in deze monitor aan de 
orde komen. Deze monitor geeft echter daar waar mogelijk de laatste stand van zaken 
weer. 
 
Tabel 1.1: Totaal aantal Zvw-verzekerden en bijzondere groepen in deze monitor (eind 2013) 
 
7 
 

Het Zorginstituut heft en int de bestuursrechtelijke premie totdat de wanbetaler al zijn 
schulden bij de zorgverzekeraar heeft voldaan, er door tussenkomst van een 
schuldhulpverlener een afbetalingsregeling is getroffen, een stabilisatieovereenkomst is 
overeengekomen of indien er een wettelijk of minnelijk schuldtraject loopt en de 
nominale premie aan de zorgverzekeraar wordt betaald.  
 
2.3 Uitvoering van de wanbetalersregeling 
 
De wanbetalersregeling kent twee fases. De voorfase in het private traject wanneer er 
sprake is van betalingsachterstand van de nominale zorgpremie van ten hoogste zes 
maandpremies, en de (publieke) bestuursrechtelijke fase die start wanneer een 
verzekerde door de zorgverzekeraar is aangemeld als wanbetaler bij het Zorginstituut.  
 
2.3.1 Uitvoering door zorgverzekeraars 
 
Zodra de zorgverzekeraar een betalingsachterstand van een maand aan zorgpremie heeft 
geconstateerd en de verzekerde is aangemaand te betalen, vervalt voor de verzekerde 
de mogelijkheid om de verzekering op te zeggen. Deze bepaling is in de wet opgenomen 
om te voorkomen dat verzekerden bij meerdere zorgverzekeraars schuld opbouwen. 
Bij twee maanden betalingsachterstand dient de zorgverzekeraar een betalingsregeling 
aan te bieden om de openstaande schuld, eventuele incassokosten en rente alsnog te 
betalen. Dat aanbod gaat gepaard met automatische incasso van de lopende 
maandpremie. Ook moet de zorgverzekeraar de mogelijkheid bieden de polis te splitsen 
als er sprake is van meerdere verzekerden en moet hij wijzen op de mogelijkheid van 
schuldhulpverlening en de gevolgen als de premieachterstand verder oploopt. In de 
praktijk wordt deze brief de tweedemaandsbrief genoemd. 
Zodra een betalingsachterstand van vier maanden zorgpremie is geconstateerd, moet de 
zorgverzekeraar de wanbetaler informeren dat bij zes maanden premieachterstand de 
melding aan het Zorginstituut zal volgen. De verzekerde kan bij de zorgverzekeraar het 
bestaan van de achterstand betwisten. Zolang over deze betwisting geen definitieve (al 
dan niet rechterlijke) beslissing is genomen, mag de verzekerde niet bij het Zorginstituut 
worden aangemeld. In de praktijk wordt deze brief de vierdemaandsbrief genoemd. 
Bij een premieachterstand ter grootte van zes maanden nominale premie wordt de 
verzekerde aangemeld bij het Zorginstituut. Na aanmelding als wanbetaler betaalt de 
verzekerde in plaats van de nominale premie een (hogere) bestuursrechtelijke premie 
aan het Zorginstituut. De zorgverzekeraar ontvangt voor het verzekerd houden van de 
wanbetaler een bijdrage uit het Zorgverzekeringsfonds. 
 
Hoewel de praktijk bij zorgverzekeraars op onderdelen verschilt, volgen alle 
zorgverzekeraars in grote lijnen het “Protocol incassotraject wanbetalers 
Zorgverzekeringswet” van 16 maart 2011. Voor het innen van achterstallige premie en 
kosten wordt eerst een minnelijk traject gevolgd, waaraan geen of lage kosten zijn 
verbonden. Pas als dit minnelijk traject niets oplevert, wordt in voorkomende gevallen 
een deurwaarder ingeschakeld, die eerst ook een buitengerechtelijk traject volgt. De 
zorgverzekeraar zal proberen de premieschuld, inclusief rente en incasso, te innen. 
Afbetaling van alle schuld die voortvloeit uit de Zvw (dus ook achterstand van het eigen 
risico) is een van de mogelijkheden om een wanbetaler af te melden bij het Zorginstituut. 
 
2.3.2 Uitvoering door het Zorginstituut  
 
Na de aanmelding als wanbetaler betaalt de verzekerde in plaats van de nominale premie 
een (hogere) bestuursrechtelijke premie aan het Zorginstituut. Het Zorginstituut heft en 
int de bestuursrechtelijke premie. Indien mogelijk wordt de inning gedaan door bron-
heffing, waarbij het Zorginstituut aan gemeenten, uitkerings- en pensioeninstanties en 
werkgevers (de zogenaamde broninhouders) meedeelt welk bedrag op uitkering, 
pensioen of salaris dient te worden ingehouden. Indien er geen inkomen is, dan wel niet 
het gehele bedrag aan bestuursrechtelijke premie kan worden ingehouden, draagt het 
Zorginstituut zorg voor de overdracht van de inning aan het CJIB, dat in eerste instantie 
9 
 

een betalingsachterstand van meer dan zes maanden is immers groter dan het aantal 
7
wanbetalers dat is aangemeld bij het Zorginstituut. Dit wordt voornamelijk veroorzaakt 
doordat een betalingsregeling is getroffen waarbij de lopende maandpremies worden 
voldaan. In die gevallen vindt geen aanmelding plaats.  
 
Tabel 2.2: Betalingsachterstand nominale premie zorgverzekeraars (bron: Zorginstituut) 
 
 
Aantal betalingsregelingen en stabilisatieovereenkomsten 
In Tabel 2.3 is het aantal betalingsregelingen vermeld die zorgverzekeraars hebben 
gesloten met hun verzekerden. Steeds meer verzekerden verzoeken hun zorgverzekeraar 
om deze mogelijkheid  
Zorgverzekeraars hebben aangegeven bij een betalingsregeling altijd de totale 
achterstand (premie én eigen risico) in de betalingsregeling te betrekken. 
Betalingsregelingen bij de deurwaarder hebben zowel betrekking op de 
buitengerechtelijke- als de gerechtelijke fase. De economische crisis, al dan niet in 
samenloop met persoonlijke omstandigheden, uit zich ook in deze cijfers. Uit gesprekken 
met een aantal zorgverzekeraars blijkt dat werkloosheid en echtscheiding (soms gepaard 
met gedwongen verkoop van het huis) het vaakst reden zijn voor het verzoek tot een 
betalingsregeling. Overigens is bij de kortste achterstand van twee tot vier maanden  het 
laatste halfjaar een daling zichtbaar. Het is nog te vroeg om te kunnen bepalen of deze 
trend zal doorzetten.  
 
In Tabel 2.3 is ook het aantal stabilisatieovereenkomsten opgenomen. Een 
stabilisatieovereenkomst is een schuldhulpinstrument dat ten doel heeft om evenwicht te 
brengen én te houden in de inkomsten en uitgaven van de schuldenaar en zo de 
mogelijkheid te creëren om de schuldsituatie op te lossen. Het is een schriftelijke 
overeenkomst tussen de schuldhulpverlener en de schuldenaar. Bij een stabilisatie-
overeenkomst worden incassomaatregelen gedurende maximaal acht maanden 
opgeschort. Binnen die periode dient de schuldhulpverlener te pogen om een minnelijke 
regeling tot stand te brengen met alle schuldeisers. Een stabilisatieovereenkomst is 
reden tot afmelding uit het bestuursrechtelijk premieregime, zodat de wanbetaler meer 
financiële ruimte krijgt voor afbetaling van de schulden. Uit gegevens van het 
Zorginstituut blijkt dat circa de helft van de stabilisatieovereenkomsten echter niet 
definitief tot stand komt dan wel mislukt.  
 
Tabel 2.3: Aantal betalingsregelingen en stabilisatieovereenkomsten (bron: Zorginstituut) 
 
 
 
 
 
 
 
                                           
7 
Zie tabel 1.1 
11 
 

Tabel 2.5: Aantal wanbetalers in bestuursrechtelijk premieregime en uitstroomredenen 
(bron: Zorginstituut- OHI1080 Wanbetalers - Aantallen - 1 juli 2014) 
 
 
Verblijfsduur in het bestuursrechtelijk premieregime 
Het aantal maanden dat iemand verblijft in het bestuursrechtelijk premieregime geeft 
een indicatie van de mate waarin mensen er in slagen uit te stromen. Hoe langer de 
verblijfsduur, hoe kleiner de kans dat uitstroom op eigen kracht tot de mogelijkheden 
behoort. Ongeveer 46% van de wanbetalers tot de leeftijd van 35 jaar (zie hierna Tabel 
2.8) verblijft al meer dan 24 maanden in het bestuursrechtelijk premieregime.  
 
Tabel 2.6: Aantal maanden in bestuursrechtelijk premieregime (bron: CBS) 
 
 
Recidive 
In Tabel 2.7 is opgenomen hoeveel wanbetalers, na te zijn afgemeld door een 
zorgverzekeraar, weer opnieuw worden aangemeld. Het betreft het aantal wanbetalers 
gedurende de gehele periode 2009 tot 1 oktober 2013 dat voor een tweede keer of vaker 
is aangemeld. Uit de cijfers blijkt dat in ongeveer 7,5% van het totaal aantal aangemelde 
wanbetalers, op enig moment een herhaalde aanmelding bij het Zorginstituut volgt.  
 
Tabel 2.7: Aantal wanbetalers dat na uitstroom weer is ingestroomd (bron: Zorginstituut, oktober 2013) 
 
 
2.4.3 Achtergrondkenmerken van wanbetalers 
 
Teneinde meer zicht te krijgen op de samenstelling van de groep wanbetalers bij het 
Zorginstituut doet het Centraal Bureau voor de Statistiek (CBS) op verzoek van VWS 
jaarlijks onderzoek naar hun achtergrondkenmerken.  
Alleen van personen die zijn opgenomen in het bestuursrechtelijk premieregime, die op 
31 december van het desbetreffende jaar ingeschreven staan in de Basisregistratie 
13 
 

18-35: van de allochtone bevolking fluctueert het percentage tussen de 48 en 66% ten 
opzichte van de andere leeftijdsgroepen, van de autochtone bevolking zit 34% in deze 
leeftijdsklasse. De voorlichting aan allochtonen en allochtone jongeren is in 2013 
geïntensiveerd (zie §2.6).  
 
Tabel 2.9: Wanbetalers naar herkomst (bron: CBS) 
 
 
Tabel 2.10: Wanbetalers naar herkomst en leeftijd (bron: CBS) 
 
 
Stuwmeerwanbetalers naar herkomst 
Tabel 2.11 toont de stuwmeerwanbetalers, naar leeftijd en herkomst. Het percentage in 
de kolommen geeft het percentage weer van stuwmeerwanbetalers ten opzichte van alle 
wanbetalers in die leeftijdscategorie.  
 
Tabel 2.11: Stuwmeerwanbetalers naar herkomst en leeftijd (bron: CBS) 
 
 
Sociaaleconomische achtergrond en inkomen  
In Tabel 2.12 is de sociaaleconomische achtergrond van wanbetalers en 
stuwmeerwanbetalers ('harde kern') weergegeven. Voor de duidelijkheid is onderscheid 
gemaakt tussen mensen die werk hebben, uitkeringsgerechtigden en overigen. Uit de 
tabel blijkt dat ruim 41% van de harde kern een uitkering heeft en ruim 43% een 
inkomen. Circa 15% had geen inkomen. In totaal heeft ruim tweederde van deze mensen 
geen baan. 
15 
 

In de laatste kolom van Tabel 2.14 is de selectie gemaakt voor de stuwmeerwanbetalers 
naar regio. Opvallend is het relatief hoge aantal stuwmeerwanbetalers in Groningen, 
Friesland, Noord-Brabant en Limburg ten opzichte van de normale regionale spreiding.  
 
Tabel 2.14: Regionale spreiding en spreiding van stuwmeerwanbetalers (bron: CBS) 
  
 
De omvang van de schuldenlast 
Op verzoek van VWS heeft het CBS de wanbetalerspopulatie nader uitgesplitst naar de 
omvang van de schuldenlast. In Tabel 2.15 is die last onderscheiden naar 
leeftijdsgroepen. De omvang van de schuldenlast bij het Zorginstituut geeft een indicatie 
van de omvang van de opgebouwde bestuursrechtelijke premie bij de verschillende 
leeftijdsgroepen. Dit geeft ook een indicatie van de mate waarin wanbetalers via 
bronheffing of incasso (nog) in staat zullen zijn de bestuursrechtelijke premie te voldoen.  
 
Tabel 2.15: Wanbetalers naar omvang schuldenlast en leeftijd (bron: CBS) 
 
 
Aantal wanbetalers dat geen bestuursrechtelijke premie heeft betaald 
In het bestuursrechtelijke premieregime zit een groep wanbetalers waarvan het nog niet 
is gelukt bestuursrechtelijke premie te innen, noch via bronheffing, noch via incasso-
activiteiten. Dit betekent dat deze wanbetalers geen kenbare bron van inkomen hebben 
(loon of uitkering), onvoldoende middelen hebben om te betalen of niet vindbaar zijn 
voor deurwaarders. Het gaat om ruim 68.000 wanbetalers. Het betreft uitsluitend de 
betaling van de bestuursrechtelijke premie; als er recht bestaat op zorgtoeslag is deze 
omgeleid.  
 
17 
 

Tabel 2.18: Ontvangen zorgtoeslag (bron: Zorginstituut - Dashboard wanbetalers (juli 2014)) 
 
 
De hoogte van de bestuursrechtelijke premie 
In Tabel 2.19 is de ontwikkeling van de hoogte van de bestuursrechtelijke premie in 
relatie tot de nominale premie in beeld gebracht. 
 
Tabel 2.19: De hoogte van de bestuursrechtelijke premie 2009-2014 (bron: Staatscourant) 
  
 
2.5.2 Wanbetalersbijdrage  
 
Verzekeraars mogen op grond van het verzekeringsrecht een verzekerde royeren als 
deze zijn premie niet betaalt. Om te voorkomen dat wanbetalers door zorgverzekeraars 
geroyeerd zouden worden, heeft VWS vrij snel na de invoering van de Zvw afspraken 
gemaakt met Zorgverzekeraars Nederland (ZN) over de volledige uitvoering van de 
basisverzekering bij verzekerden met een premieachterstand langer dan zes maanden. 
De afspraken houden in dat zorgverzekeraars niet royeren. Dit voorkomt dat deze 
mensen onverzekerd raken. Het risico voor de eerste zes maanden premieachterstand 
draagt de zorgverzekeraar. Door het plegen van incassoactiviteiten proberen 
zorgverzekeraars de niet betaalde premie over deze periode alsnog te innen. Voor het 
verzekerd houden van een wanbetaler compenseert VWS de zorgverzekeraar zodra de 
betalingsachterstand meer dan zes maandpremies bedraagt. Deze zogeheten 
wanbetalersbijdrage wordt verstrekt voor elke verzekerde die door een zorgverzekeraar 
bij het Zorginstituut is aangemeld als wanbetaler, voor zolang deze aanmelding in stand 
blijft. De wanbetalersbijdrage wordt verstrekt indien zorgverzekeraars zich hebben 
gehouden aan de wettelijke voorwaarden, voldoende inspanningen hebben verricht in het 
incassotraject en voldoende hebben meegewerkt aan het tot stand komen van 
betalingsregelingen. De Nederlandse Zorgautoriteit ziet hier op toe.  
De wanbetalersbijdrage wordt betaald uit het Zorgverzekeringsfonds. 
 
Tabel 2.20: Betaalde wanbetalersbijdrage (bron: Zorginstituut - 1 juli 2014) 
 
 
2.5.3 Uitvoeringskosten 
 
Voor de uitvoering van de regeling worden kosten gemaakt door het CVZ en het CJIB. 
Deze uitvoeringskosten worden betaald uit de geïnde bestuursrechtelijke premie. 
Naast de feitelijke stijging van de aantallen wanbetalers wordt de kostenstijging 
verklaard door extra inspanningen die in het traject van bronheffing en incasso worden 
verricht. 
 
Tabel 2.21: Uitvoeringskosten Zorginstituut en CJIB (bron: VWS verantwoordingen 2011-2013 en begrotingen 
2014 van CVZ/CJIB)
 
  
19 
 

Preventieve aanpak samen met de zorgverzekeraars  
In de uitvoering van het project is medewerking van zorgverzekeraars essentieel.  
De SKGZ onderhoudt ten behoeve van de klachtenafhandelingsprocedure goede 
contacten met alle zorgverzekeraars. Op basis van deze relaties zijn alle zorg-
verzekeraars benaderd voor medewerking aan dit project. Daarnaast is ZN bij het project 
betrokken. Inmiddels zijn met de meeste zorgverzekeraars afspraken gemaakt over de 
vermelding van de dienstverlening van Zorgverzekeringslijn.nl in de tweede- en 
vierdemaandsbrief en de websites van de verzekeraars. 
Voorts is de flyer 'Schuldhulpverlening' die bij de vierdemaandsbrief door de 
zorgverzekeraars wordt verstrekt, in samenwerking met VWS, ZN en NVVK verbeterd en 
voorzien van praktische uitleg over de gevolgen van het niet betalen van de zorgpremie 
en de inzet van schuldhulpverlening. 
Gelet op de nadere wetswijziging zal de SKGZ ook andere vormen van samenwerking 
met zorgverzekeraars bij de preventieve aanpak van wanbetaling verkennen. 
 
Persoonsgerichte informatievoorziening en advies 
Als een verzekerde met premieschulden telefonisch contact opneemt wordt aan de hand 
van de verstrekte persoonlijke en financiële feiten en omstandigheden, een onafhankelijk 
en praktisch advies gegeven. Daar waar mogelijk en gewenst, wordt de verzekerde 
doorverwezen naar de (reguliere) hulpverlening, de gemeentelijke schuldhulpverlening of 
terugverwezen naar de zorgverzekeraar. De terugverwijzing naar de zorgverzekeraar 
behelst een deskundig op maat gesneden advies over de persoonlijke financiële situatie 
en één of meer opties voor een betalingsregeling met de zorgverzekeraar. Door deze 
vorm van dienstverlening biedt Zorgverzekeringslijn.nl verzekerden met premieschulden 
juridische en praktische ondersteuning bij het tijdig treffen van een betalingsregeling om 
aanmelding bij het Zorginstituut te voorkomen. 
Zorgverzekeringslijn.nl voorziet ook de professionals in het sociale domein en de 
vrijwilligers die verzekerden met premieschulden bijstaan van praktische en begrijpelijke 
informatie over de verzekeringsplicht, de wanbetalersregeling, het incassoprotocol en de 
werkwijze van zorgverzekeraars.  
 
Door deze aanpak is een stijging van het aantal telefonische vragen waar te nemen. De 
verwachting is dat de groeiende bekendheid van het project tot een grotere toename van 
het aantal informatie- en adviesverzoeken zal leiden. Daarmee kan een bijdrage geleverd 
worden aan het voorkomen van wanbetaling. 
  
21 
 

verzekerd voor de Zvw. Het doel van deze aanschrijving is de onverzekerde een prikkel 
te geven alsnog zijn plicht tot het sluiten van een zorgverzekering na te komen.  
De onverzekerde krijgt drie maanden de gelegenheid om alsnog een zorgverzekering te 
sluiten of aan te geven welke omstandigheden aanwezig zijn die niet leiden tot 
verzekeringsplicht.  
 
2. Boete(s)  
Wanneer drie maanden na de aanschrijving blijkt dat betrokkene zich nog altijd niet 
verzekerd heeft, legt het Zorginstituut een boete op. De hoogte van de boete is gelijk 
aan driemaal de tot een maandbedrag herleide standaardpremie, bedoeld in de Wet op 
de zorgtoeslag..  
De hoogte van de boete bedraagt in 2014 €332,25 en kan tweemaal worden opgelegd. 
De tweede boete wordt opgelegd wanneer blijkt dat iemand drie maanden na het 
opleggen van de eerste boete nog altijd niet verzekerd is.  
 
3. Ambtshalve verzekering  
Indien bij een volgende bestandsvergelijking blijkt dat de onverzekerde na twee boetes 
nog altijd onverzekerd is, dan verzekert het Zorginstituut hem ambtshalve bij een 
zorgverzekeraar. Om te voorkomen dat deze verzekerde onmiddellijk na ambtshalve 
verzekering zijn premie niet betaalt, is hij gedurende een periode van twaalf maanden 
een bestuursrechtelijke premie verschuldigd van 100% van de standaardpremie (2014: € 
110,75 per maand). Deze premie wordt zo veel mogelijk door middel van bronheffing 
geïnd. Een ambtshalve verzekerde kan zich op deze manier niet onmiddellijk aan 
premiebetaling onttrekken.  
 
3.3 Uitvoering van de Wet Ovoz 
 
Sinds de inwerkingtreding van de Wet Ovoz in maart 2011 zijn in totaal 343.973 
personen (peildatum 30 juni 2014) door het Zorginstituut aangeschreven als vermeend 
onverzekerde personen. De aanschrijving door het Zorginstituut heeft een enorme impact 
gehad op het destijds veronderstelde aantal onverzekerden in Nederland.  
Sinds de inwerkingtreding van de Wet Ovoz is het aantal onverzekerden drastisch 
afgenomen. Deze forse afname is te verklaren doordat: 
 het merendeel van de personen alsnog een zorgverzekering sloot (174.029 personen). 
Dit betreft voor een groot deel mensen die vergeten zijn zichzelf (personen die recent 
18 jaar zijn geworden) of hun pasgeboren kind aan te melden bij de verzekeraar; 
 een groot aantal mensen met succes de verzekeringsplicht heeft betwist (117.392 
personen). Dit betreft voor een groot deel mensen die behoren tot een van de 
uitzonderingscategorieën. Een voorbeeld hiervan is de buitenlandse student die hier 
woont en zich heeft ingeschreven in de BRP, maar hier uitsluitend studeert.  
 mensen behoren tot een restcategorie 'terecht onverzekerd', zoals gemoeds-
bezwaarden, geëmigreerden of overledenen (2.259 personen). 
 
13
Na het aanschrijven van het stuwmeer aan onverzekerden in 2011 is het aantal 
aanschrijvingen verminderd en wordt het aantal aanschrijvingen per jaar steeds 
stabieler. Dit blijkt uit de stand van onverzekerden in Tabel 3.1 en Tabel 3.2. 
Gemiddeld stromen er 5000 personen per maand in en uit de regeling van de Wet Ovoz.  
Tussen het in- en uitstromen kan een persoon geregistreerd staan als actief onverzekerd 
of als ambtshalve verzekerd:  
 Op 30 juni 2014 stonden er 30.003 personen geregistreerd als actief onverzekerd. 
Deze personen bevinden zich in de fase van aanschrijving en boeteoplegging. Dit is 
circa 0,2% van de Nederlandse populatie.  
 Het aantal ambtshalve verzekerde personen op 30 juni 2014 is 4.677.  
 
Als onderdeel van de evaluatie van de Zvw wordt de doeltreffendheid van de Wet Ovoz 
onderzocht. Deze evaluatie richt zich op de praktijk en effectiviteit van de 
                                           
13
 Dit betreft de grote groep vermeend onverzekerden die bij de invoering van de Wet Ovoz op 15 maart 2011 voor de eerste 
keer is opgespoord en massaal werd aangeschreven. 
23 
 

Drukwerk 
Voor ieder van de genoemde doelgroepen is apart drukwerk beschikbaar. Een voorbeeld 
is de zogenoemde pasgeborenenflyer. Bij de aangifte van een kind bij de gemeente, 
wordt bij alle gemeenten schriftelijke informatie verstrekt over de rechten en plichten 
van het kind. De pasgeborenenflyer wordt vrijblijvend aangeboden aan iedere 
Nederlandse gemeente. Bij vijftig gemeenten is al sprake van een vaste jaarlijkse afname 
en het aantal deelnemende gemeenten neemt gestaag toe. Iedere instantie of 
organisatie die haar klantenkring wil informeren, kan voorlichtingsmateriaal aanvragen 
via de bestelformulieren op de website. Het materiaal wordt kosteloos verstrekt en 
verstuurd. 
 
Voorlichtingsbijeenkomsten 
Er vinden voorlichtingsbijeenkomsten plaats voor professionals in het sociale domein en 
vrijwilligers die onverzekerden bijstaan. De inhoud van de voorlichting wordt per 
bijeenkomst apart bepaald en afgestemd op het kennisniveau van de deelnemende 
professionals en vrijwilligers. De verplichte basisverzekering, voorwaarden voor 
inschrijving bij een zorgverzekeraar en de zorgtoeslag zijn onderwerpen die standaard 
aan bod komen. Uitbreiding van het netwerk van ketenpartners en intensivering van de 
bestaande contacten is een van de doelstellingen voor de komende periode. 
 
Persoonsgerichte informatievoorziening en advies 
Als een onverzekerde telefonisch contact opneemt wordt aan de hand van de verstrekte 
persoonlijke feiten en omstandigheden bepaald of er sprake is een verzekeringsplicht. 
Daar waar mogelijk en gewenst, wordt de verzekerde doorverwezen naar de Sociale 
Verzekeringsbank voor een definitieve vaststelling van de verzekeringsplicht. Indien 
duidelijk wordt dat een zorgverzekering dient te worden aangevraagd wordt een 
onafhankelijk advies gegeven over de werkwijze van zorgverzekeraars met betrekking tot 
aanmelden. Ook wordt gewezen op de inzet van zorgtoeslag als tegemoetkoming in de 
kosten van de zorgpremie. De gevolgen die kleven aan onverzekerdheid worden altijd 
benadrukt en de opsporing van onverzekerden door het Zorginstituut wordt uitgelegd. 
 
Zorgverzekeringslijn.nl voorziet ook de professionals in het sociale domein van praktische 
en begrijpelijke informatie over de verzekeringsplicht, de opsporing van onverzekerden 
door het Zorginstituut en de werkwijze van zorgverleners bij gevallen van 
onverzekerdheid.  
Door deze nieuwe aanpak is een stijging van het aantal telefonische vragen waar te 
nemen. De verwachting is dat de groeiende bekendheid van het project tot een grotere 
toename van het aantal informatie- en adviesverzoeken zal leiden. 
 
 
  
25 
 

4.3 Omvang zorgkosten gemoedsbezwaarden  
 
14
Tabel 4.2 geeft weer de baten en lasten voor de jaren 2008 tot en met 2013 .  
In Tabel 4.2 zijn alle baten en lasten samengenomen zonder uitsplitsing naar het 
betreffende jaar. Als het Zorginstituut bijvoorbeeld een declaratie van een bezoek aan 
een ziekenhuis in het jaar 2013 ontvangt, dan wordt deze declaratie aan het jaar 2013 
toegerekend, ook wanneer het bezoek aan het ziekenhuis in het jaar 2012 heeft 
plaatsgevonden.  
 
Tabel 4.2 Baten en lasten gemoedsbezwaarden (in miljoenen euro’s) (bron: Zorginstituut)  
 
 
In Tabel 4.2 is te lezen dat zowel het saldo van de rekeningen van gemoedsbezwaarden 
als de afdracht aan het Zvf is toegenomen. Dit komt met name door de stijging van de 
bijdragevervangende belasting in het jaar 2013 ten opzichte van het jaar 2012.  
Het totale bedrag van de declaraties voor verleende zorg neemt toe. De sterke stijging 
van de hoogte van de verleende vergoedingen in het jaar 2012 heeft vooral te maken 
met een versnelling in de vergoeding van ingediende declaraties. Dit werkt gedeeltelijk 
door in het jaar 2013.  
 
4.4 Uitvoering van de gemoedsbezwaardenregeling 
 
In het jaar 2013 heeft het Zorginstituut het proces rond de verwerking van de 
gedeclareerde zorgnota's en het vaststellen van het spaartegoed van gemoeds-
bezwaarden verbeterd. Zo worden beschikkingen, financiële overzichten en de 
betaalbrieven binnen vooraf aangegeven tijdvlakken verstuurd. Ook is de aansluiting op 
de processen van de Belastingdienst verder verbeterd, doordat een vast moment is 
afgesproken voor het aanleveren van de gegevens over de bijdragevervangende 
belasting. Het Zorginstituut is in gesprek met de SVB over het digitaal aanleveren en 
verwerken van mutatiebestanden. Dit is gewenst om het bestand gemoedsbezwaarden 
zo actueel mogelijk te houden. 
 
 
  
                                           
14
 Vanwege de leesbaarheid kent deze tabel een andere opbouw dan de versie in de vorige verzekerdenmonitor. In de vorige 
versie stonden de gedeclareerde zorgkosten uitgesplitst naar de zorgjaren waarop de zorgkosten betrekking hadden. 
27 
 

5.3 Uitvoering van de regeling 
 
Het Zorginstituut voert de wettelijke bijdrageregeling uit. In dat kader geeft het 
Zorginstituut informatie aan zorgaanbieders over de regeling en voert daarover overleg 
met (te contracteren) zorgaanbieders. Het Zorginstituut onderhoudt een website waarop 
informatie over de financiering van de zorg aan onverzekerbare vreemdelingen is 
16
opgenomen . Verder zijn daar de gegevens te vinden van de gecontracteerde 
zorgaanbieders. Het Zorginstituut beantwoordt dagelijks per mail en telefoon vragen over 
de regeling die gesteld worden door zorgverleners, hulpverleningsorganisaties en 
onverzekerbare vreemdelingen.  
 
5.4 De kosten van de bijdrageregeling  
 
Het Zorginstituut brengt jaarlijks op verzoek van de minister van VWS een monitor over 
de gefinancierde zorgverlening aan onverzekerbare vreemdelingen uit. Het Zorginstituut 
e
plaatst deze rapporten op haar website. Op 18 augustus jl. is de 8 monitor door het 
Zorginstituut aan VWS verstuurd. De belangrijkste bevindingen zijn hierin opgenomen. 
 
Tabel 5.1: zorgkosten bijdrageregeling Zorginstituut (bron: Zorginstituut, 8e monitor) 
 
* De declaratie over december wordt in januari betaald. De kosten in aanloopjaar 2009 hebben daardoor 
betrekking op 11 maanddeclaraties. 
 
Hieronder wordt een nadere toelichting gegeven op de kosten die zijn gemaakt in het 
kader van de bijdrageregeling per zorgvorm.  
 
5.4.1 Ziekenhuiszorg 
 
De zorglasten voor onverzekerbare vreemdelingen bedragen in 2013 een kleine €29,8 
miljoen. Dit is een stijging van 39%. De stijging van de totale zorglasten wordt 
voornamelijk veroorzaakt door een sterke stijging in de kosten medisch specialistische 
zorg (ziekenhuizen) met 79% naar ruim €17,8 miljoen. Deze sterke stijging wordt 
grotendeels veroorzaakt door een inhaaleffect in de verwerking van declaraties. Als 
gevolg van de DBC-systematiek is er sprake van een grote tijdsspanne tussen het 
openen van een DBC en het indienen van een declaratie bij het Zorginstituut. Het heeft 
daardoor tot 2011 geduurd voordat het declaratieverkeer met ziekenhuizen volledig op 
gang is gekomen. Vervolgens is in 2012 overgestapt op de DOT-systematiek. Nog niet 
alle ziekenhuizen waren in 2012 in staat om op basis van DOT’s te factureren.  
                                           
16
 http://www.zorginstituutnederland.nl/verzekering/onverzekerbare+vreemdelingen 
 
29 
 

De kosten eerstelijnszorg worden voor bijna de helft veroorzaakt door huisartsenzorg en 
bedroegen in 2013 €939.000. Ten opzichte van 2012 is dit een kleine stijging van 3%. 
In totaal werden er in 2013 44.468 consulten gedeclareerd. In Tabel 5.2 wordt een 
overzicht gegeven van de gedeclareerde huisartsendiensten. 
 
Tabel 5.2: overzicht gedeclareerde huisartsendiensten (bron: Zorginstituut) 
 
 
5.5 De eigen bijdrage voor medicijnen (vijfeuromaatregel) 
 
In het najaar van 2013 is door het Zorginstituut een aanbesteding uitgeschreven voor 
het contracteren van apotheken per 1 januari 2014. Het Zorginstituut is er bij de nieuwe 
aanbesteding van uitgegaan dat de ingediende declaraties standaard met € 5 per 
receptregel worden gecorrigeerd. Dit wordt gedaan vanuit de veronderstelling dat deze  
€ 5 door onverzekerbare vreemdeling zal worden betaald. Het is vervolgens aan de 
apotheker om deze € 5 per receptregel te innen bij onverzekerbare vreemdeling. 
 
De bijdrage van € 5 per receptregel kan een drempel opwerpen voor onverzekerbare 
vreemdelingen met meervoudige en chronisch medicijngebruik. De maatregel is daarom 
op twee onderdelen verzacht: 
1) Apothekers mogen sinds 1 januari 2014 medicijnen meegeven voor een maximale 
termijn van drie maanden. Voorheen was dit slechts één maand. 
2) Bij meervoudig medicijngebruik waarbij ook therapietrouw van belang is, wordt in de 
farmaceutische zorg vaak gewerkt met weekverpakkingen (baxterverpakking).  
De patiënt krijgt dan per week zijn geneesmiddelen mee die dan door de apotheek al 
voor de hele week naar innamemoment zijn voorverpakt. Deze patiënten zouden dan 
iedere week voor meerdere medicijnen € 5 verschuldigd zijn. Dat zou een forse 
drempel opwerpen voor patiënten met meervoudig medicijngebruik waarbij 
therapietrouw van belang zijn. Het Zorginstituut heeft daarom besloten om de 
'vervolg weekuitgifte' uit te sluiten van de vijfeuromaatregel. 
 
Bij de introductie van de vijfeuromaatregel heeft het Zorginstituut in december 2013 alle 
huisartsen hierover geïnformeerd. Daarnaast heeft de Minister van VWS de Eerste en 
Tweede Kamer geïnformeerd over de vijfeuromaatregel in de Verzekerdenmonitor 2013. 
 
Het Zorginstituut heeft na de invoering van de vijfeuromaatregel tweemaal een 
inventarisatie gedaan naar de praktijkervaringen van apothekers. Uit deze inventarisaties 
is het volgende gebleken: 
e
- 1 inventarisatie (februari 2014): de apotheken met de hoogste declaraties zijn 
gebeld. Uit de inventarisatie is gebleken dat de maatregel tot opmerkelijk weinig 
problemen had geleid. Patiënten waren bekend met de maatregel of waren in ieder geval 
bereid tot betaling.  
e
- 2 inventarisatie (maart 2014): gebleken is dat regelmatig de € 5 per receptregel 
wordt betaald door derden zoals bijvoorbeeld kerken, hulpverleningsorganisaties, 
mantelzorgers of de gemeente. Deze betaling door derden onttrekt zich vaak aan de 
waarneming van de apotheek die slechts constateert dat de € 5 probleemloos wordt 
betaald. 
 
  
31 
 

HOOFDSTUK 6. INTERNATIONALE ASPECTEN 
 
 
6.1 Inleiding 
 
In dit hoofdstuk wordt ingegaan op de kosten die zijn gemaakt voor zorg in het 
buitenland door twee categorieën personen. Het betreft in de eerste plaats mensen die in 
het buitenland wonen en in hun woonland op grond van de Europese sociale 
zekerheidsverordening (EG) Nr. 883/2004 of een bilateraal sociale zekerheidsverdrag 
zorg ontvangen ten laste van Nederland (“verdragsgerechtigden”). In §6.2 tot en met 
§6.5 wordt hier nader op in gegaan. Daarnaast geeft dit hoofdstuk informatie over Zvw-
verzekerden die in het buitenland zorg ontvangen (§6.6 tot en met §6.7). Deze 
paragrafen zijn opgenomen naar aanleiding van de in de brief van het kabinet aan de 
17
Tweede Kamer van 27 juni 2014 aangekondigde maatregel om de informatievoorziening 
over grensoverschrijdende zorg te verbeteren.   
 
6.2 Verdragsgerechtigden 
 
De Europese sociale zekerheidsverordening nr. 883/2004 (hierna: Verordening) en de 
tussen Nederland en andere staten bestaande bilaterale sociale zekerheidsverdragen 
(hierna: verdragen) hebben onder meer tot doel te voorkomen dat mensen die zich 
18
binnen de EU/EER en Zwitserland (hierna EU) of tussen Nederland en de 
verdragslanden verplaatsen, hun ziektekostendekking verliezen of dubbel 
sociaalverzekerd zijn.  
Personen die in een ander EU-land of verdragsland wonen hebben onder bepaalde 
omstandigheden een ‘verdragsrecht op zorg’ in het woonland ten laste van Nederland. 
Deze personen worden verdragsgerechtigden genoemd. Nederland vergoedt de door het 
woonland gemaakte kosten. Het betreft de onderstaande categorieën personen. 
 
a) personen die werken in Nederland en in een andere EU-lidstaat of in een verdragsland 
wonen (hierna: verzekerden); 
b) de gezinsleden van de onder a) genoemde personen die in Nederland werken; 
c) gepensioneerden en uitkeringsgerechtigden met een Nederlands wettelijk pensioen die 
in een andere EU-lidstaat of in een verdragsland wonen; 
d) de gezinsleden van gepensioneerden en uitkeringsgerechtigden met een Nederlands 
wettelijk pensioen die in een andere EU-lidstaat of in een verdragsland wonen. 
 
Ad a) Verzekerden  
Volgens de Verordening en de verdragen is op mensen die werken de sociale 
zekerheidswetgeving van het werkland van toepassing. Grensarbeiders die wonen in het 
buitenland (bijvoorbeeld België) en werken in Nederland vallen dus onder de Nederlandse 
wetgeving. Dat betekent dat zij AWBZ-verzekerd zijn en daardoor Zvw-verzekerings-
plichtig. Zij kunnen in Nederland en in het buitenland zorg inroepen op grond van de 
polisvoorwaarden van hun (Nederlandse) zorgverzekering.  
Op grond van de Verordening en de verdragen bestaat voor deze verzekerden daarnaast 
een verdragsrecht op zorg in het woonland ten laste van Nederland. Zvw-verzekerden die 
in het buitenland wonen hebben hierdoor een keuzerecht tussen de Zvw-polis (het 
Nederlandse pakket, tarieven en voorwaarden) of het verdragsrecht (pakket, tarieven en 
voorwaarden van het woonland). In het buitenland wonende verzekerden betalen, net als 
de in Nederland wonende verzekerden, de inkomensafhankelijke AWBZ- en Zvw-premie 
en de nominale Zvw-premie. 
 
  
                                           
17 
Kamerstukken II, 2013/14, 29 689, nr. 530. 
18 
De landen van de Europese Economische Ruimte (EER) zijn: IJsland, Noorwegen en Liechtenstein. 
33 
 

De ontwikkeling in aantallen van de verschillende groepen is divers.  
De groep verzekerden (personen die werken in Nederland, maar wonen in het 
buitenland) laat ten opzichte van het jaar 2009 een daling zien van 28.504 personen. 
Ten opzichte van 2012 is deze groep gedaald met 4.836 personen. De economische crisis 
is mogelijk een oorzaak van deze sterke daling.  
Het aantal gezinsleden van gepensioneerden en uitkeringsgerechtigden is gedaald met 
614 personen.  
Daarentegen laat de groep gepensioneerden en uitkeringsgerechtigden in 2013 een 
stijging zien met 872 personen ten opzichte van 2012. Sinds 2009 is deze 
laatstgenoemde groep met 5.387 personen gestegen Daarmee lijkt deze stijging een 
structureel karakter te hebben.  
 
Figuur 6.1: Uitsplitsing verdragsgerechtigden naar categorie (bron: Zorginstituut)  
 
 
 
6.5 Opbrengsten en kosten van in het buitenland wonende verzekerden en 
verdragsgerechtigden 
 
Hieronder wordt nader ingegaan op de aan het buitenland betaalde zorgkosten van in het 
buitenland wonende verzekerden en verdragsgerechtigden en de geïnde verdrags-
bijdragen. 
 
6.5.1 Heffing en inning van de verdragsbijdrage 
 
Gezinsleden ouder dan 18 jaar, van verzekerde werknemers, alsmede gepensioneerden 
en uitkeringsgerechtigden en hun gezinsleden van 18 jaar en ouder, betalen voor hun 
verdragsrecht op zorg in het woonland een verdragsbijdrage aan het Zorginstituut.  
De verdragsbijdrage bestaat uit drie componenten en is vastgesteld overeenkomstig de 
wijze waarop de premie is samengesteld voor mensen die in Nederland verzekerd zijn. 
Dat betekent dat gepensioneerden en uitkeringsgerechtigden zowel de 
inkomensafhankelijke AWBZ en Zvw-component, als de nominale Zvw-component 
betalen en de gezinsleden van 18 jaar en ouder alleen de inkomensonafhankelijke 
(nominale) premiecomponent. Het totaal van deze componenten wordt vermenigvuldigd 
met de zogeheten woonlandfactor. Met de woonlandfactor wordt tot uitdrukking gebracht 
in welke mate de in het woonlandpakket opgenomen zorg zich verhoudt tot de in het 
Nederlandse pakket (Zvw en AWBZ) opgenomen zorg. Deze woonlandfactor is dus het 
verhoudingsgetal tussen de gemiddelde kosten van zorg in het woonland en de 
gemiddelde kosten van zorg in Nederland. Voor het merendeel van de EU- en 
verdragslanden is dit verhoudingsgetal minder dan 1.  
Over 2013 betaalden de verdragsgerechtigden in totaal €97,4 miljoen (2012 €103,4 
miljoen) aan verdragsbijdrage.  
 
 
35 
 

Vervolg Tabel 6.1: Aantallen verzekerden en verdragsgerechtigden en ontvangen bijdrage (bron: Zorginstituut)
  
 
In Tabel 6.2 worden de betaalde gemiddelde en werkelijke kosten over de jaren 2012 tot 
en met 2013 gepresenteerd. Voor de jaren 2010 en 2011 zijn alleen gemiddelde kosten 
gepresenteerd.  
 
Tabel 6.2: Betaalde gemiddelde en werkelijke kosten (bron: Zorginstituut) 
 
  
                                                                                                                                    
1) Dit betreft verzekerden met en verzekerden zonder gezinsleden. Het Zorginstituut is in 2010 overgegaan op een andere 
wijze van het registreren van de gegevens van de verzekerden. Verzekerden zonder meeverzekerde gezinsleden worden niet in 
alle gevallen meer geregistreerd.  
2) Bij de categorie achtergebleven gezinsleden woont de verzekerde in Nederland en is daarmee verzekeringsplichtig ingevolge 
de Zvw. Zijn gezinsleden wonen in een ander land en hebben daar aanspraak op zorg ten laste van Nederland. Als de 
meeverzekerde gezinsleden 18 jaar of ouder zijn is de Zvw-plichtige voor hen de verdragsbijdrage verschuldigd. 
 
37 
 

In Tabel 6.4 wordt een overzicht gegeven van het zorggebruik van verdragsgerechtigden 
in Nederland in 2012 nader gespecificeerd naar woonland en type zorg (Zvw en AWBZ). 
 
Tabel 6.4: Zorggebruik verdragsgerechtigden (bron: Agis)  
 
 
Het merendeel van de zorg wordt ingeroepen door verdragsgerechtigden uit België en 
Duitsland, die vanwege de geringe reisafstand geen belemmering ondervinden om de 
zorg in Nederland in te roepen. Bij de gepensioneerden en uitkeringsgerechtigden en hun 
gezinsleden komen, na Duitsland en België, veel verdragsgerechtigden uit Spanje en 
Frankrijk (1058 respectievelijk 988 personen) naar Nederland voor zorg. De stijging van 
het aantal verdragsgerechtigden is het sterkst in Duitsland (+129 personen), Frankrijk 
(+92 personen), Spanje (+60 personen), België (+52 personen), Zwitserland (+30 
personen) en Portugal (+25 personen).  
 
39 
 

grensoverschrijdend personenverkeer (bijvoorbeeld het aantal 
buitenlandvakanties, internationale arbeidsmobiliteit of de vraag naar zorg in het 
buitenland) hierop van invloed. Daarnaast worden fluctuaties in de kosten van 
grensoverschrijdende zorg veroorzaakt door de wijze van rapporteren door het 
Zorginstituut. Het Zorginstituut wijst namelijk de uitgaven deels toe naar het jaar 
waarin de zorg is betaald (rapportage op kasbasis) in plaats van naar het jaar 
waarin de zorg is verleend (rapportage op transactiebasis). Doordat het 
declaratieproces vanuit het buitenland lange termijnen kent en er soms sprake is 
van bulkindiening of bulkafhandeling kunnen de rapportages en daardoor de 
ramingen een vertekend beeld geven.  
- De kosten op grond van de Zvw-polis bedroegen in 2013 € 263,2 miljoen. Dit is 
een lichte stijging ten opzichte van 2012 (€ 259,4 miljoen) van 1,5%. Op grond 
van de Verordening en verdragen bedroegen de zorgkosten buitenland in totaal € 
156,7 miljoen. Dit is een daling van 4,8% ten opzichte van 2012 (€ 164,6 
miljoen). 
- De kosten tussen jaar 2011 en 2012 zijn gestegen met ongeveer € 104 miljoen. 
Deze stijging is grotendeels toe te wijzen aan de hoge stijging in de kosten die 
zijn gemaakt op basis van de Verordening of een verdrag. Deze grote stijging is te 
verklaren doordat er in 2011 een inhaalslag is gemaakt in de verwerking van 
declaraties uit voorgaande jaren. Aanzien de declaraties van zorg op grond van de 
Verordening of verdrag worden verwerkt op kasbasis, zou dit initieel moeten 
hebben geresulteerd in een zeer hoog bedrag aan kosten in 2011. Er is echter 
besloten om eenmalig de kosten van de verwerkte declaraties toe te wijzen aan 
het jaar waar zij betrekking op hebben. Dit heeft in de rapportage van de 
resultaten geleid tot een afwijkend laag bedrag voor 2011 en naar boven 
bijgestelde bedragen voor de jaren 2010 en 2009 en ouder.   
6.7 Voorlichting over grensoverschrijdende zorg 
 
Zoals hiervoor is aangegeven kunnen Zvw-verzekerden gebruik maken van twee 
verschillende routes voor vergoeding van zorg in het buitenland: de Verordening/verdrag 
of de Zvw-polis. Het naast elkaar bestaan van twee verschillende routes maakt het voor 
de verzekerde ingewikkeld. Goede voorlichting is daarom van belang.  
Ter implementatie van de Europese Richtlijn betreffende de toepassing van de rechten 
29
van patiënten bij grensoverschrijdende gezondheidszorg (hierna: de Patiëntenrichtlijn) 
heeft de Minister van VWS het Zorginstituut aangewezen als nationaal contactpunt voor 
grensoverschrijdende zorg (hierna: NCP). Het NCP verstrekt algemene informatie aan 
verzekerden over hun rechten en plichten bij grensoverschrijdende zorg binnen de EU. 
De website van het NCP (www.cbhc.nl) is inmiddels volledig operationeel.  
 
Op verzoek van VWS heeft het NCP statistieken beschikbaar gesteld van alle ingekomen 
verzoeken om informatie. In Tabel 6.7 is te zien dat in de periode van 25 oktober 2013 
tot 1 juli 2014 in totaal 104 verzoeken om informatie door het NCP zijn ontvangen. De 
tabel geeft ook inzicht in het onderwerp van de vragen.  
Vragen die onder 'overig' zijn geregistreerd betreffen voornamelijk vragen over wet- en 
regelgeving en vragen uit andere Europese lidstaten. Vragen die niet voor het NCP 
bestemd zijn worden doorgestuurd naar het Zorginstituut. Indien vragen bestemd zijn 
voor andere organisaties, dan wordt de vragensteller doorverwezen naar de betreffende 
organisatie. Het NCP heeft in 95% van de gevallen de vragen binnen de maximale 
responstijd van vijf werkdagen beantwoord. 
 
                                           
29
 Richtlijn 2011/24/EU (9 maart 2011) van het Europees Parlement en de Raad betreffende de toepassing van de rechten van 
patiënten bij grensoverschrijdende gezondheidszorg (L 88/45). 
 
41 
 

HOOFDSTUK 7. CARIBISCH NEDERLAND 
 
 
7.1 De zorgverzekering in Caribisch Nederland 
 
Een bijzonder aspect van het stelsel van Nederlandse ziektekostenverzekeringen wordt 
gevormd door de zorgverzekering in Caribisch Nederland. Caribisch Nederland bestaat uit 
de eilanden Bonaire, Sint Eustatius en Saba. Het gaat om circa 23.000 verzekerden in 
2013. Op 10 oktober 2010 zijn de eilanden openbaar lichaam van Nederland geworden. 
Nederland is sindsdien verantwoordelijk voor de sociale ziektekostenwetgeving in 
Caribisch Nederland.  
Aangezien de voormalige Nederlands-Antilliaanse regelgeving noch de Nederlandse 
regelgeving op het gebied van de sociale ziektekostenverzekering een oplossing bood 
voor de huidige situatie op de eilanden, is per 1 januari 2011 voorzien in een nieuwe 
zorgverzekering. Iedereen die rechtmatig woont of werkt op het grondgebied van 
Caribisch Nederland is van rechtswege verzekerd. In het Besluit zorgverzekering BES is 
geregeld wie verzekerd zijn en wie uitgezonderd zijn van de verplichte verzekering.  
De zorgverzekering is op de specifieke situatie van de eilanden toegespitst en vervangt 
alle bestaande ziektekostenregelingen, inclusief de algemene verzekering bijzondere 
ziektekosten (avbz).  
De zorgverzekering in Caribisch Nederland omvat zowel curatieve als langdurige zorg.  
De kosten van de verzekering worden deels uit werknemerspremies (als onderdeel van 
de door de minister van Financiën ingevoerde “vlaktaks” van 30,4%) en deels uit 
werkgeverspremies gefinancierd.  
De verzekering wordt uitgevoerd door het zorgverzekeringskantoor, gevestigd te Bonaire 
en met dependances op Saba en Sint Eustatius. De zorgverzekering is per 1 januari 2012 
aangepast op het gebied van abortus, vergoedingen van gehoorapparaten en enige 
andere zaken. Per 1 januari 2013 zijn in navolging van de pakketmaatregelen in 
Europees Nederland de minimumleeftijd voor fluorideapplicaties, eenvoudige 
loophulpmiddelen, de redressiehelm, en hulp bij werk- en relatieproblemen uit de 
aanspraken geschrapt. Voorts zal de hielprik per 1 januari 2015 onderdeel uitmaken van 
het zorgaanbod in Caribisch Nederland.  
 
7.2 Verbetering van de zorg 
 
30
In september 2013 is de Commissie Goedgedrag (hierna: Commissie) ingesteld om voor 
de lange(re) termijn een advies op te stellen over de toekomst van de zorg in Caribisch 
Nederland. Opdracht voor de commissie was om concreet te maken hoe, binnen de 
budgettaire kaders en binnen de wettelijke kaders, de opbouw van de zorginfrastructuur 
de komende jaren verder vorm zou moeten krijgen. De Commissie heeft in mei 2014 zijn 
advies afgerond. Het advies van de Commissie is volledig overgenomen. Op basis van de 
aanbevelingen van de Commissie wordt de verdere verbetering van het zorgaanbod ter 
hand genomen in de komende jaren. Dat houdt in dat conform het advies, in de periode 
2014-2020, de zorg in Caribisch Nederland verder zal worden verbeterd richting een voor 
Europees Nederland aanvaardbaar niveau.  
Het gaat hierbij om het realiseren van een goed functionerend, duurzaam stelsel van 
zorg, dat voor alle rechthebbenden in gelijke mate toegankelijk is.  
Daarbij moet binnen de beschikbare budgettaire kaders recht worden gedaan aan zowel 
de culturele, geografische en andere verschillen tussen het Europese en het Caribische 
deel van Nederland als de verschillen tussen de drie eilanden. Hiertoe is het essentieel 
dat de in het advies voorgestelde efficiencymaatregelen, zoals het beter organiseren van 
de medische uitzendingen, worden gerealiseerd. Ook zal bij het verder invullen van de 
nog bestaande leemtes in de zorg geprioriteerd moeten worden in relatie tot de 
beschikbare middelen.  
In het najaar 2014 zal worden gestart met het maken van een planning en zal uitvoering 
worden gegeven aan het advies van de Commissie.  
                                           
30
 De commissie, genoemd naar de voorzitter, de heer F. Goedgedrag, bestond uit bestuurders van de eilanden, 
zorgaanbieders, het hoofd zorgverzekeringskantoor en een door VWS geleverde secretaris. 
43 
 

