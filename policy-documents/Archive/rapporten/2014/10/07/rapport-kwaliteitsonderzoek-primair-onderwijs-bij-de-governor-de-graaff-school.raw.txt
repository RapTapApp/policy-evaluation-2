 
 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek Primair Onderwijs bij 
 
de Governor de Graaff School 
 
 
 
 
 
 
 
 
 
 
 
 
 
 
 
 
 
 
 
Plaats   : Oranjestad, Sint Eustatius 
BRIN-nummer  : 30HJ 
Datum schoolbezoek : 7 oktober 2014 
Rapport vastgesteld te Tilburg op 14 november 2014 
 
 
 
 
 

1 Inleiding  
De Inspectie van het Onderwijs heeft op 7 oktober 2014 een onderzoek uitgevoerd 
op de Governor de Graaff School naar aspecten van de kwaliteit van het onderwijs 
en de naleving van wet- en regelgeving. Zij beoordeelt over een periode van vijf 
jaar (2011-2016) jaarlijks op alle scholen aspecten van de kwaliteit van het 
onderwijs en volgt nauwgezet de verbeteractiviteiten. In 2016 zal de school aan alle 
aspecten van basiskwaliteit moeten voldoen. 
 
Toezichthistorie 
Dit is het vierde kwaliteitsonderzoek dat de inspectie uitvoerde op de school, sinds 
de transitie van Sint Eustatius tot een bijzondere Nederlandse gemeente. 
 
Toezichtkader 
De inspectie heeft zich bij haar onderzoek gebaseerd op het document  De 
Basiskwaliteit van het Primair en Voortgezet Onderwijs in Caribisch Nederland 
(Inspectie van het Onderwijs, Utrecht, maart 2011). Dit document sluit aan op het 
Toezichtkader po/vo 2011. Beide documenten zijn te vinden op 
www.onderwijsinspectie.nl.  
 
Opbouw rapport 
In hoofdstuk 2 staan de bevindingen uit het onderzoek naar de onderwijskwaliteit 
en de wettelijke vereisten. Hoofdstuk 3 geeft de conclusies en afspraken met de 
school weer.  
 
Onderzoeksopzet 
Het onderzoek is beperkt van opzet vanwege recente, ingrijpende veranderingen 
binnen het personeelsbestand van de school. Drie van de vier leraren zijn tijdens en 
na afloop van het afgelopen schooljaar vertrokken en de vierde leraar (tevens intern 
begeleider en tot voor kort interim-directeur) zal de school over enkele weken 
verlaten. De inspectie heeft zich daarom weliswaar een indruk gevormd van de 
actuele kwaliteit van de lessen maar zich in gesprekken met de betrokkenen vooral 
gericht op de maatregelen die de school onderneemt om de continuïteit van het 
onderwijs te waarborgen.    
 
Tijdens het onderzoek beoordeelde de inspectie de kwaliteit van de volgende 
kwaliteitsdomeinen: Leerstofaanbod, Onderwijstijd, Schoolklimaat, Pedagogisch-
1
didactisch handelen, Zorg en begeleiding en Kwaliteitszorg.  
 
Het onderzoek bestond uit de volgende activiteiten: 
• Een controle op de aanwezigheid van het schoolplan bij de inspectie. 
• Een toets op de aanwezigheid van informatie over enkele wettelijke verplichte 
onderdelen in het schoolplan. 
• Een controle op de onderwijstijd die de school heeft gepland. 
• Onderzoek en analyse van documenten en gegevens over de school die bij de 
inspectie aanwezig zijn. 
                                                
1
 Kwaliteitsdomeinen zoals beschreven in “De Basiskwaliteit van het Primair en Voortgezet 
Onderwijs in Caribisch Nederland”, Inspectie van het Onderwijs, Utrecht, maart 2011 
 
Pagina 5 van 9 

2 Bevindingen  
In dit hoofdstuk beschrijft de inspectie tot welke bevindingen het onderzoek heeft 
geleid. Zij beschrijft hoe de kwaliteit zich verhoudt tot de Nederlandse 
inspectienormen. Deze bevindingen worden vooralsnog niet weergegeven in de 
vorm van een score maar in een beschrijving van de aangetroffen kwaliteit.  
Voor de leerprestaties geldt een andere benadering. Hiervan geeft de inspectie aan 
of de school naar haar oordeel bij de meest recente opbrengstmeting door middel 
van landelijk genormeerde toetsen, voldoende vooruitgang heeft geboekt ten 
opzicht van de beginsituatie (zoals vastgesteld tijdens het eerste 
inspectieonderzoek in 2008) en ten opzichte van de vorige toetsafname. Een 
definitieve inspectienormering voor de leerprestaties in Caribisch Nederland wordt 
nog ontwikkeld. 
 
Algemeen beeld 
De kwaliteit van het onderwijs op de Governor de Graaff School is op een 
vergelijkbaar niveau als tijdens het laatste kwaliteitsonderzoek in september 2013. 
Het team is verder gegaan met het ingezette verbetertraject en geleidelijk aan 
verbetert de kwaliteit. 
De vacature van directeur werd het afgelopen schooljaar waargenomen door de 
intern begeleider, hetgeen voor haar een zware taakbelasting betekende. Ook de 
intern begeleider zal binnen enkele weken de school verlaten. Met ingang van het 
huidige schooljaar is een nieuwe interim-directeur aangetreden in afwachting van 
benoeming van een nieuwe schoolleider. De opvolging van de interim-directeur is 
nog niet rond. Een leraar met een special needs achtergrond zal de intern 
begeleider per 1 november opvolgen. 
Voorts is het leerlingenaantal laag, ofschoon er weer enige nieuwe leerlingen in de 
jongste leerjaren zijn ingestroomd. De prognose voor het leerlingenaantal is niet 
duidelijk en is er een reëel risico dat de school op termijn  financieel niet meer 
exploitabel is. 
 
Het voorgaande kenschetst in essentie de situatie van de school. De 
kwaliteitsontwikkeling verloopt, ondanks de niet gunstige omstandigheden, tot 
dusverre naar behoren maar de school loopt risico’s voor de continuïteit. Bovendien 
zal de transitie naar het Engels als instructietaal in het voortgezet onderwijs en de 
gevolgen die dat heeft voor de inrichting van het basisonderwijs, nog extra 
inspanningen van de school vergen. Dat betekent dat het eveneens nieuwe bestuur 
een grote verantwoordelijkheid draagt voor kwaliteitsbewaking en –borging, zeker 
wanneer de benoeming van de functionarissen op de twee vacatures langer op zich 
laat wachten.   
De inspectie zal de onderwijskundige en bestuurlijke ontwikkeling nadrukkelijk 
blijven volgen. 
 
Pagina 7 van 9 

 
3 Conclusies en afspraken 
Onderwijskwaliteit 
Wanneer de Governor de Graaff school voortgaat op de huidige weg van 
verbetering van het onderwijs, kan zij de basiskwaliteit, zoals beschreven in het 
document “De basiskwaliteit van het primair en voortgezet onderwijs in Caribisch 
Nederland”, op de streefdatum (eind 2016) of wellicht iets eerder bereiken. Daarbij 
moet er echter niets misgaan in de continuïteit van deze kleine school. De inspectie 
vindt de continuïteit momenteel een ernstig risico: de vacature van directeur is niet 
vervuld. De ontwikkeling van de leerlingenpopulatie is onzeker en de ingrijpende 
ontwikkelingen zoals het Engels als instructietaal kunnen een zware wissel trekken 
op de school en het bestuur. 
 
Naleving  
Er zijn tekortkomingen geconstateerd in de naleving van wettelijke voorschriften, 
die vanwege het programmatisch handhaven standaard zijn gecontroleerd. 
 
De sinds 1 augustus 2014 wettelijk verplichte klachtencommissie en 
medezeggenschapsraad  (WPO-BES, artikelen 17, 18 en 19) zijn niet door het 
bevoegd gezag geïnstalleerd. De inspectie heeft de tekortkoming met het bestuur 
besproken en het bestuur is het eens met de vastgestelde tekortkoming.   
De inspectie heeft het bevoegd gezag opdracht gegeven de wet alsnog na te leven. 
  
 
Pagina 9 van 9 

