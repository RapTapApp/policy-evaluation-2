 
 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek Primair Onderwijs bij 
 
Kolegio San Luis Bertran 
 
 
 
 
 
 
 
 
 
 
 
 
 
 
 
 
 
 
 
Plaats   : Rincon, Bonaire 
BRIN-nummer  : 30GN 
Datum schoolbezoek : 14 oktober 2014 
Rapport vastgesteld te Tilburg op 5 december 2014 
 
 
 
 

1 Inleiding  
De Inspectie van het Onderwijs heeft op 14 oktober 2014 een onderzoek uitgevoerd 
op de San Luis Bertran school naar aspecten van de kwaliteit van het onderwijs en 
de naleving van wet- en regelgeving.  
De conclusies van dit onderzoek kunnen worden beschouwd als een integrale 
beoordeling op basis waarvan de scholen en hun besturen kunnen werken aan het 
consolideren en borgen van bestaande kwaliteit, alsmede gerichte maatregelen 
kunnen treffen om geconstateerde tekortkomingen op te heffen. De inspectie 
beoordeelt over een periode van vijf jaar (2011-2016) jaarlijks op alle scholen 
aspecten van de kwaliteit van het onderwijs en volgt nauwgezet de 
verbeteractiviteiten. In 2016 zal de school aan alle aspecten van basiskwaliteit 
moeten voldoen. 
 
Toezichthistorie 
In mei 2011 heeft de inspectie een eerste kennismakingsbezoek gebracht aan 
de school. Daarna zijn er in november 2011, november 2012 en september 2013 
kwaliteitsonderzoeken uitgevoerd en tussendoor in mei 2012, april 2013 en mei 
2014 voortgangsgesprekken gevoerd. In het huidige kwaliteitsonderzoek is de 
kwaliteit van de school opnieuw beoordeeld. Ze is vergeleken met de kwaliteit die in 
september 2013 is vastgesteld. Op deze wijze wordt in beeld gebracht in hoeverre 
de activiteiten van de school tot zichtbare resultaten leiden. 
 
Toezichtkader 
De inspectie heeft zich bij haar onderzoek gebaseerd op het document  De 
Basiskwaliteit van het Primair en Voortgezet Onderwijs in Caribisch Nederland 
(Inspectie van het Onderwijs, Utrecht, maart 2011). Dit document sluit aan op het 
Toezichtkader po/vo 2011. Beide documenten zijn te vinden op 
www.onderwijsinspectie.nl.  
 
Opbouw rapport 
In hoofdstuk 2 staan de bevindingen uit het onderzoek naar de onderwijskwaliteit 
en de wettelijke vereisten. Hoofdstuk 3 geeft de conclusies en afspraken met de 
school weer.  
 
Onderzoeksopzet 
Tijdens het onderzoek beoordeelde de inspectie de kwaliteit van de volgende 
kwaliteitsdomeinen: Leerstofaanbod, Onderwijstijd, Schoolklimaat, Pedagogisch-
1
didactisch handelen, Zorg en begeleiding, Leerprestaties en Kwaliteitszorg.  
 
Het onderzoek bestond uit de volgende activiteiten: 
• Een controle op de aanwezigheid van het schoolplan bij de inspectie. 
• Een toets op de naleving van enkele wettelijke verplichtingen. 
• Een controle op de onderwijstijd die de school heeft gepland. 
• Onderzoek en analyse van documenten en gegevens over de school die bij de 
inspectie aanwezig zijn. 
                                                
1
 Kwaliteitsdomeinen zoals beschreven in “De Basiskwaliteit van het Primair en Voortgezet 
Onderwijs in Caribisch Nederland”, Inspectie van het Onderwijs, Utrecht, maart 2011 
 
Pagina 5 van 9 

2 Bevindingen  
In dit hoofdstuk beschrijft de inspectie tot welke bevindingen het onderzoek heeft 
geleid. Per kwaliteitsdomein, met uitzondering van het domein Leerprestaties, 
wordt beschreven hoe de kwaliteit zich verhoudt tot de Nederlandse 
inspectienormen. Deze bevindingen worden vooralsnog niet weergegeven in de 
vorm van een score maar in een beschrijving van de aangetroffen kwaliteit.  
Voor de leerprestaties geldt een andere benadering. Hiervan geeft de inspectie aan 
of de school naar haar oordeel bij de meest recente opbrengstmeting door middel 
van landelijk genormeerde toetsen, voldoende vooruitgang heeft geboekt ten 
opzicht van de beginsituatie (zoals vastgesteld tijdens het eerste 
inspectieonderzoek in 2008) en ten opzichte van de vorige toetsafname. Een 
definitieve inspectienormering voor de leerprestaties in Caribisch Nederland wordt 
nog ontwikkeld. 
 
Algemeen beeld 
Kolegio San Luis Bertran heeft dit jaar wederom vooruitgang geboekt en ook de 
resultaten laten een – weliswaar bescheiden - stijgende lijn zien. 
Enkele onderdelen die vorig jaar nog onvoldoende waren zijn nu voldoende, 
waaronder de afstemming op verschillen tussen leerlingen en onderdelen van de 
kwaliteitszorg.  
Op het gebied van de zorg en begeleiding heeft de school eveneens grote sprongen 
voorwaarts gezet, al zijn deze nog pril. Er is een adequate zorgstructuur, die nu 
verder in praktijk gebracht moet worden.  
Door ook meer aandacht te geven aan de beter presterende leerlingen en ouders 
meer te betrekken bij de zorg voor hun kind, kunnen de resultaten nog versterkt 
worden.  
 
Toelichting 
 
Leerstofaanbod en effectieve onderwijstijd 
Deze onderdelen zijn evenals vorig jaar voldoende. De school gebruikt methoden 
die in een doorgaande lijn alle kerndoelen behandelen tot en met groep 8. Ook in 
de kleutergroepen is er een beredeneerd aanbod en voor de ontwikkeling van 
sociale competenties wordt er gebruik gemaakt van een specifieke methode.  
 
Schoolklimaat en pedagogisch-didactisch handelen 
Op het Kolegio San Luis Bertran is er zichtbaar sprake van een veilig en prettig 
schoolklimaat.  
Door middel van een tevredenheidspeiling heeft de school zicht op hoe de 
leerlingen zich op school voelen. Hieruit blijkt dat circa 90 procent van de leerlingen 
zich prettig en veilig voelt. Er is tot nu toe nog geen enquête gehouden onder de 
leraren om de tevredenheid en veiligheidsbeleving te peilen. 
Het didactisch en pedagogisch handelen van de leraren is voldoende en bij 
sommige leraren goed te noemen. De leraren geven effectieve en in veel gevallen 
ook activerende instructie. Gezien het ontbreken van voldoende ambulante 
begeleiding voor leerlingen met ernstige gedragsproblematiek, is dit een 
compliment waard. Leraren weten op een juiste wijze met deze kinderen om te 
gaan waardoor de taakbetrokkenheid bij de overige leerlingen niet in het geding 
komt.  
Sinds kort werken de bovenbouwgroepen met digiborden. De leraren geven aan dat 
dit zeer motiverend werkt voor de leerlingen.  
 
 
 
Pagina 7 van 9 

 
3 Conclusies en afspraken 
Onderwijskwaliteit 
Kolegio San Luis Bertran werkt gestaag en met veel enthousiasme en 
professionaliteit aan het steeds verder verbeteren van haar onderwijs. De 
resultaten gaan vooruit en veel belangrijke aspecten van het onderwijs, zoals het 
leerstofaanbod en het pedagogisch didactisch handelen van de leraren voldoen al 
aan de basiskwaliteit. De zorg en begeleiding staan goed in de steigers en als de 
school op deze voet doorgaat kan de basiskwaliteit in korte tijd bereikt worden. 
  
Naleving  
Er is een tekortkoming geconstateerd in de naleving van wettelijke voorschriften, 
die vanwege het programmatisch handhaven standaard zijn gecontroleerd. 
De school heeft wel een klachtenregeling getroffen maar nog geen onafhankelijke 
klachtencommissie ingesteld. (WPO-BES, artikel 17) Het bestuur geeft aan dat zij 
dit binnen korte tijd gaat doen. 
 
 
Pagina 9 van 9 

