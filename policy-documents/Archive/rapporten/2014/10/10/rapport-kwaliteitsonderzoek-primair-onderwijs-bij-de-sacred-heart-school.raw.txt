 
 
 
 
 
 
 
 
 
 
 
RAPPORT VAN BEVINDINGEN 
 
Kwaliteitsonderzoek Primair Onderwijs bij 
 
de Sacred Heart School 
 
 
 
 
 
 
 
 
 
 
 
 
 
 
 
 
 
 
 
Plaats   : St. Johns, Saba 
BRIN-nummer  : 30HN 
Datum schoolbezoek : 10 oktober 2014 
Rapport vastgesteld te Tilburg op 1 december 2014   
 
 
 
 
 

1 Inleiding  
De Inspectie van het Onderwijs heeft op 10 oktober 2014 een onderzoek uitgevoerd 
op de Sacred Heart school naar aspecten van de kwaliteit van het onderwijs en de 
naleving van wet- en regelgeving.  
De conclusies van dit onderzoek kunnen worden beschouwd als een integrale 
beoordeling op basis waarvan de scholen en hun besturen kunnen werken aan het 
consolideren en borgen van bestaande kwaliteit, alsmede gerichte maatregelen 
kunnen treffen om geconstateerde tekortkomingen op te heffen. De inspectie 
beoordeelt over een periode van vijf jaar (2011-2016) jaarlijks op alle scholen 
aspecten van de kwaliteit van het onderwijs en volgt nauwgezet de 
verbeteractiviteiten. In 2016 zal de school aan alle aspecten van basiskwaliteit 
moeten voldoen. 
 
Toezichthistorie 
In mei 2011 heeft de inspectie een eerste kennismakingsbezoek gebracht aan 
de school. Daarna zijn er in november 2011, november 2012 en september 2013 
kwaliteitsonderzoeken uitgevoerd en tussendoor in mei 2012, april 2013 en mei 
2014 voortgangsgesprekken gevoerd. In het huidige kwaliteitsonderzoek is de 
kwaliteit van de school opnieuw beoordeeld. Ze is vergeleken met de kwaliteit die in 
september 2013 is vastgesteld. Op deze wijze wordt in beeld gebracht in hoeverre 
de activiteiten van de school tot zichtbare resultaten leiden. 
 
Toezichtkader 
De inspectie heeft zich bij haar onderzoek gebaseerd op het document  De 
Basiskwaliteit van het Primair en Voortgezet Onderwijs in Caribisch Nederland 
(Inspectie van het Onderwijs, Utrecht, maart 2011). Dit document sluit aan op het 
Toezichtkader po/vo 2011. Beide documenten zijn te vinden op 
www.onderwijsinspectie.nl.  
 
Opbouw rapport 
In hoofdstuk 2 staan de bevindingen uit het onderzoek naar de onderwijskwaliteit 
en de wettelijke vereisten. Hoofdstuk 3 geeft de conclusies en afspraken met de 
school weer.  
 
Onderzoeksopzet 
Tijdens het onderzoek beoordeelde de inspectie de kwaliteit van de volgende 
kwaliteitsdomeinen: Leerstofaanbod, Onderwijstijd, Schoolklimaat, Pedagogisch-
1
didactisch handelen, Zorg en begeleiding, Leerprestaties en Kwaliteitszorg.  
 
Het onderzoek bestond uit de volgende activiteiten: 
• Een controle op de aanwezigheid van het schoolplan bij de inspectie. 
• Een toets op de naleving van enkele wettelijke verplichtingen. 
• Een controle op de onderwijstijd die de school heeft gepland. 
• Onderzoek en analyse van documenten en gegevens over de school die bij de 
inspectie aanwezig zijn. 
                                                
1
 Kwaliteitsdomeinen zoals beschreven in “De Basiskwaliteit van het Primair en Voortgezet 
Onderwijs in Caribisch Nederland”, Inspectie van het Onderwijs, Utrecht, maart 2011 
 
Pagina 5 van 10 

2 Bevindingen  
In dit hoofdstuk beschrijft de inspectie tot welke bevindingen het onderzoek heeft 
geleid. Per kwaliteitsdomein, met uitzondering van het domein Leerprestaties, 
wordt beschreven hoe de kwaliteit zich verhoudt tot de Nederlandse 
inspectienormen. Deze bevindingen worden vooralsnog niet weergegeven in de 
vorm van een score maar in een beschrijving van de aangetroffen kwaliteit.  
Voor de leerprestaties geldt een andere benadering. Hiervan geeft de inspectie 
aan of de school naar haar oordeel bij de meest recente opbrengstmeting door 
middel van landelijk genormeerde toetsen, voldoende vooruitgang heeft geboekt 
ten opzicht van de beginsituatie (zoals vastgesteld tijdens het eerste 
inspectieonderzoek in 2008) en ten opzichte van de vorige toetsafname. Een 
definitieve inspectienormering voor de leerprestaties in Caribisch Nederland wordt 
nog ontwikkeld. 
 
Algemeen beeld 
De Sacred Heart school heeft het afgelopen jaar weer vooruitgang geboekt in het 
verbeteren van haar onderwijs. Deze verbeteringen liggen op het gebied van het 
bewaken van de kwaliteit van het onderwijs, het werken met meer 
resultaatgerichte groepsplannen en het opstellen van individuele 
handelingsplannen voor leerlingen met specialistische zorgbehoefte. 
Ook zijn er nog onderdelen die de aandacht verdienen voordat er sprake kan zijn 
van basiskwaliteit. Het betreft onder andere de taakgerichtheid in de 
onderbouwklassen, het afstemmen van het onderwijs op verschillen en de zorg en 
begeleiding voor leerlingen. 
  
Toelichting 
 
Leerstofaanbod en schoolklimaat  
Deze onderdelen voldoen evenals vorig jaar aan de basiskwaliteit. Voor 
Nederlands als vreemde taal blijft de school zoekende naar aanbod en een aanpak 
om leerlingen hier enthousiast voor te krijgen. 
Het schoolklimaat is overwegend veilig en respectvol. Dit blijft echter wel de 
constante aandacht verdienen. Zeker na lange vakantieperiodes is het belangrijk 
om opnieuw consequent omgangsvormen en respectvol gedrag te benadrukken. 
 
Effectieve onderwijstijd en didactisch handelen 
In veel groepen wordt er effectief gebruik gemaakt van de onderwijstijd. Er gaat 
weinig tijd verloren. Met name in de onderbouwgroepen is hier echter nog winst 
te boeken. Voor leerlingen die net op school komen is het van essentieel belang 
om vanaf het begin consequent en constant de regels en afspraken ten aanzien 
van gewenst gedrag te hanteren. Hoe sneller ze in staat zijn om zich aan 
bepaalde regels te houden en weten wat van hen verwacht wordt, hoe eerder de 
leerlingen geconcentreerd, veilig en enthousiast toekomen aan (spelend) leren. In 
de onderbouwgroepen is hier nog onvoldoende sprake van en gaat er nog veel tijd 
verloren met het handhaven van de orde. Ook kunnen nog veel leerlingen niet 
hun aandacht bij de groepsactiviteit houden door onrust en rumoer. 
 
 
Pagina 7 van 10 

Kwaliteitszorg 
Op het gebied van het kwaliteitsmanagement zijn belangrijke stappen gezet. 
Vorig jaar is geconstateerd dat het systematisch borgen van de kwaliteit nog een 
aandachtspunt is. Dit is voortvarend opgepakt. Er is nu een levend 
borgingsdocument, waardoor voor een ieder duidelijk is op welke wijze het 
onderwijs op de Sacred Heart school vorm gegeven wordt en welke afspraken en 
procedures gelden. Daarnaast zijn er regelmatig klassenconsultaties, waarbij met 
kijkwijzers de kwaliteit van het didactisch en pedagogisch handelen wordt 
beoordeeld. Hiermee is voldaan aan een belangrijke voorwaarde om de kwaliteit 
van het onderwijs te bewaken. 
De school analyseert de resultaten van de leerlingen op groeps- en schoolniveau 
en trekt daar conclusies uit. Deze vormen onder andere de input voor het 
jaarplan, waarin concrete doelen en acties opgenomen zijn.  
De school heeft in haar schoolplan belangrijke onderwerpen aangegeven die de 
komende jaren aan bod komen en gebruikt verschillende instrumenten, 
waaronder kwaliteitskaarten om het onderwijs te evalueren. 
 
Pagina 9 van 10 

