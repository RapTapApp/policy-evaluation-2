 
 
 
 
 
 
 
 
 
 
 
RAPPORT VAN BEVINDINGEN 
 
 
Kwaliteitsonderzoek Voortgezet Onderwijs bij  
Saba Comprehensive School afdelingen Pro, vmbo/mbo en havo 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Plaats   : Saba 
BRIN-nummer  : 30GU 
Datum schoolbezoek : 10 oktober 2014 
Rapport vastgesteld te Tilburg op 28 november 2014 
 
 
 
 

Inhoud 
 
1 Inleiding 5 
2 Bevindingen 7 
3 Afspraken 12 
 
 
Pagina 3 van 12 

1 Inleiding  
De Inspectie van het Onderwijs heeft op 10 oktober 2014 een onderzoek uitgevoerd 
op de Saba Comprehensive School, afdelingen praktijkonderwijs, vocational en 
ESEC (CXC) naar aspecten van de kwaliteit van het onderwijs en de naleving van 
wet- en regelgeving.  
De conclusies van dit onderzoek kunnen worden beschouwd als een integrale 
beoordeling op basis waarvan de scholen en hun besturen kunnen werken aan het 
consolideren en borgen van bestaande kwaliteit, alsmede gerichte maatregelen 
kunnen treffen om geconstateerde tekortkomingen op te heffen. De inspectie 
beoordeelt over een periode van vijf jaar (2012-2016) jaarlijks op alle scholen 
aspecten van de kwaliteit van het onderwijs en volgt nauwgezet de 
verbeteractiviteiten. In 2016 zal de school aan alle aspecten van basiskwaliteit 
moeten voldoen. 
 
Toezichthistorie 
Vanaf mei 2011 heeft de inspectie verschillende toezichtactiviteiten uitgevoerd om 
de voortgang van het verbetertraject op de Saba Comprehensive School te 
monitoren. Er zijn voortgangsgesprekken gevoerd en er hebben diverse 
kwaliteitsonderzoeken plaatsgevonden.  
 
In het huidige kwaliteitsonderzoek is de kwaliteit van het onderwijs opnieuw 
beoordeeld. Ze is vergeleken met de kwaliteit die in 2013 werd vastgesteld. Op deze 
wijze wordt in beeld gebracht in hoeverre de verbeteractiviteiten tot zichtbare 
resultaten leiden. 
 
Toezichtkader 
De inspectie heeft zich bij haar onderzoek gebaseerd op het document  De 
Basiskwaliteit van het Primair en Voortgezet Onderwijs in Caribisch Nederland 
(Inspectie van het Onderwijs, Utrecht, maart 2011). Dit document sluit aan op het 
Toezichtkader po/vo 2011. Beide documenten zijn te vinden op 
www.onderwijsinspectie.nl.   
 
Opbouw rapport 
In hoofdstuk 2 staan de bevindingen uit het onderzoek naar de onderwijskwaliteit 
en de wettelijke vereisten. Hoofdstuk 3 geeft de conclusies en afspraken met de 
school weer.  
 
Onderzoeksopzet 
Tijdens het onderzoek beoordeelde de inspectie de kwaliteit van de volgende 
kwaliteitsdomeinen: Leerstofaanbod, Onderwijstijd, Schoolklimaat, Pedagogisch-
didactisch handelen, Zorg en begeleiding, Leerprestaties en Kwaliteitszorg en 
1
Voorwaarden voor kwaliteitszorg  
  
                                                
1
 Kwaliteitsdomeinen zoals beschreven in “De Basiskwaliteit van het Primair en Voortgezet 
Onderwijs in Caribisch Nederland”, Inspectie van het Onderwijs, Utrecht, maart 2011 
 
Pagina 5 van 12 

2 Bevindingen  
In dit hoofdstuk beschrijft de inspectie tot welke bevindingen het 
onderzoek heeft geleid. Per kwaliteitsdomein, met uitzondering van het 
domein Leerprestaties, wordt beschreven hoe de kwaliteit zich verhoudt 
tot de Nederlandse inspectienormen. Deze bevindingen worden vooralsnog 
niet weergegeven in de vorm van een score maar in een beschrijving van 
de aangetroffen kwaliteit.  
Voor de leerprestaties geldt een andere benadering. Hiervan geeft de 
inspectie aan of de school naar haar oordeel bij de meest recente 
opbrengstmeting door middel van landelijk genormeerde toetsen, 
voldoende vooruitgang heeft geboekt ten opzicht van de beginsituatie 
(zoals vastgesteld tijdens het eerste inspectieonderzoek in 2008) en ten 
opzichte van de vorige toetsafname. Een definitieve inspectienormering 
voor de leerprestaties in Caribisch Nederland wordt nog ontwikkeld.  
 
Context 
 
Ten tijde van het bezoek aan de school is geen bestuur aanwezig. Het 
bestuur heeft in augustus 2014 haar taken neergelegd, maar heeft nog 
wel gezorgd voor de aanname van een nieuwe directeur en 4 nieuwe 
docenten, die allen na de zomervakantie op de school zijn gestart.    
Er is de afgelopen maanden veel gebeurd op de school en er is veel 
opwinding op Saba naar aanleiding van het besluit van het bestuur om het 
tijdelijke contract van de vorige directeur en van vier docenten niet te 
verlengen. Studenten, ouders en docenten hebben publiekelijk te kennen 
gegeven dat zij het met deze beslissingen niet eens zijn. Men maakt zich 
zorgen om de discontinuïteit in de aansturing en ontwikkeling van de 
school. De plaatselijke krant wordt gebruikt als podium om zorgen, 
opinies en roddels over het verleden en de nieuw ontstane situatie op 
school te uiten.  
 
Algemene conclusie  
 
De inspectie ziet dat door alle ontwikkelingen en onrust het 
verbeterproces op de Saba Comprehensive School is gestagneerd. 
Daarom is de beoordeling op de kwaliteitsdomeinen ten opzichte van het 
vorige kwaliteitsonderzoek onveranderd. Net als in 2013 zijn de 
kwaliteitsdomeinen Onderwijstijd, Schoolklimaat en Didactisch handelen 
als voldoende beoordeeld, maar de overige kwaliteitsdomeinen Leerstof, 
Zorg en Begeleiding en Kwaliteitszorg voldoen nog niet aan de 
basiskwaliteit.  
 
We zien dat de nieuwe directeur na de zomervakantie voortvarend te werk 
is gegaan. Essentiële organisatorische zaken zijn geregeld en er is een 
eerste analyse gemaakt van de situatie op school. Hij weet welke koers hij 
wil varen met de school en waar prioriteiten ter verbetering liggen. Naast 
de onderwijskundige veranderingen wordt de nadruk gelegd op de 
professionalisering. Wel merken we op dat een zorgvuldige communicatie 
noodzakelijk is om draagvlak binnen het team te creëren.     
 
 
Pagina 7 van 12 

 
Binnenkort wordt de school voorgelicht over een leerlingvolgsysteem 
(Terra Nova). Met behulp van genormeerde testen en toetsen wordt het 
niveau en de leervorderingen van de leerlingen in beeld gebracht.  
Dit is een essentiële voorwaarde om te kunnen bepalen of de leerlingen in 
de juiste leerweg zitten en om het aanbod en de instructie te kunnen 
afstemmen op specifieke onderwijsbehoeften.      
 
Leerstofaanbod 
In 2012 en 2013 voldeed het leerstofaanbod nog niet aan basiskwaliteit, 
omdat de school zich niet kon verantwoorden over de aangeboden 
leerinhouden in de onder- en bovenbouw. Ook was er nog geen taalbeleid 
opgezet.  
Tijdens dit kwaliteitsonderzoek voldoet het leerstofaanbod nog steeds niet 
aan de basiskwaliteit. De concretisering van taalbeleid heeft  stilgelegen. 
Verder heeft de school met het SLO gewerkt aan een leerplan,  maar dit 
leerplan moet nog verder worden geïmplementeerd en geconcretiseerd 
zodat de docenten houvast krijgen bij het maken van hun didactische 
keuzes in aanbod voor de verschillende leerlingen.  
In de bovenbouw van het vmbo en mbo biedt de school een gecombineerd 
traject aan. De inspectie heeft de school meegedeeld dat hiervoor geen 
juridische grondslag is en dat dit dus niet is toegestaan. De leerlingen 
behalen geen vmbo diploma, maar stromen door naar het mbo op niveau 
2. Deze opzet is te vergelijken met de zogeheten VM-2 trajecten in 
Europees Nederland, omdat de leerlingen naast het mbo-programma 
vakken krijgen zoals Engels en rekenen/wiskunde. Onder grote tijdsdruk 
hebben de docenten het afgelopen schooljaar de programma’s en ook de 
examinering van de drie mbo-opleidingen vormgegeven volgens de 
verschillende kwalificatiedossiers. De vakgroepen hebben het programma 
verder ontwikkeld, maar dit proces is nog niet afgerond. De inspectie 
heeft in mei 2014 vastgesteld dat de examinering niet voldoet aan de 
eisen. In het voorjaar van 2015 zal de inspectie de examinering opnieuw 
onderzoeken. 
 
Onderwijstijd 
Evenals in de eerdere jaren voldoet de onderwijstijd aan de wettelijke 
eisen. De leerlingen krijgen voldoende tijd om zich het leerstofaanbod 
eigen te maken. De start van het schooljaar 2014-2015 verliep rommelig, 
omdat er nog geen roosters en onvoldoende docenten aanwezig waren. 
Alle lesuren zijn door de aanwezige docenten opgevangen en de nieuwe 
directeur heeft meteen na zijn aantreden roosters opgesteld.   
 
Schoolklimaat 
Het schoolklimaat is wederom positief beoordeeld en voldoet aan de 
basiskwaliteit. Leerlingen zijn vriendelijk en laten respectvolle 
omgangsvormen zien. Ouders zouden graag willen dat er buiten de 
schooltijd diverse naschoolse activiteiten voor leerlingen worden 
georganiseerd omdat er voor de jeugd weinig te doen is op het eiland.  
 
Docenten geven aan dat zij zich de laatste maanden niet altijd veilig 
hebben gevoeld op school door alle gebeurtenissen rondom het 
beëindigen van de arbeidscontracten van de vorige directeur en een 
aantal collega docenten.  
Omdat er geen duidelijkheid is over de basis waarop de beslissingen tot 
stand zijn gekomen, heeft dit geleid tot onzekerheid. Een transparant 
aanname-, beoordelings- en bevorderingsbeleid is nodig om de 
continuïteit van het docententeam te kunnen garanderen.  
  
 
Pagina 9 van 12 

Wel heeft de school zicht op de kwaliteit van het onderwijs in de klas. De 
docentcoach houdt regelmatig lesobservaties en coacht de docenten op 
hun verzoek. Daarnaast is een beoordelingscyclus voor docenten 
opgesteld waarbij met behulp van lesbezoeken kan worden ingeschat wat 
de sterke en zwakke punten in het onderwijs zijn.  
De nieuwe directeur heeft al duidelijke ideeën voor een koers. Het is nu 
zaak dat hij een duidelijk operationeel actieplan met een tijdsfasering 
opstelt, waarin duidelijk wordt wat er precies moet gebeuren, door wie, 
wanneer met welk concreet resultaat. Zo wordt het voor iedereen in de 
school duidelijk, wie waarop aangesproken kan worden. Dit is een 
belangrijke voorwaarde voor een professionele cultuur. Ook de 
afdelingsleiders zullen een belangrijke rol moeten spelen bij het aansturen 
van de verbeteracties op school.  
 
In de gesprekken met de docenten, MR en ouders komen zorgen over de 
discontinuïteit van de school naar voren. Het is voor velen volkomen 
onduidelijk op basis waarvan een contract wel of niet wordt verlengd. Het 
ontbreekt voor alle betrokkenen aan transparantie over de procedures.   
Voorwaarde voor professioneel functioneren van het bestuur is dat er 
afspraken worden gemaakt over het zelfkritisch en zelfreinigend 
vermogen van het bestuur. De ouders vinden het wenselijk dat er toezicht 
komt op het bestuur en vinden het van belang dat het bestuur regelmatig 
en proactief communiceert over de school met de ouders.    
  
 
Pagina 11 van 12 

