ECE/MP.PP/2014/L.26  
ECE/MP.PRTR/2014/L.1  
 
Verklaring van Maastricht  
 
Transparantie als drijvende kracht achter milieudemocratie  
Inleiding  
 
1. Wij, de ministers en delegatiehoofden van de partijen bij en ondertekenaars van het 
Verdrag betreffende toegang tot informatie, inspraak bij besluitvorming en toegang tot de 
rechter inzake milieuaangelegenheden (Verdrag van Aarhus) en het bijbehorende Protocol 
betreffende registers inzake de uitstoot en overbrenging van verontreinigende stoffen (PRTR 
Protocol), samen met vertegenwoordigers van andere staten en internationale, regionale en 
niet-gouvernementele organisaties, evenals parlementariërs en overige maatschappelijke 
vertegenwoordigers uit de gehele regio van de Economische Commissie voor Europa van de 
Verenigde Naties (VNECE) en daarbuiten, hier allen samengekomen voor de vijfde sessie 
van de Vergadering van de Partijen bij het Verdrag en de tweede sessie van de vergadering 
van de Partijen bij het Protocol, bevestigen het volgende.  
 
2. Wij zijn ervan overtuigd dat het uitermate belangrijk is het publiek effectieve toegang 
tot milieu-informatie te bieden: dit is niet alleen een essentiële randvoorwaarde voor 
succesvolle inspraak, maar heeft ook gevolgen voor toegang tot de rechter. Alle drie de 
pijlers onder het Verdrag van Aarhus – toegang tot milieu-informatie, inspraak, en toegang 
tot de rechter – zijn essentiële elementen van milieudemocratie. Daarom bevestigen wij 
nogmaals onze krachtige toewijding aan transparantie en democratie, hetgeen zal leiden tot 
besluitvorming op milieugebied die echt een positief verschil zal maken voor de 
leefomstandigheden van huidige en toekomstige generaties.  
 
1
3.  In het document 'The Future We Want' erkende de wereld dat voor goed bestuur en 
een werkelijk duurzame economie de effectieve betrokkenheid van het publiek nodig is, of 
dat nu in de rol is van kiezer, consument of aandeelhouder. Brede inspraak en toegang tot 
milieu-informatie en effectieve gerechtelijke en bestuurlijke procedures worden erkend als 
essentieel voor de bevordering van duurzame ontwikkeling. Daartoe is de zinvolle 
betrokkenheid en actieve deelname nodig van regionale, nationale en subnationale 
wetgevende en rechtsprekende instanties en overige betrokken belanghebbenden. Hiermee 
werd nogmaals de waarde van het Verdrag van Aarhus en het PRTR Protocol bevestigd als 
effectieve middelen om milieudemocratie te bevorderen door de actieve deelname van alle 
betrokken belanghebbenden te stimuleren bij processen die op alle niveaus bijdragen aan 
betere besluitvorming, planning en implementatie van beleid en programma's en die de 
implementatie van een groene economie in het kader van duurzame ontwikkeling en 
armoedebestrijding bevorderen.  
 
                                                           
1
 Slotdocument van de VN-conferentie over duurzame ontwikkeling, Rio de Janeiro, 20-22 juni 2012  
(A/RES/66/288, bijlage).  
 
1 

ECE/MP.PP/2014/L.26  
ECE/MP.PRTR/2014/L.1  
 
7. Wij zien dat enerzijds het Verdrag en het Protocol een belangrijke rol kunnen spelen 
bij het faciliteren van de ontwikkeling van gemeenschappelijke milieu-informatiesystemen 
(SEIS) in de gehele ECE-regio, en dat anderzijds invoering en bekrachtiging van het Protocol 
enorm kan worden gefaciliteerd door de ontwikkeling van nationale SEIS en het op nationaal 
niveau invoeren van gestroomlijnde rapportagesystemen met betrekking tot 
verontreinigende stoffen. In dat opzicht streven wij er met de implementatie van het 
Protocol naar om een bijdrage te leveren aan het vergroten van de samenhang met overige 
relevante rapportageverplichtingen.  
 
8. Wij erkennen en stimuleren het toegenomen gebruik van nieuwe kansen die worden 
geboden door moderne communicatiemiddelen, internetapplicaties en overige sociale media, 
die steeds belangrijker worden voor de snelle verspreiding van milieu-informatie naar en 
door het publiek met directe toegang tot het internet, waardoor een bijdrage wordt geleverd 
aan de bevordering van transparantie. Een andere recente ontwikkeling heeft laten zien dat 
het publiek een cruciale rol kan spelen bij het onder de aandacht brengen van mogelijke 
milieuschade, bijvoorbeeld door middel van het gebruik van mobiele apparaten om milieu-
informatie te verzamelen en te verspreiden.  
 
II. Milieudemocratie voor iedereen  
9. Wij erkennen dat de efficiëntie van internationaal bestuur op milieugebied nog 
aanzienlijk moet worden verbeterd. Het Verdrag van Aarhus en het PRTR Protocol zijn nog 
steeds de enige juridisch bindende internationale horizontale instrumenten die zijn 
vastgesteld om beginsel 10 van de Verklaring van Rio inzake Milieu en Ontwikkeling te 
implementeren. Het blijft van groot belang om de beginselen van het Verdrag en het 
Protocol voor zaken op milieugebied te bevorderen in internationale fora. Dit geldt niet 
alleen voor fora die als zodanig direct met milieuzaken te maken hebben, maar ook voor 
verwante fora (zoals internationale financiële instellingen en handelsgerelateerde 
organisaties) waarbinnen transparantie in besluitvormingsprocessen die betrekking hebben 
op het milieu, van eminent belang is. Daarom bevestigen wij nogmaals onze toewijding aan 
het bevorderen van open informatie en de effectieve betrokkenheid van belanghebbenden 
(waaronder milieu-ngo's) in internationale fora in het kader van paragraaf 4 van de Almaty-
richtlijnen inzake PPIF (Promoting the Application of the Principles of the Aarhus Convention 
3
in International Forums) .  
 
10. De niet-confronterende nalevingsmechanismen van het Verdrag en het Protocol 
dragen bij aan de bemiddeling bij en oplossing van conflicten tussen de samenleving en 
overheden en zijn gericht op het helpen van landen bij het implementeren van de 
verplichtingen uit het Verdrag en het Protocol. Daarom streven wij ernaar om de effectiviteit 
van deze nalevingsmechanismen verder te vergroten, en bieden wij aan om onze ervaringen 
te delen met andere geïnteresseerde fora.  
 
11. Vanwege hun dwarsdoorsnijdende aard bieden het Verdrag van Aarhus en het PRTR 
Protocol een unieke kans om synergie te ontwikkelen met een aantal multilaterale 
                                                           
3
 Zie ECE/MP.PP/2005/2/Add.5, te vinden op http://staging.unece.org/env/pp/mop2/mop2.doc.html.  
 
3 

ECE/MP.PP/2014/L.26  
ECE/MP.PRTR/2014/L.1  
 
verzamelen van milieu-informatie en bij het verspreiden ervan via moderne media. Om die 
reden worden het Verdrag van Aarhus en het PRTR Protocol steeds relevanter voor het 
dagelijks leven van mensen. Beide zijn alom erkend en kunnen echt door mensen worden 
ingezet. Coalities van private partijen, ngo's en burgers, maar ook van wetenschappelijke en 
educatieve instellingen, internationale organisaties en overheden, ondernemen geregeld 
initiatieven met ambitieuze doelstellingen die bijdragen aan het vergroenen van de 
economie of die een duurzame toekomst bevorderen. Deze ontwikkeling vereist dat zowel 
overheden als private actoren zorgen voor transparantie in hun beleid met betrekking tot 
milieu-informatie, zodat eenieder afgewogen keuzes kan maken over zijn/haar toekomst. 
Wij moedigen bedrijven aan om informatie over duurzaamheid te integreren in hun 
rapportagecycli. Ook moedigen wij de verbetering van modellen voor de integratie van 
duurzaamheidsverslaglegging aan op basis van bestaande kaders.  
 
18. In 'The Future We Want' werd een aantal oproepen gedaan voor het verbeteren van 
de transparantie, toegang en inspraak. Wij zullen ernaar streven deze woorden in ons 
dagelijks handelen in de praktijk te brengen.  
 
19. Wij erkennen dat producten gedurende hun levenscyclus en aan het eind van hun 
levensduur een aanzienlijke impact op het milieu kunnen hebben. Daarom beschouwen wij 
het bevorderen van meer transparantie met betrekking tot informatie over producten en 
productgerelateerde besluitvorming als een belangrijk onderwerp waarover verder moet 
worden nagedacht in het kader van het Verdrag en het Protocol.  
 
20. Een stap richting duurzamere levensstijlen zoals voorzien in 'The Future We Want' 
impliceert dat we onze consumptie van grondstoffen aanzienlijk dienen te minderen, onder 
meer door het verbeteren van het efficiënte gebruik van hulpbronnen voor producten en 
processen. Ook hier speelt transparantie een essentiële rol door ervoor te zorgen dat 
objectieve informatie over de voetafdruk van producten en processen wat grondstoffen 
betreft eenvoudig beschikbaar is, waaronder gegevens over basale hulpbronnen als energie, 
water en dergelijke.  
 
21. Daarnaast zou meer transparantie met betrekking tot de lokale opslag van 
verontreinigende stoffen of het interne transport van afval de samenleving helpen om zich 
bewuster te worden van de schaal van de risico's van onbedoelde uitstoot.  
 
22. Hoewel de prioriteit van het Protocol nog steeds ligt bij het vergroten van het aantal 
ratificaties en het bewerkstelligen dat de partijen het Protocol volledig uitvoeren, erkennen 
wij op basis van opgedane ervaring dat mogelijke toekomstige ontwikkelingen met 
betrekking tot de in de drie voorgaande paragrafen beschreven kwesties gebaat zouden 
kunnen zijn bij verdere beschouwing, om zo de beginselen en bepalingen van het Protocol 
continu te herzien en ervoor te zorgen dat het Protocol blijft fungeren als adequaat 
instrument om de doelstellingen ervan te bereiken.  
 
23. Transparante nationale en multilaterale processen die gebaat zouden zijn bij de input 
van zowel overheden als belanghebbenden waaronder ngo's, internationale organisaties, 
academische instellingen, parlementen, lokale autoriteiten en de particuliere sector, zullen 
 
5 

