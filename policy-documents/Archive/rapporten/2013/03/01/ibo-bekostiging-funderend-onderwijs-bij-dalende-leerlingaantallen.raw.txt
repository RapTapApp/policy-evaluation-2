 
 
 
 
 
 
 
 
 
 
 
 
 
 
IBO Bekostiging funderend onderwijs bij dalende leerlingaantallen 
 
 
 
 
 
 
Datum  maart  2013 
 
 
 
 
 
 
 

IBO Bekostiging funderend onderwijs bij dalende leerlingenaantallen 
 
Colofon 
IBO Bekostiging funderend onderwijs bij dalende 
Titel 
leerlingenaantallen 
  
Bijlage(n) 3 bijlage(n) 
  
  
Inlichtingen Ministerie van Financiën 
Inspectie der Rijksfinanciën/Bureau Strategische Analyse 
 
  
  
  
 
 
 
3 
 

IBO Bekostiging funderend onderwijs bij dalende leerlingenaantallen 
 
 
Inhoudsopgave  
 
Samenvatting ..................................................................................................................... 7 
1 Inleiding ..................................................................................................................... 13 
1.1 Centrale vraag ..................................................................................................... 13 
1.2 Aanpak ................................................................................................................ 14 
1.3 Leeswijzer ........................................................................................................... 14 
2 Situatieschets en beleidsbeschrijving van het funderend onderwijs met betrekking tot dalende 
leerlingenaantallen ............................................................................................................. 15 
2.1 Inleiding .............................................................................................................. 15 
2.2 Situatieschets in het primair onderwijs .................................................................... 15 
2.2.1 Scholen en leerlingenaantallen primair onderwijs ............................................... 15 
2.2.2 Kwaliteit van het primair onderwijs .................................................................. 18 
2.2.3 Budgettaire omvang en bekostiging primair onderwijs ........................................ 19 
2.3 Verankering van vrijheid en diversiteit in het onderwijsaanbod in de Grondwet and wet- 
en regelgeving ................................................................................................................ 23 
2.4 Toegankelijkheid van scholen in het primair onderwijs (reisafstand) ............................ 24 
2.5 Specifieke uitdagingen met dalende leerlingenaantallen in het voortgezet onderwijs ..... 26 
3 Analyse ...................................................................................................................... 31 
3.1 Inleiding .............................................................................................................. 31 
3.2 Primair onderwijs .................................................................................................. 31 
3.3 Voortgezet onderwijs: uitdagingen en knelpunten ..................................................... 34 
4 Beleidsvarianten .......................................................................................................... 36 
4.1 Inleiding .............................................................................................................. 36 
4.2 Basisvariant: Maatregelen “Faciliteren” .................................................................... 37 
4.2.1 Maatregelen basisvariant voor het primair en voortgezet onderwijs ...................... 37 
4.2.2 Maatregelen basisvariant specifiek voor het primair onderwijs ............................. 38 
4.2.3 Maatregelen basisvariant specifiek voor het voortgezet onderwijs ........................ 38 
4.2.4 Effecten van de maatregelen in de basisvariant en appreciatie daarvan ................ 39 
4.2.5 Implementatie van de maatregelen basisvariant ................................................ 39 
4.2.6 Budgettaire effecten van de maatregelen basisvariant ........................................ 39 
4.3 Beleidsvariant decentraal: aanpassing bekostigingssystematiek voor het primair 
onderwijs ....................................................................................................................... 40 
4.3.1 Subvarianten ................................................................................................. 41 
4.3.2 Appreciatie van effecten van maatregelen van de decentrale variant .................... 42 
4.3.3 Implementatie ............................................................................................... 42 
4.3.4 Budgettaire effecten ....................................................................................... 43 
4.4 Beleidsvariant centraal: aanpassingen in de absolute opheffingsnorm voor het primair 
onderwijs ....................................................................................................................... 44 
4.4.1 Appreciatie van effecten van maatregelen van de centrale variant........................ 45 
4.4.2 Implementatie ............................................................................................... 45 
5 
 

IBO Bekostiging funderend onderwijs bij dalende leerlingenaantallen 
 
Samenvatting 
 
Inleiding  
De leerlingendaling in het funderend onderwijs is een landelijk verschijnsel met regionale 
verschillen. Enerzijds worden er minder kinderen geboren (ontgroening) en anderzijds is er sprake 
van verstedelijking: jonge gezinnen kiezen steeds meer voor ‘stadse’ woonplekken. Vooral de 
verstedelijking zorgt voor de regionale verschillen. In 2020 zal het totaal aantal leerlingen in het 
primair onderwijs met 7 procent zijn afgenomen. In Nederland zijn er 49 gemeenten waar een 
leerlingentoename zal plaatsvinden. Dit zijn over het algemeen gemeenten in de grootstedelijke 
gebieden. In 171 gemeenten zal het aantal leerlingen in 2020 naar verwachting met meer dan 20 
procent zijn afgenomen ten opzichte van 2011. In het voortgezet onderwijs begint de afname van 
het totaal aantal leerlingen in 2016; tot 2025 daalt het aantal leerlingen voor het voortgezet 
onderwijs met 7 procent.  
 
Het huidige stelsel van het primair onderwijs voorziet in een fijnmazig netwerk van scholen, zowel 
in geografische zin als in termen van denominatie. In Nederland is de reisafstand gering, zelfs in 
gebieden waar weinig kinderen wonen. Door de ontgroening zullen steeds meer scholen minder 
leerlingen hebben. Bij ongewijzigd beleid zal daarom het percentage basisscholen met minder dan 
145 leerlingen stijgen naar 40 procent in 2020. Uit ervaringsgegevens blijkt dat de grens 
waaronder een school niet meer zelfstandig exploiteerbaar is met de normale bekostiging per 
1
leerling rond de 145 ligt. Een school met minder dan 145 leerlingen heeft extra bekostiging in de 
vorm van een kleinescholentoeslag nodig om zelfstandig exploiteerbaar te zijn.  
 
Kleine scholen in het primair onderwijs zijn kwalitatief kwetsbaar 
Het risico dat op een kleine basisschool de kwaliteit laag is, is groter dan op grotere school, zoals 
2
blijkt uit rapporten van de Onderwijsinspectie. Het schoolteam bestaat slechts uit enkele 
personen, waardoor het moeilijker is elkaar te ondersteunen en specialisaties te ontwikkelen. 
Leraren moeten kinderen van verschillende schooljaren en daardoor sterk uiteenlopend niveau 
 3
lesgeven binnen dezelfde groep. Van belang om hierbij op te merken is dat Onderwijsinspectie let 
op het halen van minimumnormen. Het is aannemelijk dat er ook risico’s zijn voor de kwaliteit die 
boven de minimumnorm behaald kan worden, met andere woorden: het risico dat leerlingen op 
kleine scholen wel de minimumnorm halen, maar niet het niveau dat zij in potentie in zich hebben.  
 
Kleine scholen in het primair onderwijs zijn relatief duur 
Gegeven de bekostigingssystematiek van het primair onderwijs (kleinescholentoeslagen en vaste 
voeten) zijn kleinere scholen per leerling duurder dan grotere scholen. Hoe minder leerlingen, hoe 
hoger de bekostiging per leerling wordt. Twee scholen met 50 leerlingen kosten jaarlijks ongeveer 
160.000 euro meer dan één school met 100 leerlingen. Door de kleinescholentoeslag en de vaste 
voeten ontbreekt er een financiële noodzaak tot (verdergaande) samenwerking en samengaan. 
Wanneer een school wordt samengevoegd met een andere school, ontvangt de nieuwe school (na 
een overgangsperiode) minder of geen kleinescholentoeslag en slechts één vaste voet. Daardoor 
wordt per leerling na samengaan een lager bedrag ontvangen dan in de situatie voor samengaan.  
 
                                                           
1
 Blank, J.L.T. , B.L. van Hulst en P.M. Koot. 2007. “Basisonderwijs en bureaucratie: een empirisch onderzoek 
naar de relatie tussen overhead en productie in het basisonderwijs”. Rotterdam/Delft: Ecorys/IPSE studies TU 
Delft; Berdowski, Z. (2011) Kostenremanentie bij scholen voor primair onderwijs in krimpgebieden Zoetermeer: 
IOO; Blank, J.L.T. (1993a.) Kosten van kennis: een empirisch onderzoek naar de productiestructuur van het 
basisonderwijs in Nederland. Rijswijk/Den Haag: SCP/VUGA (Sociale en Culturele Studie 17). 
2
 Inspectie van het Onderwijs, “De staat van het onderwijs. Onderwijsverslag 2010/2011”, 2011. 
3
 Het is denkbaar dat de kwaliteit ook onder druk komt te staan wanneer een school zeer groot is. De kwaliteit 
van zeer grote scholen is echter geen onderwerp van dit rapport. 
7 
 

IBO Bekostiging funderend onderwijs bij dalende leerlingenaantallen 
 
onderwijssoorten vaker (zeer) zwak. Tegelijkertijd staat de exploiteerbaarheid van het vmbo onder 
druk. De dalende leerlingaantallen doen zich het sterkst voor in de techniek, waardoor het 
bijvoorbeeld moeilijk is aparte richtingen als metaaltechniek en elektrotechniek in het vmbo aan te 
bieden. De ruimte die de scholen hebben om zich te focussen op kernvakken wordt door hen maar 
gedeeltelijk benut. Er worden regelmatig meer vakken aangeboden dan wettelijk voorgeschreven 
is, ook als het aantal leerlingen dat voor zo’n vak kiest onvoldoende is voor een gezonde 
bedrijfsvoering. Schoolleiders kiezen er om allerlei redenen voor om toch dit aanbod in stand te 
houden, zoals concurrentieoverwegingen, profilering van de school, het in huis hebben van leraren 
die bevoegd zijn om onderwijs te verzorgen in bepaalde vakken of de wens om leerlingen veel 
keuze te bieden. Maar ook vanuit de overheid dwingen regels scholen tot meer diversiteit dan bij 
dalende leerlingaantallen vanuit kwaliteits- en exploitatieoogpunt gewenst is.  
 
Het voortgezet onderwijs kent overigens geen extra bekostiging voor kleinere scholen. De vaste 
voeten die wel in het bekostigingsmodel zitten, zijn dusdanig beperkt, dat de bekostiging per 
leerling beperkt verandert wanneer een school minder leerlingen heeft.  
 
Net als bij het primair onderwijs is ook bij het voortgezet onderwijs een fusietoets verplicht bij het 
samengaan van scholen. In die gevallen waarin een school vanuit kwaliteits- en kostenperspectief 
toch te klein wordt, vormen de strikte regels en toepassing van de fusietoets een belemmering om 
op leerlingdaling te anticiperen. Daarnaast zijn de administratieve lasten voor scholen bij het 
doorlopen van een fusietoets fors. 
 
Bij ongewijzigd beleid neemt de problematiek die gepaard gaat met leerlingendaling in 
het funderend  onderwijs toe 
Meer scholen worden klein en kleine scholen worden nog kleiner. Hierdoor nemen de 
kwaliteitsrisico’s en de kosten per leerling in het primair onderwijs toe bij ongewijzigd beleid. In het 
voortgezet onderwijs komt, bij ongewijzigd beleid, de kwaliteit en exploiteerbaarheid van een 
divers onderwijsaanbod verder onder druk. 
 
Beleidsvarianten en maatregelen 
Dit rapport presenteert een drietal beleidsvarianten met daarbij behorende maatregelen. Alle 
varianten passen naar oordeel van de werkgroep binnen de kaders van artikel 23 van de Grondwet.  
 
 Basisvariant “Faciliteren”: aanpassingen (waaronder in wet- en regelgeving) om 
het huidige stelsel beter te doen functioneren  
 Maatregelen hebben betrekking op het beter laten functioneren van het (huidige) stelsel van 
primair en voortgezet onderwijs. Er worden geen aanpassingen gemaakt in de bekostiging- 
of normeringsystematiek. De genoemde maatregelen zouden te allen tijde genomen kunnen 
worden. De maatregelen in deze variant zijn een noodzakelijke, maar geen voldoende 
voorwaarde om het primair onderwijsstelsel toekomstbestendig te maken.  
 
 Variant 2 “Decentraal”: aanpassing bekostigingssystematiek 
Aanvullend op de basisvariant wordt de bekostiging in het primair onderwijs zo aangepast 
dat de financiële prikkel om ‘klein te blijven’ verdwijnt. De bekostiging vindt (meer) plaats op 
basis van leerlingenaantallen. Schoolbesturen zijn verantwoordelijk voor de beslissing om 
hun kleine scholen samen te laten gaan, op te heffen of voort te laten bestaan. 
Schoolbesturen met één of meerdere scholen kunnen alles overwegende ervoor kiezen om 
één of enkele kleine scholen ondanks de relatief hoge kosten open te houden en de middelen 
daarvoor bijvoorbeeld te ontrekken aan de grotere scholen onder hun bestuur. 
 
 Variant 3 “Centraal”: verhogen absolute opheffingsnorm 
Aanvullend op de basisvariant wordt de absolute opheffingsnorm in het primair onderwijs 
verhoogd naar 80 leerlingen. De huidige bekostigingssystematiek blijft gehandhaafd. Alle 
scholen met minder dan 80 leerlingen worden opgeheven. Schoolbesturen hebben niet de 
9 
 

IBO Bekostiging funderend onderwijs bij dalende leerlingenaantallen 
 
Onderstaande tabel toont de budgettaire effecten van de basisvariant. 
Tabel I: Budgettaire effecten maatregelen van de basisvariant (in € mln.) 
 2014 2015 2016 2017 2018 2019 2020 2021 Struc. 
Basisvariant A. 
0 0 0 0 0 -20 -25 -25 -30 
Saldo  
Basisvariant B. Inzet middelen binnen stelsel: dus zoals A maar dan terugsluis middelen 
binnen stelsel 
0 0 0 0 0 0 0 0 0 
Saldo  
NB: een (-) betekent een besparing. Getallen zijn afgerond op vijf- en tientallen. 
 
Variant 2 “Decentraal”: maatregelen en effecten 
Aanvullend op de basisvariant wordt de bekostigingssystematiek aangepast zodat de prikkel tot 
klein blijven verdwijnt, dan wel vermindert. Het schoolbestuur is in deze variant autonoom in de 
beslissing of het zijn kleine scholen al dan niet in stand houdt. Schoolbesturen kunnen gegeven 
hun beschikbare budget in deze variant er voor kiezen om één of meerdere kleine scholen open te 
houden door bijvoorbeeld met hun bekostiging te schuiven tussen scholen. De opheffingsnormen 
komen te vervallen, ook de absolute.  
Binnen deze variant zijn er verschillende subvarianten: 
 Subvariant 1: De kleinescholentoeslag en de vaste voeten worden afgeschaft. Alleen het 
leerling-afhankelijke deel van de bekostiging blijft.  
 Subvariant 2: De kleine scholentoeslag verdwijnt. De vaste voeten en het leerling-afhankelijke 
deel van de bekostiging blijven. 
 
Binnen de twee subvarianten 1 en 2 kan nog gekozen worden om de bruto besparingopbrengst vrij 
te laten vallen (subvarianten 1A en 2A) of de bruto besparingsopbrengst terug te laten vloeien naar 
het onderwijsstelsel (subvarianten 1B en 2B). 
 
Subvariant 1: Het effect van de maatregelen bij subvariant 1B is dat een school ongeveer 190 
leerlingen nodig heeft om financieel exploitabel te zijn. De maatregelen bij subvariant 1B hebben 
betrekking op iets meer dan 3.000 scholen, waarvan uiteindelijk iets minder dan helft zullen 
sluiten. De effecten van deze maatregel op reisafstanden voor leerlingen zijn lastig te voorspellen, 
omdat de impact op het stelsel dermate groot is dat de gedragseffecten moeilijk in te schatten zijn. 
Ter indicatie: de effecten van de maatregelen zijn groter dan bij subvariant 2. 
 
Subvariant 2: Maatregelen bij subvariant 2A hebben betrekking op iets meer dan 2.000 scholen, 
waarvan uiteindelijk ongeveer de helft zal sluiten. Dit betreft, ongeacht de richting van de school, 
een verplaatsing van ongeveer 90.000 leerlingen, van die 90.000 leerlingen zal ongeveer 5 procent 
meer dan 6 kilometer moeten gaan reizen.  
 
Onderstaande tabel toont de budgettaire effecten van de verschillende subvarianten van de 
“decentrale variant”. 
 
11 
 

IBO Bekostiging funderend onderwijs bij dalende leerlingenaantallen 
 
NB: een (-) betekent een besparing. Getallen zijn afgerond op vijf- en tientallen. 
1 Inleiding 
De bevolking van Nederland ontgroent. Inmiddels is er al sprake van een landelijke daling van het 
aantal leerlingen in het basisonderwijs. In de komende jaren zet die daling fors door. In 2020 
zullen er 7 procent minder leerlingen in het primair onderwijs zijn ten opzichte van 2011. In het 
voortgezet onderwijs start de landelijke daling van het totaal aantal leerlingen in 2016, deze daling 
6
is in de krimpregio’s al wel begonnen.  
 
Het huidige stelsel van het primair onderwijs voorziet in een fijnmazig netwerk van scholen, zowel 
in geografische zin als in termen van denominatie. Echter, ontgroening leidt ertoe dat steeds meer 
scholen minder leerlingen hebben. Bij ongewijzigd beleid stijgt het percentage basisscholen met 
minder dan 145 leerlingen tot en met 2020 naar 40 procent.  
 
De onderwijskwaliteit van kleine scholen is kwetsbaar zoals blijkt uit rapporten van de 
Onderwijsinspectie. Het schoolteam bestaat slechts uit enkele personen, waardoor het moeilijker is 
elkaar te ondersteunen en specialisaties te ontwikkelen. Leraren moeten kinderen van 
verschillende schooljaren en daardoor sterk uiteenlopend niveau lesgeven binnen dezelfde groep. 
Leerlingen vinden minder snel geschikte klasgenoten om zich aan op te trekken. 
 
Kleine basisscholen zijn relatief duur. Uit ervaringsgegevens blijkt dat een basisschool minimaal 
145 leerlingen nodig heeft om op lange termijn bedrijfsmatig goed te kunnen functioneren met de 
7
normale bekostiging per leerling. Het huidige bekostigingssysteem compenseert kleine scholen 
voor een ondoelmatige kleine schaal. Daardoor is de bekostiging per leerlingen op een kleine 
school significant hoger dan op een grote school.  
 
Schoolbesturen die actief en anticiperend te werk gaan met het zoeken naar oplossingen voor de 
kwaliteitsrisico’s en exploitatierisico’s als gevolg van toekomstige leerlingdalingen, ondervinden 
daarbij belemmeringen in de wet- en regelgeving.  
 
Bij ongewijzigd beleid leidt ontgroening voor het primair onderwijs tot grotere risico’s voor de 
kwaliteit en exploiteerbaarheid.  
 
Het voortgezet onderwijs kent andere (mogelijke) problemen met betrekking tot leerlingendaling. 
Ook middelbare scholen zien minder leerlingen, maar blijven als bovenlokale onderwijsinstelling 
over het algemeen groot genoeg om als school exploitabel te zijn. Echter, het dalende 
leerlingaantal per school maakt het lastiger om per school een divers onderwijsaanbod van goede 
kwaliteit aan te bieden (in termen van schoolsoorten en de differentiatie daarbinnen). Bij 
ongewijzigd beleid komt de kwaliteit en exploiteerbaarheid van een divers onderwijsaanbod in het 
voortgezet onderwijs verder onder druk. 
1.1 Centrale vraag 
In dit Interdepartementaal Beleidsonderzoek (IBO) staan de gevolgen van de dalende 
leerlingenaantallen voor de bekostiging van het primair en voortgezet onderwijs centraal. Doel van 
het IBO is te komen tot beleidsvarianten en maatregelen waarmee de kwaliteit en de 
doelmatigheid van het funderend onderwijs in gebieden met een dalend leerlingaantal geborgd 
                                                           
6
 Er zijn in Nederland een aantal gebieden waar de bevolkingsdaling nu reeds voelbaar is of in de komende 10 
voelbaar zal worden: de zogenaamde. krimp- en anticipeergebieden.  
7
 Blank, J.L.T. , B.L. van Hulst en P.M. Koot. 2007. “Basisonderwijs en bureaucratie: een empirisch onderzoek 
naar de relatie tussen overhead en productie in het basisonderwijs”. Rotterdam/Delft: Ecorys/IPSE studies TU 
Delft; Berdowski, Z. (2011) Kostenremanentie bij scholen voor primair onderwijs in krimpgebieden Zoetermeer: 
IOO; Blank, J.L.T. (1993a.) Kosten van kennis: een empirisch onderzoek naar de productiestructuur van het 
basisonderwijs in Nederland. Rijswijk/Den Haag: SCP/VUGA (Sociale en Culturele Studie 17). 
13 
 

IBO Bekostiging funderend onderwijs bij dalende leerlingenaantallen 
 
2 Situatieschets en beleidsbeschrijving van het funderend 
onderwijs met betrekking tot dalende leerlingenaantallen 
 
2.1 Inleiding 
De leerlingendaling in het funderend onderwijs is een landelijk verschijnsel met regionale 
verschillen. Ontgroening – er worden minder kinderen geboren – geeft de landelijke trend, terwijl 
verstedelijking – waarbij jonge gezinnen binnen Nederland steeds meer voor steden kiezen en 
binnen landelijke gebieden steeds meer voor de daar aanwezige ‘stadse’ woonplekken – zorgt voor 
10
regionale verschillen.  
 
In alle provincies, behalve Flevoland, daalt het aantal leerlingen voor zowel het primair als 
voortgezet onderwijs. Deze daling resulteert in een aantal grote en complexe uitdagingen voor 
schoolbesturen, ouders, regio’s, overheden en beleidsmakers. Hoe de kwaliteit van het onderwijs 
te behouden (kleine scholen hebben een groter risico om zwak te zijn); hoe het onderwijs 
voldoende toegankelijk te houden (in termen van reisafstand en diversiteit); hoe de inzet van 
financiële middelen op macro-niveau doelmatig in te zetten (kleine scholen kosten per leerling 
significant meer).  
 
Om tot een analyse te komen met daarop gebaseerde beleidsvarianten schetst dit hoofdstuk de 
situatie van kleine basisscholen in Nederland. Eerst wordt beschreven waar de kleine scholen zich 
bevinden en hoe zich dat in de toekomst zal ontwikkelen. De bekostiging wordt uiteengezet en 
vervolgens wordt de kwaliteit en toegankelijkheid van deze scholen weergegeven. In dit hoofdstuk 
wordt primair en voortgezet onderwijs apart beschreven omdat de wet- en regelgeving, bekostiging 
en type scholen in beide sectoren sterk verschillen. 
 
Een school in het primair onderwijs wordt in dit rapport als “klein” beschouwd wanneer het minder 
dan 150 leerlingen heeft. Uit ervaringsgegevens blijkt namelijk dat een basisschool tenminste een 
dergelijk aantal leerlingen nodig heeft om op lange termijn bedrijfsmatig goed te functioneren met 
een normale bekostiging per leerling. Het gaat hier om het aantal leerlingen van één school en niet 
om het aantal leerlingen van een bestuur met meerdere scholen. De ervaringsgegevens 
onderbouwen niet dat de grens voor bedrijfsmatig kunnen functioneren precies bij 145 leerlingen 
ligt, maar deze gegevens geven wel een reëel beeld dat de grens waaronder een school niet meer 
zelfstandig exploiteerbaar is, zo rond de 145 ligt. Bij scholen met minder leerlingen is een 
kleinescholentoeslag noodzakelijk om de school zelfstandig exploiteerbaar te maken. 
 
Het Rijksbeleid ten aanzien van kleine basisscholen bestaat in essentie uit twee aspecten: het 
bekostigingssysteem compenseert voor een kleine schaal (kleinescholentoeslag en vaste voeten) 
en er is als ondergrens een absolute opheffingsnorm van 23 leerlingen. 
 
2.2 Situatieschets in het primair onderwijs 
2.2.1 Scholen en leerlingenaantallen primair onderwijs 
Als gevolg van de geboortedaling in de afgelopen jaren, daalt het totaal aantal leerlingen in het 
primair onderwijs. Naar verwachting zal deze daling aanhouden tot 2020 en zich daarna 
11
stabiliseren. In 2020 zal het totaal aantal leerlingen in het primair onderwijs met 7 procent zijn 
afgenomen. Deze daling pakt per regio, stad of dorp anders uit. In heel Nederland zijn er 49 
gemeenten (iets meer dan 10 procent van alle gemeenten) waar een leerlingentoename zal 
plaatsvinden. Dit zijn over het algemeen gemeenten in de grootstedelijke gebieden. In 171 
gemeenten zal het aantal leerlingen in 2020 naar verwachting met meer dan 20 procent zijn 
                                                           
10
 De Groot, H., Marlet, G., Teulings, C. en Vermeulen, W. (2010) Stad en land. Den Haag: CPB. 
11
 Ministerie van OCW, “Trends in beeld 2011”. 
15 
 

IBO Bekostiging funderend onderwijs bij dalende leerlingenaantallen 
 
 
Figuur 2.1: Aandeel kleine scholen (<150 leerlingen) per provincie, 2011 
 
 
Bron: berekend door OCW o.b.v. van  BRONgegevens (basis register Onderwijs van DUO) en BRINgegevens (de 
code waaronder een onderwijsinstelling is geregistreerd in de BasisRegistratie). 
 
Kleine scholen komen niet uitsluitend voor in de krimpregio’s. Ongeveer 5 procent van de scholen 
in gemeenten waar het leerlingenaantal de komende jaren zal groeien heeft minder dan 80 
leerlingen. Voor scholen met een leerlingenaantal van minder dan 150 leerlingen is dit percentage 
27 procent.  
 
In 2012 gaan 33 procent van alle leerlingen in het primair onderwijs naar een openbare school en 
67 procent naar scholen met een levensbeschouwelijke of religieuze oriëntatie. Deze percentages 
zijn sinds 2007 stabiel gebleven. De enige wijziging die zich in de afgelopen periode heeft 
voorgedaan is een verschuiving van protestants-christelijk naar ‘overig bijzonder’. Het effect van 
dalende leerlingaantallen op openbare scholen en scholen met een levensbeschouwelijke of 
religieuze oriëntatie is niet makkelijk te voorspellen.  
 
Jaarlijks worden scholen opgeheven en gesticht. In de afgelopen 12 jaar zijn er in Nederland 478 
scholen opgeheven en 245 gesticht. In de krimpprovincies worden verhoudingsgewijs meer scholen 
opgeheven dan gesticht. In Zeeland, bijvoorbeeld, is er sinds 2000 geen enkele school gesticht. In 
12
Groningen zijn 33 scholen opgeheven en maar 3 gesticht. 
 
                                                           
12
 Van de drie gestichte scholen, bevinden zich er twee in een nieuwbouwwijk van de stad Groningen. 
17 
 

IBO Bekostiging funderend onderwijs bij dalende leerlingenaantallen 
 
 
Figuur 2.2 Percentage scholen zwak of zeer zwak en gemiddelde Cito-score naar 
leerlingenaantallen in een school, 2011 
 
Bron: OCW 
Er zijn ook signalen uit de praktijk dat de kwaliteit van kleine scholen kwetsbaar is:  
 Personeelsmanagement 
o Het omgaan met combinatiegroepen over meerdere leerjaren gespreid vergt een specifieke 
handelingsbekwaamheid. Het klassenmanagement is ingewikkelder. Als een bestuur 
één of enkele kleine scholen heeft naast grotere scholen, is het wellicht nog te 
organiseren dat in de kleine school personeel aanwezig is met de juiste eigenschappen. 
Als het school bestuur een éénpitter is of meerdere kleine scholen heeft is dit vaak niet 
goed mogelijk.  
o In een wat grotere school is een team te vormen waarin personeel zich specialiseert. Er kan 
worden gewerkt met bijvoorbeeld remedial teachers, interne begeleiders en mensen 
kunnen zich toeleggen op ICT of onderwijsvernieuwing. Ook kan een team elkaar 
helpen zich verder te verbeteren als leraar en als lerarenteam. 
 Meer kinderen van dezelfde leeftijd bevordert de cognitieve ontwikkeling van kinderen. Kinderen 
hebben meer mogelijkheden om van elkaar te leren (‘peer group effect’). 
 Schoolbesturen, ouders en gemeenten zijn vaak gericht om de eigen scholen overeind te 
houden bij sterk dalende leerlingaantallen. Het gepercipieerde belang van het voortbestaan van 
de bestaande situatie krijgt de overhand boven het belang van (de continuïteit) van goed 
onderwijs. In de praktijk kan er een houding van concurrentiestrijd in plaats van samenwerking 
ontstaan. Het risico is dat de schoolbesturen onvoldoende toekomen aan opbrengstgericht 
werken, passend onderwijs of andere toekomstige innovatieve projecten. 
 
Het is denkbaar dat de kwaliteit ook onder druk komt te staan wanneer een school zeer groot is. 
De kwaliteit van zeer grote scholen is echter geen onderwerp van dit rapport. 
2.2.3 Budgettaire omvang en bekostiging primair onderwijs 
18
De totale budgettaire omvang in het basisonderwijs besloeg in 2013 ongeveer € 6,6 mld. De 
geraamde uitgaven en leerlingenaantallen van het basisonderwijs (exclusief Caribisch Nederland) 
                                                           
18 
De totale budgettaire omvang (lumpsumbekostiging) in het primair onderwijs beslaat op rijksniveau in 2013 
ongeveer € 9 miljard. In de begroting van het primair onderwijs wordt geen onderscheid gemaakt tussen de 
onderwijssectoren (basisonderwijs, speciaal basisonderwijs en (voortgezet) speciaal onderwijs). In 
onderstaande tabel worden de geraamde uitgaven weergegeven voor alléén het basisonderwijs. Tevens wordt 
de raming gepresenteerd voor de kleinescholentoeslag en de vaste voeten (o.a. directietoeslagen, materiële 
instandhouding). Dit betreft de onderliggende raming die ten grondslag ligt aan de begroting 2013. 
19 
 

IBO Bekostiging funderend onderwijs bij dalende leerlingenaantallen 
 
terug gelopen van 22 naar 15. Wanneer het budget van een school onder de minimale 
bekostigingsnorm uitkomt, wordt een ‘zeerkleinescholentoeslag’ toegekend.  
 
Gegeven de kleinescholentoeslagen en vaste voeten zijn kleinere scholen per leerling relatief duur 
ten opzichte van grotere scholen. Dit toont onderstaande tabel. 
 
Tabel 2.5: Kosten en leerlingenaantallen in primaire scholen, 2011   
Totale Gemiddelde 
rijksbijdrage o.b.v kosten per 
PO scholen met aantal leerlingen leerling 
leerlingenaantallen Aantal leerlingen Aantal vestigingen (€mln) 
€ 13.341 
< 23 238 14 € 3,2  
€ 7.888 
23 t/m 49 11.295 292 € 89,1  
€ 5.500 
50 t/m 99 76.938 1.005 € 423,2  
€ 4.767 
100 t/m 149 129.324 1.039 € 616,5  
€ 4.494 
150 t/m 199 204.734 1.173 € 920,1  
€ 4.178 
200 of meer 1.084.822 3.352 € 4.532  
€ 4.368 
Totaal 1.507.351 6.875 € 6.584,1  
Bron: OCW  
Bekostiging samenvoeging scholen 
Wanneer twee kleine scholen worden samengevoegd, ontvangt het bestuur van de samengevoegde 
basisscholen in totaal minder bekostiging voor de samengevoegde school dan wanneer ze apart 
zouden blijven voortbestaan, omdat (een deel van) de kleinescholentoeslag en vaste voeten 
vervallen. Het schoolbestuur ontvangt gedurende vijf jaar een aflopende compensatie om 
bijvoorbeeld tijdelijk overtollig personeel te kunnen bekostigen. Voor de berekening van deze 
compensatie c.q. bijzondere bekostiging wegens samenvoeging van basisscholen (fusieregeling), 
wordt gekeken naar de componenten in de personele (formatieve) bekostiging die niet lineair zijn. 
Alleen voor die componenten geldt dat de samenvoeging tot een wijziging in de bekostiging kan 
leiden. Dat omvat ook de schoolleiding. Sinds augustus 2012 ontvangen de scholen het eerste jaar 
100 procent compensatie, het tweede jaar 80 procent, het derde jaar 60 procent, het vierde jaar 
40 procent en het vijfde jaar 20 procent om bijvoorbeeld tijdelijk overtollig personeel te 
bekostigen. Voorheen was de compensatieperiode 2 jaar.  
Een school van 100 leerlingen kost jaarlijks ongeveer 160.000 minder dan twee scholen met 50 
leerlingen. Dit toont onderstaande tabel. Een school met 23 leerlingen kost 247.000 euro, terwijl 
een klas met 23 leerlingen op een gemiddelde school 92.000 euro kost. Door de dalende 
leerlingaantallen zullen er meer kleine scholen ontstaan, die verhoudingsgewijs een groot beslag 
leggen op de beschikbare onderwijsmiddelen. Deze toename van de kosten per leerling in 
20
Nederland vertaalt zich niet in beter onderwijs. 
                                                           
20 
Onderwijsraad, ‘Grenzen aan kleine scholen’, februari 2013. 
21 
 

IBO Bekostiging funderend onderwijs bij dalende leerlingenaantallen 
 
meestal als eerste vertrekken wat resulteert in een scheve verdeling van functies, een scheve 
21
verdeling van docentkwaliteiten en zo tot een aanvullend kwaliteitsrisico . 
 
In het primair onderwijs was in 2011 38 procent van de leraren 50 jaar of ouder. Het percentage 
vijftigplussers verschilt per regio. In de regio Zuid Limburg, bijvoorbeeld, is het aandeel 
vijftigplussers onder het onderwijspersoneel rond de 47 procent. Voor een deel wordt met leeftijd 
van de leerkrachten rekening gehouden in de bekostiging, maar in de praktijk ervaren kleine 
scholen in krimpgebieden dat ze op zoek moeten gaan naar slimme oplossingen voor de inzet van 
leerkrachten omdat hun ‘personeel’ relatief duur is.  
2.3 Verankering van vrijheid en diversiteit in het onderwijsaanbod in de 
Grondwet and wet- en regelgeving 
Artikel 23 van de Grondwet regelt de gelijkstelling van openbaar en bijzonder onderwijs en 
garandeert de vrijheid van het onderwijs. Het biedt ouders de mogelijkheid om onderwijs te kiezen 
dat het dichtst bij hun godsdienst of levensovertuiging aansluit. Artikel 23 van de Grondwet is de 
basis voor de kwaliteit en de toegankelijkheid van het onderwijs en voor de diversiteit van het 
onderwijsaanbod (keuzevrijheid).  
 
Lid 4 van artikel 23 geeft een bijzondere opdracht om te voorzien in voldoende openbaar 
onderwijs: “In elke gemeente wordt van overheidswege voldoend openbaar algemeen vormend 
lager onderwijs gegeven in een genoegzaam aantal scholen. Volgens bij de wet te stellen regels 
kan afwijking van deze bepaling worden toegelaten, mits tot het ontvangen van zodanig onderwijs 
22
gelegenheid wordt gegeven .”  
 
Over de toegankelijkheid van het onderwijs wordt geen norm of richtlijn gegeven. Maar op grond 
van artikel 23 lid 4, zijn gemeenten verplicht ervoor te zorgen dat er binnen de gemeentegrenzen 
een ‘voldoende’ mogelijkheid bestaat om kwalitatief openbaar algemeen vormend lager onderwijs 
te kunnen volgen. Dit heeft tot gevolg dat in elke gemeente minimaal één school voor openbaar 
lager onderwijs is. Gemeenten mogen hier vanaf wijken, mits ze de gelegenheid geven tot het 
volgen van openbaar onderwijs, bijvoorbeeld door het verzorgen van vervoer van en naar de 
openbare school in een naastgelegen gemeente. De Grondwet legt zo’n verplichting niet op ten 
aanzien van het bijzonder onderwijs.  
 
Artikel 23, lid 2 en 7  beschrijven de vrijheid van onderwijs die ten grondslag ligt aan het bijzonder 
onderwijs en de financiële gelijke behandeling van het bijzonder onderwijs: ”Het geven van 
onderwijs is vrij, behoudens toezicht van de overheid ……”; “Het bijzonder algemeen vormend lager 
onderwijs, dat aan de bij de wet te stellen voorwaarden voldoet, wordt naar dezelfde maatstaaf als 
het openbaar onderwijs uit de openbare kas bekostigd …..” 
 
Opheffingsnormen 
In de Wet Primair Onderwijs (WPO) zijn ondergrenzen bepaald voor de omvang van een school. 
Voor het borgen van kwaliteit en omdat het onderwijs op kleinere scholen relatief duur is, is er een 
ondergrens gesteld aan het aantal leerlingen dat een school moet bevatten om in aanmerking te 
komen voor bekostiging uit de rijksbegroting. De opheffingsnorm is niet voor alle scholen 
23
hetzelfde: de absolute ondergrens is 23 , maar afhankelijk van de leerlingendichtheid in de 
24
gemeente waar de school ligt, kan de norm variëren tot 200 leerlingen. De minister van OCW 
heeft wel de discretionaire bevoegdheid om bij een specifieke uitzonderingsbepaling van een 
                                                           
21
 Het regeerakkoord van het huidige kabinet kent plannen om de arbeidsvoorwaarden in de collectieve sector 
in het algemeen en die in het onderwijs in het bijzonder te moderniseren. 
22 
‘…… voldoend openbaar algemeen vormend lager onderwijs’. Hiermee wordt de kwaliteit van het onderwijs 
bedoeld; ‘…… een genoegzaam aantal scholen’. Hiermee wordt in de Grondwet aangegeven dat er voldoende 
aantal scholen beschikbaar moeten zijn voor onderwijs, zodat het onderwijs toegankelijk is. 
23
 De absolute opheffingsnorm was 40 leerlingen in 1920. 
24
 Wet Primair Onderwijs, artikel 154. 
23 
 

IBO Bekostiging funderend onderwijs bij dalende leerlingenaantallen 
 
 
Figuur 2.3 Percentage leerlingen naar afstand tot de ingeschreven vestiging primair 
onderwijs, per provincie, 2011 
 
Bron: berekend door OCW o.b.v. van BRONgegevens (basis register Onderwijs van DUO) en BRINgegevens (de 
code waaronder een onderwijsinstelling is geregistreerd in de BasisRegistratie). 
 
Als scholen onderscheiden worden naar denominaties dan blijkt dat ouders voor sommige 
denominaties bereid zijn hun kinderen meer dan 6 kilometer te laten reizen. Dit lijkt vooral te 
gelden voor de kleinere denominaties: joods, islamitisch en evangelisch en ook de Vrije School. 
Driekwart van de kinderen die naar een openbare, protestants-christelijke of rooms-katholieke 
school gaan wonen in een straal van 1 kilometer van de school. 
 
25 
 

IBO Bekostiging funderend onderwijs bij dalende leerlingenaantallen 
 
 
Tabel 2.7. Budgettaire omvang van het voortgezet onderwijs, 2012 (in € mln) 
 Voortgezet onderwijs (exclusief groen 
onderwijs) 
Centraal (Rijk): 6.665  
Waarvan vaste voeten  262  
Waarvan leerlingafhankelijk 6.403 
Bron: OCW, realisatie 2012 
27
De begrote kosten en leerlingenaantallen in de komende jaren staan hieronder weergegeven. Uit 
deze gegevens is af te leiden dat de komende jaren het aantal leerlingen in het voortgezet 
onderwijs en daarmee dus ook de bekostiging nog zal stijgen. 
Tabel 2.8. Budgettaire omvang en trends voortgezet onderwijs, 2013-2017 
Jaartal 2013 2014 2015 2016 2017 
Aantal geraamde  leerlingen 941 100 949 500 955 200 954 200 944 900 
Begrote kosten (x € mln.)  
6.551  6.587  6.612  6.721  6.723  
Waarvan vaste voeten (x € mln.) 262 262 262 262 262 
Waarvan leerlingafhankelijk(x € mln.) 
6.289 6.325 6.350 6.459 6.461 
Bron: OCW, begroting 2013 
Bekostiging van het voortgezet onderwijs 
Net als in het primair onderwijs vindt bekostiging per school (BRIN) plaats. Er wordt één 
totaalbedrag overgemaakt naar schoolbesturen en zij zijn vrij om dit bedrag te verdelen onder de 
scholen die onder hun gezag vallen. Dit bedrag moet aan onderwijs worden besteed. Gemeenten 
28
krijgen via de algemene uitkering uit het Gemeentefonds middelen voor huisvesting. 
 
In de berekening van de lumpsumbekostiging wordt onderscheid gemaakt tussen een personeel en 
materieel deel. Beide delen kennen vaste componenten (ook wel ‘vaste voeten’ genoemd) en 
leerling-afhankelijke componenten. De bekostiging wordt op schoolniveau berekend en op 
kalenderjaarbasis (per 1 januari). Naast de materiële en personele bekostiging ontvangen scholen 
ook nog de zogenoemde ‘aanvullende bekostiging’. Hieronder vallen bijvoorbeeld bedragen vanuit 
leerplus, het zorgbudget en subsidies.  
In totaal gaat in de lumpsumbekostiging voor het voortgezet onderwijs zo’n €6,7 miljard om. De 
personele bekostiging maakt ongeveer 84 procent van de lumpsum uit. Dit komt neer op circa €5,6 
miljard. Het restant van bijna € 1,1 miljard (16 procent) heeft betrekking op materiële kosten. 
                                                           
27
 Lumpsum exclusief het Caribisch Nederland. 
28
 De gemeente moet op basis van artikel 76b WVO voorzien in een redelijke huisvestingsbehoefte voor 
blijvende en tijdelijke voorzieningen. Het gaat dan specifiek om de verantwoordelijkheid voor nieuwbouw, 
verbouw en uitbreiding (inclusief de eerste inrichting) en voor herstel van constructiefouten aan het gebouw. 
27 
 

IBO Bekostiging funderend onderwijs bij dalende leerlingenaantallen 
 
Volgens de Onderwijsinspectie ligt de verklaring voor het kwaliteitsrisico bij kleine afdelingen in de 
levensvatbaarheid van kleine afdelingen en de oplossingen die scholen hiervoor kiezen. In (te) 
kleine afdelingen worden soms leerlingen geplaatst die er conform het advies van de basisschool 
niet thuishoren of die mede dankzij een soepel determinatiebeleid van de school zijn 
doorgestroomd. Uit de praktijk komt de indruk naar voren dat dit soms gebeurt vanuit het idee dat 
leerlingen kansen verdienen en soms vanuit de overweging om de betreffende afdeling van 
voldoende leerlingen te voorzien. 
Uit de veldraadpleging blijkt dat de organiseerbaarheid van het aanbod van alle vier de profielen 
een aandachtspunt is. Ook willen scholen veel keuzevakken aanbieden. Uit onderzoek van Ecorys 
blijkt onder andere dat de ruimte die de scholen hebben om zich te focussen op kernvakken maar 
gedeeltelijk wordt benut. Er worden meer vakken aangeboden dan wettelijk voorgeschreven is, ook 
als het aantal leerlingen dat voor zo’n vak kiest onvoldoende is voor een gezonde bedrijfsvoering. 
Schoolleiders realiseren zich dat zij niet alle vakken hoeven aan te bieden die zij aanbieden, maar 
zij kiezen er om allerlei redenen toch voor dit aanbod in stand te houden. Redenen zijn onder 
andere concurrentieoverwegingen, profilering van de school, het in huis hebben van leraren die 
bevoegd zijn om onderwijs te verzorgen in bepaalde vakken of de wens om leerlingen veel keuze te 
36
bieden. Scholen kunnen het bovenbouwprogramma dus nu al efficiënter inrichten, maar er kan 
ook gedacht worden aan het verminderen van keuzevakken per profiel en/of het synchroniseren 
van profielvakken en keuzevakken tussen de profielen onderling. 
 
Toegankelijkheid van en reisafstand naar scholen in het voortgezet onderwijs  
Door de recente aanpassing van de systematiek van opheffingsnormen in het voortgezet 
onderwijs blijft onderwijsaanbod in krimpgebieden goed in stand 
Een bestuur heeft veel ruimte in het openhouden dan wel sluiten van schoolsoorten en vestigingen. 
Per 1 augustus 2008 vond een wijziging plaats van de systematiek van de opheffingsnormen, 
namelijk van die per onderwijssoort (in een scholengemeenschap) naar een opheffingsnorm over 
de gehele school/scholengemeenschap. Daarmee zijn besturen autonoom in hun afweging om 
kleine schoolsoorten (binnen een scholengemeenschap) in stand te houden. 
 
Scholen kunnen nieuwe nevenvestigingen aanvragen (ook in een andere gemeente dan die waar de 
hoofdvestiging staat) om een meer leerling-nabij onderwijsaanbod te creëren. Nevenvestigingen 
ontstaan vooral bij een scholenfusie: één van de voorheen zelfstandige scholen wordt na fusie de 
hoofdvestiging van de nieuwe school, de andere school/scholen nevenvestiging(en) (namelijk de 
gebouwen van de andere bij de samengaan betrokken school/scholen). Op die manier blijft het 
onderwijsaanbod in stand. Ook in deze zin werkt de nieuwe systematiek van de opheffingsnorm 
over de gehele school gunstig: de nevenvestiging kent op zich geen opheffingsnorm en het bestuur 
bepaalt dus of de nevenvestiging (en daarmee een instroompunt) ook met een relatief laag aantal 
leerlingen in stand blijft. 
 
Reisafstanden in het voortgezet onderwijs vanzelfsprekend langer dan voor het primair 
onderwijs  
In Nederland woont gemiddeld 68 procent van alle leerlingen in het voortgezet onderwijs minder 
dan 5 kilometer hemelsbreed van de school van inschrijving af en slechts 3 procent meer dan 15 
kilometer. Per provincie zijn er grote verschillen. In Zeeland zijn de reisafstanden het grootst; bijna 
een kwart woont meer dan 10 kilometer van de school. Net als in het primair onderwijs geldt dat 
reisafstand niet één-op-één correspondeert met reistijd: in de stad ligt de gemiddelde snelheid 
vaak lager dan op het platteland. Gemeenten hebben geen rol in het leerlingenvervoer voor het 
voortgezet onderwijs. 
 
                                                           
36
 Zie Tweede Kamerbrief van 2 maart 2012, referentienummer 354802 “Kabinetsstandpunt profielen 
havo/vwo”. 
29 
 

IBO Bekostiging funderend onderwijs bij dalende leerlingenaantallen 
 
3 Analyse 
3.1 Inleiding 
Bij ‘ongewijzigd beleid’ neemt de problematiek van kleine scholen in het primair onderwijs toe. 
Meer scholen worden klein en kleine scholen worden nog kleiner. Omdat kleine scholen een 
vergroot risico hebben op lage kwaliteit, nemen de kwaliteitsrisico’s in het primair onderwijs toe. 
En omdat kleine scholen relatief duur zijn, nemen de kosten per leerling toe.  
 
Scholen kunnen zelf maatregelen nemen om kwaliteitsrisico’s en kostenverhoging die samengaan 
met dalende leerlingaantallen tegen te gaan. Onderzoek laat zien dat scholen kiezen voor centrale 
inkoop, besparingen op onderhoud en leermiddelen, vacaturestops in de hoop dat overtollig 
personeel via natuurlijk verloop afvloeit, actievere concurrentie met andere scholen om de 
37
resterende leerlingen of juist samenwerking met andere scholen.  
 
Wet- en regelgeving maken het echter op een aantal punten moeilijk of onaantrekkelijk voor 
scholen om een structureel antwoord te geven op de trend van dalende leerlingaantallen. Dit 
hoofdstuk analyseert de knelpunten in wet- en regelgeving die een adequate reactie op de 
kwaliteits- en kosten/exploitatierisico’s met het oog op leerlingendaling in de weg staan. 
3.2 Primair onderwijs 
Bekostigingssystematiek stimuleert niet tot meer samenwerking en fusies 
In de praktijk blijkt dat schoolbesturen moeite hebben om de uitgaven aan de bekostiging aan te 
38
passen. Volgens de systematiek van de t-1 bekostiging hebben schoolbesturen in principe 
ongeveer een jaar de tijd om hun uitgaven aan te passen aan de verwachte daling van inkomsten. 
De gemiddelde negatieve rentabiliteit van schoolbesturen met dalende leerlingaantallen is een 
teken dat scholen er doorgaans niet in slagen om hun uitgaven aan te passen. Uit casestudies blijkt 
dat de tijd die nodig is om het kostenniveau naar beneden bij te stellen sterk afhankelijk is van het 
sturend vermogen van het bestuur en de kwaliteit van de financiële functie. Instellingen met een 
zwakke financiële functie hebben meerdere jaren nodig om te signaleren dat er een probleem is. 
Dan is er vervolgens ook nog tijd nodig om oplossingen te bedenken en in te voeren. De 
probleemoplossing van deze schoolbesturen ligt vaak bij het besparen op materiële lasten. Het 
aandeel van deze kosten is echter klein, dus het effect van dergelijke maatregelen is gering. 
Besturen met een sterkere financiële functie reageren sneller op dalende leerlingaantallen en lijken 
beter te anticiperen op de nog te verwachten leerlingendaling. Deze schoolbesturen anticiperen 
door hun personeelsbestand al terug te dringen en te flexibiliseren voordat financiële problemen 
zich voordoen. 
 
Een belangrijk punt bij de bekostiging is dat de kleinescholentoeslag een sterke prikkel is om klein 
te blijven. De financiële noodzaak tot (verdergaande) samenwerking en samengaan ontbreekt. Een 
lage opheffingsnorm samen met de kleinescholentoeslag maken het mogelijk en voordelig voor 
kleine scholen om zo lang mogelijk open te blijven, hetgeen ten koste kan gaan van de kwaliteit 
van het onderwijs én duur is. Wanneer een school wordt samengevoegd met een andere school, 
ontvangt de nieuwe school immers minder of geen kleinescholentoeslag en wordt per leerling een 
lager bedrag ontvangen dan in de situatie voor samenvoeging. Vervolgens vervallen na een 
overgangsperiode het vaste deel van de bekostiging en overige toeslagen van de school die bij 
samenvoeging wordt opgeheven (bijvoorbeeld de toeslag schoolleiding). In het verlengde van de 
kleinescholentoeslag zorgen ook de vaste voeten in de bekostiging voor een financiële prikkel om 
niet samen te gaan, terwijl dat voor kwaliteit en exploitatie beter zou zijn. Samenvoeging van 
                                                           
37
 Van Ede, S. (2010) Knelpunten wet- en regelgeving. Onderwijs en krimp. Den Haag: APE. 
38
 Deze alinea is gebaseerd op de bevindingen van het rapport, Van Ede, S. (2010) Knelpunten wet- en 
regelgeving. Onderwijs en krimp. Den Haag: APE. 
31 
 

IBO Bekostiging funderend onderwijs bij dalende leerlingenaantallen 
 
Naast de strikte regelgeving met betrekking tot fusies biedt de minister wel ruimte via de 
39
zogenaamde ‘experimenteerwet’. Experimenteerbepalingen bieden de mogelijkheid om nieuwe 
ontwikkelingen te onderzoeken en te stimuleren door middel van het kunnen afwijken van de 
bestaande wet- en regelgeving. De wet bevat een aantal waarborgen voor het doen van 
experimenten. Zo geldt dat afwijking van de wet ten behoeve van een experiment alleen maar bij 
algemene maatregel van bestuur kan worden geregeld en dat de duur van een dergelijk 
experiment beperkt is. Door bijvoorbeeld verruiming van de samenwerkingsmogelijkheden in 
krimpgebieden kan de toegankelijkheid en doelmatigheid worden verbeterd omdat 
samenwerkingscholen beter middelen kunnen inzetten. 
 
Samenvattend is het beeld – ook uit de praktijk – dat (de toepassing van) wet- en regelgeving 
rond fusies tussen scholen en schoolbesturen en tussen scholen van verschillende identiteit 
schoolbesturen belemmert om met het oog op kwaliteit en doelmatige exploitatie tijdig te 
anticiperen op dalende leerlingaantallen. 
 
Gebrek aan regie en verleidingsmacht om samenwerking en samengaan tussen scholen 
en schoolbesturen te stimuleren 
Een gebrek aan regie en verleidingsmacht lijkt belemmerend te zijn om tijdig te komen tot 
samenwerking tussen scholen en schoolbesturen. Zelfs als de financiële noodzaak wordt ervaren, 
komt samenwerking soms moeilijk tot stand. Een mogelijke verklaring hiervoor is dat er bij 
samenwerking en samengaan veel verschillende partijen uiteenlopende belangen hebben. 
Gemeentegrenzen en voedingsgebieden van scholen zijn niet in elk geval gelijk en angst voor het 
verlies van de eigen identiteit kan samenwerking of fusie bemoeilijken. Het fuseren van twee 
scholen wordt vaak door partijen ervaren als verlies, zeker als de eigen schoollocatie gesloten 
wordt. Hierbij kan het ‘concurrentiedenken’ het ‘samenwerkingsdenken’ overheersen, waarbij het 
belang van de individuele school het belang van het onderwijs in de gemeente of regio als geheel 
in de weg staat. Ook tussen gemeenten kan het concurrentiedenken het samenwerkingsdenken 
overheersen. 
 
Besturen van scholen met sterk dalende leerlingaantallen geven aan veel te verwachten van 
samenwerking met andere scholen en met instellingen voor kinderopvang en vroeg- en 
40
voorschoolse educatie. Door zich klantgericht op te stellen menen scholen zich een beter imago 
te kunnen verwerven en daardoor leerlingen aan te trekken. De concurrentie om leerlingen kan 
voor een individuele school goed uitpakken, maar voor een regio minder. Een regio zou juist 
gebaat kunnen zijn bij het samengaan van scholen, zeker wanneer de locaties van de scholen dicht 
bij elkaar in de buurt zijn. 
In dit samenspel is er geen partij met een duidelijke regierol. Schoolbesturen zijn autonoom en als 
zij niet onder de opheffingsnorm vallen dan is er op basis van artikel 23 van de Grondwet geen 
macht die ze kan dwingen tot samenwerking of samengaan. Hooguit zijn er manieren tot 
(financiële) ‘verleiding’. In regio’s met relatief grote schoolbesturen komt samenwerking 
eenvoudiger tot stand dan in regio’s waar met veel verschillende partijen en éénpitters tot 
afspraken gekomen moet worden. Waar de provincie of een onderwijsautoriteit een regierol 
oppakt, lijkt samenwerking tussen school besturen en gemeenten beter tot stand te komen (zoals 
in Groningen en in Zeeland). In Limburg lijkt samenwerking vooral van de bestuurskracht van 
schoolbesturen af te hangen. Maar zelfs in regio’s waar een regierol actief wordt opgepakt blijft het 
lastig omdat er uiteindelijk geen ‘dwang’ voor een schoolbestuur is om mee te doen. Zoals 
verwoord door een gedeputeerde van een provincie: “Ik heb slechts een tafel met koffie en koek.” 
Samengevat: regisseurs moeten het van overtuigingskracht hebben en niet van macht. Welke 
                                                           
39
 Wijziging van enkele onderwijswetten om te voorzien in een brede en duurzame grondslag voor innovatie 
experimenten (Innovatieve experimenteerruimte onderwijs), Tweede Kamer, vergaderjaar 2011–2012, 33 116, 
nr. 3. 
40
 Van Ede, S. (2010) Knelpunten wet- en regelgeving. Onderwijs en krimp. Den Haag: APE. 
33 
 

IBO Bekostiging funderend onderwijs bij dalende leerlingenaantallen 
 
 
Onderwijs en locatie 
Uit de praktijk komen er signalen dat er behoefte is aan ruime(re) mogelijkheden om onderwijs op 
locatie te verzorgen, bijvoorbeeld in een bedrijf. Daarnaast wordt een moderne interpretatie van 
‘onderwijstijd’ verlangd, met name als het gaan om afstandsonderwijs.  
 
In stand houden van een breed aanbod 
Het voortgezet onderwijs is zeer heterogeen in het aanbod. Er zijn meerdere schoolsoorten, waar 
het havo en vwo is opgesplitst in profielen (plus een aanbod van keuzevakken) en het vmbo in 
verschillende leerwegen, sectoren en afdelingen. Het is lastig om met minder leerlingen dezelfde 
diversiteit in het aanbod overeind te houden. Op het niveau van schoolsoorten ligt het voor de 
hand dat niet elke school in de regio alle schoolsoorten kan blijven aanbieden. Er spelen dezelfde 
fricties als in het primair onderwijs op het gebied van concurrentie en samenwerking. Op het 
niveau van schoolsoorten moeten keuzes gemaakt worden ten aanzien van de diversiteit aan 
keuzevakken, profielvakken, en afdelingen. Vanuit het belang van kwaliteit en kosten kan gekozen 
worden voor synchronisatie van (keuze- en profiel)vakken, voor samenvoeging van gelijksoortige 
vmbo-richtingen en voor verminderen van keuzemogelijkheden. Er is reeds beleid ingezet om de 
42
beroepsgerichte examenprogramma’s van het vmbo te vernieuwen. Samengevat: minder 
diversiteit ten bate van (behoud van) kwaliteit. 
 
Samengaan van scholen 
Net als bij het primair onderwijs is ook bij het voortgezet onderwijs een fusietoets verplicht bij het 
samengaan van scholen. De strikte regels en toepassing van de fusietoets vormen een 
belemmering om anticiperend te werk te gaan. In gemeenten met dalende leerlingaantallen is, 
zeker in het voortgezet onderwijs, het marktaandeel van 50 procent snel bereikt, waardoor een 
fusie moeilijk door de strenge fusietoets komt. Daarnaast zijn de administratieve lasten voor 
scholen bij het doorlopen van een fusietoets fors. 
 
Regie 
Omdat de problematiek van de dalende leerlingenaantallen in het voortgezet onderwijs een 
vertraging heeft ten opzichte van het primair onderwijs, is er op dit moment niet of nauwelijks 
sprake van regie in het voorgezet onderwijs. Een lopende pilot als de Onderwijs Autoriteit Zeeland 
laat zien dat een regieorgaan een wezenlijke rol kan spelen in het elimineren van bovenstaande 
(mogelijke) problemen. Dit kan leiden tot doelmatige samenwerking, het in stand houden van een 
afgestemd, zo breed mogelijk aanbod, het bieden van lokaal maatwerk en het begeleiden van 
samengaan van scholen.  
 
                                                           
42
 Zie Kamerbrief nr. 297461 van 29 april 2011 ‘Op weg naar een toekomstbestendig vmbo’. Met de 
vernieuwing zal het aantal examens worden teruggebracht. De nieuwe programma’s gaan bestaan uit 
profieldelen- en keuzedelen, die kunnen worden afgestemd op het regionale onderwijs en bedrijfsleven. Zeker 
voor scholen in regio’s met dalende leerlingaantallen zal het lagere aantal examenprogramma’s en de nieuwe 
systematiek de organiseerbaarheid vergroten. 
35 
 

IBO Bekostiging funderend onderwijs bij dalende leerlingenaantallen 
 
4.2 Basisvariant: Maatregelen “Faciliteren” 
Binnen het huidige stelsel zijn er belemmeringen voor scholen om voldoende anticiperend te 
werken in reactie op dalende leerlingenaantallen. De basisvariant is er op gericht om het huidige 
stelsel – zonder aanpassingen aan de bekostigings- en normeringsystematiek – beter te laten 
functioneren. Deze maatregelen worden als volgt gepresenteerd: maatregelen die van toepassing 
zijn voor heel het funderend onderwijs en maatregelen specifiek voor het primair en voortgezet 
onderwijs. De maatregelen zijn geen ‘menu à la carte’: om het onderwijsstelsel beter te laten 
functioneren bij dalende leerlingenaantallen zijn deze allemaal nodig. 
4.2.1 Maatregelen basisvariant voor het primair en voortgezet onderwijs 
 
 Versoepelen van de fusietoets in gebieden met dalende leerlingaantallen: terug naar 
de authenticiteit van de regeling. De fusietoets moet in het licht staan van het 
onderwijsbelang van het kind. Een dalend leerlingenaantal, zonder dat de school hierdoor op 
korte termijn onder de opheffingsnorm komt, wordt als rechtvaardigingsgrond opgenomen in de 
fusietoets. Daarbij wordt ervan uitgegaan dat het samengaan van scholen per definitie nodig is 
om opheffing van één van de scholen te voorkomen in gebieden met dalende leerlingaantallen. 
In deze gebieden is een fusie een goed antwoord op dalende leerlingaantallen. Het wordt aan de 
fusietoetscommissie om aannemelijk te maken dat er zwaarwegende redenen zijn om de fusie 
af te keuren.  
 
Verder is het belangrijk dat in gebieden met dalende leerlingaantallen flexibel wordt omgegaan 
met de regel dat er door een besturenfusie geen monopoliepositie mag ontstaan (de regel 
waarbij een school geen groter marktaandeel van 50 procent van de leerlingen in een bepaald 
gebied mag hebben). Dat wil zeggen dat meerjarige leerlingendaling een rechtvaardigingsgrond 
is voor een fusie ongeacht een eventueel monopoliepositie die hierdoor kan ontstaan. Op korte 
termijn moet de beleidsregel voor de toepassing van de fusietoets zo worden aangepast dat bij 
substantiële leerlingendaling een fusie tussen scholen en een fusie tussen schoolbesturen niet 
ter toetsing hoeft te worden voorgelegd. In de fusieregels kan worden opgenomen dat er sprake 
is van substantiële leerlingendaling als volgens prognoses van het CBS het aantal vier- tot 
elfjarigen in een aaneengesloten periode van vijf jaar 7,5 procent daalt (dit is gemiddeld 1,5 
procent per jaar). 
 
Het is niet de bedoeling dat deze maatregelen leiden tot zeer grote scholen of zeer grote 
schoolbesturen met verweesd onderwijs. De maatregelen betreffen alleen fusies waar (relatief) 
kleine scholen bij betrokken zijn, die door de dalende leerlingaantallen ook nog eens kleiner 
dreigen te worden. 
 
 Verruimen van mogelijkheden tot samenwerkingsscholen. De strikte wettelijke 
voorwaarden voor een samenwerkingsschool kunnen bij twee overblijvende scholen voor 
openbaar en bijzonder onderwijs in een krimpgebied een belemmering vormen voor het samen 
laten gaan van laatste vestigingen in gemeenten. Dit geldt ook voor een samenwerkingsbestuur 
(bestuur voor openbaar en bijzonder onderwijs). Een dalend leerlingenaantal, zonder dat de 
school hierdoor op korte termijn onder de opheffingsnorm komt, wordt als 
rechtvaardigingsgrond opgenomen (net als bij de fusietoets). Ook voor de samenwerkingsschool 
gelden de prognoses van het CBS, zoals die hiervoor zijn beschreven. 
 
 Stimuleren en uitwerken mogelijkheden voor regie en samenwerking op regionaal 
niveau. Bij de implementatie van de maatregelen past additionele ondersteuning vanuit het 
Rijk in de eerste jaren om het proces van regie en samenwerking op gang te brengen. Gedacht 
kan worden aan een ‘steunpunt dalende leerlingaantallen’, dat in overleg met de PO-raad en 
VO-raad kan worden vormgegeven. Tevens kan aangesloten worden bij het al bestaande 
netwerk bevolkingsdaling en andere faciliteiten die vanuit het actieplan bevolkingsdaling zijn 
ontwikkeld. Lokaal maatwerk is gewenst, want drempels tot samenwerking in Groningen kunnen 
anders zijn dan in Limburg of in Zeeland. De besturen bepalen zelf of ze behoefte hebben aan 
37 
 

IBO Bekostiging funderend onderwijs bij dalende leerlingenaantallen 
 
 
 Verder onderzoek naar vormgeving van synchronisatie van (keuze- en profiel)vakken 
en synchronisatie van vmbo-richtingen. Minder diversiteit die ten bate komt van (behoud 
van) kwaliteit. Daarnaast kan verminderen van de verschillende keuzevakken per profiel en het 
synchroniseren van profielvakken en keuzevakken tussen profielen onderling ook meer ruimte 
voor voortgezet onderwijs scholen creëren. Verder onderzoek naar precieze vormgeving is 
noodzakelijk. 
4.2.4 Effecten van de maatregelen in de basisvariant en appreciatie daarvan 
De maatregelen leiden tot minder kwaliteitsrisico en een doelmatigere exploitatie. Echter, de 
maatregelen bieden geen structurele oplossing om kleine scholen in het primair onderwijs 
toekomstbestendig te maken: de prikkel voor een school om klein te blijven wordt door de 
maatregelen niet weggenomen. 
Omdat er geen grote veranderingen in de basisvariant plaatsvinden, hebben de maatregelen 
betrekking op een beperkt aantal scholen. Vanwege de beperktheid en de relatief grote invloed van 
de gedragseffecten op de maatregelen in de basisvariant kan geen precieze uitspraak worden 
gedaan van het aantal verwachte sluitingen en het effect hiervan op de reisafstand van leerlingen.  
4.2.5 Implementatie van de maatregelen basisvariant 
Maatregelen waarvoor een AmvB nodig zijn, zoals voor de experimenteerruimte en fusietoets, 
kunnen in beginsel in 2014 worden geïmplementeerd. Voor andere maatregelen, zoals regelgeving 
met betrekking tot de samenwerkingsschool, is aanpassing van wetgeving nodig. De werkgroep 
gaat ervan uit dat in 2016 het wetgevingspad bewandeld is en dat invoering vervolgens kan 
beginnen. De aanpassingen in wet- en regelgeving kunnen worden bewerkstelligd door de Minister 
van OCW. Overige maatregelen zullen in overleg met betrokken partijen worden uitgevoerd, zodat 
de drempel tot samengaan en samenwerking wordt verlaagd. 
 
4.2.6 Budgettaire effecten van de maatregelen basisvariant 
Het stelsel zal efficiënter gaan functioneren wanneer de maatregelen zijn geïmplementeerd. De 
kostenimplicaties voor vastgoed zijn niet meegenomen in de doorrekeningen van de varianten. Uit 
een indicatieve verkenning van drie regio’s blijkt dat de kosten van huisvesting van scholen in het 
primair onderwijs bij ongewijzigd beleid hoger zijn dan in scenario’s waarbij scholen in een 
43
versneld tempo zullen samengaan in vergelijking met de huidige situatie . Deze verkenning is 
echter niet representatief voor Nederland. Bovendien is in de verkenning niet altijd voor de meest 
doelmatige vastgoedoptie gekozen. Bij verdere uitwerking van de maatregelen is het aan te 
bevelen opbrengsten en kosten van huisvesting bij samengaan van scholen goed in beeld te 
brengen. De kosten van veranderingen in leerlingenvervoer zijn wel bij de berekeningen 
meegenomen. 
De budgettaire effecten in onderstaande tabellen geven een indicatie van de besparingen die 
gerealiseerd kunnen worden. Tabel 4.1 toont de bruto besparingsopbrengst van de basisvariant 
zonder dat de opbrengst wordt teruggesluisd  naar het onderwijsstelsel. 
Tabel 4.1. Budgettaire effecten maatregelen van de basisvariant A (in € mln.) 
                                                           
43
 Daarbij is rekening gehouden met: het afboeken van de restwaarde van het vastgoed, sloopkosten, 
herinrichting van de vrijkomende locatie als groenvoorziening, uitbreiding van bestaande scholen om leerlingen 
op te vangen, nieuwbouw scholen indien er meerdere scholen gesloopt worden en er geen school in de 
nabijheid beschikbaar is en uiteindelijk wegvallende exploitatielasten (na het slopen van schoolgebouwen zijn er 
geen exploitatielasten meer). 
39 
 

IBO Bekostiging funderend onderwijs bij dalende leerlingenaantallen 
 
Binnen de decentrale variant worden twee subvarianten bij de uitwerking beschreven: 
 Subvariant 1: De kleinescholentoeslag en de vaste voeten worden afgeschaft. Alleen het 
leerling-afhankelijke deel van de bekostiging blijft.  
 Subvariant 2: De kleinescholentoeslag verdwijnt. De vaste voeten en het leerling-afhankelijke 
deel van de bekostiging blijven. 
 
Binnen de twee subvarianten 1 en 2 kan nog gekozen worden om de bruto besparingopbrengst vrij 
te laten vallen (varianten 1A en 2A) of de bruto besparingsopbrengst terug te laten vloeien naar 
het onderwijsstelsel (varianten 1B en 2B). 
 
De ‘decentrale’ variant heeft betrekking op de bekostiging van alle primaire scholen in heel 
Nederland en niet alleen op gebieden met dalende leerlingaantallen.  
4.3.1 Subvarianten 
Subvariant 1. Volledige leerling-afhankelijke bekostiging 
Bij deze optie wordt de kleinescholentoeslag en de vaste voeten volledig afgeschaft. De totale 
44
bekostiging van het primair onderwijs wordt opgesplitst over het aantal leerlingen in het primair 
onderwijs. Met deze manier van bekostiging ontstaat er een lineair bekostigingsmodel. Hiermee 
ontstaat er een financiële prikkel bij scholen om niet klein te blijven, maar om bij dalende 
leerlingaantallen samen te gaan met andere scholen, omdat het voor wat betreft de bekostiging 
moeilijk wordt om een kleine school bedrijfsmatig goed te kunnen laten functioneren. 
Schoolbesturen kunnen gegeven hun beschikbare budget in deze variant er voor kiezen om één of 
meerdere kleine scholen open te houden door bijvoorbeeld met hun bekostiging te schuiven tussen 
scholen. Iedere onderwijsinstelling (ongeacht of de onderwijsinstelling zich al dan niet in een 
krimpgebied bevindt) krijgt dezelfde bekostiging per leerling. 
Als alle (huidige) vaste voeten en de volledige kleinescholentoeslag niet in de bekostiging worden 
teruggebracht betekent dit dat de alle onderwijsinstellingen alleen het (huidige) lineaire bedrag per 
leerling ontvangen. Iedere school (van de kleinste tot de grootste) verliest dan zijn vaste voet. Dit 
maakt het voor veel scholen moeilijker om exploiteerbaar te zijn.  
Als het geld van de vaste voeten en de afbouw van de kleinescholentoeslag wordt verwerkt in het 
bedrag per leerling en hiermee in de bekostiging worden teruggebracht, hebben scholen ongeveer 
minimaal 190 leerlingen nodig om op het huidige niveau van bekostiging te geraken volgens de 
berekeningen. Daarbij ontvangen scholen met meer dan 190 leerlingen iets meer bekostiging ten 
opzichte van de huidige situatie. Besturen met meerdere scholen met meer dan 190 leerlingen 
kunnen daardoor de afweging maken om in bepaalde gevallen een kleinere school open te houden.  
Subvariant 2. Bekostiging op basis van een vaste voet en een leerling-afhankelijke 
component (kleinescholentoeslag verdwijnt) 
Met deze vorm van bekostiging krijgt iedere school een vaststaand budget als vaste voet, met 
daarbovenop een budget per leerling. Met deze wijze van bekostiging zijn onderwijsinstellingen niet 
volledig afhankelijk van het aantal leerlingen. Dit betekent dat een onderwijsinstelling eerder 
“kostendekkend” kan zijn dan in een situatie waarbij de bekostiging volledig leerling-afhankelijk is. 
In de situatie dat de kleine scholentoeslag wordt afgeschaft en de besparingopbrengst niet in de 
bekostiging wordt teruggebracht, heeft een school ongeveer minimaal 150 leerlingen nodig om op 
het huidige niveau van bekostiging te geraken. 
                                                           
44
 Dit totale budget is exclusief de specifieke regelingen (bijvoorbeeld het budget voor achterstandsleerlingen 
en rugzakleerlingen). 
41 
 

IBO Bekostiging funderend onderwijs bij dalende leerlingenaantallen 
 
4.3.4 Budgettaire effecten  
De budgettaire effecten in onderstaande tabellen geven een indicatie van de besparingen die 
gerealiseerd kunnen worden. Zoals bij de basisvariant is vermeld zijn de kostenimplicaties voor 
vastgoed niet meegenomen in de doorrekeningen van de varianten. De kosten van veranderingen 
in leerlingenvervoer zijn wel bij de berekeningen meegenomen. 
Tabel 4.3 toont de bruto besparingsopbrengst van de basisvariant plus het afschaffen van alle 
vaste voeten en de kleinescholentoeslag, waarbij de opbrengst niet wordt teruggesluisd naar het 
stelsel (subvariant 1A). De bruto besparingsopbrengst van de vaste voeten bevat ook de opbrengst 
van het afschaffen van de vaste voeten van de grotere scholen.  
 
Tabel 4.3 Budgettaire effecten maatregelen beleidsvariant 1A (in € mln.) 
Maatregelen 2014 2015 2016 2017 2018 2019 2020 2021 Struc. 
Vrijval 0 -1 -3 -16 -48 -82 -119 -152 -174 
kleinescholentoeslag 
Vrijval vaste voeten 0 -1 -2 -34 -129 -223 -318 -412 -474 
Kosten (regie en 10 10 10 0 0 0 0 0 0 
ondersteuning) 
Kosten 0 0 0 2 4 5 6 6 6 
(leerlingenvervoer) 
Kasschuif -10 -8 -5 23 0 0 0 0 0 
Saldo variant 1A* 0 0 0 -25 -175 -300 -430 -560 -640 
NB: een (-) betekent een besparing, een positief bedrag is een intensivering.  
*Getallen zijn afgerond op vijf- en tientallen. 
 
Bij tabel 4.4 is de bruto besparingsopbrengst van de basisvariant plus het afschaffen van de 
kleinescholentoeslag en de vaste voeten teruggesluisd naar het stelsel (variant 1B). Deze 
terugsluis kan bijvoorbeeld worden gebruikt om regie te voeren, flankerend beleid te bekostigen of 
de prijs per leerling te verhogen in de bekostiging. 
Tabel 4.4 Budgettaire effecten maatregelen beleidsvariant 1B (in € mln.) 
Maatregelen 2014 2015 2016 2017 2018 2019 2020 2021 Struc. 
Vrijval 0 -1 -3 -16 -48 -82 -119 -152 -174 
kleinescholentoeslag 
Vrijval vaste voeten 0 -1 -2 -34 -129 -223 -318 -412 -474 
Kosten (regie en 10 10 10 0 0 0 0 0 0 
ondersteuning) 
Kosten 0 0 0 2 4 5 6 6 6 
(leerlingenvervoer) 
Kasschuif -10 -8 -5 23 0 0 0 0 0 
Herinvestering icl. 0 0 0 25 173 300 431 558 642 
regiekosten 
Saldo variant 1B* 0 0 0 0 0 0 0 0 0 
NB: een (-) betekent een besparing, een positief bedrag is een intensivering.  
*Getallen zijn afgerond op vijf- en tientallen. 
 
43 
 

IBO Bekostiging funderend onderwijs bij dalende leerlingenaantallen 
 
wordt de absolute opheffingsnorm verhoogd naar 80 leerlingen. Een school kan bij deze absolute 
opheffingsnorm vier combinatieklassen van 20 leerlingen met twee leergroepen van 10 leerlingen 
elk hanteren (uitgaande van een evenwichtig verdeelde leeftijdsopbouw over de verschillende 
groepen). Behoudens een zeer beperkt aantal vast te leggen uitzonderingen (bijvoorbeeld de 
laatste school op een Waddeneiland), worden scholen onder de 80 leerlingen niet langer bekostigd. 
Voor scholen boven de opheffingsnorm blijft de bekostigingssystematiek ongewijzigd. Natuurlijk 
zijn andere opheffingsnormen die ook aansluiten bij goed klassenmanagement denkbaar 
(bijvoorbeeld 100 (4 klassen van 25), 150 (8 klassen van circa 19) of 200 (8 klassen van 25)), 
maar er is  gekozen voor een opheffingsnorm van 80 leerlingen om concrete berekeningen te 
kunnen maken. De variant heeft betrekking op de bekostiging van primaire scholen in heel 
Nederland en niet alleen op gebieden met dalende leerlingaantallen.  
 
Ter illustratie wordt ook de effecten van een opheffingsnorm van 150 leerlingen gepresenteerd 
omdat uit studies blijkt dat dit ongeveer het minimum aantal leerlingen is waarbij een school –
gegeven de huidige bekostiging- bedrijfsmatig goed kan functioneren. Een opheffingsnorm van 150 
leerlingen heeft op dit moment een groot effect op de opheffing van het aantal scholen en op de 
reisafstanden van leerlingen. Deze effecten moeten worden meegewogen bij het bepalen van een 
keuze. Daarom is deze norm slechts ter illustratie opgenomen. In de toekomst zou een 
opheffingsnorm van 150 overwogen kunnen worden, waarbij de opheffingsnorm van 80 als 
tussenstap kan worden gezien. Vervolgens zouden ook de stichtingsnormen en opheffingsnormen 
op langere termijn dichterbij elkaar gesteld kunnen worden.  
 
Bij de “centrale variant” kan nog gekozen worden om de bruto besparingsopbrengst vrij te laten 
vallen (subvariant 3A en 4A) of de bruto besparingsopbrengst terug te laten vloeien naar het 
onderwijsstelsel (subvariant 3B en 4B). 
4.4.1 Appreciatie van effecten van maatregelen van de centrale variant 
Met het verhogen van de absolute opheffingsnormen worden er heldere en duidelijke kaders voor 
het veld gesteld. Omdat de schoolomvang toeneemt, zullen de risico’s met betrekking tot kwaliteit 
afnemen. In vergelijking met de basisvariant zullen de risico’s op zwakke kwaliteit kleiner zijn 
omdat in de basisvariant er nog steeds scholen met minder dan 80 leerlingen kunnen blijven 
voortbestaan. 
 
Betrokken scholen, scholen die zullen samengaan dan wel opgeheven worden en 
reisafstanden 
Maatregelen bij subvariant 3A hebben betrekking op ongeveer 845 scholen met minder dan 80 
leerlingen. Daarvan zullen naar verwachting uiteindelijk ongeveer 410 scholen worden opgeheven. 
Dit betreft, ongeacht de richting van de school, een verplaatsing van ongeveer 22.800 leerlingen, 
van die 22.800 leerlingen zal 3 procent meer dan 6 kilometer moeten gaan reizen. Bij subvariant 
4A met een opheffingsnorm van 150 leerlingen, hebben de maatregelen betrekking op ongeveer 
2.350 scholen, waarvan uiteindelijk ongeveer 1.100 scholen zullen sluiten. Dit betreft, ongeacht de 
richting van de school, een verplaatsing van ongeveer 92.600 leerlingen, van die 92.600 leerlingen 
zal 5 procent meer dan 6 kilometer moeten gaan reizen.  
4.4.2 Implementatie 
Voor de wijziging van de opheffingsnorm is een wijziging van de WPO noodzakelijk. De werkgroep 
gaat er vanuit uit dat in 2016 het wetgevingstraject is bewandeld (Staatsblad) en dat invoering van 
de maatregelen vervolgens kan beginnen. Gezien het effect van maatregelen in de 
normeringsystematiek, is het belangrijk dat het onderwijsveld voldoende tijd heeft om op de 
nieuwe situatie te anticiperen. Er wordt daarom uitgegaan van een transitieperiode van 5 jaar. Dit 
betekent dat de absolute opheffingsnorm van 80 in 2021 volledig zal ingaan (en dus in één keer 
wordt opgehoogd van 23 naar 80). De verwachting is wel dat scholen ook al in de transitieperiode 
zullen samengaan in anticipatie op 2021.  
45 
 

IBO Bekostiging funderend onderwijs bij dalende leerlingenaantallen 
 
Ter illustratie worden in onderstaande tabel ook de budgettaire effecten van de basisvariant plus 
een opheffingsnorm van 150 leerlingen gepresenteerd.  
 
Tabel 4.9 Budgettaire effecten maatregelen beleidsvariant 4A (in € mln.) 
Maatregelen 2014 2015 2016 2017 2018 2019 2020 2021 Struc. 
Vrijval 0 -1 -3 -11 -27 -51 -80 -107 -174 
kleinescholentoeslag 
Vrijval vaste voeten 0 -1 -2 -5 -14 -27 -42 -56 -89 
Kosten (regie en 10 10 10 0 0 0 0 0 0 
ondersteuning) 
Kosten 0 0 0 2 4 5 6 6 6 
(leerlingenvervoer) 
Kasschuif -10 -8 -5 14 9 0 0 0 0 
Saldo variant 4A* 0 0 0 0 -30 -75 -115 -155 -255 
NB: een (-) betekent een besparing, een positief bedrag is een intensivering.  
*Getallen zijn afgerond op vijf- en tientallen. 
 
Bij tabel 4.10 is de bruto besparingsopbrengst van de basisvariant plus het invoeren van een 
absolute opheffingsnorm van 150 leerlingen teruggesluisd naar het stelsel (variant 4B). Deze 
terugsluis kan bijvoorbeeld worden gebruikt om regie te voeren, flankerend beleid te bekostigen of 
de prijs per leerling te verhogen in de bekostiging. 
Tabel 4.10 Budgettaire effecten maatregelen beleidsvariant 4B (in € mln.) 
Maatregelen 2014 2015 2016 2017 2018 2019 2020 2021 Struc. 
Vrijval 0 -1 -3 -11 -27 -51 -80 -107 -174 
kleinescholentoeslag 
Vrijval vaste voeten 0 -1 -2 -5 -14 -27 -42 -56 -89 
Kosten (regie en 10 10 10 0 0 0 0 0 0 
ondersteuning) 
Kosten 0 0 0 2 4 5 6 6 6 
(leerlingenvervoer) 
Kasschuif -10 -8 -5 14 9 0 0 0 0 
Herinvestering incl. 0 0 0 0 28 73 116 157 257 
regiekosten 
Saldo variant 4B* 0 0 0 0 0 0 0 0 0 
NB: een (-) betekent een besparing, een positief bedrag is een intensivering.  
*Getallen zijn afgerond op vijf- en tientallen. 
47 
 

IBO Bekostiging funderend onderwijs bij dalende leerlingenaantallen 
 
 
Onderwerp van onderzoek 
Onderwerp van het onderzoek zijn  
a) de elementen in de bekostigingssystematiek van het primair en voortgezet onderwijs in relatie 
tot dalende leerlingenaantallen en de effecten daarvan op het primair en voortgezet onderwijs en  
b) de elementen in het onderwijsstelsel die fusies of fusieprocessen van kleine scholen belemmeren 
of het ontstaan en voortbestaan bevorderen van kleine scholen (bijv. aspecten van de fusietoets, 
denominatie, invulling van artikel 23 van de Grondwet, stichting- en opheffingsnormen, 
regelgeving rond onderwijshuisvesting, recht om aanmeldingen van leerlingen af te wijzen), of het 
ontstaan en voortbestaan bevorderen van een te divers opleidingsaanbod gegeven het 
leerlingaantal. Het onderzoek geeft hiervan een overzicht. 
Opdracht aan de werkgroep 
Doel van het onderzoek is te komen tot een aantal beleidsvarianten waarmee de kwaliteit en de 
doelmatigheid van het funderend onderwijs in gebieden met een dalend leerlingaantal geborgd 
blijft en waar mogelijk vergroot wordt. De beleidsvarianten worden zoveel mogelijk 
gekwantificeerd. De beleidsvarianten kunnen budgetneutraal zijn of tot besparingen leiden. 
Oplossingsrichtingen die de beleidsvarianten kunnen verkennen, zijn onder andere:  
1. Aanpassingen in de bekostigingssystematiek en de regelgeving die leiden tot een 
doelmatige borging van de kwaliteit, de toegankelijkheid en de diversiteit van het 
onderwijsaanbod bij dalende leerlingaantallen.  
2. Aanpassingen die weliswaar leiden tot een grotere reisafstand voor leerlingen, maar die de 
toegankelijkheid van het onderwijs zo min mogelijk beperken. 
3. Aanpassingen in de fusietoets. Het onderzoek zal nagaan of de fusietoets inderdaad een 
belemmering vormt voor doelmatiger en kwalitatief betere scholen, en zo ja hoe dit kan 
worden ondervangen. 
4. Aanpassingen in de regelgeving rond het opleidingsaanbod in het voortgezet onderwijs. 
5. Aanpassingen in de stichting- en opheffingsnormen en –regelgeving. 
Ook wordt de werkgroep gevraagd te verkennen of en hoe vanuit het Rijk bevorderd moet worden 
dat op lokaal niveau schoolbesturen en gemeentebesturen de regierol pakken om adequaat en 
tijdig in te spelen op de trend van dalende leerlingaantallen.  
De werkgroep wordt gevraagd inzicht te geven in de dilemma’s die aan onderwijsbeleidskeuzes in 
tijden van dalende leerlingaantallen ten grondslag kunnen liggen. Een voorbeeld van zo’n dilemma 
is het dilemma tussen aan de ene kant minimale schaal en onderwijskwaliteit, en aan de andere 
kant de vrijheid van onderwijs die artikel 23 van de Grondwet biedt. Een ander voorbeeld is het 
dilemma tussen onderwijskwaliteit en toegankelijkheid/reisafstand. 
Organisatie van het onderzoek 
De werkgroep bestaat uit vertegenwoordigers van de ministeries van OCW, EL&I, AZ en Financiën. 
De werkgroep staat onder leiding van een onafhankelijke voorzitter. De voorzitter wordt 
ondersteund door een secretaris van het ministerie van Financiën en een cosecretaris van het 
ministerie van OCW. Er kunnen externe deskundigen aan de werkgroep deelnemen. Daarnaast kan 
gebruik gemaakt worden van de themagroep Onderwijs van het Nationaal Netwerk 
Bevolkingsdaling. De werkgroep start voor de zomer van 2012 en dient haar rapport uiterlijk op 1 
februari 2013 af te ronden. De omvang van het rapport is niet groter dan 30 bladzijden plus een 
samenvatting van maximaal 5 bladzijden. 
49 
 

IBO Bekostiging funderend onderwijs bij dalende leerlingenaantallen 
 
Bijlage 3: Expertmeeting 
Op vrijdag 30 november 2012 heeft er een expertbijeenkomst plaatsgevonden in Utrecht. 
 
Voor deze bijeenkomst zijn de volgende experts uitgenodigd: 
 Corina Dijkstra (VNG) 
 Jacob Bruintjes (wethouder onderwijs Borger Odoorn) 
 Marianne Besselink (gedeputeerde provincie Groningen) 
 Henk van der Esch (voorzitter college van bestuur Achterhoek vo) 
 Sharon van Ede (APE, onderzoek en advies) 
 Anko van Hoepen (bestuurder Alphascholengroep (po) in Zeeland) 
 Leon Kerckhoffs (Onderwijsinspectie) 
 Ib Waterreus (Onderwijsraad) 
 Simone Walvisch (po-raad) 
 Jelma Hoekstra (vo-raad) 
 Debby Lanser (Centraal Planbureau) 
 Peter Steverink (medezeggenschapsraad OBS De Bongerd in Keppel) 
 Piet de Witte (Bestuurder Reynaert College in Hulst) 
 Walter Dresscher (Algemene Onderwijsbond) 
 Leo Niessen (Nationaal Netwerk Bevolkingsdaling, werkgroep onderwijs) 
 Anouk Mulder (De argumentenfabriek) 
 Jasper Diele (directeur basisschool Willibrordus in Deurningen) 
 Jan Langelaar (Besturenraad, centrum voor christelijk onderwijs) 
 Peter Breel (VKO, centrum voor katholiek onderwijs) 
 Rob Smeulders (directeur rooms katholieke basisschool ‘De hoge waai’ in Raamsdonkveer) 
 Marcel Klaverkamp (directeur Aletta Jacobs College in Hoogezand) 
 Joke Plass (directeur ‘Scholen aan Zee’ (vo)) 
 
Naast de expertbijeenkomst is op woensdag 23 januari een werkbezoek gebracht in Hellevoetsluis 
en is gesproken met: 
 De heer De Kam, voorzitter college van bestuur van onderwijsgroep PRIMO vpr, stichting 
voor openbaar primair onderwijs 
 De heer Oldenburg, lid college van bestuur van onderwijsgroep PRIMO vpr, stichting voor 
openbaar primair onderwijs 
 De heer Bijdevaate, rector Helinium, vo school met gymnasium, atheneum, havo, mavo en 
vmbo 
 
 
51 
 

