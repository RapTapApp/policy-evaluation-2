Gezondheidsraad
Het Rijksvaccinatieprogramma  
in Caribisch Nederland
The National Immunisation Programme  
in the Dutch Caribbean

 
Gezondheidsraad
H e a l t h C o u n c i l o f t h e N e t h e r l a n d s
Aan de minister van Volksgezondheid, Welzijn en Sport
Onderwerp : aanbieding advies Het Rijksvacinatieprogramma in Caribisch Nederland 
Uw kenmerk : PG/CI/3067024 dd 24 juni 2011
Ons kenmerk : I-860/11/HH/db/693-A5
Bijlagen : 1
Datum : 16 augustus 2012
Geachte minister,
In bijgaand advies heeft de Commissie Rijksvaccinatieprogramma de inhoud van het natio-
nale vaccinatieprogramma beoordeeld in het licht van de specifieke epidemiologische situa-
tie in Caribisch Nederland en de regio. Een vergelijking van de programma's leert dat 
vaccinaties tegen pneumokokken, meningokokken C en humaan papillomavirus in Cari-
bisch Nederland nog ontbreken. Het is aannemelijk dat met een toevoeging van deze vacci-
naties nog een aanmerkelijke gezondheidswinst behaald kan worden, net als in het 
Europese deel van Nederland.
Een onvermijdelijke beperking in de beoordeling is het gebrek aan wetenschappelijke gege-
vens over het vóórkomen van infectieziektes op de drie eilanden. De populatie is simpelweg 
te klein voor epidemiologisch onderzoek van voldoende omvang, en ook onderzoek in een 
groter gebied geeft geen uitsluitsel. Uit voorzorg adviseert de commissie daarom uitsluitend 
aanvullingen op het huidige programma, en beoordeelt de raad niet of sommige vaccinaties 
die in het Europese deel van Nederland worden verstrekt in Caribisch Nederland misschien 
niet nodig zijn. Overigens zijn daar op dit moment geen aanwijzingen voor.
B e z o e k a d r e s P o s t a d r e s
P a r n a s s u s p l e i n 5 P o s t b u s 1 6 0 5 2
2 5 11 V X D e n  H a a g 2 5 0 0 B B D e n  H a a g
Te l e f o o n ( 0 7 0 ) 3 4 0 6 6 2 5 Te l e f a x ( 0 7 0 ) 3 4 0 7 5 2 3
E - m a i l : h a n s . h o u w e l i n g @ g r. n l w w w . g r . n l

 
Gezondheidsraad
H e a l t h C o u n c i l o f t h e N e t h e r l a n d s
Onderwerp : aanbieding advies Het Rijksvacinatieprogramma 
in Caribisch Nederland 
Ons kenmerk : I-860/11/HH/db/693-A5
Pagina : 2
Datum : 16 augustus 2012
 
Harmonisatie van het programma in Caribisch Nederland met dat in Nederland heeft de 
voorkeur, maar in de uitvoering moet enige flexibiliteit mogelijk zijn.
Met vriendelijke groet,
 
prof. dr. H. Obertop, 
waarnemend voorzitter
B e z o e k a d r e s P o s t a d r e s
P a r n a s s u s p l e i n 5 P o s t b u s 1 6 0 5 2
2 5 11 V X D e n  H a a g 2 5 0 0 B B D e n  H a a g
Te l e f o o n ( 0 7 0 ) 3 4 0 6 6 2 5 Te l e f a x ( 0 7 0 ) 3 4 0 7 5 2 3
E - m a i l : h a n s . h o u w e l i n g @ g r. n l w w w . g r . n l

Het Rijksvaccinatieprogramma  
in Caribisch Nederland
aan:
de minister van Volksgezondheid, Welzijn en Sport
Nr. 2012/13, Den Haag, 16 augustus 2012

Inhoud
Samenvatting  11
1 Inleiding  15
1.1 Aanleiding voor het advies  15
1.2 Werkwijze van de commissie  16
1.3 Opzet van het advies  18
2 Het beoordelingsproces  19
2.1 Doelen van het RVP  19
2.2 Criteria voor beslissen over vaccinaties  20
2.3 Toepasbaarheid van de criteria  21
3 Vergelijking van vaccinatieprogramma’s  23
3.1 Vaccinaties in Europees Nederland en Caribisch Nederland  23
3.2 Vaccinatie in Frankrijk en zijn overzeese gebiedsdelen  25
3.3 Conclusie  26
4 Mogelijke toevoeging van ontbrekende vaccinaties  27
4.1 Vaccinatie tegen ziekte veroorzaakt door pneumokokken  27
4.2 Vaccinatie tegen ziekte veroorzaakt door meningokokken C  28
4.3 Vaccinatie tegen baarmoederhalskanker  29
Inhoud 9

Samenvatting
Een nieuwe status voor Bonaire, Sint Eustatius en Saba
In 2010 hebben de eilanden Bonaire, Sint Eustatius en Saba, die samen Caribisch 
Nederland worden genoemd, de status van openbare lichamen gekregen, waarbij 
zij functioneren als speciale gemeenten in Nederland. Dit betekent dat de minis-
ter van Volksgezondheid, Welzijn en Sport verantwoordelijk is voor volksge-
zondheid in zowel het Europese als Caribische deel van Nederland.
Toepasbaarheid van het Rijksvaccinatieprogramma
In deze nieuwe situatie komt de vraag op in hoeverre het Rijksvaccinatiepro-
gramma (RVP), dat de inwoners van Nederland beschermt tegen bepaalde infec-
tieziekten, ook toepasbaar is op de drie eilanden. De minister heeft de 
Gezondheidsraad verzocht zich over deze kwestie te buigen, en daarbij rekening 
te houden met de geografische situatie en mogelijke verschillen in epidemiolo-
gie.
Adviezen over het Rijksvaccinatieprogramma worden altijd geformuleerd 
door de permanente Commissie RVP van de Gezondheidsraad, die in dat kader 
zeven criteria heeft geformuleerd. De criteria zijn gebaseerd op twee ethische 
principes: 1) optimale bescherming van de populatie als geheel en 2) een recht-
vaardige toedeling van mogelijke gezondheidswinst, met voorrang voor groepen 
die bescherming het meest nodig hebben.
Samenvatting 11

Als het erom gaat de noodzaak te beoordelen om in Caribisch Nederland een 
Nationaal Programma voor Grieppreventie uit te voeren, beveelt de commissie 
aan om een aparte evaluatie uit te voeren. De Gezondheidsraad buigt zich 
momenteel over de vraag of vaccinatie tegen het rotavirus opgenomen moet wor-
den in het RVP. De toepasbaarheid in Caribisch Nederland zal daarbij ook beoor-
deeld worden.
Belang van goede faciliteiten
Om een vaccinatieprogramma goed uit te voeren zijn adequate laboratoriumfaci-
liteiten onontbeerlijk. Toegang tot dergelijke faciliteiten moet dan ook gewaar-
borgd zijn op Bonaire, Sint Eustatius en Saba zelf, op andere eilanden in de 
regio, of moet georganiseerd worden in samenwerking met andere instituties bui-
ten de regio. Ook het monitoren van gezondheidsklachten na vaccinatie is van 
belang. Daarvoor zou een registratiesysteem moeten worden opgezet.
Belang van flexibiliteit
De circulatie van verschillende virusstammen of serotypes van pathogenen in de 
regio kan ertoe noodzaken dat vaccins van andere producenten worden gebruikt 
dan in Europa. Een zekere mate van flexibiliteit in de uitvoering van het RVP in 
Caribisch Nederland is daarom aan te bevelen, zolang de inwoners adequate 
bescherming genieten.
Samenvatting 13

Hoofdstuk
1
Inleiding
1.1 Aanleiding voor het advies
De Nederlandse eilanden Bonaire, Sint Eustatius en Saba hebben recent de status 
van openbare lichamen verworven, waarbij zij functioneren als bijzondere 
Nederlandse gemeenten. Tot aan de overgangsdatum, 10 oktober 2010, behoor-
den de drie eilanden tot de Nederlandse Antillen, die een zelfstandig land vorm-
den binnen het Koninkrijk der Nederlanden. In de nieuwe situatie zijn de andere 
eilanden die onder de voormalige Nederlandse Antillen vielen, Curaçao en Sint 
Maarten, zelfstandige landen geworden binnen het Koninkrijk. Behalve de al 
genoemde Nederlandse Cariben, is er Aruba, dat binnen het Koninkrijk al langer 
een zelfstandige status had. Bonaire, Sint Eustatius en Saba worden gezamenlijk 
Caribisch Nederland genoemd.
De verandering in de status van Bonaire, Sint Eustatius en Saba heeft uiter-
aard de nodige gevolgen. Zo zal in de komende jaren meer en meer van de 
Nederlandse wetgeving van kracht worden op deze eilanden. Waar het gaat om 
public health vallen de drie bijzondere gemeenten nu onder de verantwoordelijk-
heid van de Nederlandse minister van Volksgezondheid, Welzijn en Sport. In dat 
kader hebben de inwoners ook het recht op bescherming tegen ziekte door deel-
name aan het Rijksvaccinatieprogramma (RVP), net als hun landgenoten in het 
Europese deel van Nederland.
Inleiding 15

Een complicatie in de beoordeling is wel dat epidemiologische gegevens 
over de regio schaars zijn. Het aantal inwoners is nu eenmaal te klein voor een 
goed gefundeerde inschatting van het vóórkomen van bepaalde ziekten. Dit pro-
bleem blijft ook bestaan als studies een groter gebied in de Cariben beslaan.
Het gevolg is dat er eigenlijk geen wetenschappelijke basis kan zijn om vac-
cinaties uit het RVP op de drie eilanden weg te laten, zelfs als de beperkte epide-
miologische informatie suggereert dat een ziekte weinig of zelfs helemaal niet 
voorkomt. Om die reden zal de commissie dan ook niet adviseren om bepaalde 
vaccinaties uit het RVP niet te verstrekken in Caribisch Nederland.
Een aanvullende overweging is dat inwoners van dit gebied frequent reizen, 
zowel naar Europa als naar Noord- en Zuid-Amerika. Hun immunologische sta-
tus zou hen daarom ook in die gebieden afdoende moeten beschermen. Ook is het 
van belang dat er bij terugkeer geen nieuwe ziekten geïntroduceerd worden op de 
eilanden. Dit is des te meer van belang omdat een eventuele uitbraak een grote 
impact zou hebben in zo’n kleine populatie.
Vanwege het ontbreken van specifieke epidemiologische data en gegeven het 
belang van een goede bescherming, zal de beoordeling van de toepasbaarheid 
van het RVP op de drie eilanden in twee stappen verlopen. 
Ten eerste gaat de commissie na of vaccinaties die in het Europese deel van 
Nederland worden gegeven maar niet in het Caribische deel, daar nu ook geïntro-
duceerd moeten worden. Ten tweede beoordeelt de commissie of in Caribisch 
Nederland aanvullende vaccinaties nodig zijn die geen deel uitmaken van het 
huidige RVP. Dit zou het geval zijn wanneer daar specifieke infectieziekten voor-
komen waarvoor effectieve vaccins beschikbaar zijn.
Op grond van deze uitgangspunten en overwegingen zal de commissie de vol-
gende vragen beantwoorden:
1 Welke criteria moeten worden gebruikt om een mogelijk verschil in vaccina-
tieschema’s te kunnen beoordelen?
2 Welke verschillen zijn er op dit moment tussen de vaccinatieprogramma’s in 
het Europese deel van Nederland en Caribisch Nederland?
3 Wat kunnen we leren van het vaccinatiebeleid in de overzeese gebiedsdelen 
van Frankrijk?
4 Zijn er redenen om het vaccinatieprogramma in Caribisch Nederland uit te 
breiden, om het zo in lijn te brengen met het huidige RVP?
5 Zijn er redenen om vaccinaties te introduceren in Caribisch Nederland die 
geen deel uitmaken van het huidige RVP?
6 Welke aanbevelingen kunnen worden gedaan voor het totale vaccinatiepro-
gramma in Caribisch Nederland?
Inleiding 17

Hoofdstuk
2
Het beoordelingsproces
In dit hoofdstuk geeft de commissie een overzicht van de zeven criteria voor 
beslissingen over nieuwe vaccinaties in het RVP. Vervolgens bespreekt zij hoe 
deze criteria worden toegepast in de huidige advisering over Caribisch Neder-
land.
2.1 Doelen van het RVP
Het Rijksvaccinatieprogramma is niet statisch. Wanneer zich veranderingen 
voordoen in de epidemiologische status van een besmettelijke ziekte of er 
nieuwe of betere vaccins beschikbaar komen, dan kan dat tot aanpassing leiden. 
Het is de taak van de Commissie RVP om de minister over dergelijke wijzigin-
gen te adviseren. 
Het primaire doel van het RVP is als volgt geformuleerd:
De bevolking en het maatschappelijk leven door middel van vaccinatie bescher-
men tegen ernstige infectieziekten.
Om dat hoofddoel te bereiken zijn drie secundaire doelen onderscheiden: 
1 uitroeiing van een bepaalde infectieziekte
2 bereiken en onderhouden van groepsimmuniteit
3 bescherming van zoveel mogelijk individuen.
Het beoordelingsproces 19

3 Eventuele nadelige gezondheidseffecten van de vaccinatie (bijwerkingen) 
doen geen belangrijke afbreuk aan de gezondheidswinst in de bevolking.
Aanvaardbaarheid van de vaccinatie
4 De last die een individu ondervindt door de afzonderlijke vaccinatie staat in 
een redelijke verhouding tot de gezondheidswinst voor de persoon zelf en de 
bevolking als geheel.
5 De last die een individu ondervindt door het totale vaccinatieprogramma 
staat in een redelijke verhouding tot de gezondheidswinst voor de persoon 
zelf en de bevolking als geheel.
Doelmatigheid van de vaccinatie
6 De verhouding tussen kosten en gezondheidswinst is gunstig in vergelijking 
met die van andere mogelijkheden om de ziektelast te reduceren.
Prioritering van de vaccinatie
7 Met de keuze voor de vaccinatie wordt een (potentieel) urgent volksgezond-
heidsbelang gediend.
2.3 Toepasbaarheid van de criteria
Bij het beantwoorden van de adviesvragen zijn de hierboven weergegeven doe-
1,2
len en criteria van toepassing. Maar we hebben al gezien dat specifieke epide-
miologische gegevens over de incidentie van ziekten in Caribisch Nederland 
schaars zijn, en dat het daarom niet goed mogelijk is om op wetenschappelijke 
gronden te concluderen dat bepaalde vaccinaties daar niet nodig zijn. Om die 
reden zal de commissie het zekere voor het onzekere nemen en alleen mogelijke 
toevoegingen bespreken. Daarbij benut zij de input van regionale experts.
Het beoordelingsproces 21

Hoofdstuk
3
Vergelijking van  
vaccinatieprogramma’s
Hoe verhoudt het huidige vaccinatieprogramma in Caribisch Nederland zich tot 
dat in het Europese deel van Nederland? En wat kunnen we leren van het vacci-
natiebeleid in Frankrijk en zijn overzeese gebiedsdelen? 
3.1 Vaccinaties in Europees Nederland en Caribisch Nederland
Wanneer in de toekomst wordt besloten over aanpassingen in het Rijksvaccina-
tieprogramma, zal aan de inwoners van het Europese deel van Nederland en 
Caribisch Nederland gelijke bescherming geboden worden, al wordt daarbij 
uiteraard wel rekening gehouden met mogelijke verschillen. Vanwege de nieuw 
gevormde relatie met het Europese deel van Nederland wordt in dit advies echter 
het complete vaccinatieprogramma in Caribisch Nederland geëvalueerd. Tabel 1 
en 2 laten zien hoe de vaccinatieprogramma’s in de twee gebieden zich op dit 
moment tot elkaar verhouden.
Vergelijking van vaccinatieprogramma’s 23

De eerste conclusie die zich aandient is dat de twee programma’s grotendeels 
overeenkomen. Maar er zijn ook een paar verschillen.
Het meest in het oog springende verschil is het ontbreken van drie vaccinaties in 
het programma in Caribisch Nederland:
• vaccinatie tegen ziekte veroorzaakt door pneumokokken
• vaccinatie tegen ziekte veroorzaakt door meningokokken C 
• vaccinatie tegen baarmoederhalskanker.
Daarnaast vallen nog wat kleinere verschillen op. Zo zijn er verschillen in de 
leeftijd waarop vaccinaties worden gegeven, zoals de BMR-vaccinaties op de 
leeftijd van vier in plaats van negen jaar en de leeftijdsverschillen tussen de twee 
gebieden bij het toedienen van de vaccinatie tegen hepatitis B. En in het geval 
van de vaccinatie tegen polio wordt op Bonaire een levend verzwakt type vaccin 
gebruikt, dat via de mond wordt toegediend (suikerklontje). 
3.2 Vaccinatie in Frankrijk en zijn overzeese gebiedsdelen
Hoe organiseert Frankrijk zijn vaccinatieprogramma’s, gegeven de grote regio-
nale spreiding van de gebieden waarin deze worden uitgevoerd? En hoe houden 
ze daarbij rekening met lokaal beleid en met geografische en epidemiologische 
verschillen? 
De eerste observatie is dat het Franse beleid inzake public health centraal 
georganiseerd is. Lokaal zijn het de Agences Régionales de Santé (ARS) die de 
verantwoordelijkheid dragen. Dit is vergelijkbaar met de situatie in Nederland: 
de centrale verantwoordelijkheid ligt bij de minister van VWS, maar de nieuw 
gevormde Rijksdienst Caribisch Gebied heeft lokaal een rol in het gezondheids-
beleid. 
Een tweede observatie is dat in principe overal in Frankrijk het standaard 
vaccinatieprogramma wordt toegepast, of dat nu op het vasteland is of overzee. 
Tegelijk zijn wel uitzonderingen mogelijk als de epidemiologische situatie 
daarom vraagt. Om die reden verzamelen regionale epidemiologische centra 
lokaal gegevens. Ook dit is vergelijkbaar met de nieuwe situatie in Nederland: 
alle inwoners hebben het recht op passende bescherming door vaccinaties, maar 
de manier waarop dit doel wordt bereikt kan verschillen als epidemiologische 
gegevens dat rechtvaardigen. 
Wat ten derde opvalt is dat ver van het vasteland verwijderde gebieden niet 
per se een ander vaccinatieprogramma vereisen, terwijl gebieden op het vaste-
land soms juist wel een aangepast programma hebben. Op Martinique en Guade-
Vergelijking van vaccinatieprogramma’s 25

Hoofdstuk
4
Mogelijke toevoeging van  
ontbrekende vaccinaties
Drie vaccins die deel uitmaken van het RVP worden momenteel niet toegediend 
in Caribisch Nederland. Ook zijn een paar kleinere verschillen geconstateerd. In 
dit hoofdstuk beoordeelt de commissie of veranderingen in het programma op de 
drie eilanden gewenst zijn, gebruik makend van wetenschappelijke gegevens en 
regionale expertise.
4.1 Vaccinatie tegen ziekte veroorzaakt door pneumokokken
Er is maar weinig bekend over de incidentie van pneumokokkenziekte in Cari-
bisch Nederland. Zelfs als het gaat om heel Latijns-Amerika zijn de gegevens 
schaars. In twee onderzoeken is geprobeerd om de ziektelast te schatten voor 
Latijns-Amerika en het Caraïbisch gebied als geheel, maar in beide gevallen wer-
3,4
den slechts gegevens uit een klein aantal landen gebruikt.
Een extrapolatie naar het hele gebied resulteerde in een schatting van 11 of 12 
gevallen van door pneumokokken veroorzaakte hersenvliesontsteking per 
100.000 kinderen van vijf jaar en jonger. Dit is vergelijkbaar met de incidentie in 
Nederland voordat de pneumokokkenvaccinatie werd ingevoerd, toen 11.5 kin-
deren per 100.000 kinderen van twee jaar en jonger hersenvliesonsteking kregen. 
De incidentie van alle vormen van ziekte door pneumokokken werd geschat op 
32 gevallen per 100.000 per jaar. Dit is aanmerkelijk hoger dan de incidentie in 
Mogelijke toevoeging van ontbrekende vaccinaties 27

Om de hele bevolking op de drie eilanden adequate bescherming te bieden 
kan het goed zijn om net als in het Europese deel van Nederland een inhaalvacci-
natie aan te bieden, omdat de bescherming anders beperkt blijft tot (een groeiend 
aantal) jaarlijkse cohorten. Maar deze keuze zal gebaseerd moeten worden op 
meer dan alleen wetenschappelijke gronden.
De commissie heeft ook gesproken over gebruik van een vaccin dat de vier 
serogroepen A, C, W en Y omvat. Er zijn echter geen specifieke gegevens die de 
inzet hiervan in deze regio ondersteunen. Daarom adviseert de commissie het 
gebruik van dit specifieke vaccin in het RVP niet voor Caribisch Nederland. 
4.3 Vaccinatie tegen baarmoederhalskanker
In bijna alle gevallen van baarmoederhalskanker is er ook sprake van besmetting 
met het humaan papillomavirus (HPV), een zeer gemakkelijk overdraagbaar 
virus dat bij 80% van de vrouwen voorkomt. Maar omgekeerd krijgt slechts een 
kleine groep van de met het virus besmette vrouwen baarmoederhalskanker.
Sinds een vaccin tegen de meest gevaarlijke typen HPV beschikbaar is geko-
men, kan het aantal sterfgevallen door baarmoederhalskanker via een vaccinatie 
verminderd worden. Daarom is deze vaccinatie recent geïntroduceerd in het RVP 
in het Europese deel van Nederland. De invoering ging gepaard met oppositie 
van mensen die actief campagne hebben gevoerd, via de media en het internet. 
Een van de bezwaren lijkt te zijn dat vaccinatie van jonge meisjes gezien zou 
kunnen worden als een vrijbrief voor promiscuïteit. 
De commissie benadrukt dat er alle reden is om deze vaccinatie ook in Cari-
bisch Nederland aan het programma toe te voegen. Baarmoederhalskanker is de 
op een na meest voorkomende vorm van kanker onder vrouwen in het Caribisch 
gebied, en de circulatie van het virus verschilt niet substantieel van die in 
Europa. Daarom adviseert ook PAHO introductie van vaccinatie tegen HPV in de 
regio.
De preventieve vaccinatie moet worden verstrekt voordat er sprake is van 
seksuele activiteit. De commissie heeft met experts uit de regio gesproken over 
de aanbevolen leeftijd om het vaccin aan te bieden. Hoewel de algemene indruk 
is dat seksuele activiteit in het Caribisch gebied vroeger begint dan in het Euro-
pese deel van Nederland, zijn geen cijfers beschikbaar om dit te bevestigen. Een 
wetenschappelijke basis om op de drie eilanden een jongere leeftijd te suggere-
ren voor vaccinatie dan in het Europese deel van Nederland ontbreekt dus.
Dit alles in overweging nemend, adviseert de commissie de introductie van 
de vaccinatie tegen HPV voor meisjes in de leeftijd van 9 tot 12 jaar. Een precie-
zere leeftijd kan bepaald worden wanneer uit onderzoek gegevens beschikbaar 
Mogelijke toevoeging van ontbrekende vaccinaties 29

jaar gebeurt. Toedienen van het vaccin op vierjarige leeftijd is in lijn met de aan-
bevelingen van de WHO, om zo het aantal kinderen dat mazelen kan krijgen te 
6
verminderen. In het huidige RVP is echter gekozen voor de leeftijd van negen 
jaar om op die manier voldoende immuniteit tegen rubella (rode hond) te kunnen 
realiseren op het moment dat vrouwen kinderen krijgen. Een evaluatie van beide 
benaderingen wordt op dit moment uitgevoerd door het RIVM. 
Praktisch gezien zou het gunstig kunnen zijn om de schema’s in Caribisch 
Nederland op één lijn te brengen met die in het Europese deel van Nederland. 
Dat zou ook de helderheid en consistentie van het geheel ten goede komen. Maar 
vanwege het ontbreken van overtuigende wetenschappelijke data die voor of 
tegen een harmonisatie pleiten ziet de commissie op dit punt af van een aanbeve-
ling. Wel gaat zij ervan uit dat toekomstige aanpassingen van het RVP bij voor-
keur voor beide gebiedsdelen moeten gelden. 
Nog een andere variatie moet hier besproken worden. Het gaat om het toedienen 
van een oraal poliovaccin (OPV) op Bonaire. Dit orale vaccin heeft als bezwaar 
dat de levend verzwakte vaccinvirusstammen bij circulatie in de bevolking actie-
ver kunnen worden en op die manier in zeldzame gevallen zelf tot poliomyelitis 
kunnen leiden, terwijl het voordeel – de additionele bescherming van niet-gevac-
cineerden – alleen optreedt als de ziekte in het gebied veel voorkomt. Aangezien 
het laatste momenteel niet het geval is, is het belangrijker om de risico’s die 
gepaard gaan met viruscirculatie in te dammen.
De commissie adviseert dan ook met klem om over te stappen op een geïnac-
tiveerd vaccin dat geïnjecteerd wordt. Dit is ook prima haalbaar, aangezien een 
hexavalent combinatievaccin bestaand uit IPV, DTaP en hepatitis B beschikbaar 
is.
4.5 Conclusie
Drie vaccinaties die op dit moment geen deel uitmaken van het vaccinatiepro-
gramma in Caribisch Nederland moeten worden toegevoegd:
• vaccinatie tegen ziekte veroorzaakt door pneumokokken
• vaccinatie tegen ziekte veroorzaakt door meningokokken C 
• vaccinatie tegen baarmoederhalskanker.
Ook adviseert de commissie met klem het orale poliovaccin op Bonaire te ver-
vangen door een geïnactiveerd vaccin dat intramusculair wordt toegediend.
Mogelijke toevoeging van ontbrekende vaccinaties 31

Hoofdstuk
5
Mogelijke introductie van nieuwe  
vaccinaties
Welke aanvullende vaccinaties zijn eventueel nog gewenst voor Caribisch 
Nederland? De commissie bespreekt twee vaccinaties die momenteel geen deel 
uitmaken van het RVP, maar waarvoor in het Europese deel wel publieke pro-
gramma’s bestaan: vaccinatie tegen tuberculose en tegen griep. Verder wordt 
vaccinatie tegen gastro-enteritis als gevolg van het rotavirus in dit hoofdstuk 
besproken, omdat deze momenteel wordt overwogen als nieuw onderdeel van het 
RVP.
5.1 Vaccinatie tegen tuberculose
De ziektelast die gepaard gaat met tuberculose in het Caribisch gebied is in het 
algemeen laag in vergelijking met die in andere delen van de wereld. Een bron 
van regionale gegevens op dit punt zijn The Global Tuberculosis Control Reports 
7
van de WHO. In deze jaarlijkse rapporten worden inschattingen gemaakt van de 
incidentie van tuberculose, gebaseerd op modellering van ziektemeldingen van 
landen in de regio. 
In 2007 schatte de WHO de incidentie van tuberculose op de voormalige 
8
Nederlandse Antillen op 7,5 per 100.000 inwoners per jaar. In het nieuwste Glo-
bal Tuberculosis Control Report (2011) – met een veranderde methode – schatte 
de WHO de incidentie van tuberculose voor de toenmalige Nederlandse Antillen 
hoger, namelijk op 54 per 100.000 inwoners (95-procent onzekerheidsinterval 
7
44-65) voor 2008 en op 27 per 100.000 inwoners (22-33) voor 2009. Waar-
Mogelijke introductie van nieuwe vaccinaties 33

kinderartsen en huisartsen hebben de specifieke vaardigheden om het BCG-vac-
cin in de huid (intracutaan) te injecteren. 
In aanvulling hierop is het van belang dat mensen die reizen naar landen waar 
tuberculose veel voorkomt het advies krijgen preventief maatregelen te nemen, 
zoals op dit moment ook gebeurt in het Europese deel van Nederland. Afhanke-
lijk van het land en de verblijfsduur kan zo’n maatregel bestaan uit vaccinatie of 
uit het uitvoeren van een Mantoux-huidtest voor vertrek en na terugkeer. Verder 
zouden mensen die asiel aanvragen gescreend moeten worden door lokale 
gezondheidsdiensten, ook met de Mantoux-huidtest. Deze maatregelen zijn 
nadrukkelijk aanvullend: voor de preventie van tuberculeuze meningitis en 
besmettelijke tuberculose bij kinderen is doelgerichte vaccinatie nodig.
5.2 Gastro-enteritis door besmetting met het rotavirus
De tweede aanvullende vaccinatie die hier wordt besproken is die ter bescher-
ming tegen gastro-enteritis als gevolg van besmetting met het rotavirus. In één 
studie wordt de mortaliteit in Latijns Amerika en de Cariben hierbij geschat op 
88.2 per 100.000 kinderen van vijf jaar en jonger, gebaseerd 168 studies met 
10
gegevens uit de periode van 1977 tot 2009. 
De schatting lijkt aan de hoge kant, en het is waarschijnlijk dat de mortaliteit 
in Caribisch Nederland lager is. Lokale professionals rapporteren dat weinig 
bekend is over de ziektelast die veroorzaakt wordt door het rotavirus. Diarree 
komt voor, maar wat daarvan de oorzaak is blijft doorgaans onbekend. Daarom is 
het belangrijk om een adequaat surveillancesysteem op te zetten, zodat meer 
inzicht wordt verkregen in de oorzaken van diarree bij jonge kinderen. 
In landen waar deze data al worden verzameld zijn gegevens beschikbaar 
over de effecten van de introductie van vaccinatie tegen het rotavirus op de inci-
dentie van diarree bij kinderen. In El Salvador, waar de vaccinatiegraad hoog is 
(92%), werd een substantiële vermindering gezien. In Venezuela, waar de vacci-
10
natiegraag veel lager is (49%), was het effect veel minder groot.
De Gezondheidsraad buigt zich momenteel over de vraag of vaccinatie tegen 
het rotavirus opgenomen moet worden in het RVP. Het ligt voor de hand om dit 
advies, en de besluitvorming van de minister die daarop volgt, af te wachten, al is 
het op zich ook mogelijk om de aanbeveling van de PAHO te volgen en de vacci-
natie op de drie eilanden alvast in te voeren. De keuze voor het vaccin moet hoe 
dan ook specifiek voor deze regio worden gemaakt, aangezien serotypes van het 
virus kunnen verschillen van die in Europa.
Mogelijke introductie van nieuwe vaccinaties 35

Hoofdstuk
6
Advies
6.1 Aanbevelingen voor harmonisatie van de programma’s
Er zijn geen epidemiologische redenen om verschil te maken
De beperkte epidemiologische gegevens over de incidentie van de besproken 
ziekten in Caribisch Nederland suggereren geen fundamentele redenen om te dif-
ferentiëren tussen het vaccinatieprogramma daar en dat in het Europese deel van 
Nederland. De commissie adviseert daarom om het programma op de eilanden 
Bonaire, Sint Eustatius en Saba in lijn te brengen met het RVP zoals dat wordt 
uitgevoerd in het Europese deel van Nederland.
Drie vaccinaties toegevoegen in Caribisch Nederland 
Dit betekent dat drie vaccinaties die op dit moment geen deel uitmaken van het 
vaccinatieprogramma in Caribisch Nederland moeten worden toegevoegd:
• vaccinatie tegen ziekte veroorzaakt door pneumokokken
• vaccinatie tegen ziekte veroorzaakt door meningokokken C 
• vaccinatie tegen baarmoederhalskanker.
Waar het de preventie van baarmoedershalskanker betreft is niet alleen vaccinatie 
nodig. Ook screening van vrouwen in de leeftijd van 30 tot 60 jaar is een belang-
rijk instrument dat geïntroduceerd moet worden. Dit is ook van belang voor het 
Advies 37

Over vaccinatie tegen besmetting met het rotavirus wordt nog 
geadviseerd
De Gezondheidsraad buigt zich momenteel over de vraag of vaccinatie tegen het 
rotavirus dat gastro-enteritis veroorzaakt opgenomen moet worden in het RVP. 
Het ligt voor de hand om de uitkomst hiervan, en de daaropvolgende beslissing 
van de minister van VWS, af te wachten.
Toepasbaarheid van het Nationaal Programma voor Grieppreventie dient 
apart beoordeeld te worden
Als het erom gaat de noodzaak te beoordelen om in Caribisch Nederland een 
Nationaal Programma voor Grieppreventie uit te voeren, beveelt de commissie 
aan om een aparte evaluatie uit te voeren.
6.3 Aanbevelingen voor een verbeterde infrastructuur
Faciliteiten voor diagnose en surveillance zijn noodzakelijk
Goede laboratoria en de mogelijkheid van snelle tests zijn nodig voor het diag-
nosticeren en registreren van ziekten die met vaccinaties te voorkomen zijn. Op 
die manier wordt ook het verzamelen van epidemiologische informatie verge-
makkelijkt. Toegang tot dergelijke faciliteiten moet dan ook gewaarborgd zijn op 
Bonaire, Sint Eustatius en Saba zelf, op andere eilanden in de regio, of moet 
georganiseerd worden in samenwerking met andere instituties buiten de regio. 
Verder moet een surveillancesysteem voor het registreren van gezondheidsklach-
ten na vaccinatie worden opgezet. Het Netherlands Pharmacovigilance Centre 
Lareb kan daarvoor een kader bieden.
Samenwerking en kennisuitwisseling zijn noodzakelijk
De commissie stimuleert de uitwisseling van expertise tussen professionals in het 
Caribische gebied en het Europese deel van Nederland. Dit kan door experts uit 
Nederland te laten participeren bij overleg over het Expanded Program on Immu-
nization (EPI) tussen de drie Nederlands-Caribische eilanden en Aruba, Curaçao 
en Sint Maarten. Ook kunnen regionale experts en leden van PAHO/CAREC 
deelnemen aan vergaderingen van de Commissie RVP. 
Advies 39

Literatuur
1 Gezondheidsraad. De toekomst van het Rijksvaccinatieprogramma: naar een programma voor alle 
leeftijden. Den Haag: Gezondheidsraad; 2007: 2007/02. Internet: http://www.gezondheidsraad.nl/
sites/default/files/2007@02N.pdf.
2 Houweling H, Verweij M, Ruitenberg EJ. Criteria for inclusion of vaccinations in public 
programmes. Vaccine 2010; 28: 2924-2931.
3 O’Brien KL, Wolfson LJ, Watt JP, Henkle E, Deloria-Knoll M, McCall N e.a. Burden of disease 
caused by Streptococcus pneumoniae in children younger than 5 years: global estimates. Lancet 
2009; 374(9693): 893-902.
4 Valenzuela MT, O’Loughlin R, De La HF, Gomez E, Constenla D, Sinha A e.a. The burden of 
pneumococcal disease among Latin American and Caribbean children: review of the evidence. Rev 
Panam Salud Publica 2009; 25(3): 270-279.
5 Gezondheidsraad. Algemene vaccinatie tegen meningokokken C en pneumokokken. Den Haag: 
Gezondheidsraad; 2001: 2001/27. Internet: www.gr.nl.
6 WHO. WHO recommendations for routine immunizations - summary tables (geraadpleegd op16 mei 
2012). 2012. Internet: http://www.who.int/immunization/policy/immunization_tables/en/index.html.
7 World Health Organization. Global Tuberculosis Control Report 2011 (geraadpleegd op 11 juli 
2012). 2011. Internet: http://www.who.int/tb/publications/global_report/en/index.html.
8 World Health Organization. Global Tuberculosis Control Report 2007 (geraadpleegd 2011). 2007. 
Internet: http://www.who.int/tb/publications/global_report/2007/en/index.html.
9 Gezondheidsraad. Vaccinatie van kinderen tegen tuberculose. Advies nr. 2011/04. Den Haag: 
Gezondheidsraad; 2011. Internet: http://gr.nl/nl/adviezen/vaccinatie-van-kinderen-tegen-tuberculose.
Literatuur 41

A De adviesaanvraag
B De commissie en geconsulteerde deskundigen
Bijlagen
43

Bijlage
A
De adviesaanvraag
Op 24 juni 2011 ontving de voorzitter van de Gezondheidsraad het verzoek van 
de minister van Volksgezondheid, Welzijn en Sport om advies uit te brengen over 
het Rijksvaccinatieprogramma in Caribisch Nederland. Aan de brief van de 
bewindsvrouw is de volgende tekst ontleend (PG/CI/3067024):
Vorig jaar zijn, door een statuutwijziging, de eilanden Bonaire, Saba en St. Eustatius onderdeel van 
Nederland geworden. Dat betekent dat ik een verantwoordelijkheid heb voor de volksgezondheid op 
de eilanden. In de daar nu geldende gezondheidsregelgeving staat dat de inwoners recht hebben op 
bescherming door het Rijksvaccinatieprogramma (RVP). Het huidige Nederlandse programma is 
daarin opgenomen.
Graag wil ik u verzoeken om de inhoud van het huidige RVP te beoordelen in het licht van de speci-
fieke epidemiologische situatie in de regio en op de eilanden. Ik verzoek u nadrukkelijk bij uw oor-
deelsvorming lokale deskundigen en deskundigen van de PAHO te betrekken.
w.g. de minister van Volksgezondheid, Welzijn en Sport,  
mw.drs. E.I. Schippers
De adviesaanvraag 45

Bijlage
B
De commissie en  
geconsulteerde deskundigen
Commissie Rijksvaccinatieprogramma  
• prof. dr. E.J. Ruitenberg, voorzitter 
emeritus hoogleraar immunologie, Universiteit Utrecht; hoogleraar  
internationale volksgezondheid; Vrije Universiteit, Amsterdam
• prof. dr. J.J. Roord, vicevoorzitter 
hoogleraar kindergeneeskunde, Vrije Universiteit, Amsterdam
• prof. dr. W. van Eden 
arts-microbioloog en hoogleraar veterinaire immunologie, Universiteit 
Utrecht
• prof. dr. R. de Groot 
hoogleraar kindergeneeskunde, Universiteit Nijmegen
• prof. dr. E. Hak 
hoogleraar klinische farmaco-epidemiologie, Rijksuniversiteit Groningen
• dr. T.G.W.M. Paulussen 
gezondheidswetenschapper, TNO Kwaliteit van Leven, Leiden
• prof. dr. M.J. Postma 
hoogleraar farmaco-economie, Rijksuniversiteit Groningen
• dr. H.C. Rümke 
kinderarts-epidemioloog, vaccinatiecoördinator, Nederlands Bijwerkingen 
Centrum Lareb, ‘s Hertogenbosch
De commissie en geconsulteerde deskundigen 47

den, en andere materiële en niet-materiële belangen die relevant kunnen zijn voor 
het werk van de commissie. Het is aan de voorzitter van de raad te oordelen of 
gemelde belangen reden zijn iemand niet te benoemen. Soms zal een adviseur-
schap het dan mogelijk maken van de expertise van de betrokken deskundige 
gebruik te maken. Tijdens de installatievergadering vindt een bespreking plaats 
van de verklaringen die zijn verstrekt, opdat alle commissieleden van elkaars 
eventuele belangen op de hoogte zijn.
De commissie consulteerde de volgende deskundigen en instanties: 
• V. Asin Oostburg MD, EPI Manager, Collective Prevention Services  
Ministry of VSA, Philipsburg, St Maarten
• S. Baboe-Kalpoe, MD, Public Health Department St Eustatius,  
Dutch Caribbean
• J. Blaauboer MD, Family Physician, A.M. Edwards Medical Center  
The Bottom, Saba, Dutch Caribbean
• I. Gerstenbluth MD, Epidemiology & Research Unit, Communicable Disea-
ses Unit Ministry of Health, Curacao
• H.A. Hooijkaas MD, Head Immunization Department, Department of Child 
& Youth Care, Ministry of Health, Environment and Nature, Curacao
• J. Hubert MD, Head Youth Health Care Section, Department of Public 
Health, Oranjestad, Aruba
• B. Irons MD, Regional Advisor/Epidemiologist, EPI-CAREC, Trinidad and 
Tobago
• C. Jack-Roosberg, EPI Manager, Head Public Health Department,  
St Eustatius, Dutch Caribbean
• M. Landaverde MD, Pan American Health Organization, Washington, USA
• M. Martina, Ministry of Public Health, Social Development and Labor,  
Philipsburg, St Maarten
• J. van Slobbe, EPI Manager, Department of Public Health, Bonaire, Dutch 
Caribbean
• A. Vicari MD, Advisor, Pan American Health Organization, San José, Costa 
Rica
De commissie en geconsulteerde deskundigen 49

