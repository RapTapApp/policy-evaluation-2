Bijlagen bij: 
Evaluatieonderzoek Gezondheidszorg Caribisch Nederland na de transitie, 
oktober 2010 
 
 
 
 
 
 
 
 
 
 
 
 
 
GQCconsult, 31 maart 2013 
 
  
 
Bijlagen bij: Evaluatieonderzoek Gezondheidszorg Caribisch Nederland  Pagina 1 van 22 
 

 
Bijlage 1: uitsplitsing onderzoeksvragen 
De hoofdonderzoeksvraag is voor het onderzoek  uitgewerkt in enkele onderzoeksvragen: 
I. Welke doelstellingen en toezeggingen zijn er gedaan in het kader van de transitie 
voor zover het de gezondheidszorg betreft? En waren deze reëel? 
1. Welke doelstellingen zijn formeel geformuleerd? 
2. Welke toezeggingen zijn formeel gedaan? 
3. Zijn deze doelstellingen tijdens de transitieperiode veranderd? 
 
II. Welke verwachtingen zijn er gewekt t.a.v. de transitie m.b.t. de gezondheidszorg? 
1. Welke uitspraken vanuit VWS zijn er gedaan buiten de situaties ad I waaraan 
derden verwachtingen mochten ontlenen? 
2. Kunnen deze met de wetenschap van toen, voor zover hier redelijkerwijs nog 
kennis over te achterhalen is, als reëel worden beschouwd? 
3. En met de kennis van nu? 
4. Welke andere verwachtingen zijn er gewekt, terecht of niet? 
 
III. Wat is er tot nu gebeurd om de doelstellingen te realiseren? Dit betreft vragen 
als: hoe is de uitvoering verlopen: wat waren de knelpunten hierbij? Het volgende 
onderscheid behoeft niet voor alle aspecten van gezondheidszorg relevant te zijn. 
1. In de periode tot de transitiedatum? 
2. In de periode van 101010 tot 101012? 
3. Is dit succesvol geweest? Zijn de beleidsdoelen bereikt? Bereikt ook in relatie tot 
de (verwachte en/of gerealiseerde) kosten? 
 
IV. Wat moet er de komende paar jaar gebeuren? 
1. T.a.v. wat er nog niet is bereikt, dan wel maatregelen t.a.v. evt. neveneffecten 
2. Op basis van voortschrijdend inzicht, bijv. op basis van het geleerde uit vraag III. 
 
Nb. Een vaak belangrijke evaluatievraag is, met name als het gaat om gevoerd beleid, in 
welke mate de resultaten op dit beleid zijn terug te voeren. Omdat het i.c. gaat om een 
korte periode van grote interventies en het niet waarschijnlijk is dat in die periode grote 
externe input is geweest die op hoofdlijnen het succes hadden kunnen veroorzaken, is dit 
punt om doelmatigheidsredenen niet verder in detail uitgewerkt. Er wordt dus van 
uitgegaan dat eventuele resultaten, ten positieve of ten negatieve, hoog correleren met 
het gevoerde beleid. 
  
 
Bijlagen bij: Evaluatieonderzoek Gezondheidszorg Caribisch Nederland  Pagina 3 van 22 
 

Nederland gewend zijn. Daarvoor is de populatie ook te klein. Wij zetten ook geen zwaar 
2
opgetuigd academisch ziekenhuis op Terschelling.’ 
Als het echter gaat om verwachtingen is ook het volgende van belang:  
3
De bestuurder van Fundashon Mariadal, G. Frans :  
“We gave a lot of autonomy, sacrifice to become part of Holland, so we can have 
improvement in  education, social security and healthcare. The objective is that we are 
going to bring up  the level and quality of healthcare to the Dutch level of healthcare, so 
it should become much  better. If not, we are not doing our jobs right.”  
4
Minister Donner vatte de afwegingen samen : 
Het belang van het concretiseren van het voorzieningenniveau is niet gering. Een 
dergelijke uitwerking is een complexe uitdaging, het bestaande financiële kader een 
gegeven. We moeten komen tot een realistische inzet van de middelen waarbij de 
uitgaven tussen de verschillende beleidsterreinen én tussen de eilandelijke en 
rijksoverheid in balans zijn. Door hierover bovendien helder te communiceren, ook met 
de eilanden, wordt duidelijkheid gecreëerd over wat we van elkaar mogen verwachten en 
worden teleurstelling en frustratie voorkomen. Dergelijke duidelijkheid is er nu nog niet, 
waardoor de verwachtingen tussen eiland- en rijksoverheid uiteenlopen en het 
ambitieniveau per ministerie verschilt. 
Er is ook nooit een uitspraak gedaan over wat wordt bedoeld met “een binnen Nederland 
aanvaardbaar voorzieningenniveau”. Gezien de specifieke (regionale)omstandigheden en 
de afwijkende regelgeving is bewust niet gekozen voor een niveau dat gelijk is aan dat 
van Nederland. Dat zou een aanzuigende werking hebben en de concurrentiepositie van 
de eilanden ernstig verzwakken. In het belang van het ondernemingsklimaat betaalt men 
op de eilanden bovendien significant minder belasting dan men doet in het Europese deel 
van Nederland. 
Tegelijkertijd zijn specifieke zaken uit de regio binnen Nederland niet aanvaardbaar of 
niet te realiseren vanwege de kleinschaligheid van de eilanden (bijvoorbeeld grote 
ziekenhuizen, eilandelijke universiteiten). Om vergelijkbare redenen is het onmogelijk 
Bonaire, Sint Eustatius en Saba één-op-één te vergelijken met andere eilanden in de 
regio. We zullen een ambitieniveau moeten benoemen dat zowel passend is in de regio, 
recht doet aan de integratie van de drie eilanden in het Nederlands staatsbestel als 
verantwoord is richting de burgers van Caribisch Nederland. 
Mijn voorstel is dat we komen tot een gezamenlijk gedragen ambitieniveau ten 
aanzien van zowel rijks- als eilandelijke taken. 
5
De Minister van VWS , in antwoord op o.m. de vraag of het het kabinet de opvatting van 
de eilandbesturen bekend is dat hen is toegezegd dat er sprake zal zijn van naar 
Nederlandse normen aanvaardbaar niveau, herhaalt de tekst van Minister Donner op 
onderdelen en voegt het volgende toe:  
“Het kabinet streeft ernaar zichtbare verbeteringen te realiseren voor de bevolking van 
de eilanden. Dat is een proces waar enige tijd overheen gaat. Veel gaat goed, waardoor 
verbeteringen gerealiseerd zijn. Er doen zich ook problemen voor bij de implementatie, 
en dat heeft nadrukkelijk aandacht van het kabinet.” 
                                                           
2
 Soa Aidsmagazine, 5 december 2010 
3
 Bonaire reporter 28-1-2011- 11-2-2011: 
4
 Brief aan de Ministerraad d.d. 23 september 2011 
5
 TK 2010 -2011, 32 500 IV, nr. 49 
 
Bijlagen bij: Evaluatieonderzoek Gezondheidszorg Caribisch Nederland  Pagina 5 van 22 
 

systematische bewaking, beheersing en verbetering van de kwaliteit van de zorg. 
2. Daartoe draagt de zorgaanbieder, mede afgestemd op de aard en de omvang van de 
zorginstelling, zorg voor: 
a. het op systematische wijze verzamelen en registreren van gegevens betreffende 
de kwaliteit van de zorg; 
b. het aan de hand van deze gegevens op systematische wijze toetsen in hoeverre de 
wijze van uitvoering van deze wet ter zake van de kwaliteit van de verleende zorg 
leidt tot een verantwoorde zorgverlening; 
c. het op basis van deze toetsing zonodig verbeteren van de kwaliteit van de 
verleende zorg; 
d. het verzekeren van geformaliseerde besprekingen tussen de leiding en de 
afdelingen of geledingen van een zorginstelling omtrent de kwaliteit van de zorg. 
 
3. De zorgaanbieder streeft ernaar dat door middel van afstemming met andere 
zorginstellingen en zorgverzekeraars de continuïteit van de zorg in redelijkheid 
gewaarborgd is. 
Artikel 11 
Een zorginstelling richt de administratie, waaronder in ieder geval de medische- en de 
financiële administratie, op zodanige wijze in, dat te allen tijde inzicht kan worden 
verkregen in het functioneren van de zorginstelling. 
Artikel 12 
1. De zorgaanbieder legt jaarlijks vóór 1 juni per zorginstelling een verslag ter openbare 
inzage, waarin verantwoording wordt afgelegd van het beleid dat in het afgelopen jaar 
ter uitvoering van deze wet ter zake van de kwaliteit van de verleende zorg is 
gevoerd. 
2. In het verslag geeft de zorgaanbieder tenminste aan: 
a. of en zo ja op welke wijze patiënten bij het kwaliteitsbeleid zijn betrokken; 
b. in geval van een zorginstelling: de frequentie waarmee en de wijze waarop binnen 
de zorginstelling kwaliteitsbeoordeling plaatsvond en het resultaat ervan; 
c. welk gevolg is gegeven aan klachten en meldingen over de kwaliteit van de 
verleende zorg. 
 
 Afschrift van het verslag wordt gezonden aan Onze Minister en het Staatstoezicht op 
de Volksgezondheid, bedoeld in hoofdstuk IV, paragraaf 2, van de Gezondheidswet. 
Verantwoorde zorg is in de Nederlandse Kwaliteitswet wat nader omschreven: 
“De zorgaanbieder biedt verantwoorde zorg aan. Onder verantwoorde zorg wordt 
verstaan zorg van goed niveau, die in ieder geval doeltreffend, doelmatig en 
patiëntgericht wordt verleend en die afgestemd is op de reële behoefte van de patiënt” 
(Wet KZi, art. 2). 
 
 
  
 
Bijlagen bij: Evaluatieonderzoek Gezondheidszorg Caribisch Nederland  Pagina 7 van 22 
 

Bijlage 4. Infrastructuur: Uitgangssituatie  
t.a.v. Bonaire 
Ziekenhuis 
T.a.v. het ziekenhuis werden in de uitgangssituatie de bouwkundige voorzieningen en 
inrichting (medisch en overig) als relatief goed beoordeeld. De capaciteit werd als 
voldoende beschouwd voor wat zich aandiende: lokale medische hulp. Er waren 
onvoldoende mogelijkheden om hedendaagse diagnostiek bij bepaalde acute zorg te 
kunnen verrichten, zoals een CT-scan. Ondersteunende maar wel noodzakelijke 
infrastructuur, zoals gedegen statusvoering die evt. ook nog digitaal toegankelijk is, was 
er niet. Dit is overigens niet alleen te wijten aan de infrastructuur, maar ook aan de 
attitude: een status zal altijd adequaat gevuld en onderhouden moeten worden, digitaal 
of niet. 
Veel voorkomende verwijzingen, zoals het dialyseren, moesten bij gebrek aan 
7
voorzieningen van het eiland af. Dit alleen al leidde tot een groot aantal ‘medische 
uitzendingen’.  
Door het gebrek aan voldoende diagnostische voorzieningen en medisch specialistische 
behandelmogelijkheden werd veel verwezen naar m.n. Curaçao; hiertoe was op zich 
adequaat transport.  
Acute zorgvoorzieningen: 
Dit betrof de eerste opvang en transport op het eiland en (zo nodig) transport van het 
eiland af. Twee van de drie ambulances waren onvoldoende geëquipeerd, sterk 
verouderd.  
t.a.v. Sint Eustatius:  
Statia had van de drie eilanden qua (curatieve) zorgvoorzieningen waarschijnlijk de 
grootste achterstand waar ook het minste grip op was. Het ziekenhuis was sterk 
verouderd ten opzichte van wat redelijkerwijs nodig is; de bouwkundige voorzieningen, 
maar ook elektriciteit, de apparatuur enz.; veiligheid stond onder druk. Het totaalbeeld 
t.a.v. de gezondheidszorg, incl. de infrastructuur, werd algemeen als zeer zorgelijk 
gezien. 
De deplorabele staat èn de verwachtingen werden bijv. als volgt in de media gebracht: 
Nieuw ziekenhuis 
Het gebouw waarin het huidige ziekenhuis is gehuisvest is ruim 60 jaar oud en vertoont 
zoveel gebreken. Het dak lekt, de riolering werkt niet goed en de elektriciteit is 
verouderd. "Het hele gebouw is gedateerd", volgens Sneek. "Bovendien kunnen we het 
gebouw niet efficiënt gebruiken en is uitbreiding niet mogelijk, maar wel gewenst." 
Nederland wil graag verbouwen, maar iedereen op het eiland - van medische staf tot aan 
de overheid - vindt dat nieuwbouw veruit de voorkeur verdient. Minister Donner van 
Koninkrijksrelaties heeft de uiteindelijke verantwoordelijkheid voor het nieuwbouwbesluit 
                                                           
7
 Door gebrek aan registraties en weinig overdracht vanuit de oude zorgverzekeringen naar ZVK is niet goed duidelijk om 
hoeveel het ging en welke kosten hiermee gemoeid waren 
 
Bijlagen bij: Evaluatieonderzoek Gezondheidszorg Caribisch Nederland  Pagina 9 van 22 
 

Bijlage 5. Acute zorg 
Hoe was het?  
De eerste hulp 
De eerste hulp aan acute patiënten werd op alle eilanden geboden in het ziekenhuis, op 
geen van de eilanden was een aparte huisartsenpost aanwezig. Op Bonaire waren er iets 
meer mogelijkheden om patiënten te stabiliseren, maar op Saba en Sint Eustatius was de 
enige hulp die geboden kon worden de huisartsenzorg ‘plus’. De accommodatie voor 
acute psychiatrische patiënten op Sint Eustatius was ver onder de maat. Zie voor verdere 
informatie hierover de paragraaf GGZ en verslavingszorg. Op Bonaire was een 
decompressietank aanwezig om duikongevallen op te kunnen vangen. Deze kwamen 
10
jaarlijks zo’n 10 – 20 keer voor, aldus De Brouwer . De faciliteiten voor diagnostiek 
waren op alle drie de eilanden zeer beperkt. Op Bonaire en Saba hadden de artsen wel 
de mogelijkheid röntgenfoto’s te maken.  
De beperkte mogelijkheden om acute patiënten op te vangen en te stabiliseren 
betekende dat zij zo  snel mogelijk vervoerd moesten worden naar een ziekenhuis in de 
regio. In de meeste gevallen was dat het Sint Elisabeth Hospitaal op Curaçao vanuit 
Bonaire en het ziekenhuis op Sint Maarten vanuit Saba en Sint Eustatius.  
 
Medisch spoedvervoer 
Alle drie de eilanden beschikten over ambulances, die echter in slechte staat verkeerden 
en aan vervanging toe waren (behalve één van de drie ambulances op Bonaire). Ook het 
ambulancepersoneel was onvoldoende geschoold. Op Bonaire rukten de ambulances op 
11
jaarbasis 350 – 400 keer uit . 50 – 75 Keer per jaar gingen patiënten voor spoedeisende 
hulp van het eiland af. De Brouwer heeft 2-3% als uitgangspunt genomen. Waar dit 
percentage op gebaseerd is, is onduidelijk, maar kennelijk niet op de exacte aantallen 
van spoedeisende medische uitzendingen op de drie eilanden. 
Voor medisch spoedvervoer per vliegtuig deed het ziekenhuis op Bonaire een beroep op 
een particulier vliegtuig. Dit vliegtuig was volstrekt niet ingericht als een soort “air-
ambulance”.  
 
Vanuit Saba werden acute patiënten met Winair vervoerd. Deze vliegtuigen hadden geen 
uitgebreide medische apparatuur aan boord. De Brouwer beschreef dat in sommige 
gevallen Winair niet bereid was de acute patiënten te vervoeren, in dat geval werd er een 
beroep gedaan op een ambulancehelikopter van de eilanden Tortola of St Kitts. Dit 
stuitte dan vaak weer op problemen op het vlak van de vooraf verlangde zekerheid van 
vergoeding van de vliegkosten. Volgens De Brouwer had Saba op jaarbasis rond de 25 
patiënten die voor spoedeisende hulp op het vliegtuig werden gezet.  
’s Avonds en ’s nachts was er geen spoedvervoer mogelijk op Saba, omdat het vliegveld 
vanwege veiligheidsredenen gesloten was. Ook wanneer er te veel wind stond, of de 
windrichting verkeerd was (crosswinds), was het voor vliegtuigen niet mogelijk te landen.  
Sint Eustatius maakte ook gebruik van Winair voor spoedvervoer. Op Sint Eustatius was 
het wel mogelijk ’s avonds en ’s nachts te landen. Bij noodsituaties op de eilanden was 
men dus afhankelijk van spoedvervoer per vliegtuig.  
Al met al kostte het veel tijd acute patiënten vanuit alle drie de eilanden opgenomen te 
krijgen in het ziekenhuis op Curaçao of Sint Maarten. De vliegtijd vanuit Bonaire, Saba en 
Sint Eustatius naar respectievelijk Curaçao en Sint Maarten is ongeveer 15 minuten, 
maar de ambulances van en naar de vliegvelden hebben op sommige eilanden ook flinke 
aanrijtijden.  
                                                           
10
 De Brouwer, FA. De Brouwer Advies en Architectuur. Middellange Termijn Plan voor de ontwikkeling van de 
zorgvoorzieningen en voorzieningen voor Geneeskundige Hulp bij Ongevallen en Rampen (G.H.O.R.) voor de BES eilanden. 
Advies in opdracht van het Ministerie van VWS (30 nov. 2008) Bonaire, p. 63 
11
 De Brouwer, p. 65.  
 
Bijlagen bij: Evaluatieonderzoek Gezondheidszorg Caribisch Nederland  Pagina 11 van 22 
 

De andere provider van acuut spoedvervoer is Winair. Deze belangrijke speler in het 
electieve vervoer van patiënten kan overdag en ’s nachts op Sint Eustatius landen, maar 
alleen overdag op Saba (en dan nog indien de wind goed staat). Het ontbreekt bij Winair 
echter aan een vergunning van de autoriteiten van Sint Maarten om Air Ambulance 
vervoer uit te voeren. Het ligt in de lijn der verwachting dat Winair aan de 
vergunningseisen gaat voldoen en zich opnieuw aanbiedt als provider. 
Omdat National Helikopters met maar één toestel in de regio kwetsbaar is voor uitval zou 
dit een goede ontwikkeling zijn, zeker als beide vliegmaatschappijen met elkaar zouden 
samenwerken op dit gebied.  
 
Het inspectierapport geeft aan dat in de bouwplannen van het ziekenhuis op Sint Maarten 
het opstarten van een heliplatform is verwerkt. Als dit daadwerkelijk wordt verwezenlijkt, 
dan wordt direct vervoer per helikopter naar het SMMC mogelijk. Dit zou veel winst 
opleveren, gezien de lange aanrijtijden tussen het vliegveld en het ziekenhuis.  
  
 
Bijlagen bij: Evaluatieonderzoek Gezondheidszorg Caribisch Nederland  Pagina 13 van 22 
 

 
Bron: Fundashon Mariadal   
Saba 
In 2011 hebben er vanuit Saba 1.466 medische uitzendingen plaatsgevonden. 570 maal 
ging er een begeleider mee (39%). Van de 1466 medische uitzendingen gingen er 1333 
naar Sint Maarten, 80 naar Curaçao, 17 naar Colombia, 12 naar Guadeloupe, 12 naar 
Aruba en 6 naar de Verenigde Staten. Ook naar Puerto Rico en Nederland werden twee 
mensen verwezen.  Uit deze cijfers blijkt dat de artsen in vergelijking met Sint Eustatius 
meer medische uitzendingen regelden naar bestemmingen ‘buiten het gebaande pad’, 
zoals de VS en Nederland. 
Het aantal medische uitzendingen vanuit Saba is ten opzichte van het eerste half jaar 
van 2011 (674) in het tweede half jaar van 2011 (792) met 18% toegenomen. De cijfers 
van het eerste half jaar 2012 (863) laten zien dat deze stijging is doorgezet, ten opzichte 
van het eerste half jaar van 2011 gaan er 28% meer mensen op medische uitzending en 
ten opzichte van het laatste half jaar van 2011 is de stijging 8%. Deze stijging is fors, 
vooral vergeleken met het constante aantal medische uitzendingen op Sint Eustatius. 
Er is een lichte stijging te zien in het aantal medische uitzendingen naar Guadeloupe. In 
de periode juli t/m december 2011 waren er 12 uitzendingen met deze bestemming, in 
het eerste half jaar van 2012 zijn dit er 14 geweest. Dit is 1,6% van de medische 
uitzendingen. 36 personen werden naar Colombia gestuurd voor specialistische zorg, ten 
opzichte van 10 personen in het tweede half jaar van 2011.  
Sint Eustatius 
 
Bijlagen bij: Evaluatieonderzoek Gezondheidszorg Caribisch Nederland  Pagina 15 van 22 
 

Bijlage 7. psychiatrie en verslavingszorg: omvang, doelstellingen en 
verwachtingen  
15
De volgende gegevens zijn ontleend aan het plan van aanpak van Novadic-Kentron . De 
cijfers die er zijn, zijn indicatief, geven een orde van grootte aan.  De meest betrouwbare 
16
cijfers zijn die over Bonaire in 2008 . In Bonaire werden in 2008 ruim honderd mensen 
(een kwart hiervan is kind) aangemeld met psychiatrische en/of verslavingsproblemen. 
Hiervan werden 39 mensen met chronische problemen en er werden zes tot zeven 
patiënten overgeplaatst naar de Caprilleskliniek op Curaçao. Er zijn in 2012 vier 
patiënten naar Nederland gestuurd. Er is geen goede registratie m.b.t. de problematiek 
op Sint Eustatius en Saba.  
De visiterende psychiaters op Sint Eustatius zien per bezoek ca. vijftig mensen. Er zijn 22 
chronische cliënten. De kinder- en jeugdpsychiater heeft ca 15 kinderen onder 
behandeling. Er zijn ca 12 crisissituaties per jaar. Een enkele cliënt wordt opgenomen in 
de Caprilleskliniek. 
Van Saba is volgens het Novadic-Kentronrapport weinig bekend. Er zijn, geschat, enkele 
honderden alcoholverslaafden en enkele tientallen harddrugsgbruikers en jaarlijks  ca. 
vijf crisissituaties. Er zijn nu twee patiënten in Nederland voor opname. 
Het MLTP bevatte ook advies op het gebied van psychiatrie. Over  Bonaire werd gesteld:  
Dit is een zorgvoorziening waar op korte termijn in voorzien zou moeten worden. In het 
verleden is door het bouwcollege, op basis van toenmalige richtcijfers/normen becijferd 
dat op Bonaire behoefte bestond aan 8 klinische bedden, 8 plaatsen voor 
deeltijdbehandeling en een polikliniek. Geen van bovenstaande voorzieningen zijn 
gerealiseerd. In het kader van het in 2000 door FM ontwikkelde Masterplan zijn daar wel 
voorstellen voor opgenomen die geactualiseerd dienen te worden.  
GGZ en verslavingszorg is diverse malen als onderwerp met een zekere prioriteit 
benoemd.  
In het Infoblad RSC 2009 werd gesteld dat: 
voor het ziekenhuis op Bonaire worden voor de zogenaamde basisspecialismen chirurgie, 
anesthesiologie, gynaecologie, interne geneeskunde, kindergeneeskunde en psychiatrie 
specialisten aangetrokken. 
Tenslotte maakten acties op het gebied van GGZ en verslavingszorg deel uit van de zgn. 
26 projecten uit het MLTP zoals opgesteld door De Brouwer; deze zijn (met 
kanttekeningen) bestuurlijk vastgesteld als prioriteit voor de korte termijn, d.w.z.  t/m 
17
2012 :  
“Het plan (26 projecten op de volle breedte van zorg, volksgezondheid en jeugd) is op 
hoofdlijnen vastgesteld en vormt de basis voor een meerjarig programma van concrete 
en noodzakelijke verbeteringen.” 
                                                           
15
 Novadic-Kentron: Verslavingszorg en psychiatrie in Caribisch Nederland - Plan van aanpak 2011-2016: Daadkracht op 
korte termijn en empowerment op de langere termijn (2011) 
16
 Novadic-Kentron: id 
17
 Besluitenlijst BES bestuurlijk overleg 20 november 2008 te Den Haag 
 
Bijlagen bij: Evaluatieonderzoek Gezondheidszorg Caribisch Nederland  Pagina 17 van 22 
 

19
In een interview met de toenmalige gezant, Oudendijk werden als doelstellingen 
genoemd: 
i. Einde van de willekeur aan overvliegende ambtenaren zonder enig 
verstand van zaken 
ii. Eilanden in kosten en omvang vergelijkbaar met Vlieland 
iii. Forse achterstanden: m.n. GGZ, verslavingszorg, 
gehandicaptenzorg; “er mag straks geen psychiatrisch patiënt het 
eigen eiland meer af” 
iv. Aantal  uitzendingen met 70 – 80% naar benden 
v. “Alleen een bepaald aantal  (m.s. etc.) dat voldoet aan de 
Nederlandse registratie- en herregistratie-eisen komt de BES nog 
op” 
  
                                                           
19
 Crul, V.M.: Drie tropische gemeenten erbij. VWS ook verantwoordelijk voor gezondheidszorg Bonaire, Saba en Sint 
Eustatius. Medisch contact, 64, nr. 10., p. 404 – 408 (2008) 
 
 
Bijlagen bij: Evaluatieonderzoek Gezondheidszorg Caribisch Nederland  Pagina 19 van 22 
 

Bijlage 9: abortus en euthanasie: hoe het was 
Abortus 
Onder het land De Nederlandse Antillen was abortus provocatus illegaal. Ofschoon deze 
illegaliteit kwam abortus wel veelvuldig voor. Vanwege een gebrekkige registratie zijn 
over de periode van voor 2010 geen exacte cijfers bekend, maar voor alle drie de 
20
eilanden geldt dat ongeveer 1/3 van de zwangerschappen werd afgebroken . Op Bonaire 
bestond voor zwangere vrouwen de mogelijkheid tot 9 weken hun zwangerschap af te 
laten breken bij twee huisartsen op Bonaire via medicinale abortus. Vrouwen die langer 
zwanger waren dan 8 weken werden doorverwezen naar Curaçao, waar meerdere artsen 
abortus uitvoerden tot in ieder geval 12 weken. Deze constructie was een publiek geheim 
en werd gedoogd door de Inspectie voor Gezondheidszorg van de Nederlandse Antillen. 
De artsen op Bonaire werkten volgens een protocol dat met artsen op Curaçao 
ontwikkeld was. De kosten voor een medicinale abortus bedroegen ongeveer 120 euro en 
werden niet vergoed door de verzekeraar. Ondanks de illegaliteit hadden vrouwen op 
Bonaire dus in beperkte mate toegang tot abortus, die in relatief veilige omstandigheden 
werd uitgevoerd. De kosten waren echter hoog en waar vrouwen voor abortus boven de 
12 weken terecht konden was niet duidelijk.  
Op Saba en Sint Eustatius lag de situatie anders, vrouwen konden hier over het 
algemeen niet terecht voor abortus op het eiland zelf. Slechts in zeer beperkte mate 
werden op Sint Eustatius medicijnen verstrekt die een abortus opwekken. Veel vrouwen 
weken uit naar Sint Maarten voor abortus, soms via een verwijzing van hun huisarts, 
maar vaker vanuit privacyoverwegingen op eigen initiatief. Op het Nederlandse deel van 
Sint Maarten was het mogelijk een zwangerschap tot 16 weken bij tenminste 2 
huisartsen te laten afbreken en in het ziekenhuis waren gynaecologen bereid vrouwen tot 
22 weken te helpen. De kosten liepen op tot 330 euro voor een abortus bij een 
zwangerschap van 15 weken.  Op deze twee huisartsen was geen enkele controle. In 
tegenstelling tot het Nederlandse deel van Sint Maarten was abortus in het eerste 
trimester op het Franse deel van Sint Maarten wel legaal. Voor vrouwen van Saba en Sint 
Eustatius was abortus dus via allerlei omwegen wel toegankelijk, maar de kosten lagen 
erg hoog en de veiligheid van de patiënt was bij abortus bij de huisartsen op de 
Nederlandse kant absoluut niet gegarandeerd.  
Euthanasie 
Euthanasie was voor de staatkundige verandering niet toegestaan. Dit was ook niet zo’n 
probleem, want het had geen draagvlak onder de bevolking en onder de zorgverleners. 
Cultuur, religie en invloed vanuit Amerika (met name de bovenwindse eilanden zijn qua 
venster op de wereld sterk op Amerika gericht) maakten dat de bevolking geen behoefte 
had om beleidswijzingen t.a.v. euthanasie te entameren. Integendeel.  
 
  
                                                           
20
 Wiele, W.M. van der: Abortus provocatus op de BES eilanden. Een nulmeting. In opdracht van het Ministerie van 
Volksgezondheid, Welzijn en Sport (2010) 
 
Bijlagen bij: Evaluatieonderzoek Gezondheidszorg Caribisch Nederland  Pagina 21 van 22 
 

