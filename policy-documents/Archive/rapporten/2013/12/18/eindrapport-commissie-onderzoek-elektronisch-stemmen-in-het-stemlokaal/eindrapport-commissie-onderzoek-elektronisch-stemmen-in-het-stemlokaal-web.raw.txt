Commissie onderzoek elektronisch stemmen in het stemlokaal Elke stem telt    Elektronisch stemmen en tellen 
Omslag DEFINITIEF drukwerk_Opmaak 1  16-12-13  11:20  Pagina 1
Commissie onderzoek elektronisch stemmen in het stemlokaal
Elkestemtelt
Elektronisch stemmen en tellen

Elke stem telt  |  Elektronisch stemmen en tellen 2
Colofon
Uitgave
Commissie onderzoek elektronisch stemmen in het stemlokaal
p/a Ministerie van Binnenlandse Zaken en Koninkrijksrelaties
Postbus 20011
2500 EA Den Haag
info@minbzk.nl
www.rijksoverheid.nl/minbzk
Productiebegeleiding
Ministerie van Binnenlandse Zaken en Koninkrijksrelaties
Druk
Formzet, Rijswijk
Ontwerp
Studio Tint, Den Haag
Eerste druk, december 2013

Elke stem telt  |  Elektronisch stemmen en tellen 4
6. Eisen 41
6.1 Inleiding 41
6.2 Leverancier 42
6.3 Stembiljet 42
6.4 Stemprinter 42
6.5 Scanner 44
6.6 Certificering  45
6.7 Onderhoud eisen 47
7. Verwerving- en invoeringsstrategie  49
7.1 Inleiding 49
7.2 Experimenteren 49
7.3 Tijdspad 50
7.4 Invoering 51
7.5 Verantwoordelijkheid minister van BZK 52
7.6 Overzicht en tijdslijn toekomstig verkiezingsproces 55
8. Internationale context 59
8.1 Inleiding 59
8.2 Stemmethodes 59
8.3 Eisen en certificering 60
8.4 Invoering 61
8.5 Toegankelijkheid 61
8.6 Straling 62
8.7 Maatschappelijke discussie 62
8.8 Kosten 62
9. Consultaties belangenorganisaties 63
9.1 Gemeenten 63
9.2 Media 64
9.3 Belangengroepen van mensen met een beperking 64
10. Kosten verkiezingen 67
10.1 Inleiding 67
10.2 Huidige kosten 67
10.3 Financiële raming elektronisch stemmen 68
10.4 Afweging 69
11. Overige aspecten 71
11.1 Inleiding 71
11.2 Snelheid bekendmaking voorlopige uitslag 71
11.3 Meervoudige verkiezingen 72



Elke stem telt  |  Elektronisch stemmen en tellen 8
 zoveel mogelijk te beperken. De commissie is zich ervan bewust dat elektromagnetische 
straling nooit helemaal te voorkomen valt.
Illustratie model 2: Stemmen met stemprinter en elektronisch tellen
De commissie heeft technische, functionele en beveiligingseisen geformuleerd die aan de 
stemprinter en scanner gesteld moeten worden. Daarnaast formuleert de commissie ook 
eisen aan leverancier en beheerorganisatie. De eisen zijn veelal afgeleid uit  bestaande nor-
menkaders uit de wereld van de informatiebeveiliging en het betalingsverkeer. De commissie 
adviseert de eisen regelmatig opnieuw te bezien en de apparatuur te laten certificeren door 
een onafhankelijke instantie.
De commissie adviseert dat alle gemeenten elektronisch gaan stemmen en tellen met 
dezelfde apparatuur. Hiervoor zal eerst op kleine schaal worden geëxperimenteerd bij o.a. 
herindelingsverkiezingen. Pas daarna vindt landelijke uitrol plaats. Dit voorziet de commissie 
voor 2018 of 2019.
Introductie van elektronisch stemmen en tellen betekent dat de huidige verdeling van ver-
antwoordelijkheden van het verkiezingsproces niet ongewijzigd kan blijven. De commissie 
adviseert een centrale organisatie verantwoordelijk te maken voor de opslag, het beheer, het 
onderhoud en het gereedmaken van de apparatuur voor verkiezingen. Deze organisatie zal 
minder afhankelijk zijn van een leverancier dan gemeenten in het verleden waren. 



Elke stem telt  |  Elektronisch stemmen en tellen 12
1.2 Werkwijze commissie
De opdracht aan de commissie is vastgelegd en uitgewerkt in het instellingsbesluit (zie 
bijlage 1). De commissie heeft tot taak na te gaan of elektronisch stemmen in het stemlokaal 
bij verkiezingen die vallen onder de Kieswet mogelijk is. 
De commissie heeft haar werkzaamheden als volgt ingericht. De commissie heeft de 
 rapportage van de commissie-Korthals Altes uit 2007 als uitgangspunt genomen voor haar 
werkzaamheden, toegespitst op haar opdracht. De commissie is gestart met het verzamelen 
van informatie. In deze fase is gesproken met diverse groepen van belanghebbenden (zowel 
voor- als tegenstanders van elektronisch stemmen). Doel van deze gesprekken was hun visie 
in kaart te brengen op het huidige proces en de mogelijkheden voor elektronisch stemmen. 
Ook heeft de commissie de kosten van het huidige (papieren) proces in kaart gebracht. Verder 
heeft de commissie zich in deze fase georiënteerd op vormen van elektronisch stemmen die 
in de praktijk beschikbaar zijn. Ten slotte heeft de commissie onderzocht hoe in andere landen 
wordt omgegaan met elektronisch stemmen.
Vervolgens heeft de commissie een fase ingelast gericht op analyse. Doel was het verkrijgen 
van inzicht in verschillende methoden om elektronisch te stemmen en te tellen. De eventuele 
risico’s en maatregelen om die risico’s af te kunnen dekken zijn daarbij in kaart gebracht. Deze 
fase is gevolgd door een fase waarin de oplossingen zijn beoordeeld aan de hand van een 
beoordelingskader. Nadat de commissie in de beoordelingsfase tot een keuze is gekomen 
tussen de verschillende oplossingsrichtingen, is een uitwerkingsfase gevolgd waarin de eisen 
die aan het gekozen systeem gesteld moeten worden zijn opgesteld. Ook is de verwervings- 
en invoeringsstrategie die de commissie adviseert, onderbouwd. 
1.3 Indeling rapport
Als eerste treft u aan een korte voorgeschiedenis van de problematiek van elektronisch stem-
men in de Nederlandse context. Daarna volgt het beoordelingskader dat de commissie heeft 
gehanteerd dat bestaat uit de waarborgen die moeten gelden voor het verkiezingsproces.  
Na een korte toelichting op de drie modellen van elektronisch stemmen, en het huidige, 
papieren, stemproces, volgt een verslag van de uitk omsten van de risicoanalyse aan de 
hand van de eerder genoemde waarborgen. Dit leidt tot de keuze van een voorkeursvariant. 
 Vervolgens wordt toegelicht wat het uitgangspunt dat “papier leidend” is concreet betekent. 
In de daaropvolgende hoofdstukken heeft de commissie de eisen en de verwervings- en 
invoeringsstrategie beschreven. Alvorens tot de conclusies en aanbevelingen over te gaan, 
gaat de commissie nog in op de internationale context en geeft een kort overzicht van haar 
bevindingen uit de gesprekken met diverse belanghebbenden. Ook heeft de commissie een 
hoofdstuk opgenomen over de kosten die zijn verbonden aan de invoering van elektronisch 
stemmen en tellen. Het rapport eindigt met de conclusies en aanbevelingen. 

Elke stem telt  |  Elektronisch stemmen en tellen 14
6
wil beginnen. Gevolg is dat bij de Europese verkiezingen van juni 2009 voor het eerst sinds 
jaren in alle Nederlandse gemeenten weer handmatig wordt gestemd en geteld. 
Gemeenten hebben altijd kritisch gestaan ten opzichte van de beslissing om het stemmen 
met stemcomputers onmogelijk te maken. Gemeenten zijn onder meer voorstander van 
elektronisch stemmen, omdat stembureauleden zwaar worden belast en lange dagen maken. 
Gemeenten stellen dat ook dat veel stembureauleden sinds de herinvoering van het hand-
matig tellen niet langer beschikbaar zijn en signaleren dat het lastig is om nieuwe stem-
bureauleden te werven. 
Handmatig tellen is bovendien foutgevoelig, zo blijkt bijvoorbeeld uit hertellingen. Voor de 
Kiesraad, als centraal stembureau bij nationale verkiezingen, is dit met name een zwaar-
wegend punt. Gemeenten en de Kiesraad hebben daarom diverse malen opgeroepen om 
de stemlokalen eerder te sluiten om op die manier de belasting voor stembureauleden en 
het aantal telfouten te verminderen, echter zonder succes. Het faciliteren van kiezers om hun 
stem uit te brengen, wordt belangrijker gevonden. Wel stemt de Tweede Kamer eind 2010 
in met een onderzoek om een nieuw stembiljet te ontwikkelen dat elektronisch kan worden 
geteld. 
De roep om herinvoering van elektronisch stemmen blijft bestaan. Eind 2011 vraagt de 
Tweede Kamer de toenmalige minister Donner om eisen op te stellen voor stemcomputers. 
7
De minister formuleert een kader waaraan het ontwikkelen van eisen zou moeten voldoen. 
In het daaropvolgende overleg met de Tweede Kamer geeft de toenmalige minister Spies 
aan dat haar prioriteit is gelegen bij het verbeteren van het telproces en bij het ontwerpen 
van een stembiljet dat elektronisch kan worden geteld. In de zomer van 2012 dient het 
 Tweede  Kamerlid Taverne van de VVD een initiatief wetsvoorstel in om elektronisch stemmen 
mogelijk te maken. Bij de begrotingsbehandeling eind 2012 roept de Tweede Kamer minister 
 Plasterk op elektronisch stemmen te onderzoeken. De minister staat hier positief tegenover, 
8
mits het frauderesistent en privacy beschermend kan. Deze toezegging leidt tot de instelling 
van de commissie onderzoek elektronisch stemmen in het stemlokaal. Met het instellen van 
de commissie heeft minister Plasterk besloten vooralsnog niet verder te gaan met expe-
rimenten rondom een nieuw stembiljet omdat eventuele investeringen in de weg zouden 
9
kunnen staan bij het maken van een keuze voor elektronisch stemmen. 
6 
Kamerstukken 31 200 VII, nr. 76
7 
Kamerstukken 2012-2013, 31 142, nr. 32
8 
Kamerstukken 2012-2013, 33 400 VII, Handelingen 38, item 8, 19 december 2012
9 
Kamerstukken 2012-2013, 33 268, Handelingen, 58, item 4, 6 maart 2013, 

Elke stem telt  |  Elektronisch stemmen en tellen 16
2.3 Beoordelingskader
De hierboven opgesomde waarborgen vormen het beoordelingskader van de commissie. 
Niet alle waarborgen komen in gelijke mate terug omdat de taak van de commissie zich 
beperkt tot het elektronisch stemmen en tellen in het stemlokaal. De waarborg kiesgerechtig-
heid wordt verder niet genoemd in dit rapport omdat deze waarborg niet van toepassing is op 
het elektronisch stem- en telproces. 
De commissie heeft in overweging genomen dat geen enkele waarborg in het verkiezings-
proces absoluut is, maar dat altijd sprake dient te zijn van een balans. Het introduceren van 
elektronisch stemmen en tellen verandert de verhouding tussen de waarborgen. 
De commissie hecht eraan een aantal aspecten van de waarborgen nader te belichten. Zo ziet 
de waarborg integriteit in de visie van de commissie op alle aspecten die gevolgen hebben 
voor de vaststelling van de uitslag, ook als de uitslag wordt beïnvloed door onbedoelde 
fouten of calamiteiten. Uiteraard is de waarborg integriteit in het geding in alle gevallen van 
manipulatie/sabotage. Deze visie maakt dat de waarborg integriteit meer dan de andere 
waarborgen een overkoepelend karakter heeft. Als één van de andere waarborgen wordt 
geschonden heeft dat volgens de commissie ook impact op de integriteit.  
De waarborgen controleerbaarheid en transparantie heeft de commissie in samenhang 
bezien. Vanuit de optiek van elektronisch stemmen zijn deze twee waarborgen in hun 
samenhang van groot belang. Deze waarborgen hebben betrekking op de wijze waarop de 
overheid openheid van zaken geeft over het verkiezingsprogramma, en de mogelijkheid om 
de uitkomsten te laten controleren.
De waarborg toegankelijkheid kent in de visie van de commissie diverse aspecten. Onder de 
waarborg toegankelijkheid zijn alle aspecten ondergebracht die de kiezer in staat stelt deel te 
nemen aan de stemming en te zorgen dat zijn rechtmatig uitgebrachte stem wordt meege-
teld. Toegankelijkheid ziet daarmee op vragen rondom de beschikbaarheid van apparatuur of 
stembiljetten en het open zijn van het stemlokaal. 
Toegankelijkheid ziet daarnaast op de vraag of het stembiljet begrijpelijk is voor een kiezer 
zodat hij zich bij het stemmen niet vergist in de keuze voor een kandidaat, of een ongeldige 
stem uitbrengt. Het gaat dan bijvoorbeeld ook om de gebruikersvriendelijkheid van het 
stem proces. Tevens zit in de waarborg toegankelijkheid ook het element gelijkwaardigheid 
in relatie tot kiezers met een beperking. Het verkiezingsproces dient zo veel als mogelijk voor 
een ieder op voet van gelijkheid toegankelijk te zijn.
De waarborg stemgeheim hangt in de visie van de commissie nauw samen met de waarborg 
stemvrijheid: het stemgeheim is naast een waarborg “an sich” voorwaardelijk om de stem-
vrijheid te garanderen. De stemvrijheid van de kiezer kan in gevaar komen als zijn stem-



Elke stem telt  |  Elektronisch stemmen en tellen 20
computer te voorzien van alternatieve “interfaces” zoals audio ondersteuning, de moge-
lijkheid gesproken opdrachten te geven, tactiele toetsen of alternatieve bedieningswijzen 
zoals het zogenaamde “sip & puff”, waarbij de computer wordt bediend door op een rietje te 
zuigen of te blazen. 
Illustratie model 1
3.3 Model 2: Stemmen met stemprinter en elektronisch tellen
In deze stemmethode wordt de stem uitgebracht op een computer die de stem niet vastlegt 
maar slechts de kiezer voorziet van een geprint stembiljet met daarop alleen de lijst en kandi-
daat van zijn keuze. De kiezer doet het stembiljet in de stembus. Deze papieren stembiljetten 
worden vervolgens middels een scantechniek elektronisch geteld. De commissie-Korthals 
Altes beschrijft deze methode als stemprinter en stemmenteller. Het in België gekozen sys-
16
teem is een uitwerking van deze stemmethode. Er zijn echter ook bij de keuze voor dit model 
nog vele varianten denkbaar. Bijvoorbeeld of er één of meerdere apparaten in een stemlokaal 
aanwezig zijn en of deze wel of niet in een netwerk zijn verbonden. Alle kandidaten kunnen in 
één oogopslag zichtbaar zijn of de kiezer kiest eerst een partij en daarna een kandidaat. Ook 
zijn er verschillende mogelijkheden om de kiezer toegang te verlenen tot de stemming. 
16 
Commissie onderzoek elektronisch stemmen in het stemlokaal, Landenstudie, bijlage 4.

Elke stem telt  |  Elektronisch stemmen en tellen 22
3.4 Model 3: Stemmen met papieren stembiljetten en elektronisch tellen 
In deze stemmethode brengt de kiezer zijn stem uit door een keuze te maken op een voor-
bedrukt papieren stembiljet. Dit biljet wordt vervolgens elektronisch geteld met behulp van 
scanapparatuur. De commissie-Korthals-Altes heeft deze variant beschreven in haar rapport 
maar ging er daarbij vanuit dat de stem zou worden uitgebracht op het huidige stembiljet. 
De conclusie luidde vervolgens dat deze stembiljetten vanwege hun omvang niet geschikt 
zijn om elektronisch te scannen. Daarom viel deze variant af. Inmiddels is duidelijk dat het 
 mogelijk is het stembiljet aan te passen zodat het wel elektronisch kan worden geteld. 
Illustratie model 3
Het stemmen met papieren stembiljetten en het elektronisch tellen is door het ministerie 
van BZK sinds 2011 onderzocht. Hiervoor heeft het ministerie nieuwe stembiljetten laten 
19
ontwerpen. De commissie meent dat de testen van het ministerie van BZK overtuigend 
hebben aangetoond dat deze variant toepasbaar is, leidt tot betrouwbare tellingen en dat 
20
tijdswinst kan worden geboekt bij het tellen. Het nieuwe stembiljet diende tevens begrijpe-
lijker te zijn voor kiezers met beperkingen, zoals laaggeletterden of kiezers die de Nederlandse 
taal niet machtig zijn. Dit is bereikt door het gebruik van foto’s van kandidaten en door logo’s 
van politieke partijen op het stembiljet. Door de geringere omvang is het bij deze modellen 
stembiljetten mogelijk dat kiezers met een visuele beperking met behulp van een mal met 
19 
Kamerstukken 2012-2013, 33 000 VII, nr. 126, d.d. 28 augustus 2012.
20 
Kamerstukken 2013-2014, 31 142, nr. 37, d.d.18 oktober 2013, bijlage 1, hoofdstuk 4, p. 41 ev.

Elke stem telt  |  Elektronisch stemmen en tellen 24
stembiljet. Zoals hierboven al beschreven is het mogelijk gebruik te maken van een ander, 
22
kleiner model stembiljet, dat sneller handmatig kan worden geteld. 
3.6 Niet onderzochte stemwijzen
De commissie heeft in haar analyse niet betrokken het stemmen met een stemcomputer 
23
waarop de stem wordt vastgelegd en geteld zonder papieren bewijs af te geven. Dit was 
de stemmethode zoals in Nederland werd gehanteerd voor het afschaffen van elektronisch 
stemmen. Van deze vorm van stemmen heeft zowel de commissie-Hermans als de commis-
sie-Korthals Altes vastgesteld dat deze niet transparant en controleerbaar is. Daardoor is de 
kiezer volledig afhankelijk  van zijn vertrouwen in de apparatuur. Bij de stemcomputer is het 
onduidelijk of er programmeerfouten in de software zitten die de uitslag kunnen beïnvloe-
den. Ook fraude kan onopgemerkt plaatsvinden. Een betekenisvolle hertelling is met deze 
stemcomputers niet mogelijk. Deze vorm van elektronisch stemmen is in de visie van de 
commissie om deze redenen volstrekt ongeschikt.  De voordelen van deze stemmethode, te 
weten snelheid en eenduidigheid van de uitslagbepaling, kunnen nooit opwegen tegen deze 
nadelen. 
Ook is het stemmen via de telefoon of via het internet niet onderzocht. Het stemmen via 
internet is in de opdracht aan de commissie uitdrukkelijk uitgesloten omdat dit apart wordt 
24
onderzocht. Dit betekent ook dat het zogenaamde kioskstemmen (waarbij in het stemlokaal 
25
via het internet wordt gestemd) door de commissie niet in haar analyse is betrokken. 
22 
 Kamerstukken 2013-2014, 31 142, nr. 37, d.d.18 oktober 2013, bijlage 1, hoofdstuk 9, p 135
23 
Een zogenaamde Direct Recording Electronic Voting System of DRE. Dit was de stemwijze zoals in Nederland 
gehanteerd voor het afschaffen van elektronisch stemmen. 
24 
Zie toelichting bij het instellingsbesluit van de commissie, Staatscourant 2013, 12547, d.d. 10 mei 2013.
25 
Zie voor dit model onder andere het rapport van het Consortium van Belgische universiteiten, Bevoting, 
studie van elektronische stemsystemen deel I en II, 2007.

Elke stem telt  |  Elektronisch stemmen en tellen 26
Bij model 2 kan  de uniciteit op dezelfde manier als bij model 1  worden afgedwongen via 
de autorisatie tot de stemprinter, maar mogelijk ook door de kiezer een stembiljet te geven 
waarmee hij de stemprinter activeert. 
Een ander aspect van uniciteit is dat moet worden voorkomen dat er voor het begin van de 
stemming al stembiljetten in de stembus zitten. Bij model 1 is dit lastig te controleren. Het 
stembureau kan van de stemcomputer zonder technische kennis niet vaststellen dat daarin 
niet al stemmen zijn opgeslagen. Bij de modellen 2 en 3 kan het stembureau net als in het 
 huidige proces aan het begin van de stemming vaststellen dat de stembus daadwerkelijk 
leeg is. 
4.3 Toegankelijkheid
Bij de weging van de waarborg toegankelijkheid gaat de commissie uit van twee invals-
hoeken. 
Beschikbaarheid
Dit aspect van toegankelijkheid betreft het beschikbaar zijn en het correct werken van de 
apparatuur op de dag van de stemming. Het niet beschikbaar zijn kan verschillende oorzaken 
hebben. Allereerst omdat de apparaten als gevolg van een brand zijn vernietigd. Ten tweede 
omdat blijkt dat de stemcomputer of stemprinter een andere stem weergeeft dan de kiezer 
beoogt uit te brengen als gevolg van programmerings- of softwarefouten, of als gevolg van 
bewuste manipulatie. Ten derde kan het voorkomen dat een kandidaat niet of niet correct 
staat vermeld. In model 1 en 2 is de kans dat er beschikbaarheidproblemen zijn  het grootst. 
Bij de modellen 3 en 4 kan het voorkomen dat de stemming niet kan doorgaan omdat er geen 
stembiljetten, stembussen of hokjes aanwezig zijn. Toch schat de commissie het risico van 
het niet beschikbaar zijn groter in bij elektronisch stemmen dan bij een handmatig proces. 
Bij het handmatig proces zal het risico vermoedelijk eerder aan het licht komen en ook sneller 
kunnen worden verholpen. 
Als tijdens de dag van de stemming dit soort problemen ontstaan op een enkele plek (één 
apparaat dat stuk gaat bijvoorbeeld) kunnen kiezers worden doorverwezen naar een ander 
stemlokaal en kan vervangende apparatuur beschikbaar worden gesteld. Als de stemap-
paratuur grootschalig faalt, ontstaat er een probleem. Bij model 1 en 2 kan in dit geval de 
stemming geen doorgang vinden of zal deze moeten worden gestaakt. De enige geschikte 
maatregel voor deze situatie is te voorzien in een wettelijke regeling om de verkiezingen in 
een dergelijk geval uit te kunnen stellen. 

Elke stem telt  |  Elektronisch stemmen en tellen 28
Model 1 en 2 kennen daarnaast volgens de commissie het risico dat de kiezer stelt dat het 
papieren bewijs/stembiljet zijn stem niet correct weergeeft. Indien de kiezer dat meldt aan het 
stembureau, kan het stembureau in het geval van model 2 het stembiljet ongeldig maken en 
de kiezer opnieuw laten stemmen. In model 1 moet daarvoor de stem in de stemcomputer 
worden geannuleerd. Dat vergt dat de voorzitter van het stembureau daartoe is gemachtigd. 
Hoewel dit technisch mogelijk is, acht de commissie dit een onwenselijke maatregel omdat 
daarmee een nieuw risico ontstaat. De stembureauvoorzitter zou namelijk in theorie deze 
bevoegdheid kunnen misbruiken om ongeautoriseerd uitgebrachte stemmen te annuleren. 
Critici van elektronisch stemmen en tellen stellen dat de introductie van een papieren bewijs 
als zodanig de “black box” niet doet verdwijnen, maar slechts verschuift naar het telproces. 
De kiezer moet bij elektronisch tellen met een scanner vertrouwen dat deze correct telt. De 
commissie meent dat dit vertrouwen kan worden vergroot door bij de modellen 1,2 en 3 
controletellingen uit te voeren om vast te stellen dat de telapparatuur correct heeft gewerkt. 
De controletellingen zijn nader uitgewerkt in hoofdstuk 5.
4.5 Stemgeheim en stemvrijheid
De waarborg stemvrijheid ziet er op dat de kiezer in vrijheid, zonder beïnvloeding zijn stem 
kan uitbrengen. De waarborg stemgeheim moet garanderen  dat het onmogelijk is om een 
verband te leggen tussen de persoon die de stem uitbrengt en de stem. In het papieren 
proces zijn deze waarborgen verzekerd doordat de stem enkel en alleen wordt vastgelegd 
op het stembiljet in het stemhokje, zonder aanwezigheid van derden. Daarna deponeert hij 
het stembiljet dubbelgevouwen in de stembus. Bij het tellen van de stemmen is niet meer te 
achterhalen welke kiezer wat heeft gestemd. Bij het elektronisch stemmen is het waarborgen 
van het stemgeheim lastiger. Hierbij zijn meerdere aspecten van belang. 
Compromitterende straling
In 2006 stelde men vast dat de stemcomputers die in Nederland werden gebruikt, afluister-
28
baar waren via compromitterende straling. In 2008 blijkt dat dit probleem niet eenvoudig 
oplosbaar is omdat compromitterende straling inherent is aan het gebruik van elektronische 
29
apparatuur, zeker bij gebruik van touch screen computers. Dit was voor het toenmalige 
kabinet de reden om de door de commissie-Korthals Altes voorgestelde stemmethode van 
stemprinter en stemmenteller niet in te voeren. Stemprinters zouden individueel, na installa-
tie in het stemlokaal getest moeten worden om zeker te stellen dat de genomen maatregelen 
om de straling tegen te gaan nog effectief zijn. Het risico dat iemand van buitenaf zou kunnen 
28 
Compromitterende straling is de elektromagnetische straling uitgezonden door een elektronische apparaat 
waarbij deze straling onbedoeld informatie bevat die wordt verwerkt door het apparaat. 
29 
Kamerstukken 2007-2008, 31 2000VII, nr. 64.

Elke stem telt  |  Elektronisch stemmen en tellen 30
van de volgorde waarin de stemmen zijn uitgebracht kan door het willekeurig opslaan van de 
 stemmen op de stemcomputer worden bemoeilijkt, maar valt nooit helemaal uit te sluiten. 
Bij het gebruik van een stemprinter is er in vergelijking tot de stemcomputer een geschikte 
mitigerende maatregel voor dit risico. In de eisen die aan de stemprinter worden gesteld, 
31
moet worden vastgelegd dat de stemmen daarop niet worden opgeslagen. Bij het certifice-
ren en testen van de apparatuur zal dit punt onderzocht moeten worden. Uit de rapportages 
hierover moet duidelijk blijken dat de stemprinter de stemmen niet opslaat. Door dergelijke 
rapporten openbaar te maken, kan de kiezer controleren dat de stemprinter echt zijn stem 
niet opslaat. 
Volmacht
Bij de modellen 3 en 4 waarbij de stem op papier wordt uitgebracht, is er voor bepaalde 
kiezers met een beperking een grotere noodzaak om via volmacht te stemmen. De kans is 
immers dat zij hun stem niet zelfstandig kunnen uitbrengen. Zij zullen dan moeten stemmen 
via een volmacht of zich laten ondersteunen in geval zij een fysieke beperking hebben. In 
beide gevallen geven zij hun stemgeheim op. Dit element komt ook tot uiting in de waarborg 
toegankelijkheid, in het aspect gelijkwaardigheid. 
4.6 Integriteit
De waarborg integriteit ziet er op dat de uitkomst van de verkiezing, de uitslag, alleen door het 
uitbrengen van rechtmatige stemmen wordt beïnvloed. Deze waarborg wordt geschonden 
door zowel fouten en vergissingen als door doelbewuste fraude. Deze waarborg werkt bij de 
verschillende modellen anders uit.  
Voor de modellen waarbij de stem elektronisch wordt uitgebracht, geldt dat er een risico is 
dat de stem anders wordt vastgelegd dan de kiezer beoogt. In model 1 is dit risico het grootst, 
omdat in dit model de kiezer er op moet vertrouwen dat de stemcomputer zijn stem op de-
zelfde wijze vastlegt als op het papieren bewijs staat. Het verschil tussen het papieren bewijs 
en de vastlegging op de stemcomputer kan worden veroorzaakt door manipulatie. De kans 
daarop acht de commissie klein. Echter dergelijke fouten kunnen ook ontstaan door soft-
warefouten die ontstaan tijdens het programmeren of configureren. Testen en een certificeer-
proces kunnen dit soort risico’s verkleinen, maar ze zijn nooit helemaal uit te sluiten. 
Voor model 4 geldt dat handmatig tellen foutgevoelig is. Omdat het telproces correct moet 
verlopen, is het risico groot dat het stembureau opnieuw moet tellen als gevolg van kleine 
31 
Computers, zoals de stemcomputer en de stemprinter leggen per definitie alle mutaties vast. Het niet vast-
leggen van de stem op een stemprinter vergt speciale maatregelen. 

Elke stem telt  |  Elektronisch stemmen en tellen 32
4.7 Beoordeling van de verschillende modellen
De modellen scoren verschillend op de verschillende aspecten van de waarborg toegankelijk-
heid. Toegankelijkheid (beschikbaarheid) vormt bij de modellen 1 en 2 (elektronisch stem-
men) een groter risico dan bij de modellen 3 en 4 (handmatig stemmen). Toch weegt de com-
missie het risico voor deze waarborg niet heel zwaar. Zij meent dat het risico op grootschalig 
falen waardoor de stemming niet kan plaatsvinden of moet worden gestaakt erg klein is. 
De waarborg toegankelijkheid (gelijkwaardigheid van kiezers met een beperking om zelf-
standig te kunnen deelnemen aan het stemproces) weegt voor de commissie wel zwaar. Dit 
ziet de commissie als een belangrijk probleem van het huidige proces. Gelijkwaardigheid van 
kiezers is met name goed geborgd als er elektronisch wordt gestemd met een stemprinter of 
stemcomputer. 
De modellen 2, 3 en 4 voldoen in de visie van de commissie in voldoende mate aan de 
waarborgen transparantie en controleerbaarheid. Bij deze modellen is het papieren proces 
leidend, in tegenstelling tot model 1. De commissie vindt het gebrek aan controleerbaarheid 
en transparantie een belangrijk bezwaar tegen het model stemcomputer met een papieren 
bewijs (model 1).
De modellen 1 en 4 scoren minder op de waarborg integriteit. Voor model 1 geldt dat de risi-
co’s met betrekking tot deze waarborg het grootst zijn. De kiezer heeft bij dit model de minste 
zekerheid dat zijn stem wordt geteld zoals uitgebracht omdat de stem zoals vastgelegd op het 
papieren bewijs mogelijk niet identiek is vastgelegd in de stemcomputer. Bij model 4 is er de 
problematiek van de fouten bij het handmatig tellen.
De modellen 1 en 2 verschillen van model 3 en 4 met betrekking tot de waarborg stemge-
heim. In de modellen 1 en 2 kan als gevolg van de compromitterende straling het stemge-
heim minder goed worden gewaarborgd dan in model 3 en model 4. De commissie heeft de 
waarborg stemgeheim minder gewicht gegeven omdat zij meent dat ook in de modellen 3 en 
4 er een risico is dat deze waarborg wordt geschonden door bijvoorbeeld het heimelijk plaat-
sen van camera’s in het stemhokje. Tevens speelt een rol dat het optreden van compromitte-
rende straling in relatie tot het stemgeheim in geen enkel ander land tot discussie heeft geleid. 
Noch de aanbevelingen van de Raad van Europa noch bevindingen van waarnemersmissie 
34
van de OVSE signaleren dit als een probleem. 
34 
Council of Europe, 2004 en ODIHR, THE NETHERLANDS PARLIAMENTARY ELECTIONS 22 November 2006 
OSCE/ODIHR Election Assessment Mission Report.

Elke stem telt  |  Elektronisch stemmen en tellen 34
De commissie meent dat ook op het huidige proces (model 4) met zijn grote stembiljetten 
en het moeizame handmatige telproces terecht kritiek mogelijk is. Er valt niet te ontkennen 
dat stembureauleden bij de stemopneming fouten maken. Weliswaar is de kans klein dat 
door deze fouten de zetelverdeling incorrect wordt vastgesteld, het blijkt dat het wantrouwen 
 tegen de wijze waarop de tellingen worden uitgevoerd groot is op het moment dat er kleine 
verschillen zijn,  bijvoorbeeld bij het toewijzen van een laatste restzetel. Bovendien is het 
huidige papieren proces niet toegank elijk voor een significante groep kiezers met een beper-
king. Zij dienen noodgedwongen hun stemgeheim op te geven door ofwel een volmacht te 
geven ofwel zich te laten ondersteunen bij het uitbrengen van hun stem. Ook is er mogelijk 
een significante groep kiezers die als gevolg van het ontbreken van terugkoppeling abusieve-
35
lijk een andere stem uitbrengt dan bedoeld.
4.8 Voorkeursvariant
De commissie oordeelt dat het model stemprinter en elektronisch tellen (model 2) en het 
model stemmen met een aangepast papieren stembiljet en elektronisch tellen (model 3) het 
meest voldoen aan de waarborgen die aan het verkiezingsproces moeten worden gesteld. 
De commissie heeft daarbij een voorkeur voor het stemmen met een stemprinter omdat het 
met de stemprinter eenvoudiger is om kiezers met een beperking te ondersteunen bij het uit-
brengen van hun stem. De commissie acht het vanuit democratisch oogpunt een groot goed 
dat zoveel mogelijk kiezers zelfstandig hun stem kunnen uitbrengen. 
De commissie verwacht bovendien dat met model 2 het aantal ongeldige en anders dan be-
oogd uitgebrachte stemmen zal afnemen. De commissie komt met deze oplossing ook tege-
moet aan de bezwaren van de gemeenten dat stembureauleden zwaar worden belast. Door 
elektronisch tellen in te voeren zal het telproces naar verwachting sneller kunnen worden 
afgerond. Tevens mag worden aangenomen dat het tellen nauwkeuriger en sneller verloopt. 
De commissie onderkent dat aan het stemmen met een stemprinter risico’s verbonden zijn. 
Het grootste risico betreft naar het oordeel van de commissie dat het stemgeheim van kiezers 
wordt geschonden. De vraag is of hiermee elektronisch stemmen in strijd is met de Grondwet 
waarin immers is vastgelegd dat verkiezingen worden gehouden bij geheime stemming. De 
commissie meent dat het optreden van compromitterende straling niet tot deze conclusie 
kan leiden. 
35 
Zie Kamerstukken 2013-2014, 31 142, nr. 37, d.d.18 oktober 2013, bijlage 1, p 140-142 waaruit blijkt dat bij 
elk van de geteste modellen stembiljetten, ook bij het huidige stembiljet circa 2 % van de kiezers onbewust 
een ander keuze maakt dan de intentie. 



Elke stem telt  |  Elektronisch stemmen en tellen 38
5.4 Controletellingen
De kiezer kan niet zelf verifiëren dat zijn stem correct is geteld. Dat geldt overigens ook in het 
huidige proces. Weliswaar kan de kiezer zelf de handmatige telling bijwonen maar hij heeft 
geen zekerheid dat het stembureau zijn stem correct verwerkt. Indien elektronisch wordt ge-
teld, dient de kiezer niet alleen het stembureau te vertrouwen maar ook de apparatuur. Daar-
om acht de commissie het essentieel te controleren of de apparatuur correct heeft gewerkt. 
In de taakopdracht van de commissie wordt gesuggereerd dat hierbij gebruik zou kunnen 
worden gemaakt van handmatige controletellingen. Doel van het systematisch uitvoeren van 
controletellingen, is het opsporen van eventuele fouten of manipulatie van de telapparatuur. 
Hiermee worden deze fouten dus niet voorkomen maar de kans dat ze niet ontdekt worden, 
wordt geminimaliseerd. Nadeel is dat de kiezer niet zelf vaststelt dat zijn stem correct is ge-
teld, maar dat is in het huidige stemproces ook niet het geval. Door rapportage over contro-
letellingen openbaar te maken en de controletellingen in alle openbaarheid uit te voeren, kan 
worden gezorgd voor voldoende transparantie. 
Voor het uitvoeren van controletellingen zijn verschillende methoden in gebruik. In meer-
dere landen is er wetgeving die stelt dat een bepaald percentage van de stembiljetten moet 
worden gecontroleerd middels een handmatige controletelling, variërend van 1-5 % van het 
totaal. Probleem van deze handmatige controletellingen is dat bij het handmatig tellen ook 
altijd fouten worden gemaakt, zodat het lastig is vast te stellen of een eventuele afwijkende 
uitslag wordt veroorzaakt door fouten in de handmatige controletelling of door fouten in de 
elektronische telling. Om dit probleem te voorkomen en om het aantal te controleren stem-
biljetten zo klein mogelijk te maken, is de systematiek van de zogenaamde risicomijdende 
controletellingen ontwikkeld. 
Deze methodiek voor controletellingen is ontworpen door prof. Philip Stark van de univer-
siteit van Berkeley in Californië. In Californië is deze methode al bij meerdere verkiezingen 
gebruikt. De commissie heeft prof. dr. Richard Gill, hoogleraar statistiek van de Universiteit 
Leiden verzocht na te gaan of deze methodiek in de Nederlandse context kan worden ge-
bruikt. Meer informatie hierover is te vinden in bijlage 12.
De methode is gebaseerd op het steekproefsgewijs controleren van een beperkte hoeveel-
heid stembiljetten om vast te kunnen stellen dat apparatuur correct heeft gewerkt. De steek-
proefomvang wordt bepaald door twee factoren. Ten eerste de mate van zekerheid die men 
wil hebben dat de zetelverdeling correct is. Ten tweede de marge waarmee de verkiezing is 
gewonnen. In de Nederlandse context is de marge het stemverschil tussen lijsten bij toewij-
zing van de laatste restzetel. 

Elke stem telt  |  Elektronisch stemmen en tellen 40
5.5 Alternatief voor controletellingen 
Een alternatief voor controletellingen is het zogenaamde “end to end verification” (verificatie 
van begin tot einde). Deze verificatie biedt de kiezer de mogelijkheid om zelf te controleren 
dat een uitgebrachte stem correct is meegeteld. Dergelijke verificatiemethoden zijn ontwik-
keld in het kader van stemmen via internet maar zijn ook toepasbaar op het (deels) papieren 
36
stemproces. Een overzicht van de verschillende ontwikkelde methoden en de voor- en 
nadelen van dit systeem is als bijlage 11 bij dit rapport opgenomen. De methoden hebben 
met elkaar gemeen dat alle stembiljetten een unieke code krijgen en de kiezer een bewijs van 
zijn uitgebrachte stem meekrijgt. Vervolgens worden alle stemmen gepubliceerd (meestal op 
het internet), waarna de kiezer van zijn eigen stem kan controleren of deze (correct) is geteld. 
Om te voorkomen dat de kiezer het bewijs kan gebruiken om aan te tonen aan derden wat hij 
heeft gestemd, wordt gebruikt gemaakt van cryptografische versleuteling in het bewijs dat de 
kiezer meekrijgt. Hij kan met het bewijs dus niet eenvoudig aan derden aantonen wat hij heeft 
gestemd.   
De commissie concludeert dat de discussie over deze verificatiemethode nog niet uitgekris-
talliseerd is. Zij kiest daarom niet voor deze methode. Belangrijke overweging is dat deze 
vorm van controle die sterk leunt op cryptografische technieken voor de meeste kiezers niet 
begrijpelijk en transparant is. Het is niet eenvoudig te uit te leggen dat de kiezer kan controle-
ren dat zijn stem correct is geteld maar dat hiermee zijn stemgeheim niet wordt geschonden. 
Daarnaast is deze methodiek in de praktijk nog nauwelijks getest.
36 
Commissie onderzoek elektronisch stemmen in het stemlokaal, Landenstudie Elektronisch stemmen, 
bijlage 4.

Elke stem telt  |  Elektronisch stemmen en tellen 42
6.2 Leverancier
De leverancier zal moeten voldoen aan geldende standaarden voor kwaliteitsmanagement. 
De leverancier wordt verantwoordelijk voor de ontwikkeling en productie van een stem-
systeem en het onderhoud ervan gedurende de levenscyclus van de apparatuur. De commis-
sie acht het van groot belang dat het ontwikkel- en productieproces van de leverancier aan 
strenge eisen voldoet. De commissie meent daarom dat de leverancier dient te garanderen 
dat hij voldoet aan de gangbare eisen betreffende kwaliteit- en configuratiemanagement, 
waardoor een transparant en controleerbaar proces kan ontstaan. 
6.3 Stembiljet
De informatie die op het stembiljet staat moet eenvoudig te begrijpen zijn, alleen essentiële 
gegevens bevatten en goed leesbaar zijn (duidelijke print en voldoende groot lettertype). Qua 
formaat zijn bijvoorbeeld A5 (briefkaart) of boardingpassformaat geschikt. Het stembiljet 
dient verder een echtheidskenmerk te bevatten om te voorkomen dat kiezers het stembiljet 
namaken en extra stembiljetten in de stembus doen. 
6.4 Stemprinter
Functionaliteit en toegankelijkheid
De wijze waarop de kiezer toegang krijgt (autorisatie) tot de printer kan op verschillende ma-
nieren plaatsvinden. De voorzitter kan de kiezer toegang verlenen of een smartcard, code of 
een stembiljet kunnen de printer activeren. De commissie heeft besloten hierin geen keuze te 
maken. Aan elke vorm van autorisatie zitten voor- en nadelen. De commissie vindt autorisatie 
door de voorzitter bijvoorbeeld problematisch omdat een link tussen de voorzitterscomputer 
en de stemprinter bij de kiezer de indruk kan wekken dat de voorzitter meekijkt. Ook leidt een 
dergelijke verbinding tot extra investeringen in maatregelen om compromitterende straling 
tegen te gaan. Nadeel van een smartcard is dat er een extra component (scanner) in de stem-
printer nodig is, dus extra risico op fouten. Autoriseren via het stembiljet heeft mogelijk als 
nadeel dat de kiezer fouten maakt bij tijdens het invoeren (kreuken, vouwen etc.) waardoor de 
printer niet (goed) functioneert. De commissie adviseert indien mogelijk in de testfase diverse 
vormen van autorisatie uit te testen om na te gaan welke oplossing de beste resultaten heeft. 
De stemprinter moet gefaseerd stemmen mogelijk maken. Daarbij maakt de kiezer eerst een 
keuze voor een lijst en pas daarna voor een kandidaat. De stemprinter voorziet in een intuïtie-
ve en eenvoudige dialoog met de kiezer, waarbij hij gevraagd wordt zijn keuze te bevestigen 
alvorens deze definitief te maken. Op elk moment in het proces, tot het moment van afdruk-
ken, moet een kiezer kunnen terugkeren naar de vorige stap of naar het begin. De stemprinter 
wordt voorzien van audio-ondersteuning, zodat de terugkoppeling desgewenst auditief 

Elke stem telt  |  Elektronisch stemmen en tellen 44
Het lijkt haalbaar deze norm te halen als deze eis als uitgangspunt bij het ontwerp wordt ge-
hanteerd. Dit kan bijvoorbeeld door het aantal kabels te beperken en niet te kiezen voor een 
touchscreen. Afluisteren kan hiermee niet worden voorkomen maar wel moeilijker gemaakt. 
De commissie beveelt aan de NAVO-normen voor zonering en installatie niet van toepas-
40
sing te verklaren. Het testen van deze normen vergt metingen in het stemlokaal waar de 
stemprinter wordt geïnstalleerd. Dit zou betekenen dat elk apparaat getest en opnieuw 
gekalibreerd zou moeten worden in het stemlokaal. Dat zou leiden tot een substantiële kos-
tenverhoging en de commissie vraagt zich af of dat de investeringen waard is. Wel adviseert 
de commissie de stemprinter niet slechts in het kader van het certificeringsproces te controle-
ren op de effectiviteit van de maatregelen om compromitterende straling tegen te gaan maar 
dit ook nadien regelmatig te doen (door bijvoorbeeld na elke verkiezing met een steekproef 
vast te stellen dat de genomen maatregelen nog effectief zijn). In aanloop naar de definitieve 
invoering zou dit bij alle apparaten moeten worden getest om na te gaan of het opnemen van 
dergelijke voorzieningen inderdaad effectief is om afluisteren in voldoende mate te voor-
komen. 
6.5 Scanner
De scanner dient fysiek één apparaat te zijn met zowel een scan- als een printfunctie. 
De scanner dient na het scannen een telresultaat zowel te printen als weg te schrijven op een 
gegevensdrager. Het is niet noodzakelijk aan de scanner eisen te stellen om compromitteren-
de straling tegen te gaan, omdat er geen verband is tussen de kiezer en zijn stembiljet tijdens 
het telproces. Stembureauleden moeten de scanner eenvoudig te kunnen bedienen. 
De scanner moet circa 2000 stembiljetten per uur kunnen scannen en tellen. Uitgaande 
van een gemiddelde van circa 1000 kiezers per stembureau, kan het scanproces  zelf in circa 
30 minuten worden afgerond.
Veiligheid
De veiligheid van de stemprinter en de scanner wordt zoveel mogelijk geborgd in de hard-
ware en de software. De commissie adviseert hiervoor gebruik te maken van de uitgangs-
punten zoals vastgelegd in de zogenaamde common criteria, eisen voor de beveiliging van 
IT-apparatuur. Dit wordt in de volgende paragraaf nader toegelicht.
40 
NAVO/SDIP normen 28 en 29 zien op zonering en installatie. 

Elke stem telt  |  Elektronisch stemmen en tellen 46
44
beveiligingsprofielen. Die zullen dus eerst ontwikkeld moeten worden op basis van de 
 risicoanalyse en eisen die de commissie heeft geformuleerd. 
In het beveiligingsprofiel zitten zowel functionele eisen over beveiliging als zogenaamde 
zekerheidseisen. Via deze eisen wordt de mate van zekerheid gemeten dat de functionele en 
beveiligingseisen zijn geïmplementeerd. Dit gebeurt aan de hand van zogenaamde “evalua-
tion assurance levels” (EAL’s). Deze variëren van 1 (laagste) tot 7 (hoogste). Bij niveau 1 gaat 
het in feite om niet meer dan vast te stellen dat een leverancier in zijn documentatie heeft 
vermeld dat hij aan de eisen voldoet. Bij hogere niveaus vinden testen plaats en wordt ook 
het productieproces bij de beoordeling betrokken. Bestaande apparatuur kan tot op niveau 
45
4 gecertificeerd worden. Bij de niveaus 5, 6 en 7 moet een leverancier extra maatregelen 
nemen die alleen haalbaar zijn als het product ontworpen wordt aan de hand van de beveili-
gingseisen. Achteraf zijn deze maatregelen vaak niet of alleen tegen hoge kosten te realiseren. 
Vanwege de maatregelen die de commissie wenselijk acht gaat zij er vanuit dat minimaal EAL 
niveau 5 zal moeten worden gebruikt. Mogelijk zal er voor de stemprinter een ander niveau 
gehanteerd moeten worden dan voor de scanner.     
Voor het opstellen van een beveiligingsprofiel is specifieke deskundigheid nodig. Het is 
mogelijk het beveiligingsprofiel op te laten stellen door bijvoorbeeld een gecertificeerd 
testlaboratorium. Nadeel hiervan kan zijn dat dit laboratorium een in later stadium wordt 
gevraagd de apparatuur te testen. Dit is niet wenselijk met het oog op de onafhankelijkheid. 
Een ander alternatief is om marktpartijen een belangrijke rol te geven in het opstellen van het 
beveiligingsprofiel. Ook dit acht te commissie geen goed alternatief, mede gezien de wens van 
de commissie dat de apparatuur door één leverancier wordt geleverd. Hierdoor ontstaat af-
hankelijkheid van een leverancier en het risico dat het beveiligingsprofiel wordt bepaald door 
wat de leveranciers kunnen leveren. De commissie adviseert daarom een beveiligingsprofiel 
op te laten stellen door onafhankelijke deskundigen. De opstellers van het beveiligingsprofiel 
dienen daarbij ook te adviseren over het certificeringsniveau. 
Reikwijdte certificering
Een certificering betreft in principe een typekeuring. De instellingen waarmee een apparaat 
voor de verkiezing wordt geconfigureerd voor specifieke verkiezingen maken geen onderdeel 
uit van de certificering. In het geval er iets wijzigt in het apparaat (bijvoorbeeld een ander 
moederbord) moet het certificaat vernieuwd worden. Afhankelijk van de omvang van de 
wijzigingen kan een aanvullende certificering vermoedelijk sneller worden afgerond. 
44 
Er is een Frans beveiligingsprofiel voor een stemcomputer uit 2006 met EAL niveau 2 http://www.common-
criteriaportal.org/files/ppfiles/pp0604.pdf .
45 
Voor bijvoorbeeld het alcoholslot op auto’s en voor taximeters zijn in Nederland dergelijke gecertificeerde 
beveiligingsprofielen opgesteld.



Elke stem telt  |  Elektronisch stemmen en tellen 50
regeling. Door na elk experiment te evalueren en de omvang van de experimenten geleidelijk 
te laten toenemen, kan optimaal van de ervaringen worden geleerd. 
De commissie beveelt aan om eerst ervaring op te doen bij minimaal twee experimenten 
voordat de definitieve wetgeving wordt opgesteld. Experimenten bij herindelingsverkiezin-
gen zijn per definitie kleinschalig.  Gemiddeld zijn er op jaarbasis 3 tot 5 –nieuwe– gemeenten 
waar een herindelingsverkiezing wordt gehouden. 
7.3 Tijdspad
Om een tijdspad voor invoering te kunnen vaststellen moet rekening gehouden worden 
met meerdere elementen, te weten verkiezingen om experimenten mogelijk te maken, het 
ontwikkel- en verwervingstraject en het wetgevingstraject. Op zijn vroegst kan pas in 2015 
begonnen worden met experimenteren. In de komende vijf jaar zijn de volgende verkiezingen 
gepland: 
Figuur 2: Tijdsschema verkiezingen 2015-2019
Maart 2015 provinciale statenverkiezingen/waterschapsverkiezingen 
November 2015 herindelingsverkiezingen 
November 2016 herindelingsverkiezingen 
Maart 2017 Tweede Kamerverkiezingen 
November 2017 herindelingsverkiezingen
Maart 2018 gemeenteraadsverkiezingen
November 2018 herindelingsverkiezingen
Maart 2019 provinciale statenverkiezingen/ waterschapsverkiezingen
Indien de wetgeving voor het invoeren van een raadgevend referendum wordt aangenomen 
zullen er mogelijk naast deze verkiezingen, de komende jaren ook referenda plaatsvinden. 
Verder vinden er soms gemeentelijke referenda plaats buiten de officiële verkiezingen. De 
commissie adviseert daar waar mogelijk hierbij aan te sluiten. 

Elke stem telt  |  Elektronisch stemmen en tellen 52
In 2008, toen elektronisch stemmen onmogelijk werd gemaakt, waren er nog slechts 
10  gemeenten die geen gebruik maakten van stemcomputers. Op het feit dat de wetgeving 
in feite uitging van een papieren proces en de praktijk gebruik maakte van een elektronisch 
50
proces heeft de commissie-Hermans ernstige kritiek geleverd. De verantwoordelijkheids-
verdeling leidde er toe dat het ministerie zich niet primair verantwoordelijk voelde voor de 
uitvoering van het stemproces en gemeenten afhankelijk waren van leveranciers. En omdat 
circa 80% tot 90% van de gemeenten koos voor dezelfde leverancier was er de facto sprake 
van een monopolie. Bij gemeenten prevaleerde het gemak van het gebruik van stemmachi-
nes boven de veiligheid, door zoveel mogelijk organisatorische aspecten aan de leverancier 
over te laten.
De enige uitzondering die mogelijk acceptabel is op het uitgangspunt van uniforme stem-
wijze, betreft het stemmen in Caribisch Nederland, te weten Bonaire, Sint-Eustatius en Saba, 
met name omdat het leveren van technische ondersteuning daar problematischer is vanwege 
de afstand tot Nederland. Omdat het om een relatief geringe aantal kiezers gaat, is een afwij-
kende wijze van stemmen op deze eilanden mogelijk noodzakelijk. De commissie adviseert 
dit nader te onderzoeken.
De commissie adviseert tevens om in het invoeringstraject transparant te werk te gaan en 
hierover regelmatig te rapporteren aan de Tweede Kamer. Ook bij de verschillende stappen 
die in het proces gezet worden adviseert de commissie zoveel mogelijk openbaarheid te 
betrachten. Eventuele critici van de invoering van elektronisch stemmen kunnen op deze  
wijze het proces nauwgezet blijven volgen. 
7.5 Verantwoordelijkheid minister van BZK
Nederland kent een gedecentraliseerd verkiezingsproces waarbij de gemeenten de voor-
naamste organisatorische verantwoordelijkheid hebben ook bij landelijke verkiezingen. De 
minister van Binnenlandse Zaken en Koninkrijksrelaties heeft geen formele verantwoordelijk-
heden in het verkiezingsproces, anders dan het aanwijzen van de leden van de hoofdstembu-
reaus bij Tweede Kamerverkiezingen en bij de verkiezingen van de Nederlandse leden van het 
Europees Parlement. Een centrale rol is weggelegd voor stembureaus, hoofdstembureaus en 
het centraal stembureau met hun in de wet vastgelegde verantwoordelijkheden. Deze opzet 
garandeert in belangrijke mate de onafhankelijkheid van het verkiezingsproces. Vooral de 
kandidaatstelling en de uitslagvaststelling zijn taken in het verkiezingsproces die in grote mate 
van onafhankelijkheid tot stand moeten komen. Dit voorkomt dat politici en bestuurders 
invloed kunnen uitoefenen op deze beslissingen en beschermt burgers en partijen tegen beïn-
vloeding van de verkiezingsresultaten door directe belanghebbenden. Het elektronisch stem-
50 
Commissie Besluitvorming Stemmachines, Stemmachines een verweesd dossier, Den Haag, 2007.

Elke stem telt  |  Elektronisch stemmen en tellen 54
centraal wordt aangekocht, opgeslagen, geprogrammeerd en geconfigureerd. Pas kort voor 
de verkiezing wordt deze apparatuur gedistribueerd naar de gemeenten. Gemeenten blijven 
evenwel verantwoordelijk voor bijvoorbeeld het aanwijzen en trainen van stembureauleden, 
en voor het inrichten van de stemlokalen. 
Aantal leveranciers
De commissie heeft in het kader van het minimaliseren van de afhankelijkheid van een 
leverancier overwogen of gekozen moet worden om te werken met meerdere leveranciers. 
Voordeel van werken met meerdere leveranciers is dat dit leidt tot minder afhankelijkheid 
en onderlinge concurrentie tussen leveranciers. Verder is er in geval van een “fatale” fout in 
53
één systeem een alternatief systeem voor handen . Toch adviseert de commissie dit niet. 
Meerdere leveranciers betekent dat het proces van voorbereiding aanzienlijk complexer 
wordt. Er moeten meerdere systemen gecertificeerd worden en de testinspanningen van het 
ministerie om er zeker van te zijn dat de apparatuur correct werkt, worden verveelvoudigd. 
De commissie beveelt aan om hardware en software niet apart aan te besteden. Daarnaast 
adviseert de commissie om de stemprinter en de scanapparatuur niet apart aan te besteden. 
Weliswaar functioneert deze apparatuur los van elkaar, voor een optimale werking van het 
elektronische stemsysteem is het wenselijk dat alle componenten vlekkeloos met elkaar 
samenwerken. Dit wordt het beste geborgd door één leverancier het systeem te laten leveren. 
De stembiljetten die door de stemprinter worden geprint moeten goed worden verwerkt. 
Indien de apparatuur door twee verschillende leveranciers wordt geleverd, kan dit tot af-
stemmingsproblemen leiden. Voor de verwerving van de apparatuur, software en de verdere 
dienstverlening zal bovendien een aanbestedingsprocedure moeten worden gevolgd.  Met 
het oog op de robuustheid en veiligheid van het systeem adviseert de commissie als uit-
gangspunt een technische levensduur voor de apparatuur van circa 8 jaar te hanteren en het 
systeem dus voor een dergelijke periode aan te besteden. 
53 
In 2006 werd bijvoorbeeld circa 6 weken voor de verkiezingen de goedkeuring van een aantal typen stem-
machines van een bepaalde leverancier ingetrokken. Een aantal gemeenten heeft toen gebruik gemaakt van 
andere stemmachines waarvan de goedkeuring niet was ingetrokken.

Elke stem telt  |  Elektronisch stemmen en tellen 56



Elke stem telt  |  Elektronisch stemmen en tellen 60
en vervangt daar de daarvoor gebruikte stemcomputers. In België is het systeem gezamen-
lijk aanbesteed door de centrale federale overheid en het Vlaamse gewest en wordt door de 
centrale overheid beheerd en geconfigureerd voor elke verkiezing. Lokale overheden betalen 
mee aan het gebruik. 
In de VS worden veel verschillende stemmethodes gebruikt. Elke staat stelt haar eigen regels 
vast en het aanschaffen van een stemsysteem is primair de verantwoordelijkheid van de 
districten (vergelijkbaar met onze gemeenten). Dit heeft geleid tot een grote variëteit. In som-
mige staten stemt men nog met stemcomputers, in andere staten met stemcomputers met 
een papieren bewijs, in weer andere wordt alleen elektronisch geteld. De commissie ziet de 
afgelopen jaren echter een trend richting stemmethodes waarbij het papieren stembiljet weer 
centraal staat, eventueel met behulp van elektronisch apparatuur in te vullen en vervolgens 
elektronisch geteld. In de VS heeft de federale overheid wel fondsen beschikbaar gesteld aan 
de staten om elektronisch stemapparatuur te kunnen aanschaffen. Dit is gebeurd na de pre-
sidentsverkiezingen in 2000 toen de in Florida gebruikte stemmachines tot grote problemen 
hebben geleid bij de uitslagvaststelling. 
8.3 Eisen en certificering
Bij het opstellen van de vereisten voor een elektronisch stemsysteem zijn in België de aan-
55
bevelingen van de Raad van Europa gevolgd. Daarnaast heeft een consortium van univer-
siteiten in een onderzoek verschillende varianten van elektronisch stemmen bekeken en 
uitgewerkt waar deze varianten aan zouden moeten voldoen, voordat ze in gebruik zouden 
kunnen worden genomen. Het voorgestelde systeem is vervolgens voor beoordeling voor-
gelegd aan de Raad van Europa. In België is het prototype van het stemsysteem en software 
gecertificeerd door een onafhankelijke auditor. Certificering vindt plaats in opdracht van de 
leverancier en wordt ook betaald door de leverancier. De leverancier heeft daarbij de keuze uit 
een aantal door de overheid aangewezen auditors. Overigens kwamen bij de verkiezingen van 
56
2012 tijdens het stemmen fouten aan het licht die niet uit de audit waren gebleken. 
In België is naast de certificering door een auditor een rol weggelegd voor het zogenaamde 
57
“College van Deskundigen”. Deze door de volksvertegenwoordigingen aangestelde des-
kundigen brengen na de verkiezing een advies uit aan het parlement over het verloop van de 
stemming. Zij brengen gedurende de verkiezing onaangekondigde bezoeken aan stemlokalen 
en observeren hoe het proces verloopt.
55 
Council of Europe LEGAL, OPERATIONAL AND TECHNICAL STANDARDS FOR E-VOTING Recommendation 
Rec(2004)11 adopted by the Committee of Ministers of the Council of Europe on 30 September 2004.
56 
Vlaams parlement.  Gedachtewisseling over het evaluatierapport over de gemeente- en provincieraadsver-
kiezingen van 14 oktober 2012.
57 
Verslag van het College van Deskundigen, Vlaams Parlement, stuk 1790 (2012-2013) nr. 1

Elke stem telt  |  Elektronisch stemmen en tellen 62
te helpen bij het zelfstandig uitbrengen van hun stem. Voorbeelden zijn audio-voorzieningen 
of extra hulpmiddelen voor mensen met een motorische storing. 
8.6 Straling
De commissie constateert dat de problematiek van de compromitterende straling in de 
landen die zij heeft bestudeerd nauwelijks tot zelfs geen aandacht krijgt. In de VS is geen infor-
matie gevonden dat straling als een probleem wordt gezien. In België is naar aanleiding van 
de discussie in Nederland hierover gebruik gemaakt van de NAVO-normen in het eisenpakket. 
Onduidelijk is tegen welke norm precies is getest. In de publieke discussie speelt de eventuele 
afluisterbaarheid geen rol. Mogelijke verklaring hiervoor is dat zowel in België als in de VS 
kiezers uit meerdere apparaten kunnen kiezen en er tegelijkertijd meerdere kiezers stemmen 
waardoor het afluisteren lastiger is.
8.7 Maatschappelijke discussie
Zowel in België als de VS heeft elektronisch stemmen ter discussie gestaan, en staat dat nog 
steeds. Veel van de kritiek is gericht op het gebruik van de stemcomputers zonder papieren 
bewijs. In de VS heeft deze kritiek er de afgelopen jaren toe geleid dat het gebruik van stem-
computers zonder papieren bewijzen significant is afgenomen. 
8.8 Kosten
Het achterhalen van de kosten die in andere landen zijn gemoeid met elektronisch stemmen 
blijkt zeer lastig. De informatie die beschikbaar is suggereert dat in zowel België als de VS 
significante investeringen zijn gedaan in elektronisch stemmen en dat de kosten van elektro-
nisch stemmen hoger zijn dan van handmatig stemmen. 

Elke stem telt  |  Elektronisch stemmen en tellen 64
9.2 Media
Daarnaast heeft de commissie gesproken met twee nieuwsorganisaties. Zij organiseren 
tv-debatten en nieuwsberichten over de verkiezingsuitslag en constateren dat deze taken 
worden bemoeilijkt doordat sinds de afschaffing van het elektronisch stemmen in Nederland 
de uitslag later bekend wordt gemaakt. Om die reden zien zij de hernieuwde invoering van 
elektronisch stemmen of in elk geval elektronisch tellen als een stap in de goede richting. 
Dan wordt het namelijk weer mogelijk op de avond van de verkiezingen een debat met 
lijsttrekkers te organiseren. Bij de laatste verkiezingen wilden lijsttrekkers zonder de uitslag te 
weten niet meewerken aan een dergelijk programma. Ook kunnen de ochtendkranten dan 
de juiste uitslag publiceren. Onderstaand figuur 3 illustreert het moment waarop de uitslag in 
61
2006 en 2012 bekend werd gemaakt aan de media.
figuur 4: Bekendmaking uitslag
9.3 Belangengroepen van mensen met een beperking
Uit het gesprek dat de commissie voerde met organisaties die opkomen voor de belangen 
van mensen met een beperking komt naar voren dat momenteel grote groepen mensen niet 
zelfstandig kunnen deelnemen aan het stemproces. Sommige mensen kunnen als alternatief 
hulp inschakelen in het stemlokaal, anderen moeten een volmacht geven aan een persoon 
61 
Diagram verstrekt aan de commissie door het ANP.

Elke stem telt  |  Elektronisch stemmen en tellen 66
Voor de groep laaggeletterden geldt dat elektronisch stemmen het stemmen niet noodzake-
lijkerwijs makkelijker maakt. Uit een onderzoek van PBLQ blijkt onder andere dat laaggelet-
64
terden vaak moeite hebben met het omgaan met computers. Anderzijds maakt het gebruik 
van foto’s en logos en auditieve terugkoppeling het stemmen voor hen toegankelijker. 
Tijdens genoemd gesprek is de commissie gewezen op het VN-gehandicaptenverdrag dat 
in 2007 door Nederland is ondertekend en dat binnenkort door het kabinet aan de Kamer 
wordt aangeboden voor ratificering. Dit verdrag gaat in artikel 19 expliciet in op technologi-
sche mogelijkheden om mensen met een handicap te helpen bij het op gelijke voet kunnen 
deelnemen aan het politieke proces. 
Stand van zaken techniek
De commissie is bij leveranciers van stemapparatuur en bij enkele wetenschappers nagegaan 
welke relevante ontwikkelingen er sinds 2007 op technisch gebied zijn geweest. Omdat elk 
land specifieke eisen stelt en er verschillen zijn tussen kiesstelsels, ontwikkelen de leveranciers 
unieke apparatuur op basis van door de overheid gestelde specificaties en eisen. De com-
missie heeft voorbeelden gezien van apparatuur die momenteel in gebruik is in bijvoorbeeld 
België en Venezuela. In de meeste gevallen krijgen kiezers toegang tot de stemapparatuur 
door middel van een smartcard of door autorisatie door een voorzitterscomputer. Op het 
stembiljet of het papieren bewijs is de stem zowel in een barcode als in voor kiezers leesbare 
vorm weergegeven. 
Leveranciers stellen maatregelen te kunnen treffen om compromitterende straling tegen te 
gaan, mits de overheid duidelijk specificeert hoe dit dient te gebeuren. De mate waarin dit 
effectief is, is een afweging van kosten en baten. Hoe hoger het beschermingsniveau, hoe 
hoger de kosten. 
Ten slotte heeft de commissie gesproken met enkele Nederlandse en Vlaamse wetenschap-
pers over de mogelijke invoering van elektronisch stemmen. Zij geven aan dat elektronisch 
stemmen in principe mogelijk is, maar dat voor het probleem van de compromitterende 
straling geen sluitende oplossing bestaat. Zij menen dat Nederland vooral een telprobleem 
heeft en dat dus de invoering van elektronisch tellen de voornaamste problemen in het 
 huidige proces kan oplossen. Wel zien zij vanuit de optiek van de kiezer mogelijke voordelen 
van elektronisch stemmen bij meervoudige verkiezingen. 
64 
PBLQ, de burger kan het niet alleen, 2013.

Elke stem telt  |  Elektronisch stemmen en tellen 68
Het onderzoek illustreert een grote spreiding van de kosten die gemeenten maken voor 
het organiseren van verkiezingen. De gemeente met de laagste kosten per kiesgerechtigde, 
betaalt 1,59 euro. De gemeente met de hoogste kosten betaalt 7,53 euro per kiesgerechtigde. 
Gemeenten met een inwonertal tussen de 50.000 en 100.000 kunnen gemiddeld genomen 
voor het minste geld verkiezingen organiseren, namelijk voor 2,47 euro per kiesgerechtigde.
Gemeenten schatten in dat de kosten voor het organiseren van verkiezingen zullen afnemen 
als elektronisch stemmen opnieuw wordt ingevoerd. Zij baseren zich daarbij vooral op de 
ervaringen met de stemsystemen in gebruik vóór 2007. De veronderstelling dat elektronisch 
stemmen goedkoper is, kan door de commissie niet worden bevestigd. 
Uit deze studie blijkt dat in vergelijking met een eerdere studie uitgevoerd naar de kosten van 
66
het referendum over de Europese Grondwet in 2005,  de kosten zijn gestegen.  Een deel van 
deze kostenstijging wordt mogelijk veroorzaakt doordat in 2005 in het merendeel (circa 80% 
à 90%) van de gemeenten elektronisch wordt gestemd terwijl er in 2012 handmatig wordt 
gestemd. 
Dit kan niet tot de conclusie leiden dat elektronisch stemmen goedkoper is dan handmatig 
stemmen. De kosten van het elektronisch stemproces in 2005 zijn niet vergelijkbaar zijn met 
de kosten van een toekomstig elektronisch stemproces. De toenmalige stemcomputers 
waren in veel gemeenten al langdurig in gebruik (tot wel 15 jaar) en dus afgeschreven. De 
beveiliging van de opslag liet ernstig te wensen over bij meerdere gemeenten. Daarnaast 
vond slechts eenmalige keuring plaats van een bepaald type (op kosten van de leverancier). 
Conformiteits- en acceptatietesten vonden in het geheel niet plaats. 
10.3 Financiële raming elektronisch stemmen
De commissie heeft vervolgens de kosten die samenhangen met de invoering van het door 
67
haar voorgestelde systeem van stemprinter en scanner onderzocht. Als kosten zijn in elk 
geval meegenomen de kosten van het huidige proces minus een aantal kosten die komen 
te vervallen zoals de kosten voor tellers. Bij gebruik van de stemprinter en scanner vervallen 
kosten voor stemhokjes, stembiljetten en stembus niet. Daarbovenop komen de kosten voor 
de aanschaf van de apparatuur, maatregelen om compromitterende straling tegen te gaan 
(zitten in de aanschafkosten maar zijn apart gespecificeerd), certificeren, de beheersorganisa-
tie, opslag, onderhoud, configureren en de-configureren, testen en de kosten voor de uitrol 
(aanbestedingskosten, projectorganisatie voor de test- en experimenteerfase en communi-
catie over de nieuwe wijze van stemmen).
66 
 https://www.vng.nl/onderwerpenindex/bestuur/verkiezingen-referendum/publicaties/onderzoek-kos-
ten-raadplegend-referendum-europese-grondwet.
67 
Een verslag van dit onderzoek van ATOS is in de afzonderlijke bijlage opgenomen.



Elke stem telt  |  Elektronisch stemmen en tellen 72
De commissie hecht er aan duidelijk te maken dat het tellen (zelfs in de zin van een voorlopige 
telling) op de stemprinter geen optie is. Het zou betekenen dat de stemprinter de stemmen 
zou moeten vastleggen, wat de commissie vanuit de optiek van het stemgeheim niet wil. 
Bovendien zou de uitslag van de computer altijd iets kunnen afwijken van de uitslag via het 
elektronisch tellen van de papieren stembiljetten: bijvoorbeeld als gevolg van kiezers die zich 
hebben vergist en opnieuw hebben gestemd. De stem van deze kiezers is twee keer opgesla-
gen in de stemprinter en maar één keer in de scanneruitslag. Mocht er sprake zijn van discre-
pantie tussen beide uitslagen, dan zal er discussie kunnen ontstaan over de juistheid van de 
telling. Waar de uitslag van de scanner desgewenst opnieuw kan worden vastgesteld, even-
tueel zelfs via volledige handmatige hertelling, geldt dat niet voor de afwijkende uitkomst van 
een elektronische telling op de stemcomputer. Deze valt niet meer achterhalen. 
Ook heeft de commissie overwogen de kiezer zelf zijn stem te laten scannen, direct na het 
uitbrengen. Dit acht de commissie niet wenselijk. Dit betekent namelijk een groter risico op 
storingen gedurende verkiezingsdag zoals papier dat komt vast te zitten of een kiezer die zijn 
stem meerdere keren of juist niet scant. Een storing aan de scanapparatuur leidt tot meer 
problemen in de afhandeling van kiezers dan een storing van de stemprinter: kiezers die hun 
stem al hebben uitgebracht dus moeten wachten tot de apparatuur is vervangen voor ze 
verder kunnen. Ze kunnen immers niet naar een ander stemlokaal worden verwezen omdat 
hun stempas al is ingenomen. Tot slot is er een groter risico op een schending van het stemge-
heim. Andere kiezers en stembureauleden kunnen mogelijk meekijken en bij het zelf scannen 
kan de stem worden afgeluisterd via compromitterende straling.
Conclusie 
De commissie meent dat betrouwbaarheid en zorgvuldigheid altijd zwaarder wegen dan de 
snelheid van de uitslag. De media, politieke partijen en de kiezers wensen uiteraard zo snel 
mogelijk na het sluiten van de stembussen de uitslag te horen. De commissie meent dat de 
introductie van elektronisch tellen hieraan in voldoende mate tegemoet komt. Weliswaar 
zal de uitslag er iets later zijn dan bij stemmen en tellen op een stemcomputer, maar dat is 
naar schatting van de commissie een kwestie van één à anderhalf uur. Dit acht de commissie 
acceptabel. 
11.3 Meervoudige verkiezingen
Een veelgenoemd argument voor elektronisch stemmen is ook dat het eenvoudiger is om 
meervoudige verkiezingen uit te voeren. Meervoudige verkiezingen zijn verkiezingen waarbij 
kiezers voor meer dan een verkiezing tegelijkertijd kunnen stemmen. Bij elektronisch stem-
men  zou dan niet nodig zijn meerdere stembussen te hebben, noch  aparte stembiljetten. 
Dit klopt vanuit de optiek van het stemmen met een stemcomputer zonder papieren bewijs. 
Bij het stemmen met een stemprinter en het scannen van de stembiljetten is het proces in 
het stemlokaal bij meervoudige verkiezingen in de visie van de commissie complexer. Zo zijn 



Elke stem telt  |  Elektronisch stemmen en tellen 76
12.2 Elektronisch stemmen en tellen
Om uit te zoeken of elektronisch stemmen en tellen mogelijk is en daarbij een optimale 
balans tussen de waarborgen te vinden heeft de commissie vier verschillende stemmethoden 
met elkaar vergeleken:
• Model 1: Stemmen en tellen met een stemcomputer en papieren bewijs;
• Model 2: Stemmen met stemprinter en elektronisch tellen;
• Model 3: Stemmen met papieren stembiljet en elektronisch tellen;
• Model 4: Stemmen met huidige papieren stembiljet en handmatig tellen.
Zowel het elektronisch stemmen op een stemprinter en het vervolgens elektronisch tellen 
met een scanner, als het handmatig stemmen en elektronisch tellen hebben acceptabele 
restrisico’s, zo blijkt uit de risicoanalyse. Tevens voldoen deze methoden aan de waarborgen 
die aan het verkiezingsproces moeten worden gesteld. 
De commissie meent, net als de commissie-Korthals Altes in 2007, dat het alleen mogelijk 
is aan deze waarborgen te voldoen als het papieren proces leidend is. Dit betekent dat de 
stem niet digitaal wordt vastgelegd, dat de kiezer stemt door zijn papieren stembiljet in de 
stembus te deponeren, dat de stembiljetten weliswaar elektronisch worden geteld, maar dat 
hand matig tellen altijd mogelijk is. Verder print de scanner de uitkomst van de telling en is 
die geprinte uitkomst leidend voor de uitslag (en niet de op een digitaal medium opgeslagen 
uitkomst). De commissie brengt een strikte scheiding aan tussen het uitbrengen van de stem 
en het tellen van de stemmen. Daarom is stemmen en tellen op een stemcomputer, ook al 
krijgt de kiezer een papieren bewijs, geen geschikte methode. 
Het elektronisch uitbrengen van de stem biedt mogelijkheden om kiezers met een beperking 
(met name kiezers met een visuele beperking) in staat te stellen zelfstandig hun stem uit te 
brengen en vergroot de kans voor alle kiezers dat hun stem wordt vastgelegd zoals zij beogen. 
Alle kiezers krijgen namelijk terugkoppeling voordat hun stem definitief wordt geprint. Daar-
om heeft deze stemmethode de voorkeur van de commissie.
Elektronisch tellen betekent dat de tellingen betrouwbaarder, nauwkeuriger en sneller verlo-
pen. Het vertrouwen dat kiezers hebben in de uitslag wordt hierdoor positief beïnvloed en de 
belasting voor stembureauleden neemt significant af. 

Elke stem telt  |  Elektronisch stemmen en tellen 78
12.4 Stemgeheim en stemvrijheid
De commissie constateert dat het onmogelijk is een elektronisch stemproces in te richten dat 
100% beveiligd is tegen het afluisteren van compromitterende straling. Wel is het mogelijk 
om de risico’s te beperken door het nemen van maatregelen gericht op het terugbrengen van 
compromitterende straling. Hieraan zijn significante kosten verbonden. Desondanks zal het 
kunnen gebeuren dat er personen zijn die trachten via het afluisteren van compromitterende 
straling het stemgeheim van kiezers te achterhalen. De commissie onderstreept dat ook in het 
huidige proces mogelijkheden zijn om via het heimelijk plaatsen van (minuscule) camera’s in 
het stemhokje het stemgeheim van kiezers te achterhalen. De commissie meent daarom dat 
deze risico’s vergelijkbaar en acceptabel zijn. Tevens meent de commissie dat het risico erg 
klein is dat er personen zullen zijn die door het afluisteren van compromitterende straling de 
stemvrijheid van kiezers willen  beïnvloeden.
De commissie beveelt aan: 
• Vast te leggen dat de stemprinter de stem niet opslaat, maar slechts het stembiljet print. 
De volgorde waarmee de stemmen worden uitgebracht kan hierdoor niet worden gekop-
peld aan de volgorde waarin de kiezers zijn toegelaten tot de stemming; 
• De stemprinter te voorzien van  maatregelen gericht op het terugbrengen van com-
promitterende straling zodat de stemprinter binnen een straal van 8 meter niet zonder 
bijzondere inspanningen kan worden afgeluisterd; 
• Pogingen om de integriteit van het verkiezingsproces te schenden, waaronder het afluis-
teren van compromitterende straling of het plaatsen van camera’s, strafbaar te stellen;
• Het scannen van het stembiljet niet door de kiezer zelf te laten doen, maar na sluiting van 
de stemming door de stembureauleden. De scanapparatuur hoeft dan geen voorzienin-
gen te hebben om compromitterende straling tegen te gaan;
• In het publieke debat te benadrukken dat het stemgeheim ook op andere manieren kan 
worden geschonden.

Elke stem telt  |  Elektronisch stemmen en tellen 80
12.7 Eisen
De commissie heeft een pakket van functionele, technische en beveiligingseisen opgesteld 
waar een stemprinter en scanner aan moet voldoen. Het pakket van eisen kan worden 
gebruikt bij het opstellen van wet- en regelgeving en voor verwerving van apparatuur uit de 
markt. 
De commissie beveelt aan:
• Zoveel mogelijk aan te sluiten op bewezen en geldende industriestandaarden, normen 
en richtlijnen met betrekking tot de specificatie, productie en beheer van de apparatuur; 
De ontwerpen van de stemprinter en scanner openbaar te maken en de broncode van de 
gebruikte software te publiceren;De stemprinter zodanig te ontwikkelen dat deze binnen 
een straal van 8 meter niet zonder bijzondere inspanningen kan worden afgeluisterd door 
het beperken van de compromitterende straling;
 • De apparatuur te laten ontwikkelen aan de hand van een beveiligingsprofiel op basis van 
de common criteria;
• Dit beveiligingsprofiel op te laten stellen door onafhankelijke deskundigen;
• De stemprinter en scanner zodanig te beveiligen dat deze bij ongeautoriseerde toegang 
door derden niet langer bruikbaar is (zoals gebruikelijk bij PIN-apparatuur);
• Eisen te stellen aan de procesgang (ontwikkeling, onderhoud, testen, opslag en distribu-
tie) om een transparant en controleerbaar proces te borgen;
• Regelmatig audits uit te voeren om na te gaan of nog aan de eisen wordt voldaan;
• De commissie adviseert in de testfase diverse vormen van autorisatie voor het uitbren-
gen van de stem op de stemprinter uit te testen om na te gaan welke oplossing de beste 
resultaten heeft.
12.8 Certificering
De meest zekere manier om vast te stellen dat de geleverde apparatuur voldoet aan de eisen 
en veilig is, is gebruik te maken van een onafhankelijke instantie die het systeem certificeert. 
Het gebruik van certificering heeft gevolgen voor het kritische tijdspad dat eigen is aan 
verkiezingen. Weliswaar vindt de certificering voorafgaand aan de stemming plaats maar in 
geval van bijvoorbeeld aanpassingen zal mogelijk opnieuw certificering moeten plaatsvinden 
en dan ontstaat het risico dat het certificeringsproces niet tijdig is afgerond of dat er geen 
certificering kan worden gegeven. 

Elke stem telt  |  Elektronisch stemmen en tellen 82
12.10 Internationale context
Elektronisch stemmen in het stemlokaal respectievelijk elektronisch tellen is in Europa geen 
gemeengoed. Leren over de praktijk in andere landen is zeker mogelijk maar de benadering 
en de uitgangsposities per land verschillen erg. Er zijn geen systemen in andere landen die 
integraal kunnen worden overgenomen. Opvallend is dat in geen enkel land waar elektronisch 
wordt gestemd, het probleem van de compromitterende straling in het publieke debat een 
rol speelt. Wel is toegankelijkheid, vooral in de Verenigde Staten, een belangrijke reden om 
elektronische apparatuur in te zetten. De laatste vijf jaar is daar een trend zichtbaar om het 
stem- en telproces te scheiden door de inzet van scantechnologie. 
12.11 Kosten elektronisch stemmen
Elektronisch stemmen en tellen is duurder dan handmatig stemmen en tellen. Gemeenten 
veronderstellen, zo blijkt uit gesprekken van de commissie, dat inzet van elektronica het ver-
kiezingsproces goedkoper maakt. Zij baseren zich daarbij op de kosten die zij maakten voor 
de afschaffing van de stemcomputers. Deze kosten zijn niet vergelijkbaar. De toen gebruikte 
apparatuur was niet veilig en er werd een zeer lange (tot wel 15 jaar) afschrijvingstermijn ge-
hanteerd. De ontwikkelingen op ICT-gebied gaan zo snel dat afschrijvingstermijnen van meer 
dan circa 8 jaar onrealistisch zijn. 
De commissie heeft op verzoek van de minister een raming gemaakt van de kosten van de 
invoering. De commissie komt tot de conclusie dat het onmogelijk is om de meerkosten van 
elektronisch stemmen nauwkeurig te bepalen. Daarvoor zijn er te veel onzekere factoren, 
zowel met betrekking tot de aanschafprijs als het beheersproces. Zij hanteert daarom een 
bandbreedte van plus of min circa 25 %. De eenmalige aanschafkosten schat de commissie 
op 150 tot 250 miljoen euro. De structurele extra kosten (zonder de investeringskosten) schat 
de commissie tussen de 6 en 10 miljoen euro, bovenop de huidige 42 miljoen euro.
De commissie beveelt aan: 
• Uit te gaan van een technische levensduur van de apparatuur van circa 8 jaar;
• Met gemeenten in overleg te treden over de financiering van de kosten die gepaard gaan 
met de invoering van het elektronisch stemmen en tellen. Gezien de door de commissie 
voorgestelde verantwoordelijkheidsverdeling zal ook het financieringsmodel daarbij 
onderwerp van gesprek dienen te zijn. 



Elke stem telt  |  Elektronisch stemmen en tellen 86
Gebruikte literatuur
1. Adviescommissie besluitvorming stemmachines, Stemmachines, een verweesd dossier, 2007.
2. Adviescommissie inrichting verkiezingsproces, Stemmen met vertrouwen, 2007.
3. Agentschap voor Binnenlands bestuur, evaluatierapport gemeente- en 
provincieraadsverkiezingen 14 oktober 2012.
4. Consortium van Belgische universiteiten, Bevoting, studie van elektronische stemsystemen deel I 
en II, 2007.
5. EAC, Voluntary Voting Systems Guidelines, 2009.
6. Jones, Douglas W. en Simons, Barbara, Broken Ballots. Will your vote count? (Stanford 2012).
7. OVSE, Handbook for the Observation of New Voting Technologies, 2013.
8. OVSE, Kopenhagen-document 1990 (http://www.osce.org/node/14304) 
9. OVSE, Norway internet voting pilot project local government elections, September 2011.
10. OVSE/ODIHR, The Netherlands parliamentary elections 22 November 2006 Election Assessment 
Mission Report.
11. PBLQ, De burger kan het niet alleen, digitale dienstverlening die past bij digitale vaardigheden van 
burger, 2013.
12. Raad van Europa, Certification of e-voting systems. Guidelines for developing processes that 
confirm compliance with prescribed requirements and standards, 2011.
13. Raad van Europa, Code of good practices in electoral matters, 2013. 
14. Raad van Europa, Compliance of the BeVoting Study with the Recommendation (2004) 11 of the 
Committee of Ministers of the Council of Europe to the member states on legal, operational and 
technical standards for e-Voting. Strasbourg, February 2008.
15. Raad van Europa, E-voting handbook, 2010.
16. Raad van Europa, legal, operational and technical standards for e-voting, Recommendation 
Rec (2004) 11 adopted by the Committee of Ministers of the Council of Europe on 30 September 
2004 and explanatory memorandum.
17. SCP, factsheet mensen met een lichamelijke of verstandelijke beperking, 2012.
18. Verslag van het College van Deskundigen, Vlaams Parlement, stuk 1790 (2012-2013) nr. 1.
19. Vlaams parlement.  Gedachtewisseling over het evaluatierapport over de gemeente- en 
provincieraadsverkiezingen van 14 oktober 2012.
20. Wolchok, Scott, et al. “Security analysis of India’s electronic voting  machines.” Proceedings of the 
17th ACM conference on Computer and communications security. ACM, 2010. 

Elke stem telt  |  Elektronisch stemmen en tellen 88
Overzicht bijlagen eindrapport
1. Instellingsbesluit
2. Bezoldigingsbesluit
3. Eindrapport verkiezingskosten gemeenten, door Sira Consulting
4. Landenstudie elektronisch stemmen
5. Risicoanalyse papieren proces
6. Toelichting risicoanalyse elektronisch stemmen
7. Risicoanalyse drie varianten van elektronisch stemmen 
8. Rapportage functionele, technische en beveiligingseisen, door Atos
9. Overzicht functionele, technische en beveiligingseisen voor een elektronisch 
stemsysteem, door Atos
10. Rapportage uitwerking kosten elektronisch stemmen, door Atos
11. Kostenspecificatie elektronisch stemmen door Atos
12. Presentatie gebruik van cryptografie bij elektronisch stemmen door dr. U. Wiesner
13. Presentatie controletellingen door prof. dr. Richard Gill
14. Verslagen gesprekken en hoorzittingen
a. NVVB, VNG, Kiesraad en 100.000 plus gemeenten
b. Media
c. Platform VG, CG-raad, Oogvereniging, ANBO, Stichting Lezen en Schrijven
d. Smartmatic
e. NEDAP
f. Solutions Radio
g. Scytl
h. IVU
i. Prof. Jacobs,dr. Pieters, dr. De Cock
j. Dhr. Gonggrijp
15. Binnengekomen brief en zienswijzen
k. Brief mevr. M. Meertens
l. Zienswijze VNG
m. Zienswijze NVVB
n. Zienswijze 100.000plus gemeente
o. Zienswijze Kiesraad
p. Zienswijze Smartmatic
q. Zienswijze Scytl en Zetes
r. Zienswijze NEDAP
s. Zienswijze ANBO
t. Zienswijze dr. W. Pieters
16. Financiële verantwoording

