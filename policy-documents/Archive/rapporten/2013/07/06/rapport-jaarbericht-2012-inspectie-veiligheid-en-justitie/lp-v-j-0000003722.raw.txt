Jaarbericht 2012
Inspectie Veiligheid en Justitie

Jaarbericht 2012
Inspectie Veiligheid en Justitie

Inhoudsopgave
Voorwoord 5
1. Inleiding 7
1.1 Algemene ontwikkelingen 7
1.2 Verantwoording 10
2.  Samenwerking 13
2.1 Afstemmen en uitvoeren van onderzoek 13
2.2 Coördinatie van onderzoek 14
2.3 Samen ontwikkelen binnen de Inspectieraad 14
3. Rampenbestrijding, crisisbeheersing, brandweer en GHOR  17
3.1 Toezicht op de rampenbestrijding 17
3.2 Regionale planvorming 19
3.3 Alarmering en opkomsttijden 20
3.4 Beschikken over juiste informatie 20
3.5 Aandacht voor rijkscrisisstructuur 21
4. Lokale veiligheid 23
4.1 Kennis en capaciteit 23
4.2 Samenwerking en informatie-uitwisseling 24
4.3 Vergunningen en handhaving 24
5. Politie 27
5.1  Toezicht op nationale politie 27
5.2 Samenwerking politie met partners 27
5.3 Eenduidige werkwijze binnen de politie 28
5.4 Borging van gemaakte afspraken en werkwijzen 29
6. Sanctietoepassing 31
6.1 Ziekteverzuim en fysieke weerbaarheid personeel 31
6.2 Activiteitenprogramma’s in penitentiaire inrichtingen 31
6.3 Samenhang bij voorbereiding re-integratie 32
6.4 Uitgangsposities in de Forensische zorg 33
7. Onderwijs  35
7.1 Toezicht op het politieonderwijs 35
7.2 Toezicht op het brandweeronderwijs 37
3

Voorwoord
Voor u ligt het eerste jaarbericht van de Inspectie Veiligheid en Justitie (Inspectie VenJ). De 
Inspectie VenJ is in 2012 gevormd door samenvoeging van de Inspectie Openbare Orde en 
Veiligheid en de Inspectie voor de Sanctietoepassing. De Inspectie VenJ houdt onder 
politieke verantwoordelijkheid van de minister van Veiligheid en Justitie toezicht op het 
domein veiligheid en justitie.  
Afgelopen jaar heeft de Inspectie VenJ, naast de extra inspanningen rondom de reorganisa-
tie, 52 inspectieonderzoeken afgerond. Daarbij gaat het om een zeer breed palet aan 
onderwerpen. Zo heeft de Inspectie in 2012 gerapporteerd over de kwaliteit van het 
Nederlandse politieonderwijs en heeft ze een tussenrapportage uitgebracht met de stand 
van zaken per eind 2011 van de ontwikkelingen en de voorbereidingen op de rampenbestrij-
ding en crisisbestrijding. 
De Inspectie heeft daarnaast op verschillende thema’s onderzoek gedaan dat erop gericht is 
concrete handvatten te bieden om de kwaliteit van de taakuitvoering in de praktijk te 
verbeteren. Zo heeft het onderzoek naar het aangifteproces bij de politie concrete input 
geleverd voor de inrichting van de nationale politie. Tevens heeft de Inspectie in 2012 de 
cyclus van de periodieke doorlichtingen bij penitentiaire inrichtingen afgerond en is de 
Inspectie gestart met het doorlichten van justitiële jeugdinrichtingen en de reclassering.
Aan het begin van elk jaar meldt de Inspectie welke onderzoeken zij dat jaar van plan is uit 
te voeren. Maar ook incidenten of calamiteiten kunnen leiden tot onderzoek van de 
Inspectie. Deze zijn uiteraard niet te voorspellen. In 2012 hebben verschillende incidenten 
aanleiding gegeven tot onderzoek, zoals de treinbotsing in Amsterdam op 21 april 2012. 
Daarnaast hebben de verschillende storingen in het 1-1-2 netwerk in de periode maart-okto-
ber 2012 aanleiding tot een breder onderzoek naar de voorbereiding van de 1-1-2 infrastruc-
tuur en vitale organisaties op incidenten als de storing in het telecommunicatieknooppunt 
van KNP in de Waalhaven in Rotterdam. De Inspectie is in 2012 tevens gestart met een 
onderzoek bij de penitentiaire inrichting Vught naar aanleiding van een aantal geslaagde 
suïcides van gedetineerden.
Daarnaast is met de vorming van de Inspectie VenJ ook de toezichtrol uitgebreid. In dit 
jaarbericht ziet u daar al de eerste tekenen van terug. Bijvoorbeeld in de toezichttaak bij 
grootschalige incidenten op het domein van de beveiliging van de burgerluchtvaart. Het 
afgelopen jaar heeft de Inspectie zich intensief voorbereid op deze taak, onder andere door 
het incident met de bomdreiging op de luchthaven Schiphol op 13 februari 2012 te 
evalueren. De Inspectie zal de uitvoering van de verbreding van haar toezichtrol de 
komende jaren stapsgewijs invullen.
Het hoofd van de Inspectie Veiligheid en Justitie,
J.G. Bos
5

Inleiding
 
 
Burgers moeten veilig door het leven kunnen gaan; thuis, op straat of waar dan ook. 
Burgers, bedrijven en instellingen hebben hierin een eigen verantwoordelijkheid. Maar zij 
moeten ook kunnen vertrouwen op de overheid. 
Toezicht maakt duidelijk wat er in de praktijk wel en niet goed gaat. De Inspectie Veiligheid 
en Justitie (Inspectie VenJ) is de toezichthouder op het domein van veiligheid en justitie. 
Toezicht houden betekent voor de Inspectie VenJ dat zij informatie verzamelt over de 
kwaliteit van organisaties die een uitvoerende taak hebben, deze informatie analyseert en 
hierover een oordeel vormt. Op basis hiervan kan de Inspectie aanbevelingen of adviezen 
formuleren aan de bewindslieden en andere verantwoordelijke bestuurders. Over aanpas-
sing van beleid of door praktijkgerichte aanbevelingen te doen aan de uitvoerende 
organisaties. 
1.1 Algemene ontwikkelingen
De omgeving van de Inspectie VenJ is continu in beweging. In dit jaarbericht besteedt de 
Inspectie in de volgende hoofdstukken aandacht aan verschillende ontwikkelingen die 
invloed hebben (gehad) op het toezicht van de Inspectie, zoals het besluit tot de oprichting 
van een nationale politie. Hieronder beschrijft de Inspectie de belangrijkste algemene 
ontwikkelingen uit 2012. 
Vorming Inspectie VenJ
In 2012 zijn de Inspectie Openbare Orde en Veiligheid en de Inspectie voor de Sanctie-
toepassing samengevoegd tot de Inspectie Veiligheid en Justitie. De Inspectie VenJ is belast 
met het toezicht op de wijze waarop organisaties binnen het domein veiligheid en justitie 
hun taak uitoefenen en wet- en regelgeving naleven. 
De overgang van twee Inspecties naar één was niet alleen een kwestie van samenvoegen.  
De twee Inspecties die samen de Inspectie VenJ zijn gaan vormen, kenden beide een andere 
ontstaansgeschiedenis en hadden daarnaast verschillende tradities in onderlinge omgang, 
werkcultuur en werkprocedures. Het afgelopen jaar heeft de Inspectie VenJ met succes 
gewerkt aan het samenbrengen van de medewerkers in één gezamenlijke organisatie met 
een gedeelde visie en ambitie voor de toekomst. De basis voor de Inspectie VenJ is gevormd 
door het beste van de twee voormalige Inspecties te combineren: de ervaring met de 
periodieke doorlichtingen, themaonderzoeken en een doorontwikkelde toezichtmethodiek 
binnen het domein sanctietoepassing, gecombineerd met de ervaring met periodieke 
1 
overzichtsrapportages en complex incidentonderzoek en thematische onderzoeken op het 
OOV-domein. 
1 
Bekend als ‘de Staat van’. Voorbeelden zijn de ‘Staat van de Rampenbestrijding’ en de ‘Staat van het 
politieonderwijs’.
7

Effect van toezicht
De Inspectie heeft de ambitie bij te dragen aan een veilige en rechtvaardige samenleving 
door toezicht. Het is echter lastig na te gaan in hoeverre de Inspectie daar in slaagt. Het 
resultaat van de Inspectie ligt niet in de hoeveelheid gerealiseerde onderzoeken en 
rapporten, maar in daadwerkelijke kwaliteitsverbetering van de taakuitvoering in de 
praktijk. De Inspectie investeert daarom daar waar het kan in effectmeting van haar 
toezichtactiviteiten door middel van follow-up onderzoek. Daarin toetst de Inspectie de 
opvolging van aanbevelingen en de werking van verbetermaatregelen. Binnen het samen-
werkingsverband van de Inspectieraad houdt de Inspectie VenJ zich bezig met het vraagstuk 
op welke additionele wijzen het effect van toezicht gemeten kan worden.
Het toezichtveld, het parlement en het ministerie van VenJ voelen de rol en positie van de 
Inspectie steeds beter aan. De Inspectie VenJ merkt dat deze partijen in toenemende mate 
op de hoogte zijn van de rol en functie van de Inspectie en hier hun voordeel mee doen. 
Bijvoorbeeld door een beroep te doen op de brede kennis en ervaring van de inspecteurs. 
Aanbevelingen die de Inspectie doet, worden vaak overgenomen en zeker niet contre coeur. 
Dat betekent niet automatisch dat de praktijk meteen verbetert. Maar het inzetten van 
daadwerkelijke aandacht en bestuurlijke kracht door de verantwoordelijke besturen en 
organisaties is de eerste, onmisbare stap willen de door de Inspectie voorgestelde verbete-
ringen in de praktijk effect hebben.
En waar onderzoek van de Inspectie vroeger meer effect op de middellange of lange termijn 
bereikte, merkt de Inspectie het afgelopen jaar steeds vaker dat onderzoek ook op de korte 
termijn al tot verbetering leidt, soms al tijdens de uitvoering van een inspectieonderzoek. 
Na het onderzoek naar het opvragen van klantgegevens van telecom- en internetbedrijven 
door de politie kon de Inspectie direct verbeteringen in de praktijk waarnemen. En de 
afgelopen jaren moest de Inspectie constateren dat er op het terrein van het beheer van in 
3
beslag genomen vuurwapens en verdovende middelen weinig voortgang werd geboekt .  
De minister van VenJ heeft vervolgens in debat met de Tweede Kamer verbetering toege-
zegd. De Inspectie merkt dat het ministerie van VenJ actief op verbetering van het beslag is 
gaan sturen, onder andere door de oprichting van een Beslag Interventie Team binnen de 
politie. De Inspectie VenJ rapporteert in 2013 opnieuw over de stand van zaken van het 
beslag van in beslag genomen vuurwapens en verdovende middelen. 
Ook wordt steeds vaker eerder uitgevoerd onderzoek van de Inspectie ‘gebruikt’ als 
blauwdruk voor vervolgonderzoek door andere partijen. Zoals het in 2012 gepubliceerde 
onderzoek naar de veilige publieke taak. De politie heeft hierbij zelf een vervolgonderzoek 
laten uitvoeren dat gebruikmaakte van de instrumenten en systematiek die de Inspectie 
hanteerde in haar onderzoek naar dit onderwerp in 2010. 
3 
‘Stand van zaken verbetermaatregelen afhandeling in beslag genomen drugs’, mei 2011. 
‘Effectmeting verbeteracties bij het beheer van in beslag en in bewaring genomen vuurwapens en 
munitie’, maart 2012. 
9

11

Samenwerking
 
 
De Inspectie Veiligheid en Justitie is dé toezichthouder op het domein van veiligheid en 
justitie. Binnen dit domein heeft de Inspectie VenJ te maken met verschillende andere 
rijksinspecties en onderzoeksorganisaties die onderzoek verrichten op deelterreinen 
binnen het veiligheids- en justitiële domein. Zo heeft de Inspectie Sociale Zaken en 
Werkgelegenheid bijvoorbeeld een toezichttaak ten aanzien van de arbeidstijden van de 
politie en de brandweer. De Inspectie VenJ werkt op verschillende manieren met deze 
partijen samen. 
2.1 Afstemmen en uitvoeren van onderzoek
Toezicht moet. Maar toezicht moet geen onnodige last geven. Door samen te werken met 
partners kan het aantal onderzoeken bij ondertoezichtgestelden zo laag mogelijk worden 
gehouden en daarmee de toezichtlast worden beperkt. 
Deze samenwerking begint bij het op elkaar afstemmen van de onderzoekfocus en 
uitvoering van onderzoeken. De Inspectie VenJ stelt jaarlijks een werkprogramma op waarin 
zij aangeeft welke onderzoeken de Inspectie van plan is om dat jaar uit te voeren. Dit 
werkprogramma bespreekt zij niet alleen met de bewindspersonen van het ministerie van 
VenJ en andere stakeholders, maar ook met andere toezichthouders. Hierdoor is al in een 
vroeg stadium zicht op eventuele samenloop van onderzoeken en kunnen afspraken 
worden gemaakt over werkverdeling en samenwerking bij de uitvoering van onderzoeken. 
De Inspectie heeft in dat kader onder andere afspraken gemaakt met de Algemene 
Rekenkamer, de Onderzoeksraad voor Veiligheid, de Raad voor Strafrechtstoepassing en 
Jeugdbescherming, de Politieacademie, de Auditdienst Rijk en andere rijksinspecties.
Waar mogelijk en waardevol bundelt de Inspectie VenJ kennis en expertise met andere 
rijksinspecties bij het uitvoeren van onderzoek. In 2012 heeft de Inspectie bijvoorbeeld 
samen met Agentschap Telecom onderzoek gedaan naar de storing in het telecommunica-
tieknooppunt van KNP in de Waalhaven in Rotterdam. Het onderzoek naar de treinbotsing 
in Amsterdam heeft de Inspectie VenJ in samenwerking met de Inspectie voor de 
Gezondheidszorg uitgevoerd. 
In een enkel geval zet de Inspectie specifieke kennis en expertise in van publieke en private 
instellingen en bedrijven. Zo heeft bijvoorbeeld de Rijksrecherche een bijdrage geleverd aan 
het onderzoek naar financieel economische criminaliteit en heeft het COT Instituut voor 
Veiligheids- en Crisismanagement expertise geleverd bij het onderzoek naar de vergunning-
verlening bij evenementen.
Op enkele terreinen werkt de Inspectie VenJ structureel samen met andere partijen.  
Op het gebied van jeugd houdt de Inspectie VenJ al enkele jaren binnen het samenwerkings-
4
verband Samenwerkend Toezicht Jeugd met de Inspectie Jeugdzorg, de Inspectie voor de 
4 
Voorheen Integraal Toezicht Jeugdzaken.
13

een bijdrage aan de brede ontwikkeling van strategische communicatie. Vanuit de 
Inspectieraad worden verschillende opleidingen en trainingen aangeboden waarmee 
medewerkers van de Inspectie VenJ hun kennis over toezicht en vaardigheden met bijvoor-
beeld het houden van interviews kunnen vergroten. 
Hiernaast is er aandacht voor samenwerking in de bedrijfsvoering. Alle rijksinspecties 
sluiten op dit terrein aan op de ontwikkelingen binnen de gehele rijksoverheid, zoals één 
functiegebouw en één ICT-voorziening voor de ondersteunende processen. Waar de 
processen echter inspectiespecifiek zijn, zet de Inspectieraad in op gezamenlijke ontwikke-
ling en bundeling van capaciteit en processen. Zo is vanuit de Inspectieraad bijvoorbeeld 
een systeem ontwikkeld waarmee inspecties onderling gegevens kunnen uitwisselen en een 
methode waarmee alle inspecties de tevredenheid van hun toezichtveld kunnen meten. Met 
behulp van deze methode heeft de Inspectie VenJ in 2012 op verschillende momenten 
gemeten hoe ondertoezichtstaanden en partners van de Inspectie het toezicht beleven zoals 
dat door de Inspectie wordt uitgevoerd. De resultaten hiervan komen in 2013 beschikbaar.
15

Rampenbestrijding, 
crisisbeheersing, 
brandweer en GHOR 
Sinds 2003 houdt de Inspectie VenJ (voorheen de Inspectie Openbare Orde en Veiligheid) 
toezicht op de kwaliteit van de rampenbestrijding in Nederland. De Inspectie rapporteert 
periodiek over de staat van de rampenbestrijding. Als vervolg op de ‘Staat van de rampenbe-
strijding’ van april 2010 heeft de Inspectie begin 2012 een tussenrapportage uitgebracht. 
Deze tussenrapportage geeft op hoofdlijnen de stand van zaken eind 2011 weer van de 
ontwikkelingen op het terrein van de rampenbestrijding en crisisbeheersing en het 
landelijke beeld van de voorbereidingen op de rampenbestrijding en crisisbestrijding. 
In onderstaand hoofdstuk worden enkele belangwekkende thema’s uit de tussenrapportage 
beschreven, waar van toepassing aangevuld met uitkomsten van thematische onderzoeken 
uit 2012. Begin 2013 zal de Inspectie VenJ de volgende ‘Staat van de rampenbestrijding’ 
publiceren met de laatste stand van zaken van de (voorbereiding op) de rampenbestrijding. 
3.1 Toezicht op de rampenbestrijding
Hoeveel er ook wordt geïnvesteerd in preventie, de kans op een grootschalig incident of een 
ramp is nooit uit te sluiten. In 2012 hebben in Nederland twaalf incidenten op GRIP 3 of 
GRIP 4-niveau plaatsgevonden. Dit zijn incidenten waarbij niet alleen de directe omgeving 
wordt beïnvloed, maar waarbij ook gevolgen kunnen optreden voor een groter gebied 
(zoals andere delen van een gemeente of zelfs andere gemeenten of provincies). 
Onderstaand figuur geeft een overzicht deze incidenten. 
17

inzichtelijk te maken, te beschrijven en zich daar vervolgens op voor te bereiden door hun 
mensen (multidisciplinair) te oefenen. De Inspectie betrekt hierin tevens de afspraken die, 
al dan niet, zijn gemaakt ter voorbereiding op bovenregionale of internationale incidenten 
en met ‘vitale crisispartners’. De Inspectie spiegelt dit aan het daadwerkelijk presteren bij 
incidenten of oefeningen.
De Inspectie VenJ heeft jarenlange ervaring met het organiseren en evalueren van oefenin-
gen en het evalueren van incidenten. Die ervaring deelt de Inspectie met de veiligheidsre-
gio’s, onder ander om te zorgen dat de rapportages en verslagen leereffecten voor de 
veiligheidsregio’s opleveren en voldoende betrouwbare informatie voor de Inspectie. De 
Inspectie heeft onder meer een zelfevaluatie-instrument ter beschikking gesteld, waarmee 
regio’s zelf oefeningen en incidenten kunnen organiseren en waarmee de Inspectie de 
uitkomsten relatief eenvoudig kan valideren. Gebruik van het zelfevaluatie-instrument 
zorgt voor een eenduidige en volledige wijze van evalueren, waardoor regio’s ook makkelij-
ker van elkaars oefeningen en incidenten kunnen leren. 
De Inspectie merkt een toename van het aantal evaluaties van de veiligheidsregio’s. De 
manier van evalueren, en de kwaliteit van de evaluaties, is nog wel sterk wisselend. Wanneer 
regio’s specifiek willen toetsen of ze aan de eisen van de Wet veiligheidsregio’s voldoen, 
wordt hiervoor alleen het zelfevaluatie-instrument van de Inspectie VenJ ingezet. 
3.2 Regionale planvorming
De Inspectie VenJ heeft in 2012 vastgesteld dat de regionale planvorming sinds 2010 een 
sterke groei heeft doorgemaakt. Eind 2011 was in bijna alle veiligheidsregio’s het proces van 
de totstandkoming van een risicoprofiel, beleidsplan en crisisplan nagenoeg afgerond. Bij 
de veiligheidsregio’s waarin de plannen nog niet bestuurlijk waren vastgesteld, was men in 
de afrondende fase van gemeentelijke consultatie. 
De aanwezigheid van de plannen zegt echter nog niets over de kwaliteit van de inhoud van 
deze plannen. Dit laat bijvoorbeeld het inspectieonderzoek uit 2012 naar de toepassing van 
6 
artikel 31 van de Wet veiligheidsregio’s zien. De Inspectie stelde vast dat alle regio’s over een 
regionaal risicoprofiel beschikken. Een risicoprofiel is een inventarisatie en analyse van 
aanwezige risico’s in de regio, inclusief relevante risico’s uit de aangrenzende gebieden. De 
aanwezigheid van risicoprofielen kan de indruk wekken dat het met de risicobeheersing bij 
‘artikel 31 bedrijven’ op orde is. Er bleek echter dat van een groot aantal bedrijven nog 
moest worden beoordeeld of het bedrijf over een bedrijfsbrandweerorganisatie moest 
beschikken. Daarmee is dus niet bekend hoe groot het risico van deze bedrijven is en zijn de 
mogelijke risico’s van deze bedrijven ook niet bij het opstellen van het risicoprofiel 
betrokken. In de ‘Staat van de Rampenbestrijding’ die de Inspectie in 2013 publiceert, wordt 
onder andere gerapporteerd over kwaliteitsaspecten van de planvorming binnen de 
veiligheidsregio’s.
6 
Artikel 31 bepaalt of een bedrijf over een aangewezen bedrijfsbrandweerorganisatie moet 
beschikken.
19

mer ambulancezorg niet altijd zicht had op de spreiding van gewonden over de ziekenhui-
zen. De Inspectie voert momenteel een onderzoek uit dat zich richt op de stand van zaken 
van en de voorbereiding op de processen van slachtofferregistratie, gewondenspreiding en 
bijstand in de veiligheidsregio’s.
3.5 Aandacht voor rijkscrisisstructuur
Rampen en crises vinden ook op nationaal niveau plaats. Zoals het uitbreken van een 
grieppandemie of de hack bij DigiNotar waardoor de betrouwbaarheid van (overheids)
websites niet meer gegarandeerd kon worden. In geval van een nationale crisis, treedt de 
rijkscrisisstructuur in werking. De afgelopen jaren is er veel aandacht voor het functioneren 
van de regionale crisisorganisaties. De Inspectie merkt in navolging hierop ook een 
toenemende de aandacht voor de kwaliteit van het functioneren van de rijkscrisisstructuur. 
In 2012 heeft de Inspectie het Toezichtkader Rijkscrisisstructuur gepubliceerd. Dit toetsings-
kader biedt kaders waarmee het functioneren van de crisisbeheersing op landelijk niveau 
tijdens een crisis zo concreet en samenhangend mogelijk beoordeeld kan worden. De 
Inspectie VenJ gebruikt dit toezichtkader bij het evalueren van nationale crises, zoals in 2012 
bij de evaluatie van de rijkscrisisstructuur tijdens de DigiNotar-crisis. Het toezichtkader kan 
daarnaast gebruikt worden voor zelfevaluatie bij oefeningen en incidenten die niet door de 
Inspectie VenJ worden onderzocht. Zo wordt het toezichtkader ook breder toegepast binnen 
de rijksoverheid, zoals door de Auditdienst Rijk. 
21

Lokale veiligheid
 
 
Maatregelen om bijvoorbeeld drugsproblematiek, jeugdoverlast, woninginbraak en geweld 
tegen te gaan, worden doorgaans op lokaal niveau genomen. De burgemeesters zijn 
verantwoordelijk voor de lokale openbare orde en veiligheid en de leefbaarheid; het 
Openbaar Ministerie neemt daarbij de strafrechtelijke invalshoek voor haar rekening. De 
minister stelt – met wet- en regelgeving - instrumenten beschikbaar om de burgemeester en 
het Openbaar Ministerie daarbij te ondersteunen. De Inspectie VenJ onderzoekt hoe dit 
beleid en deze regels in de praktijk werken en hoe de gemeenten deze toepassen.
4.1 Kennis en capaciteit
Hoe vaak en hoe goed gemeenten beleid en regels toepassen, hangt deels samen met de 
kennis die gemeenten hebben over (de toepassing van) de wet- en regelgeving en de 
capaciteit van gemeenten om deze wet- en regelgeving in te zetten. Medewerkers moeten 
over voldoende opleiding, tijd en ervaring beschikken om deze taken goed uit te voeren. In 
2012 heeft de Inspectie VenJ samen met de Inspectie voor de Gezondheidszorg een rapport 
gepubliceerd over het onderzoek naar de kwaliteit van het proces van vergunningverlening 
voor publieksevenementen. Hierin kwam onder andere naar voren dat de grootte van de 
gemeente van invloed was op de taakuitvoering. Hoe groter de gemeente, hoe beter de 
taakuitvoering. Mogelijke oorzaak hiervan was de beperktere beschikbare kennis en 
capaciteit bij kleine(re) gemeenten. 
Ook in het onderzoek uit 2011 naar de toepassing van de Wet bevordering integriteitsbeoor-
9
delingen openbaar bestuur (Wet Bibob) kwam de Inspectie VenJ al tot de conclusie dat het 
kennisniveau en de omvang van enkele gemeenten voor knelpunten in de toepassing van 
de wet konden zorgen. De Inspectie concludeerde dat gemeenten onvoldoende op de 
hoogte waren van de wijze waarop de wet ingezet kan worden en dat gemeenten er 
kennelijk moeite mee hebben om structureel capaciteit vrij te maken voor Bibob. Deze 
problemen doen zich vooral, maar niet uitsluitend, voor bij kleine gemeenten. 
De achterstand qua kennis van kleinere gemeenten bij de toepassing van bepaalde wet- en 
regelgeving, heeft mogelijk te maken met het gegeven dat de bedoelde problematieken zich 
in deze gemeenten ook minder vaak voordoen, zodat toepassing van de wet- en regelgeving 
minder vaak nodig is. Zo is bijvoorbeeld het aantal inrichtingen in de sectoren die onder de 
Wet Bibob vallen er (zeer) beperkt. Een extra drempel voor toepassing van wet- en regelge-
ving is in sommige gevallen het gegeven dat deze aanpak zeer arbeidsintensief is (zoals de 
Inspectie VenJ heeft geconcludeerd ten aanzien van de Wet Bibob en de Wet maatregelen 
bestrijding voetbalvandalisme en ernstige overlast). De vraag is dan of het redelijk is om van 
deze gemeenten te verwachten dat zij deze wet succesvol zelfstandig uitvoeren. 
9 
Deze wet heeft tot doel te voorkomen dat de overheid, door het verlenen van vergunningen, het 
verstrekken van subsidies of het gunnen van overheidsopdrachten, onbedoeld criminele activitei-
ten faciliteert. 
23

25

Politie
 
 
Een belangrijk thema in 2012 voor de Inspectie VenJ was de transitie van de regionale 
politiekorpsen naar een nationale politie. De Eerste Kamer heeft op 10 juli 2012 de 
Politiewet 2012 aangenomen. Deze wet is op 1 januari 2013 van kracht geworden. Vanaf dat 
moment zijn de 26 voormalige politiekorpsen samengevoegd tot één nationale politie. De 
vorming van de nationale politie, onder beheer van de Minister van Veiligheid en Justitie, 
moet leiden tot een effectievere en efficiëntere politieorganisatie. 
De politie functioneert natuurlijk niet van de ene op de andere dag als één korps. In 2012 
heeft de politie veel energie gestoken in de voorbereiding op het vormen van een nationaal 
korps. Deze transitie is een proces van meerdere jaren en zal naar verwachting duren tot 
2017.
5.1 Toezicht op nationale politie
Het toezicht op de taakuitvoering, de kwaliteitszorg en de kwaliteit van de politieopleidin-
gen en de examinering is ook in de Politiewet 2012 belegd bij de Inspectie Veiligheid en 
Justitie. De Inspectie heeft in 2012 een methodiek opgezet voor het toezicht op de politie 
tijdens de transitiefase. Via deze methodiek zal de Inspectie vanaf 2013, aanvullend aan 
thematische en incidentonderzoeken, toezicht houden op de nationale politie. Focus van 
deze methodiek is tweeledig. Allereerst zal de Inspectie toezicht blijven houden op 
belangrijke onderdelen van de taakuitvoering door de politie. Tijdens de ‘verbouwing’ moet 
de politie haar taak immers goed blijven vervullen. Hiernaast zal de Inspectie van een aantal 
10
doelen die met de transitie naar nationale politie worden beoogd , toetsen of deze 
daadwerkelijk in de praktijk zijn gerealiseerd. De vraag hierachter is of met de transitie naar 
één nationaal korps de politie ook verbetert en niet alleen maar verandert. 
Daarnaast blijft de Inspectie aandacht houden voor de betrouwbaarheid van politiegege-
vens en -registraties. In het Jaarbericht 2011 heeft de Inspectie hier ook aandacht voor 
gevraagd. De Inspectie is in 2012 gestart met een onderzoek naar dit onderwerp. De 
Inspectie geeft in dit onderzoek aan welke politiegegevens betrouwbaar zijn en welke niet. 
Hiermee kan de nationale politie op korte termijn meer eenduidigheid in registraties 
realiseren. 
5.2 Samenwerking politie met partners
Om resultaten te bereiken en de veiligheid te bevorderen, is steeds vaker een gezamenlijke 
inspanning van een keten van verschillende organisaties nodig. De politie is op veel 
verschillende terreinen actief als samenwerkingspartner. In structurele samenwerkingsver-
banden binnen de gangbare ketens met het Openbaar Ministerie of binnen 
Veiligheidshuizen. Of ad-hoc wanneer de situatie daarom vraagt.
10 
Zoals beschreven in het ‘Realisatieplan Nationale Politie’, Kamerstukken II, 2012-2013, 29628,  
nr. 346.
27

De komst van een nationale politie kan een oplossing vormen voor de onnodige diversiteit 
in werkwijzen bij de politie. Hierbij moet wel de spanning tussen enerzijds het uniformeren 
en standaardiseren van werkwijzen en anderzijds de professionele ruimte voor agenten in 
het achterhoofd worden gehouden. De Inspectie zal de komende jaren met interesse volgen 
hoe de politie met deze spanning zal omgaan. 
5.4 Borging van gemaakte afspraken en werkwijzen
Een van de oorzaken voor onnodige verschillen in werkwijzen ziet de Inspectie in het 
ontbreken van borging van gemaakte afspraken en werkwijzen. Om te komen tot een 
uniforme werkwijze is opstellen van protocollen en procedures de eerste stap. Maar om 
daadwerkelijk resultaten te kunnen verwachten, moet ook volgens de protocollen en 
procedures worden gewerkt. In 2012 heeft de Inspectie VenJ gerapporteerd over de 
voortgang van de verbetermaatregelen bij de afhandeling van vuurwapens en munitie bij de 
politie. De Inspectie constateerde dat er inmiddels een uniform landelijk protocol voor de 
afhandeling van (strafrechtelijke) vuurwapens en munitie was opgesteld. Daarnaast had het 
Openbaar Ministerie de verantwoordelijkheid genomen voor zowel de strafrechtelijke als de 
bestuurlijke wapens die door de politie worden bewaard en vernietigd. Deze verantwoorde-
lijkheid had het Openbaar Ministerie neergelegd in een richtlijn. De Inspectie concludeerde 
echter ook dat voor wat betreft de bestuurlijke vuurwapens bijna de helft van de korpsen de 
richtlijn van het OM naast zich neer legt. Concrete misstanden deden zich nog steeds voor. 
Een enkele keer is de oorzaak – en de oplossing – voor verschillen in werkwijze betrekkelijk 
simpel. Zoals de Inspectie constateerde in het onderzoek naar het opvragen van klantgege-
vens van telecom- en internetbedrijven door de politie. Aanleiding voor dit onderzoek was 
het signaal dat de regels voor het aanvragen van IP-adressen niet worden nagekomen door 
de korpsen. En het gaat om betrekkelijk eenvoudige regels. Het inspectieonderzoek wees uit 
dat de aanvragen inderdaad niet aan de eisen voldeden. Probleem was echter dat de 
korpsen de regels niet kenden omdat deze regels van het Centraal Informatiepunt 
Onderzoek Telecommunicatie ‘geheim’ (geclassificeerd) zijn en dus ook voor de politie niet 
openbaar of toegankelijk. Iedere regio maakte daarom zijn eigen regels. De Inspectie 
concludeerde in dit geval dat de korpsen in deze situatie niet kwalijk te nemen is dat ze de 
procedures niet volgden. Om volgens de procedures te kunnen werken, moeten de 
procedures immers op z’n minst bekend zijn. 
29

Sanctietoepassing
 
 
In Nederland spelen verschillende organisaties een rol in de uitvoering van opgelegde 
straffen, zoals gevangenissen, tbs-klinieken, jeugdinrichtingen en reclasseringsinstellin-
gen. De Inspectie VenJ houdt toezicht op dit deel van de justitieketen, de sanctietoepassing. 
Vrijwel alle inrichtingen in het gevangeniswezen zijn de afgelopen jaren onderwerp geweest 
van een doorlichting. Verder is in 2012 gestart met een nieuwe ronde van doorlichtingen bij 
reclasseringsorganisaties en zijn twee jeugdinrichtingen doorgelicht. Uit het toezicht dat de 
Inspectie op deze organisaties heeft gehouden, brengt de Inspectie hieronder enkele rode 
draden onder de aandacht.
6.1 Ziekteverzuim en fysieke weerbaarheid personeel
In het verleden heeft de Inspectie regelmatig aandacht gevraagd voor het hoge ziektever-
zuim onder het executieve personeel van inrichtingen van het gevangeniswezen en justitiële 
jeugdinrichtingen. Het hoge ziekteverzuim leidde er vaak toe dat activiteiten werden 
geschrapt, waardoor ingeslotenen langer achter de deur zaten. Ook moest de Inspectie bij 
herhaling constateren dat deelname van het personeel aan de verplichte trainingen 
‘praktisch penitentiair optreden’ en ‘fysieke weerbaarheid’ onder de maat was. Oorzaken 
hiervan waren het eerder genoemde ziekteverzuim bij het personeel, personeel dat niet 
wilde of kon en het gebrek aan sturing door de leiding. 
12
De Inspectie VenJ constateert dat er met de komst van OPI/Makki , maar zeker ook met de 
introductie van het project Modernisering Gevangeniswezen, binnen het gevangeniswezen 
sprake is van een behoorlijke verbetering. Niet alleen is er op vaste momenten tijd 
ingepland voor het onderhouden van de fysieke fitheid en weerbaarheid van het personeel 
en wordt er beter toezicht gehouden op deelname aan trainingen. Wat nog belangrijker is: 
het personeel onderkent beter dat deelname belangrijk is in verband met de eigen 
veiligheid en die van collega’s. De Inspectie ziet ook bij de aanpak van het ziekteverzuim 
binnen deze sector verbeteringen. Het gemiddelde ziekteverzuim komt echter wel nog 
steeds boven de norm uit. Het blijft daarom noodzakelijk hieraan aandacht te blijven 
besteden. 
De hierboven beschreven verbeteringen bij het gevangeniswezen ziet de Inspectie nog niet 
terug binnen justitiële jeugdinrichtingen. De Inspectie zal daar in de toekomst dan ook 
zeker extra aandacht voor hebben. 
6.2 Activiteitenprogramma’s in penitentiaire inrichtingen
In 2011 concludeerde de Inspectie dat in nagenoeg alle penitentiaire inrichtingen de 
personele inzet is geoptimaliseerd. Hierdoor worden inrichtingsmedewerkers voortaan veel 
dynamischer ingezet. Kort gezegd houdt dit in dat zij niet meer op een vaste post verblijven, 
12 
Dit staat voor ‘Optimalisering PersoneelsInzet/Model ter Analyse van de Kwantiteiten en 
Kwaliteiten van Inzet’.
31

behandelingen hebben vaak een afwijkende grondslag en aanpak dan de aanpakken die 
hierboven zijn beschreven. 
Op het eerste gezicht zouden de verschillende aanpakken naast elkaar kunnen bestaan, 
maar dat camoufleert de onderliggende verschillen en uiteenlopende zienswijzen. 
Bovendien zijn er bij de verschillende aanpakken telkens andere functionarissen en 
overleggremia betrokken, vaak zonder dat overkoepelend wordt afgestemd en de keuze 
tussen verschillende behandelaanpakken voor gedetineerden worden besproken. Het 
verdient grondige doordenking hoe de verschillende benaderingen zich tot elkaar zouden 
moeten verhouden en elkaar op een vruchtbare manier zouden kunnen aanvullen.
6.4 Uitgangsposities in de Forensische zorg
De uitgevoerde onderzoeken in het forensische veld laten zien dat deze organisaties in de 
praktijk voortdurend zoeken naar een balans tussen enerzijds de beveiliging en de daaraan 
gestelde eisen en anderzijds de belangen van de individuele patiënten in het kader van hun 
behandeling.
De Inspectie constateert dat de organisaties bij het zoeken naar die balans regelmatig kiezen 
voor andere uitgangsposities. Sommige organisaties richten zich voornamelijk op de, met 
de patiënt gemaakte, individuele behandelafspraken. Dat gaat soms ten koste van meer 
standaard uitgevoerde controles, bijvoorbeeld in het kader van drugsbestrijding of 
toegangscontrole. Andere organisaties kiezen voor een integrale aanpak waarbij de 
individuele behandelafspraken en de op beveiliging gerichte maatregelen gelijke tred 
houden. De Inspectie spreekt een duidelijke voorkeur uit voor de integrale aanpak, 
aangezien dan alle in het geding zijnde belangen (zowel de veiligheid van betrokkene, van 
medepatiënten én van de maatschappij) voldoende worden gewaarborgd.
33

Onderwijs 
 
 
Goed onderwijs is belangrijk. De competenties en ervaring die bijvoorbeeld een agent of 
brandweerman opdoen tijdens opleidingen en trainingen is bepalend voor de kwaliteit van 
de uitvoering van zijn taken in de praktijk. 
7.1 Toezicht op het politieonderwijs
De Inspectie VenJ heeft de wettelijke taak toezicht te houden op de kwaliteit van het 
politieonderwijs en de examinering bij de Politieacademie. De Inspectie hanteert hierbij 
15
het Toezichtkader kwaliteitsonderzoeken politieonderwijs . Hierin staan de kwaliteits-
aspecten beschreven waar de Inspectie bij het beoordelen van het politieonderwijs specifiek 
op let. In 2012 is de Inspectie VenJ gestart met een evaluatie en doorontwikkeling van het 
toezichtkader. Op basis hiervan zal de Inspectie in 2013 haar werkwijze aanpassen.
Eens in de vier jaar publiceert de Inspectie een integraal beeld van de staat van het 
Nederlandse politieonderwijs. In 2012 heeft de Inspectie VenJ de ‘Staat van het Nederlandse 
politieonderwijs 2011’ uitgebracht. Hierin geeft de Inspectie aan de hand van de kwaliteits-
aspecten uit het Toezichtkader kwaliteitsonderzoeken politieonderwijs een beeld van en 
een oordeel over de kwaliteit en de ontwikkelingen van het politieonderwijs. Hierbij richt 
16 
de Inspectie zich op zowel het initiële onderwijs van de niveaus 2, 3 en 4 als op het 
postinitiële onderwijs.
Kwaliteit van het politieonderwijs
In de ‘Staat van het Nederlandse politieonderwijs 2011’ beoordeelt de Inspectie de kwaliteit 
van het initiële en het postinitiële onderwijs alles bijeen genomen van voldoende kwaliteit. 
Op een aantal aspecten is het politieonderwijs in orde. Het politieonderwijs is op papier 
uitgewerkt in een onderwijsprogramma met leeropdrachten en proeven van bekwaamheid. 
De Inspectie constateert dat dit programma een sluitend geheel vormt dat is afgestemd op 
de competentiegerichte eindtermen en waarmee kan worden opgeleid tot politie- 
functionarissen van de beoogde kwaliteit. Ook verloopt de selectieprocedure zorgvuldig en 
onafhankelijk, behandelt de Politieacademie aanvragen voor eerder verworven competen-
ties binnen de afgesproken termijn en ontvangen studenten voldoende informatie over de 
opleiding. Verder is het kwaliteitsaspect omgang en veiligheid in orde. Op alle scholen is er 
een vertrouwenspersoon en vinden studenten de leeromgeving veilig.
15 
Staatscourant 990, d.d. 22 januari 2009.
16 
Dit zijn de opleidingen voor assistent politiemedewerker (niveau 2), politiemedewerker (niveau 3) 
en allround politiemedewerker (niveau 4).
35

7.2 Toezicht op het brandweeronderwijs
Met de wijziging van de Wet veiligheidsregio’s in verband met de oprichting van het 
Instituut Fysieke Veiligheid (IFV) heeft de Inspectie Veiligheid en Justitie een toezichttaak 
gekregen op het IFV en het brandweeronderwijs en -examinering. In 2012 is de Inspectie 
gestart met het uitwerken van het toezicht. Uitgangspunt bij het toezicht is het vakbe-
kwaam worden en blijven van het brandweerpersoneel. Focus is of er voldoende voorwaar-
den aanwezig zijn om de vakbekwaamheid van zowel nieuw als zittend personeel te 
garanderen. Wegens capacitaire redenen heeft de Inspectie nog niet met dit toezicht 
kunnen starten. 
37

Overige toezichttaken
 
 
Het werkveld van de Inspectie VenJ is groter dan alleen de domeinen die in de voorgaande 
hoofdstukken zijn beschreven. Dit hoofdstuk geeft een overzicht van aanvullende taken die 
de Inspectie in 2012 heeft uitgevoerd. 
8.1 Caribisch Nederland 
De Inspectie is op grond van de Veiligheidswet BES en de Rijkswet Raad voor de rechtshand-
having verantwoordelijk respectievelijk betrokken bij de uitvoering van het toezicht op de 
Caribische eilanden Bonaire, Sint Eustatius en Saba (de zogenoemde BES-eilanden).
Toezicht op de rechtshandhaving
Het toezicht op de rechtshandhaving op de BES-eilanden, Curaçao en Sint Maarten is belegd 
bij de Raad voor de Rechtshandhaving. De Raad is voor wat betreft haar toezichthoudende 
taken op de BES-eilanden verplicht gebruik te maken van de diensten van de Inspectie VenJ 
en de Inspectie Jeugdzorg. 
In 2012 hebben de Raad voor de Rechtshandhaving en de Inspectie VenJ concrete afspraken 
gemaakt over de inzet van de Inspectie bij onderzoeken van de Raad. De Inspectie zal 
jaarlijks bij drie onderzoeken inzet en expertise leveren aan de Raad. De Inspectie heeft in 
2012 een bijdrage geleverd aan het onderzoek van de Raad naar het aangifteproces op de 
BES-eilanden. 
Toezicht op de rampenbestrijding en crisisbeheersing
Op grond van de Veiligheidswet BES ligt het toezicht op de rampenbestrijding en crisisbe-
heersing op de BES-eilanden bij zowel de Inspectie als bij de Rijksvertegenwoordiger. De 
Rijksvertegenwoordiger is belast met de plantoetsing en beschikt over een aanwijzingsbe-
voegdheid richting bestuursorganen indien deze tekortschieten in de taakuitvoering. De 
Inspectie ziet toe op de taakuitvoering door de verantwoordelijke bestuursorganen en het 
brandweerkorps.
De Rijksvertegenwoordiger en de Inspectie VenJ hebben in 2012 in een convenant nadere 
afspraken vastgelegd over samenwerking en werkwijze en de rol van de Inspectie, ook bij 
incidenten. 
8.2 Internationale toezichttaak 
Op 28 oktober 2010 heeft Nederland het Facultatief Protocol bij het VN-verdrag tegen 
foltering (OPCAT) geratificeerd. Doel van dit protocol is het voorkomen van marteling van 
personen die door de staat worden vastgehouden. Landen die het OPCAT ratificeren moeten 
binnen 1 jaar een zogenaamd ‘National Preventive Mechanism’ (NPM) aanwijzen en/of 
oprichten. Eind 2011 heeft de staatssecretaris van Veiligheid en Justitie de Inspectie 
Veiligheid en Justitie, de Inspectie voor de Gezondheidszorg, de Inspectie Jeugdzorg, de 
Raad voor Strafrechtstoepassing en Jeugdbescherming en de Commissie Integraal Toezicht 
Terugkeer aangewezen als Nederlandse NPM. Daarnaast zijn aangewezen als ‘toehoorders’ 
39

41

De IVenJ in het kort
9.1 Over de Inspectie Veiligheid en Justitie
De Inspectie VenJ is de dienst die, onder de politieke verantwoordelijkheid van de minister 
van Veiligheid en Justitie, toezicht houdt binnen het domein veiligheid en justitie.
Toezichtdomeinen
Binnen het ministerie van VenJ is het besluit genomen om de taken van de Inspectie VenJ te 
verbreden. Daarmee wordt de komende jaren het traditionele werkterrein van de Inspectie 
VenJ (politie, GHOR, Veiligheidsregio’s en sanctietoepassing) langzaam uitgebreid.
Doelstelling van toezicht 
Het doel van het toezicht van de Inspectie is: 
•	 onderzoeken of in de praktijk gebeurt wat door het Ministerie van Veiligheid en Justitie is 
vastgelegd en afgesproken; 
•	 het tijdig signaleren en agenderen van risico’s voor de Minister, samenleving en 
organisatie; 
•	 het bijdragen aan het lerend vermogen van ondertoezichtstaanden; en 
•	 continue verbetering van de uitvoering van de publieke taak door de organisaties en 
ketens vallend onder het Ministerie van Veiligheid en Justitie. 
Typen inspectieonderzoek 
De Inspectie VenJ hanteert verschillende typen onderzoek. De Inspectie schat vooraf in welk 
type onderzoek in een bepaalde situatie het meeste effect zal sorteren. De soorten onder-
zoek die gehanteerd worden zijn: 
Doorlichting
Dit is een gestandaardiseerde onderzoeksmethode, waarmee een breed oordeel wordt 
gegeven over de kwaliteit van de taakuitvoering door een individuele organisatie en haar 
onderdelen (bijvoorbeeld een justitiële inrichting). Een doorlichting kan ook om de 
taakuitvoering van een keten/netwerk van organisaties (bijvoorbeeld een veiligheidsregio) 
gaan. 
Thematisch onderzoek 
Thematisch onderzoek is een onderzoek naar specifieke aspecten binnen de uitvoerings-
praktijk. Het onderzoek resulteert in een oordeel over de uitvoering bij meerdere organisa-
ties. Dit type onderzoek komt voort uit politieke en maatschappelijk actualiteiten, 
incidenten, risicoanalyse of bevindingen uit eerder onderzoek.
43

45

Bijlage I Afgeronde 
onderzoeken in 2012
Onderwerp Focus Publicatie
POLITIE
Het beheer van in Effectmeting naar de genomen verbeteracties bij het 
beslag en in bewaring beheer van in beslag en in bewaring genomen 
Maart 2012
genomen vuurwapens vuurwapens en munitie naar aanleiding van eerder 
en munitie onderzoek in 2008.
Financieel-economi- Het vermogen van de politie om uit strafbare feiten April 2012
sche criminaliteit verkregen vermogen af te nemen, in relatie tot de 
inspanningen op basis van het programma ‘Financieel 
Economisch Opsporen Politie’. 
Risicovolle  Het hiaat tussen de inzet van arrestatieteams en de September 2012
aanhoudingen andere aanhoudingsteams en de mogelijke risico’s 
daarvan.
Aangiften De aansluiting van het aangifteproces van de politie November 2012
op de behoeften, verwachtingen en ervaringen van de 
burger.
CIOT-bevragingen Naleving van de voorschriften voor het opvragen van November 2012
klantgegevens van telecom- en internetbedrijven 
door de politie bij het Centraal Informatiepunt 
Onderzoek Telecommunicatie. 
In beheer en in beslag Effectmeting naar de stand van zaken van in beheer Niet van 
genomen drugs en in beslag genomen drugs bij de Dienst Nationale toepassing
Recherche van het KLPD. Resultaten worden 
meegenomen in het lopende onderzoek. 
ONDERWIJS
Staat van het De kwaliteit van de initiële MBO-opleidingen (niveau Juli 2012
politieonderwijs 2011 2, 3 en 4) en het postinitiële politieonderwijs.
47

Onderwerp Focus Publicatie
Meldkamer Zeeland Quickscan naar de (bestuurlijke aansturing van) de Niet van 
operationele prestaties van de meldkamer in toepassing
Veiligheidsregio Zeeland.
LOKALE VEILIGHEID
Wet Maatregelen Tweede rapportage over de toepassing van en de September 2012
bestrijding ervaringen met de Wet maatregelen bestrijding 
voetbalvandalisme voetbalvandalisme en ernstige overlast in de praktijk. 
en ernstige overlast 
SANCTIETOEPASSING
PI Breda Vervolgonderzoek naar de verbeteracties naar Maart 2012
aanleiding van inspectieonderzoek uit 2009 bij 
Penitentiaire Inrichting Breda.
Plaatsing in isolatie Onderzoek in acht penitentiaire inrichtingen en twee Juni 2012
detentiecentra of het plaatsen van ingeslotenen in 
een straf- of afzonderingscel, en het daarbij 
toepassen van mechanische middelen, conform de 
regelgeving gebeurt en of de beginselen van 
proportionaliteit, subsidiariteit en doelmatigheid in 
acht worden genomen.
Zeer beperkt Vervolgonderzoek naar verbeteracties naar aanleiding Augustus 2012
beveiligde inrichtin- van inspectieonderzoek uit 2009 bij zeer beperkt 
gen beveiligde inrichtingen.
FPC Veldzicht Vervolgonderzoek naar de verbeteracties naar December 2012
aanleiding van inspectieonderzoek uit 2011 bij 
forensisch psychiatrisch centrum Veldzicht.
PI Amsterdam locatie Vervolgonderzoek naar de verbeteracties naar Januari 2013
Havenstraat aanleiding van inspectieonderzoek uit 2011 bij 
Penitentiaire Inrichting Amsterdam, locatie 
Havenstraat. 
Brandveiligheid De brandveiligheid van particuliere justitiële Januari 2013
justitiële inrichtingen inrichtingen.
49

Onderwerp Focus Publicatie
Tussentijds toezicht De Inspectie heeft tussentijds toezicht naar de stand van zaken 
uitgevoerd bij:
•	 Centra voor vreemdelingenbewaring Detentiecentrum Zeist Februari 2012
en Detentiecentrum Noord-Holland, locaties Zaandam en 
Oude Meer
•	 Penitentiaire inrichting Zwolle Maart 2012
•	 Penitentiaire inrichting Amsterdam Overamstel April 2012
•	 Penitentiaire inrichting Krimpen aan den IJssel Juli 2012
•	 Penitentiaire inrichting Vucht Juli 2012
•	 Penitentiaire inrichting Achterhoek, locatie Ooyerhoek Augustus 2012
•	 Penitentiaire inrichting Achterhoek, locatie De Kruisberg Augustus 2012
•	 Exodus Groningen November 2012
•	 Penitentiaire inrichting Leeuwarden December 2012
•	 JJI Forensisch Centrum Teylingereind Januari 2013
OVERIG
Toetsingskader Toetsingskader dat de Inspectie hanteert bij het evalueren van het Januari 2013
Rijkscrisis- functioneren van de crisisbeheersing op landelijk niveau tijdens 
structuur een crisis. Tevens kan dit toetsingskader door veiligheidsregio’s 
gebruikt worden voor zelfevaluatie bij oefeningen en incidenten 
die niet door de Inspectie VenJ worden onderzocht.
Kwetsbaarheid Tussenmeting naar de stappen die ministeries hebben gezet om Niet van 
spionage spionage tegen te gaan. toepassing
Bommelding Schiphol Evaluatie van afhandeling van de bomdreiging op de luchthaven Niet van 
Schiphol op 13 februari 2012. toepassing
51

Bijlage II Onderzoek in uitvoering
Onderwerp Focus
POLITIE
Aanpak overval- De kwaliteit van de ketensamenwerking voor de aanpak van overvalcriminaliteit in vijf 
criminaliteit regio’s.
Klimincident Cornwall Weergave van de gebeurtenissen aangaande het klimongeval in Cornwall op 20 juni 
2012 waarbij in het kader van de Urban Voorklim Opleiding van de Politieacademie een 
student omkwam en het geven van eventuele verbeterpunten ten aanzien van de 
veiligheid opleidingbreed. 
Meldcode kindermishan- Binnen het samenwerkingsproject van rijksinspecties verricht de
deling Inspectie onderzoek naar de aanwezigheid en het gebruik van de
meldcode kindermishandeling bij de politie.
Jaarbeeld 2012 politie Een cijfermatig overzicht van de kwaliteit van belangrijke onderdelen van de taakuit-
voering door de politie. 
Betrouwbaarheid Onderzoek naar de betrouwbaarheid van politiegegevens.
politiegegevens
In beheer en in beslag De afhandeling van in beslaggenomen 
genomen vuurwapens en verdovende middelen en de afhandeling van in beheer en in beslag genomen 
drugs vuurwapens en munitie. 
Wapenvergunningen De uitvoering van het proces van vergunningverlening aan sportschutters door de 
politie. 
ONDERWIJS
Politieopleidingen niveau Analyse van een aantal accreditaties van politieopleidingen op niveau 5 en 6.
5 en 6
Politieonderwijs locatie De kwaliteit van het politieonderwijs van de Politieacademie, locatie Rotterdam. 
Rotterdam
RAMPENBESTRIJDING, CRISISBEHEERSING, BRANDWEER EN GHOR (FYSIEKE VEILIGHEID)
Slachtoffer- De stand van zaken van en de voorbereiding op de processen van slachtofferregistratie, 
volgsystematiek en gewondenspreiding en bijstand in de veiligheidsregio’s. 
–registratie
Risicokaart Het gebruik en actueel houden van de risicokaart, met in achtneming van vigerende 
wet- en regelgeving en kwaliteitszorg en het kader risicoprofiel en risicocommunicatie.
53

55

