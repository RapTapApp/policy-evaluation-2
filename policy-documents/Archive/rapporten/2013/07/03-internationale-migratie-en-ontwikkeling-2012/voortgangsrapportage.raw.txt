Voortgangsrapportage internationale migratie en ontwikkeling 2012
Inleiding
Bij de presentatie van de notitie ‘internationale migratie en ontwikkeling’ in 2008 is door de
toenmalige bewindslieden verantwoordelijk voor ontwikkelingssamenwerking en
vreemdelingenbeleid aangegeven dat de Tweede Kamer op de hoogte zal worden gehouden ‘van
nieuwe ontwikkelingen in internationale migratie en voortgang op de gestelde prioriteiten door middel
van een jaarlijkse voortgangsrapportage over de notitie ‘Internationale Migratie en Ontwikkeling’.
Op 4 juli 2012 is de Kamer per brief geïnformeerd over de uitkomsten van de externe evaluatie van
het beleidsterrein migratie en ontwikkeling en de beleidsconsequenties die de verantwoordelijke
bewindslieden hieraan verbinden. Die evaluatie richtte zich op de vraag of de ondersteunde
activiteiten onder de zes beleidsprioriteiten bijdragen aan het behalen van het beleidsdoel, te weten de
positieve bijdrage van migratie aan ontwikkeling te vergroten en de negatieve effecten ervan tegen te
gaan. De evaluatie was hierover voorzichtig positief. De vaste Kamercommissie Buitenlandse Zaken
besprak de evaluatie tijdens het Algemeen Overleg op 12 december 2012 met de minister voor
Buitenlandse Handel en Ontwikkelingssamenwerking en de staatssecretaris van Veiligheid en Justitie.
In dit overleg gaf de minister aan dat het budget voor Migratie en Ontwikkeling, ondanks de
bezuinigingen, voor 2013 op € 9 miljoen blijft staan als teken dat dit thema belangrijk is voor de
regering. Op basis van de motie van Kamerlid Ferrier (2008) is hiervan € 4 miljoen gereserveerd voor
activiteiten op het vlak van duurzame terugkeer en herintegratie. Verder bestaat, zoals aangegeven in
de beleidsbrief van 11 juli 2011, de mogelijkheid tot optopping van het budget uit de eventuele
besparingen op de kosten voor de eerstejaarsopvang van asielzoekers uit DAC-landen, die ten laste
van de OS-begroting komen. Die vrijgekomen middelen kunnen ingezet worden voor de financiering
van projecten ten behoeve van het strategisch landenbeleid. In 2013 doet deze situatie zich voor het
eerst voor.
Bij de bespreking van de evaluatie op 12 december jl. heeft de Minister voor Buitenlandse Handel en
Ontwikkelingssamenwerking aangegeven dat het Kabinet graag de Kamer jaarlijks blijft informeren
door middel van een voortgangsrapportage.
In 2012 werd nieuw beleid ingevoerd voor de ondersteuning van de vrijwillige terugkeer en
herintegratie van ex-asielzoekers. Het betreft een combinatie van financiële ondersteuning
(Herintegratieregeling Terugkeer, HRT) met ondersteuning in natura. In december 2011 verleende het
Ministerie van Buitenlandse Zaken een mandaat aan de Dienst Terugkeer en Vertrek (DT&V) van het
Ministerie van Binnenlandse Zaken en Koninkrijksrelaties voor het uitvoeren van de subsidietaken
voor de vrijwillige terugkeer. Een ambtelijke stuurgroep van de Ministeries van Buitenlandse Zaken
1

Beleidsprioriteit 1: Meer aandacht voor migratie in de ontwikkelingsdialoog en voor
ontwikkeling in de migratiedialoog
Europese Unie
De Europese Unie (EU) voert een brede migratiedialoog met diverse regio’s en landen. Het raamwerk
voor deze dialoog is de Totaalaanpak van Migratie en Mobiliteit (GAMM) (COM 2011/743). In de
GAMM is de externe dimensie van het migratiebeleid uitgebreid met belangrijke aanpalende
onderwerpen als mobiliteit en internationale bescherming, naast de drie reeds bestaande pijlers uit de
Totaalaanpak van Migratie uit 2005 (het faciliteren van legale migratie, bestrijding van illegale
migratie en migratie en ontwikkeling). In de GAMM wordt de verbinding gelegd met het beleid voor
visa kort verblijf, het buitenlands beleid (inclusief ontwikkelingssamenwerking), alsmede de interne
beleidsprioriteiten van de EU. Door de koppeling van migratie met andere beleidsvelden hoopt
Nederland dat er sneller afspraken kunnen worden gemaakt met herkomstlanden over terug- en
overname. Bilateraal volgt Nederland eenzelfde benadering in het kader van het strategisch
landenbeleid migratie.
Het meest vergaande EU-aanbod voor bredere migratiesamenwerking met derde landen is een
‘mobiliteitspartnerschap’. Door de koppeling met een visumfacilitatie- en een terug- en
overnameovereenkomst heeft dit instrument aan belang gewonnen. Voor derde landen die niet in
aanmerking komen voor visumfacilitatie staat een zogeheten Gemeenschappelijke Agenda voor
Migratie en Mobiliteit (verder aangeduid met “Gemeenschappelijke Agenda”) ter beschikking, een
lichtere vorm dan het mobiliteitspartnerschap. Nederland zal er ook bij de Gemeenschappelijke
Agenda’s op toezien dat terugkeer hierin voldoende aan bod komt.
In de GAMM stelt de Commissie voor de migratiedialogen de volgende prioriteiten:
1. Dialoog met de Europees nabuurschapslanden (het zuidelijke Middellandse Zeegebied en het
Oostelijk Partnerschap);
2. De regionale migratiedialogen met een breder geografisch bereik. In het zuiden betreft dit het
strategisch partnerschap EU-Afrika inzake migratie, mobiliteit en werkgelegenheid (MME)
en in het oosten het Praag Proces.
3. De subregionale migratiedialogen. In het zuiden betreft dit het Rabat Proces (West-Afrika) en
eventueel een migratiedialoog voor de Hoorn van Afrika (Oost-Afrika). In het oosten moet
ervoor worden gewaakt dat er geen overlap in activiteiten is tussen het Praag Proces en
Boedapest Proces.
4. Intensivering van de migratiedialoog met de ACS-landen (sub-Sahara Afrika, Caraїben en 
Stille Zuidzee) en voortzetting van de EU-LAC dialoog (Latijns-Amerika en Caraïben);
5. Opzetten van een effectievere dialoog met strategisch belangrijke Aziatische landen.
3

migratiemanagement, duurzame terugkeer en herintegratie en migratie en ontwikkeling. Het aanbod
wordt afgestemd op de situatie in het betreffende derde land.
EU-migratiedialogen
In EU-verband worden met de belangrijkste regio’s en landen migratiedialogen gevoerd. Afstemming
over prioriteiten vindt in EU kader plaats binnen de High Level Working Group on Asylum and
Migration (HLWG). Het grote aantal migratiedialogen dat door de EU met derde landen wordt
gevoerd en de daaraan gerelateerde activiteiten noopt tot prioriteitstelling. In de loop van 2012 is
daarom minder actief ingezet op het Praag Proces , het Rabat Proces en EuroMed. In 2013 zal worden
bezien of er verdere prioriteiten kunnen worden gesteld.
Migratiedialogen met de oostelijke regio
De overkoepelende dialoog in de oostelijke regio is het Praag Proces (landen uit de westelijke
Balkan, het Oostelijk Partnerschap, Centraal-Azië en Rusland). Het Praag Proces overlapt met het
migratiepanel binnen het Oostelijk Partnerschap en met een deel van het Boedapest Proces. Vanwege
het overkoepelende karakter van de dialoog en het belang dat in de EU als geheel wordt gehecht aan
het Praag Proces, volgt Nederland het Praag Proces.
Concrete activiteiten zullen zich zoveel mogelijk richten op de landen van het Oostelijk
Partnerschap (Armeniё, Azerbeidzjan, Georgiё, Moldaviё, Oekraїne en Wit-Rusland). Nederland 
neemt als junior partner deel aan een pilot project dat zich richt op versterking van de asielcapaciteit
van deze landen. Verder heeft Nederland in het kader van het asiel en migratie panel van het
Oostelijk Partnerschap kennis gedeeld over de inrichting van een asielprocedure. In maart 2013 heeft
Nederland deelgenomen aan een thematische bijeenkomst over terugkeer en herintegratie.
Het Boedapest Proces kent vooralsnog drie prioritaire regio’s: de Zuidoost-Europese regio, het
Zwarte Zeegebied en de Zijderoute. Nederland heeft in 2012 actief deelgenomen aan de werkgroep
die zich richt op versterking van de migratiesamenwerking met de landen langs de Zijderoute. Dit
biedt een basis voor samenwerking met voor Nederland vanwege de instroom van illegale migranten
belangrijke landen, zoals Afghanistan, Pakistan en Irak.
Het 20-jarig bestaan van het Boedapest Proces is op 19 april 2013 luister bijgezet met een ministeriële
conferentie, georganiseerd door co-voorzitter Turkije. Tevens is de eerder ingezette heroriëntering van
het Boedapest proces op de zijderouteregio geformaliseerd door middel van de aanname van een
politieke verklaring.
Nederland is voorts een van de donoren van het zijderouteproject “Bridging measure in the Silk
Routes Region” uitgevoerd door ICMPD, dat informatie verzamelt over migratiestromen vanuit
5

Het Rabat Proces (West en Noord-Afrika) legt een politieke basis voor de migratiesamenwerking
met genoemde regio. Na de ministeriёle conferentie in november 2011, vond in juni 2012 een senior 
officials’ meeting plaats waarin is gesproken over lopende en nieuwe activiteiten die worden
ontwikkeld in het kader van de Dakar Strategy 2012–2014. Aan EU-zijde zitten Frankrijk, Spanje en
België in de stuurgroep. Nederland volgt het Rabat Proces vanwege het belang dat in de EU als geheel
wordt gehecht, maar ontwikkelt geen specifieke activiteiten voor dit proces.
De migratiesamenwerking van de EU met landen in de Hoorn van Afrika / Oost Afrika moet
grotendeels nog van de grond komen. Het VK heeft in 2012 in het kader van de EU-VS
migratiedialoog geïnventariseerd welke activiteiten andere landen in de Hoorn van Afrika
ontwikkelen en wil vooral op het punt van migratiemanagement de samenwerking met deze landen
versterken. Nederland ondersteunt, binnen de context van migratie en ontwikkeling projecten in Kenia
om de protectiecapaciteit van de overheid en het maatschappelijk middenveld te versterken.
De Dialogue on Mediterranean Transit Migration (MTM) richt zich vooral op uitwisseling van
informatie over migratiestromen en migratiegerelateerde beleidsthema’s die via de mediterrane regio
lopen: bestrijding illegale migratie; faciliteren van legale migratie; migratie en ontwikkeling.
Nederland in 2012 deelgenomen aan een bijeenkomst ter gelegenheid van het tienjarig bestaan van
MTM, die verder in het teken stond van de bestrijding van illegale migratie.
EU-migratiedialogen met China, India, Rusland en de Verenigde Staten
De EU voert tot slot ook met belangrijke partners (China, India, Rusland en de Verenigde Staten) ook
bilaterale migratiedialogen.
In het kader van de EU-Rusland dialoog heeft Nederland in december 2011 deelgenomen aan een
bijeenkomst over asiel en internationale bescherming en in 2012 aan bijeenkomsten over illegale
migratie en migratie en ontwikkeling. Ook is het werkplan voor 2013-2014 vastgesteld. De inzet van
de EU is de dialoog met Rusland praktischer van aard te maken.
In het kader van de dialoog met de Verenigde Staten heeft Nederland deelgenomen aan
bijeenkomsten over biometrie en migratie en ontwikkeling, alsmede aan de Stuurgroep.
In juli 2012 vond een migratiedialoog op hoog niveau plaats met India, waaraan door Nederland werd
deelgenomen. In de conclusies is vastgelegd dat verdere samenwerking op het gebied van migratie en
mobiliteit zal worden nagestreefd. Deze samenwerking zal zich richten op de vier pijlers van de
GAMM, te weten legale migratie, bestrijding van illegale migratie, migratie en ontwikkeling en
7

In Mauritius werd tevens de ‘Assessment-fase’ afgerond en het Assessment Rapport aangenomen
tijdens de Special Session on the Future of the Forum. Uit dit rapport komt een algemene
tevredenheid met het functioneren van het GFMD naar voren. Wel dient het Forum een aantal stappen
te zetten om zich te consolideren, zoals stabielere financiering en meer nadruk op concrete
uitkomsten. Er werd afgesproken dat het volledige rapport, bestaande uit het Assessment Survey
Report, het Assessment Paper en een verslag van de Special Session, ter informatie wordt
gepresenteerd aan de VN High Level Dialogue on Migration and Development. Daarnaast wordt een
verslag gemaakt van de periode 2007-2012, die eveneens wordt voorgelegd aan de HLD.
Ook de Internationale Organisatie voor Migratie (IOM) profileerde zich in het migratie en
ontwikkelingsdebat door zich tijdens de jaarlijkse bijeenkomst van de IOM Raad in november 2012
als ‘the leading migration organisation’ te presenteren. Verder werd gesproken over migranten in
nood, de houdbaarheid van de nullijn voor het core-budget en Directeur-Generaal William Lacey
Swing blikte terug op zijn eerste termijn van vijf jaar en vooruit naar de eventuele volgende vijf. Als
enige kandidaat wordt Swing bij de DG-verkiezingen op 14 juni 2013 herkozen.
Meer informatie over en verslagen van de hierboven genoemde bijeenkomsten zijn te vinden op de
websites van de genoemde organisaties/fora: www.iom.int, www.gfmd.org en www.un.org/esa/
population/migration/hlmimd2013/highlevelmim2013.htm
Beleidsprioriteit 2: institutionele capaciteitsversterking migratiemanagement
Internationaal migratiebeheer bestaat uit twee hoofddimensies: 1) beheer van migrantenstromen 2)
samenhang tussen migratie en ontwikkeling. Internationaal is het besef groeiende dat afspraken tussen
herkomst, bestemmings- en transitlanden noodzakelijk zijn om de positieve bijdrage van migratie aan
ontwikkeling te vergroten en de negatieve effecten te verkleinen. Dialoog en praktische
samenwerking zijn zowel voor betrokken overheden als migranten zelf van belang voor het realiseren
van de zogeheten ‘triple win’. Terwijl afspraken over regulering van migratiestromen tussen staten
moeizaam verloopt, is er het laatste decennium wel meer aandacht voor migratie en ontwikkeling.
Ook wordt in toenemende mate door bestemmingslanden een brede benadering van migratie
gehanteerd, waarbij wordt ingezet om op meerdere migratiethema’s (bestrijding van illegale migratie;
faciliteren van legale migratie en personenverkeer; migratie en ontwikkeling alsmede internationale
protectie) tegelijk voortgang te boeken. Voor beide dimensies van migratiebeheer werden door
Nederland uit middelen van het centrale fonds voor migratie en ontwikkeling in 2012 activiteiten
ondersteund.
9

 Nederland heeft tevens het International Rescue Committee (IRC) en Refugee Consortium of
Kenya (RCK) een vervolgbijdrage gegeven voor een project dat zich richt op versterking van
de beschermingscapaciteit in stedelijke gebieden in Kenia. Hiermee is een bedrag van
€ 426.750 gemoeid. De looptijd van het project is van december 2012 tot juni 2015.
 The Hague Process heeft een bijdrage van € 50.000 ontvangen voor het organiseren van de
‘Global Hearing on Refugees and Migration’. Door middel van discussies met verschillende
actoren zijn aanbevelingen gedaan op het gebied van demografische veranderingen
gerelateerd aan arbeidsmigratie en vluchtelingen, politieke en sociale veranderingen voor
migranten en vluchtelingen, de impact van de wereldeconomie op migratie, de urbanisatie van
vluchtelingen en de impact van klimaatverandering op migratie.
 Nederland heeft voor € 675.750 bijgedragen aan ‘The Network of Migration Research on
Africa (NOMRA)’. NOMRA onderzoekt de link tussen migratie en ontwikkeling door middel
van onderzoek, trainingen, seminars en publicaties in samenwerking met andere
onderzoeksinstituten in Afrika en Europa. In 2012 is er een seminar georganiseerd op het
gebied van internationale migratiewetten. Ook is er een training gegeven voor
overheidsinstanties in Nigeria op het gebied van gegevensverzameling en analyse van
migratiecijfers en een training over ontwikkeling van migratiebeleid en management.
Daarnaast zijn er enkele onderzoeksrapporten afgerond onder andere over het gebruik van
remittances in Nigeria.
Een ander facet van versterking van de institutionele capaciteit van instanties in herkomstlanden is de
ondersteuning van diasporabeleid in landen van herkomst. Overheden van landen van herkomst zijn
meer en meer geïnteresseerd in de potentiële ontwikkelingsbijdrage van hun diaspora. De positieve rol
die migranten kunnen spelen als ontwikkelingsactoren wordt steeds meer onderkend. Zeker op het
Afrikaanse continent raken steeds meer overheden overtuigd van de noodzaak hun diaspora meer te
betrekken bij het ontwikkelingsbeleid. Dat besef heeft inmiddels geresulteerd in de oprichting van
ongeveer 30 ministeries of overheidsinstanties op het Afrikaans continent die tot taak hebben het
diasporabeleid invulling te geven. Nederland sluit hierbij aan door activiteiten gericht op de
capaciteitsversterking van betreffende overheidsinstanties in herkomstlanden te ondersteunen. Met
deze activiteiten wordt bijgedragen aan de ontwikkeling en uitvoering van diasporabeleid. Daarnaast
wijst de Nederlandse overheid ook in internationaal verband (GFMD, VN, EU) op het belang van het
betrekken van migranten bij de ontwikkeling van hun herkomstlanden. Het Ministerie van
Buitenlandse Zaken ondersteunt ook enkele initiatieven gericht op het versterken van Diaspora-
ministeries door het aanbieden van trainingen aan beleidsmedewerkers en van een ondersteunend
handboek. De totstandkoming van dit boek getiteld Developing a Road Map for Engaging Diasporas
in Development werd gefinancierd door de Nederlandse en Zwitserse overheid. Inmiddels wordt het
11

In 2012 werd het 2e project Temporary Return of Qualified Nationals (TRQN II) van IOM na een
looptijd van ruim vier jaar afgesloten. In TRQN II zijn 363 migranten uit Nederland en andere EU-
landen tijdelijk teruggekeerd naar Afghanistan, Sierra Leone, Soedan, Bosnië-Herzegovina, Georgië
en Ethiopië om kennis over te dragen in vooraf geselecteerde sectoren. Daarnaast heeft in 7 gevallen
virtuele kennisoverdracht plaatsgevonden via het internet. De uitzendingen leidden tot grote
tevredenheid van de ontvangende instellingen en overheden. IOM kreeg veel verzoeken om nieuwe
uitzendingen. TRQN II en andere soortgelijke projecten van IOM zijn extern geëvalueerd en bleken
uitstekende resultaten te hebben opgeleverd, met transparante methoden en actieve betrokkenheid van
overheden in doellanden. De uitgezonden migranten werden ingezet in sectoren die voor
ontwikkelingssamenwerking van belang zijn, onder andere onderwijs, gezondheidszorg,
infrastructuur, watermanagement, landbouw en plattelandsontwikkeling, voedselveiligheid en
institutionele ontwikkeling. Eind 2012 ging TRQN III van start. Het project is gericht op de landen
Afghanistan, Armenië, Kaapverdië, Georgië, Ghana, Irak, Marokko, Somalië en Zuid-Soedan. Deze
landen kampen met brain drain en tekorten aan gekwalificeerd personeel. In drie jaar tijd zullen 405
migranten worden uitgezonden naar de doellanden, grotendeels vanuit Nederland. Maximaal 20 % zal
afkomstig zijn uit andere EU-landen, waarbij sprake moet zijn van toegevoegde waarde, dus kennis en
vaardigheden die niet aanwezig zijn onder gekwalificeerde migranten in Nederland.
In 2012 ging ook het project Kennis delen in Marokko van start, dat wordt uitgevoerd door Stichting
Marokkofonds en het Nederlands Migratie Instituut (NMI). Het project is gericht op versterking van
de gezondheidszorg in Marokko, vooral in het Rifgebied. Hiertoe worden hoger opgeleide
Marokkaanse migranten die in Nederland wonen (diaspora professionals, afgekort DP’s), tijdelijk
ingezet bij organisaties voor gezondheidszorg in de particuliere en publieke sector. De organisaties
formuleren hun eigen problemen en doelen voor de kwaliteits- en capaciteitsversterking. De in te
zetten DP’s ontvangen gerichte aanvullende trainingen om hun kennis over te dragen aan de lokale
organisaties. Een bijkomend doel is dat de ervaring die DP’s opdoen in het project, bevorderlijk is
voor hun perspectieven op de Nederlandse arbeidsmarkt. Voor de specifieke NMI-doelgroep, te weten
oudere werklozen die remigratie naar Marokko overwegen, geldt dat deelname aan het project hun
herintegratie in Marokko in het kader van een remigratie vergemakkelijkt, dan wel kan bijdragen aan
hun kansen op de Nederlandse arbeidsmarkt. Een kwart van de deelnemers behoort tot deze groep.
Beleidsprioriteit 4: Versterken van de betrokkenheid van migrantenorganisaties
Nederland wil de positieve rol die migranten en migrantenorganisaties kunnen spelen bij de
ontwikkeling van herkomstlanden versterken en heeft in 2012 wederom een aantal initiatieven op dit
terrein ontplooid en ondersteund.
Ondersteuning bij het formuleren van een diaspora- en ontwikkelingsbeleid
13

project is budgetneutraal verlengd om de organisatie meer tijd te geven de beoogde doelstellingen te
behalen.
Een vergelijkbaar project van het African Diaspora Policy Centre (ADPC) ‘European-wide African
Diaspora Platform for Development’ (EADPD) wordt uitgevoerd onder het Thematic programme of
cooperation with third countries in the areas of migration and asylum van de Europese Commissie.
DFD en ADPC hebben contact gehad om de verschillende projecten zodanig af te stemmen, dat er
geen overlap is. Het ADPC-project wil de bijdrage van de Afrikaanse diaspora als ontwikkelingsactor
in Afrika bevorderen door de oprichting van een Europees platform van Afrikaanse
diasporaorganisaties. In het kader van het project vonden in 2012 onder meer twee African Diaspora
Expert Meetings plaats, werd een web portal gelanceerd en werd onderzoek gedaan naar de rol van
diaspora in de ontwikkeling van Afrika.
Ondersteuning en capaciteitsopbouw van migrantenorganisaties
Nederland heeft ook in 2012 aandacht besteed aan de capaciteitsversterking van migranten-
organisaties. Het project ‘Migratie en Ontwikkeling 2011-2013’ door Seva Network Foundation
(Seva) ontvangt sinds 2011 subsidie en richt zich op het versterken van migrantenorganisaties zodat
zij een duurzame bijdrage kunnen leveren aan armoedebestrijding in hun landen van herkomst.
Migrantenorganisaties volgen trainingsmodules en worden begeleid bij hun activiteiten. Het
programma richt zich specifiek op sociale ondernemingen. Doel van de activiteit is om in totaal 30
ondernemingen financieel te ondersteunen met de verwachting ongeveer 600 arbeidsplaatsen te
creëren. In 2012 namen al 31 potentiële ondernemers deel aan het Seva trainingsprogramma, waarna
een groot deel hiervan een ondernemingsplan opstelde en een financieringsplan indiende. Verder
vonden er handelsmissies plaats naar Ghana en Suriname.
Stichting Kaalo Nederland ontvangt sinds 2012 subsidie voor een visserijproject in Puntland. De
organisatie is opgericht door Somalische expats en maakt deel uit van een netwerk van Somalische
organisaties in Nederland die in Puntland onder meer ontwikkelingsprojecten opzetten en begeleiden.
Het huidige project richt zich op de visserijsector van Eyl, Puntland, waar een hoog percentage van de
bevolking werkloos is. Doel van het project is het bevorderen van de werkgelegenheid door de
introductie en ontwikkeling van professionele visserijtechnieken en verwerkingsmethoden in de regio,
het aanleren van marketing en resourcemanagement en het verbeteren van de beschikbaarheid,
toegankelijkheid en consumptiekwaliteit van verse vis in Garoowe, de hoofdstad van Puntland.
Zoals onder beleidsprioriteit 1 aangegeven, vond in november 2012 het Global Forum on Migration
and Development (GFMD) plaats in Mauritius. Nederland hecht waarde aan de actieve deelname van
het maatschappelijk middenveld aan deze mondiale dialoog tijdens de Civil Society Days en de
Common Space van dit Forum. De International Catholic Migration Commission (ICMC) is
15

te nemen aan het programma worden geselecteerd, gescreend en geïnterviewd waarbij de nadruk ligt
op motivatie, mogelijkheden, vaardigheden, opleiding, ervaring en kennis binnen de branche waar ze
een onderneming willen starten. Voor de deelnemers volgt een training gericht op
ondernemersvaardigheden en het opstellen van een concept business plan. Ondersteund door een
lokale business adviseur en de samenwerkende organisatie in het land van herkomst voert de
toekomstige ondernemer een marktonderzoek uit. Ook wordt ondersteuning geboden bij het regelen
van financiering bij een investeerder in Nederland of een bank in het land van herkomst. De
deelnemer dient zelf 20-30% van het totaal bedrag bij te dragen. Tijdens de opstartfase en de eerste
maanden van bedrijf worden de ondernemers geadviseerd door een lokale adviseur en worden zij
ondersteund door de samenwerkende organisatie. De ondernemer wordt nog 2 tot 3 jaar gemonitord
om duurzaamheid van het bedrijf, de uitbreiding van het bedrijf en het creëren van werkgelegenheid
te kunnen registreren.
Website ‘Geld naar Huis’
Uit de evaluatie van de website ‘Geld naar Huis’ blijkt dat de website door gebruikers als informatief
wordt beschouwd en bijdraagt aan groter transparantie van de Nederlandse markt voor
geldovermakingen. De website is echter nog onvoldoende bekend onder de doelgroep en zou
verbeterd kunnen worden. Daarom zijn in de evaluatie de volgende aanbevelingen gedaan:
 Creëer duidelijke doelen en visie voor de website
 Veranker de website in de organisatiestructuur van IntEnt
 Update en moderniseer de website
 Breid de diensten van de website uit
 Stel een concreet plan op voor het betrekken van banken en transactiekantoren
 Creëer samenwerking met overheidsinstellingen, financiële instellingen en
onderwijsinstellingen
 Promoten van de website om het beoogde aantal bezoekers in 2012 te behalen.
Er is nu duidelijk aangegeven wat de doelen van de website zijn en hoe ze deze doelen willen
bereiken. Dit staat ook vermeld op de website. Ook is de website inmiddels verankerd in de
organisatiestructuur van IntEnt. Voorheen werkten er één persoon aan de website, dit zijn er nu drie.
Ook wordt de website gepromoot op andere evenementen van IntEnt en is er een link gemaakt op de
website van IntEnt. De website heeft een nieuw uiterlijk gekregen waardoor voornamelijk migranten
zich er beter mee kunnen identificeren. Indien bekend worden nu de wisselkoersen weergegeven of
een link waar deze wisselkoersen te vinden zijn. Ook wordt er informatie gegeven hoe men aan het
bedrag is gekomen en wordt het nettobedrag in vreemde valuta weergegeven.
17

en rapportages afhandelt, en hierover verantwoording aflegt aan het Ministerie van
Buitenlandse Zaken.
3. Alle onder punt 2 genoemde zaken moeten worden afgestemd in de Stuurgroep Vrijwillige
Terugkeer, waarin de Ministeries van Buitenlandse Zaken en Veiligheid en Justitie
deelnemen. De DT&V beslist dus niet zelfstandig. De stuurgroep komt in principe
maandelijks bijeen.
De combinatieregeling
Financiële ondersteuning
Voor financiële ondersteuning kunnen terugkeerders gebruik maken van de Herintegratieregeling
Terugkeer (HRT), uitgevoerd door IOM Nederland. De regeling is van start gegaan in 2004 en steeds
voor perioden van twee jaar verlengd. Het aantal terugkeerders met HRT in 2012 was 1468 (ter
vergelijking: 1018 in 2009, 1160 in 2010, 1511 in 2011).
De ondersteuning onder de HRT bedraagt:
- € 1.750 per volwassene en alleenstaande minderjarige vreemdeling;
- € 880 per minderjarig kind.
Ondersteuning in natura
Daarnaast kunnen terugkeerders ondersteuning in natura ontvangen, zoals training, bemiddeling bij
het vinden van werk, hulp bij het opzetten van een eigen bedrijfje, medische zorg, enzovoorts. Deze
ondersteuning bedraagt maximaal:
- € 1.500 per volwassene;
- € 2.500 per minderjarig kind.
Voor alleenstaande minderjarige vreemdelingen wordt ondersteuning in natura gegarandeerd tot het
bereiken van de leeftijd van 18 jaar. Hiervoor geldt geen maximaal bedrag.
Momenteel zijn de volgende projecten beschikbaar. De terugkeerder kan aan één van deze projecten
deelnemen.
Project Uitvoerder Beoogd aantal
terugkeerders
Assisted Voluntary Return – Enhanced IOM Nederland 100
Reintegration Support
Assisted Voluntary Return for Families with IOM Nederland 700
minor Children I (150 gezinnen)
19

2012 1468 567 1468 *)
*) Het totaal is hier, vanwege de combinatieregeling, niet langer een optelling van de twee
aantallen.
Alleenstaande minderjarige vreemdelingen (AMV’s)
In het kabinetsbeleid is dit een prioriteit. Het Ministerie van Veiligheid en Justitie ontvangt sinds 2011
een budget van € 1 miljoen per jaar voor AMV-opvangfaciliteiten in landen van herkomst. Deze
middelen worden aan het OS-budget toegerekend.
De subsidiëring door het Ministerie van Buitenlandse Zaken van twee door IOM beheerde AMV-
opvangfaciliteiten in Angola en DRC Congo is overgedragen aan de DT&V. Nederland is sinds begin
2010 in overleg met de Noorse, Zweedse en Britse overheid om soortgelijke faciliteiten te creëren in
Afghanistan. Het overleg met de Afghaanse overheid verloopt echter moeizaam.
21

