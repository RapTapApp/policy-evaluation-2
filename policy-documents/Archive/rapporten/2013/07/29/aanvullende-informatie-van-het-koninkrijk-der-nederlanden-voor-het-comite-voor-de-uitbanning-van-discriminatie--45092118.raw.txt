 
 
 
Aanvullende informatie 
van het Koninkrijk der Nederlanden, 
voor het Comité voor de uitbanning van 
discriminatie van vrouwen 

Degene die zich schuldig maakt aan belaging wordt gestraft met een gevangenisstraf of 
een geldboete. Nieuw in dit wetboek is de bevoegdheid van de rechter om een bijkomende 
straf, een zogenaamd gebiedsverbod, op te leggen aan degene die zich schuldig heeft 
gemaakt aan belaging of mishandeling. Het nieuwe Wetboek van Strafrecht wordt van 
kracht zodra de daartoe benodigde wetgeving om het wetboek te implementeren in 
werking is getreden.  
 
• Zorg voor specifiek op huiselijk geweld gerichte training voor de politie, wetshandhavers 
en personeel in de gezondheidszorg zodat zij huiselijk geweld op de juiste wijze kunnen 
onderzoeken en er goed mee weten om te gaan.  
 
2
Zoals vermeld in de vorige rapportage aan het Comité heeft de politieacademie in haar 
basisopleiding en vervolgopleiding diverse modules opgenomen waarin aandacht wordt 
besteed aan de omgang met slachtoffers. Met ingang van 2012 wordt er in de modules 
Criminaliteit en Openbare orde en maatschappelijke zorg specifiek aandacht besteed aan 
huiselijk geweld. Een commissie ontwikkelt momenteel een serie trainingssessies over 
huiselijk geweld bestemd voor de diverse beroepsgroepen die tijdens hun werk 
geconfronteerd worden met huiselijk geweld of de gevolgen ervan. Hieronder vallen 
politieagenten en andere wetshandhavers en mensen die in de zorg of maatschappelijke 
dienstverlening werkzaam zijn. Naar verwachting wordt begin 2014 met deze 
trainingssessies begonnen.  
 
• Zorg ervoor dat het nieuwe actieplan tegen huiselijk geweld zo snel mogelijk wordt 
ontwikkeld en ingevoerd en dat daarbij volledig rekening wordt gehouden met de 
bijzondere kenmerken van huiselijk geweld tegen vrouwen 
 
In de vorige rapportage aan het Comité is eveneens uitvoerig ingegaan op het Nederlandse 
beleid op het gebied van geweld in huiselijke kring. In juli 2012 heeft de Regering in een 
brief aan het parlement de in deze rapportage aangekondigde rijksbrede aanpak 
3
uiteengezet. Deze aanpak is gebaseerd op drie pijlers: 1) het versterken van de positie 
van (potentiële) slachtoffers (preventie, signaleren, opvang, hulp en nazorg); 2) een 
gerichte aanpak van de daders; 3) het doorbreken van intergenerationele overdracht van 
geweld. Het gaat daarbij om alle vormen van geweld in huiselijke kring, zoals 
kindermishandeling, partnergeweld, seksueel geweld, ouderenmishandeling, vrouwelijke 
genitale verminking en eergerelateerd geweld en huwelijksdwang. De coördinatie van de 
rijksbrede aanpak ligt bij het Ministerie van Volksgezondheid, Welzijn en Sport, in 
samenwerking met de Ministeries van Veiligheid en Justitie, Onderwijs, Cultuur en 
Wetenschap en Sociale Zaken en Werkgelegenheid. De rijksbrede aanpak richt zich op de 
hele keten van voorkomen, signaleren, stoppen en nazorg. Speerpunt is het versterken 
van de regierol van gemeenten. In het kader van de Wet maatschappelijke ondersteuning 
                                                 
2
 CEDAW/C/NLD/CO/5/add.1. 
3
 Kamerstuk 2011-2012, 28345, nr. 124. 
 3 
 

slachtoffer onder de voorwaarden van de Wet schadefonds geweldsmisdrijven in 
aanmerking komen voor gratis rechtsbijstand, ongeacht de financiële draagkracht. 
 
• Verstrek informatie over: a) de resultaten van de evaluatie van de Wet bevordering 
voortgezet ouderschap en zorgvuldige scheiding, 2008, die in 2012 zou worden uitgevoerd, 
b) het aantal vrouwelijke slachtoffers van huiselijk geweld dat baat heeft gehad bij de 
uitzonderingsbepaling van de wet, en c) de vereiste voorwaarden, in de jurisprudentie, 
voor de toepassing ervan. 
 
4
De evaluatie van de Wet bevordering voortgezet ouderschap en zorgvuldige scheiding 
met betrekking tot het onderdeel ouderschapsplan is in maart 2013 door het WODC 
gestart. Het onderzoek maakt zoveel mogelijk gebruik van bestaande data en 
literatuurstudie. De belangrijkste onderzoeksvragen zijn hoe het ouderschapsplan in de 
praktijk werkt en welke effecten het plan op de lange termijn heeft in termen van 
aantallen conflicten tussen ouders en het contact van kinderen met beide ouders. Ook 
wordt gekeken naar de effecten van het ouderschapsplan op kinderen. Naar verwachting is 
het rapport in september 2013 gereed. 
 
• Neem het ontwerp-Wetboek van Strafrecht van Sint Maarten aan en zorg ervoor dat alle 
vormen van mensenhandel strafbaar worden gesteld.  
 
Het nieuwe Wetboek van Strafrecht is in mei 2012 door het parlement van Sint Maarten 
goedgekeurd en zal naar verwachting in 2013 worden ingevoerd. Eerst moet een 
constitutionele toetsing plaatsvinden: in deze laatste fase kan ontwerpwetgeving voor Sint 
Maarten worden getoetst op zijn verenigbaarheid met de Staatregeling. Zodra het Wetboek 
van Strafrecht is ingevoerd, beschikt Sint Maarten over een juridisch instrument dat 
voldoet aan de internationale vereisten inzake de strafbaarstelling van elk aspect van 
mensenhandel. 
 
Als jong land (opgericht op 10 oktober 2010) is Sint Maarten volop bezig met het 
ontwikkelen van essentiële instrumenten om mensenhandel te bestrijden door middel van 
wetgeving en maatregelen om het rechtssysteem te versterken. Sint Maarten wil met 
name de effectiviteit van ambtenaren die aanwijzingen voor mensenhandel onderzoeken 
verbeteren door hen bewuster te maken en gaat het bedrijfsleven informeren over de 
omvang van mensenhandel en gedwongen arbeid. 
 
Het voornemen en de bereidheid mensenhandel aan te pakken is tevens vastgelegd in een 
memorandum van overeenstemming van het Koninkrijk der Nederlanden waarbij Sint 
Maarten partij is. De implementatie van de in het memorandum van overeenstemming 
vastgelegde afspraken wordt gemonitord door een ambtelijke werkgroep van het 
Koninkrijk en door de ministers van Justitie van de landen van het Koninkrijk. 
                                                 
4
 Staatsblad 2008, nr. 500 
 5 
 

• Zorg voor de effectieve handhaving van de nieuwe regel die sinds 1 januari 2011 van 
kracht is waarbij slachtoffers van mensenhandel die niet willen of kunnen meewerken met 
de autoriteiten onder bepaalde voorwaarde een verblijfsvergunning kunnen krijgen; breidt 
de toepassing ervan uit door ervoor te zorgen dat het bieden van bescherming 
onvoorwaardelijk en daadwerkelijk van toepassing is op alle slachtoffers van 
mensenhandel, ongeacht hun bereidheid of vermogen tot medewerking bij gerechtelijke 
procedures.  
 
Sinds 2011 bestaat de mogelijkheid om een verblijfsvergunning te krijgen als het 
slachtoffer geen medewerking kan of wil verlenen vanwege ernstige bedreiging door de 
mensenhandelaar en/of een medische of psychische beperking. Het is dus mogelijk om 
deze vergunning op humanitaire gronden te verkrijgen ook indien daaraan voorafgaand 
een tijdelijke vergunning was geweigerd wegens gebrek aan medewerking met de politie. 
Tijdens verschillende overleggen met uitvoeringspartijen in het veld is dit beleidskader 
onder de aandacht gebracht. Tevens geeft CoMensha voorlichtingsbijeenkomsten over 
welke mogelijkheden er zijn voor verblijf in Nederland. Slachtoffers die wel hebben 
meegewerkt met de politie en op grond daarvan een tijdelijke verblijfsvergunning hebben 
gekregen, kunnen ook een verblijfsvergunning op humanitaire gronden krijgen als hun 
zaak is geseponeerd. Deze wordt verleend indien terugkeer naar het land van herkomst 
ongewenst is. 
 
 
 
 
 
Den Haag, 29 juli 2013 
 
 7 
 

