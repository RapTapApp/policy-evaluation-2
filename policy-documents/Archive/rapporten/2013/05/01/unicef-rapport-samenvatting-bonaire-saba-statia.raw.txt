 
 
 
 
 
 
 
 
 
Karin Kloosterboer 
Kind op Bonaire, Sint Eustatius en Saba 
Kinderrechten in Caribisch Nederland 
 
 
 
Samenvatting 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
mei 2013 
 
 
 
  
 

 
Inleiding 
Op Bonaire, Sint Eustatius en Saba wonen ruim 5.000 kinderen. Zij brengen hun jeugd 
door op een eiland dat vaak gezien wordt als een vakantieparadijs.  
De situatie waarin deze kinderen opgroeien voldoet anno 2013 echter niet aan de 
eisen die het Internationaal Verdrag voor de Rechten van het Kind stelt. Deze constatering 
geldt voor alle leefgebieden van kinderen: gezin en opvoeding, onderwijs, gezondheid, 
veiligheid, recreatie, spel en vrije tijd, participatie, wonen en financiën. Dat is de conclusie 
van een onderzoek naar de situatie van de kinderen op de drie eilanden in Caribisch 
1
Nederland. De resultaten van dit onderzoek zijn uitgebreid beschreven in drie 
afzonderlijke rapporten: Kind op Bonaire, Kind op Sint Eustatius en Kind op Saba.  
 
‘Als ik de baas was, zou ik willen veranderen hoe bepaalde mensen denken. Ze denken niet 
breed genoeg. Mensen hebben een doel in het leven en dat doel willen ze bereiken. 
Ondanks dat mensen je soms vertellen dat het niet gaat lukken, zal je zelf proberen je doel 
toch te bereiken.’  (meisje, 16 jaar, Sint Eustatius) 
 
Het Kinderrechtenverdrag verplicht de overheid om goed voor kinderen in Caribisch 
Nederland te zorgen. Net zo goed als voor andere kinderen in (Europees) Nederland om 
precies te zijn. De normen die voor kinderen in Nederland gelden op het niveau van 
bescherming, onderwijs, gezondheid(szorg), veiligheid, wonen, enzovoorts, zijn onverkort 
van toepassing op kinderen die op Bonaire, Sint Eustatius en Saba opgroeien.  
 
Het is geen verassing dat de situatie voor kinderen niet voldoet. Al lange tijd zijn 
deskundigen bezorgd over de kinderen die op de eilanden opgroeien. Een compleet beeld 
en een toets aan het Kinderrechtenverdrag ontbraken echter. De staatkundige 
veranderingen die de eilanden per 2010 ondergingen, maakten de zorgen er niet minder 
op. De kinderen vielen buiten de boot; ze waren niet in beeld.   
 
In deze samenvatting vindt u een schets van de eilanden in Caribisch Nederland en hun 
kinderen, informatie over het onderzoek en een overzicht van de resultaten daarvan. De 
volledige rapporten van Kind op Bonaire, Kind op Sint Eustatius en Kind op Saba bevatten 
2
alle resultaten.  
 
  
                                                                 
1
 In deze samenvatting worden de eilanden Bonaire, Sint Eustatius en Saba ook wel aangeduid als Caribisch 
Nederland of als de BES-eilanden.  
2
 Zie ook www.unicef.nl/koninkrijkskinderen. Van de samenvatting bestaat een Engelse vertaling.  
 
3 

 
(geweest) en bewoners van de eilanden voelen zich soms achtergesteld. Ook nu nog is de 
relatie tussen Europees en Caribisch Nederland volop in ontwikkeling. In 2015, vijf jaar na 
de staatkundige veranderingen, wordt definitief bepaald welke status de eilanden krijgen. 
 
Het College voor de Rechten van de Mens bracht in maart 2013 advies uit over toepassing 
van het Kinderrechtenverdrag in Caribisch Nederland. Het college stelt vast dat het 
essentiële minimumniveau van de rechten uit het Kinderrechtenverdrag zo snel mogelijk 
gewaarborgd moet worden in zowel Europees als Caribisch Nederland. Er mag wel 
gekozen worden voor afwijkende regelgeving en dus voor ongelijke behandeling maar dan 
moet dit objectief gerechtvaardigd kunnen worden én niet afdoen aan de minimum-
normen van het Kinderrechtenverdrag. Het college geeft in het advies uitleg over het 
toetsingskader dat daarvoor moet worden gebruikt. 
Het advies maakt duidelijk dat de Nederlandse overheid zowel in Caribisch Nederland 
als in het Europese gedeelte naar een gelijkwaardig niveau van bescherming van kinder-
rechten moet toewerken. Daartoe kan het noodzakelijk – en soms zelfs beter – zijn om in 
het ene landsdeel een beleidsterrein anders vorm te geven dan in het andere landsdeel. 
Zolang de kinderrechten maar worden gerealiseerd.   
 
Het bestuur 
De openbare lichamen zijn vergelijkbaar met gemeenten. Een eilandraad bestaat net als 
een gemeenteraad uit gekozen leden. De raad bepaalt het beleid en controleert de 
uitvoering ervan. Het dagelijks bestuur ligt bij het bestuurscollege dat bestaat uit de 
gezaghebber (vergelijkbaar met de burgemeester) en gedeputeerden (zoals wethouders). 
De minister van Binnenlandse Zaken en Koninkrijksrelaties (BZK) is de coördinerend 
bewindspersoon voor alles wat de eilanden betreft. De verschillende vakministeries zijn 
verantwoordelijk voor wat zich op hun terrein op de eilanden afspeelt. Voor kinderen 
betekent het dat er vele ministeries betrokken zijn. Voor onderwijs is dat OCW, voor 
jeugdbeleid VWS, voor armoedebestrijding SZW, voor criminaliteitsbestrijding en 
veiligheid V&J. En ook de andere ministeries zijn betrokken bij de eilanden, zoals 
Financiën, EZ, Infrastructuur en Milieu. 
De Rijksvertegenwoordiger vormt de schakel tussen Caribisch en Europees Nederland.  
 
De cultuur 
De cultuur op een Caribisch eiland is anders dan in Europees Nederland. Al was het maar 
omdat het leven zich veel meer buiten afspeelt. Ook is het leven op een klein geïsoleerd 
eiland anders dan in een land dat in open verbinding staat met andere volken en staten.  
De deskundigen die voor het onderzoek geconsulteerd werden, noemen verschillende 
aspecten in verband met cultuur. Ze hebben het over de erfenis uit het verleden, de 
gevoeligheid van eilandbewoners ten opzichte van de vroegere overheersers, een laag 
zelfbeeld van mensen of zelfs een collectief minderwaardigheidsgevoel, het slavernij-
verleden en de rol van mannen daarin. Begrip en kennis van deze aspecten zijn belangrijk 
omdat ze rechtstreeks effect hebben op de opvoeding van kinderen en datgene wat van 
generatie op generatie wordt doorgegeven. Het kan bovendien verklaren waarom het 
verbeteren van de kinderrechtensituatie soms bijzondere maatregelen vraagt.  
5 

 
Resultaten 
Het onderzoek concentreerde zich op acht aspecten van het leven van kinderen op de 
eilanden die tezamen hun leven bepalen: gezin en opvoeding, onderwijs, gezondheid, 
veiligheid, recreatie, spel en vrije tijd, participatie, wonen en financiën.  
 
Per onderwerp wordt in het rapport steeds eerst de huidige situatie geschetst. Deze 
situatie wordt vervolgens telkens vanuit drie invalshoeken beoordeeld: 1. kinderen en 
jongeren, 2. deskundigen en 3. literatuur. Het zo verkregen beeld is getoetst aan het 
Internationale Verdrag inzake de Rechten van het Kind, dat voor elk van de leefgebieden 
minimumnormen formuleert. 
 
De kinderen, jongeren en deskundigen schetsen beelden van de situatie op ‘hun’ eiland 
die elkaar aanvullen. 
 
De meeste kinderen zijn blij. Omdat ze zin hebben in het leven. Omdat ze iedereen 
kennen en na school altijd even langs oma of een vriendje gaan. Omdat de zon schijnt en 
het aangenaam warm is. Omdat het doorgaans veilig is op een klein eiland. Maar ook 
omdat ze niet beter weten of inmiddels wél, maar zich dan realiseren dat je het er nu 
eenmaal mee moet doen zoals het is. Zelfs als ze geconfronteerd worden met ernstige 
problemen zoals geweld en verwaarlozing. 
Kinderen in Caribisch Nederland groeien vaak op in bijzondere familieverbanden. Soms 
lijkt de familie eindeloos groot met al die broertjes, zusjes en vooral ooms, tantes, neefjes 
en nichtjes. Maar soms ook is er alleen je moeder op wie je kan rekenen of, als je moeder 
zelf nog maar een tiener is, je oma. Zelfs daar kan je dan blij van worden. ‘Ik heb eigenlijk 
twee moeders’ zegt een meisje trots. 
Kinderen vertellen met een mengeling van trots en kritiek over hun eiland. Ze zijn trots 
op de makkelijke kanten van het leven, op de mooie natuur en op de hechte gemeen-
schap. Ze zijn kritisch over dat er zo weinig te doen is voor hen, over het onderwijs en over 
het beklemmende van een kleine gemeenschap.  
 
Jongeren die voor studie of werk naar Europees Nederland verhuisden, spreken met meer 
afstand over hun jeugd op de eilanden maar ook zij hebben dubbele gedachten. Enerzijds 
blij om te zijn ontsnapt aan de beperkte ontwikkelingsmogelijkheden en het middelmatige 
onderwijs op de eilanden. Anderzijds vaak met een groot verantwoordelijkheidsgevoel 
voor ‘thuis’ en de behoefte terug te gaan om te helpen het eiland verder op te bouwen. 
 
De uitlatingen van de deskundigen zijn stevig. Professionals uit bijvoorbeeld het onder-
wijs, de politie en de jeugdzorg vertellen lange, vaak bevlogen verhalen met schokkende 
trefwoorden zoals: huiselijk geweld, ernstige verwaarlozing, misbruik, incestueuze 
zwakbegaafdheid, diepe armoede, honger en steeds maar weer dat slaan. Het wordt in 
gesloten cirkels van generatie op generatie doorgegeven. En toch blijft het bij de 
deskundigen genuanceerd: ‘Wij zien natuurlijk niet iedereen. In veel gevallen gaat het ook 
gewoon goed. Maar het is moeilijk te doorbreken. Je voedt je kind nu eenmaal op zoals je 
zelf bent opgevoed.’ 
 
7 

 
Onderwijs 
Op een klein eiland zijn de mogelijkheden om onderwijs te volgen beperkt. Op Saba is er 
één school voor primair en één voor voortgezet onderwijs. Sint Eustatius en Bonaire 
hebben wel meer basisscholen maar ook maar één middelbare school. Mogelijkheden 
voor speciaal onderwijs ontbreken overal. Voor het meeste vervolgonderwijs moet je het 
eiland verlaten. 
 
De omstandigheden verschillen op de drie eilanden wezenlijk van elkaar. Die verschillen 
zitten niet zozeer in de kwaliteit van het onderwijs. Daar valt op alle drie de eilanden nog 
wel wat aan te verbeteren en met de komst van onderwijsexpertisecentra en inspecties 
lijkt dat ook te gebeuren.  
Op Sint Eustatius vormt de onderwijstaal een groot probleem. Op de basisschool 
krijgen de kinderen les in het Engels. Daarna moeten ze ineens in het Nederlands leren en 
begrijpen wat de leraren hen willen bijbrengen. Dit sluit niet aan bij de taal die ze gewend 
zijn. 
Op Saba wordt vanaf de basisschool in het Engels onderwezen en op Bonaire wordt 
gedoceerd in het Nederlands, Engels en Papiaments. De taalproblemen veroorzaken 
onderwijsachterstanden die lastig weg te werken zijn. 
 
‘Als ik iets kon veranderen, dan zou ik het onderwijs veranderen. We krijgen op de middel-
bare school les in het Nederlands en we moeten examens maken in het Nederlands. Op de 
kleuterschool en de basisschool krijgen we alles in het Engels.’ (meisje, 17 jaar, Sint 
Eustatius) 
 
Veel kinderen hebben gedragsproblemen die op school naar buiten komen. Vaak zijn deze 
rechtstreeks verbonden met de thuissituatie. De school is doorgaans niet ingericht om 
kinderen met deze problemen te helpen.   
Er bestaat – vooral bij deskundigen – nogal wat kritiek op de leraren. Ze zijn of te 
autoritair en directief of stellen juist te weinig grenzen. Ze gebruiken verbaal en 
lichamelijk geweld, ze blijven te kort op het eiland, ze stimuleren de leerlingen 
onvoldoende en het betrekken van leerlingen komt niet voor in hun woordenboek. 
Natuurlijk bestaan er ook hierop weer veel positieve uitzonderingen die extra opvallen 
omdat ze in korte tijd positieve veranderingen bij de kinderen teweegbrengen.  
 
‘De leraren hebben allemaal een andere visie op onderwijs. Ik wil actieve leraren maar zij 
zijn directief. Ze kauwen voor. De kinderen moeten reproduceren wat er gezegd wordt. Ze 
leren ze niet zelf na te denken.’ (deskundige) 
 
Het onderwijs voldoet momenteel niet aan alle eisen van het Kinderrechtenverdrag. 
Daarbij gaat het om verschillende punten waarvoor extra aandacht is vereist, zoals de 
kwaliteit van het onderwijs, speciaal onderwijs, het tegengaan van schooluitval, de 
aandacht voor de culturele identiteit en taal van het kind, de wijze waarop de discipline op 
school wordt gehandhaafd, de mogelijkheden voor kinderen om hun talenten te ontwik-
kelen, de toegang tot informatie en de mogelijkheden om op school te participeren. Er 
worden al grote stappen gezet om de situatie te verbeteren en in overeenstemming te 
brengen met de minimumeisen van het verdrag. 
 
Gelukkig laten de meeste kinderen zich in hun toekomstdromen niet weerhouden door de 
beperkte onderwijsmogelijkheden op hun eiland. Ze hopen de wereld te veroveren als 
kok, profvoetballer, juf, arts, kapper, advocaat, basketballer, piloot, zakenvrouw en nog 
veel meer. Een enkeling wil astronaut worden. 
 
Gezondheid 
Het is momenteel onduidelijk hoe het op de meeste gezondheidsgebieden gesteld is met 
de jeugd. Dat maakt het heel lastig om goed te reageren op gezondheidsproblemen en om 
het aanbod aan te laten sluiten op de behoeften. Voor jonge kinderen komt er wel steeds 
9 

 
vervelen zullen ze geen rottigheid gaan uithalen, veronderstellen ze. Deskundigen 
ondersteunen die gedachte volledig.    
 
Om een goed beeld te krijgen van de veiligheid op de eilanden zouden er meer actuele 
gegevens beschikbaar moeten zijn. Die worden nu niet, niet volledig of niet goed 
geregistreerd.  
 
Op een aantal punten voldoet de regelgeving die van toepassing is op de eilanden niet aan 
de minimumeisen die het Kinderrechtenverdrag stelt. Zo ontbreekt in Caribisch Nederland 
een verbod op lijfstraffen. De toepassing van het volwassenenstrafrecht op zestien- en 
zeventienjarigen en de mogelijkheid tot levenslange veroordeling stroken niet met het 
Kinderrechtenverdrag. De beter op jeugdige overtreders ingerichte aanpak die momenteel 
op de eilanden wordt gehanteerd, sluit echter wel goed aan op de gedachte achter het 
Kinderrechtenverdrag. 
 
Recreatie, spel en vrije tijd 
Tot een jaar of twaalf valt er voor de meeste kinderen flink wat te beleven op een klein 
tropisch eiland. Sommige kinderen en deskundigen noemen het opgroeien op de eilanden 
tot die leeftijd zelfs paradijselijk. Dat wil zeggen, als de kinderen gezegend zijn met ouders 
of anderen die tijd hebben en nemen om met ze te spelen, achter leguanen aan te gaan of 
te gaan zwemmen in de azuurblauwe zee.  
Vanaf een jaar of twaalf willen de meeste kinderen meer vermaak. Ze willen met 
leeftijdsgenoten omgaan, activiteiten ondernemen, de wereld ontdekken. Die wereld is op 
een eiland klein en het aanbod is beperkt op alle gebieden. Zo heeft Saba slechts kleine 
stukjes plat oppervlak waar sport beoefend kan worden.  
 
‘Veel kinderen leven op straat. Eigenlijk al vanaf de kleuterschool.’ (meisje, 16 jaar, Saba) 
 
Voor veel kinderen is sport een uitlaatklep en een manier om het eiland zo nu en dan te 
verlaten voor competitie met andere eilanden. Kinderen kunnen een beperkt aantal 
sporten beoefenen. Ook op dat punt lopen ze tegen de kleinschaligheid van het eiland op. 
Als er al verschillende teams zijn, dan zijn daarin weinig ontwikkelmogelijkheden. 
Hetzelfde geldt voor muziek en andere cultuur. Het aanbod en de mogelijkheden zijn 
beperkt.   
 
Het verwezenlijken van het recht van kinderen op recreatie, spel en vrije tijd staat op 
verschillende manieren onder druk in Caribisch Nederland. Bijvoorbeeld door het 
ontbreken van middelen, voorzieningen en expertise bij onder meer buurtcentra en 
andere belemmeringen. Veel van deze knelpunten zijn op te lossen voor zover het niet 
gaat om fysieke of geografische onmogelijkheden. Hiervoor is echter nodig dat erkend 
wordt hoe groot het belang is van de verwezenlijking van het recht van kinderen op 
recreatie, spel en vrije tijd en daarmee van een veilig ‘derde opvoedingsmilieu’ naast het 
gezin en de school. 
 
‘Ieder kind heeft het recht om vrij te zijn en te geloven in datgene waar hij in wil geloven.’ 
(jongen, 13 jaar, Sint Eustatius) 
 
Participatie 
Kinderen worden doorgaans niet in staat gesteld om als volwaardige burgers mee te doen. 
Niet thuis, niet op school, niet in de samenleving op het eiland. Dat past ook niet in het 
concept van autoritair opvoeden dat zowel in gezinnen als op school nog vaak de 
boventoon voert. Het maakt dat kinderen weinig zelfredzaam en ondernemend zijn, 
eerder afwachtend en zonder initiatief. Ze wachten op instructies om iets te doen en op 
een schreeuw of klap om iets te laten. En dat terwijl ze juist vaak op zichzelf zijn 
aangewezen als ouderlijk toezicht ontbreekt en zeker als ze het eiland verlaten voor studie 
11 

 
 
Alles bij elkaar 
Op geen van de hierboven beschreven terreinen voldoet de situatie aan de eisen die het 
Kinderrechtenverdrag stelt. De verschillende knelpunten hangen nauw met elkaar samen 
en vormen daardoor een ernstig gevaar voor de ontwikkeling van veel kinderen die op 
Bonaire, Sint Eustatius en Saba opgroeien.  
Om de kinderrechtensituatie op de eilanden in lijn te brengen met het Kinderrechten-
verdrag, zullen de onderwerpen dan ook in samenhang met elkaar moeten worden 
benaderd.  
 
‘Als ik er iets van kon zeggen dan zou ik tegen de overheid zeggen dat zij de jeugd meer 
moeten helpen. En dat zij meer focus moeten houden. En kinderen moeten helpen die het 
thuis moeilijk hebben.’ (jongen, 14 jaar, Saba) 
 
 
 
 
    
 
  
13 

 
 
Het is ook niet eenvoudig. Een kleine, relatief gesloten gemeenschap op een eiland is niet 
altijd even toegankelijk voor suggesties en interventies. Caribisch en Europees Nederland 
hebben een ingewikkeld gezamenlijk verleden. Het is ook in Europees Nederland niet 
ongebruikelijk om het gezin als de hoeksteen van de samenleving te beschouwen waar 
tegenover organisaties en de overheid zeer terughoudend dienen te zijn. Realistische 
gedachten over de beperkte maakbaarheid van een samenleving – hier en daar – doen 
echter niets af aan de aard en omvang van de verantwoordelijkheid. 
 
Verschillende situaties, dezelfde normen 
De situatie op de BES-eilanden verschilt van die in Europees Nederland, dat is duidelijk. 
Het is dan verleidelijk om de normen aan te passen aan wat gebruikelijk is, aan wat al heel 
lang gebruikelijk is. Om te denken dat het op zo’n tropisch eiland nu eenmaal anders gaat 
dan in een koud kikkerland in Europa. Of te bedenken dat je niet je eigen westerse 
normen moet opleggen aan een eilandbevolking aan de andere kant van de aardbol. Dat is 
zo fnuikend omdat het zo logisch klinkt. Maar het is niet in orde. De normen die het 
Kinderrechtenverdrag stelt, zijn minimumnormen die gelden voor heel Nederland. De 
Nederlandse overheid – aan Caribische en Europese zijde – heeft in het naleven van het 
verdrag een eigen, directe verantwoordelijkheid.   
 
Op elk van de drie eilanden is de situatie anders. Om die reden is gekozen voor aparte 
rapporten die de eigenheid van de eilanden onderstrepen. Op basis hiervan kan samen-
hangend jeugdbeleid voor elk eiland apart gemaakt of nader ingevuld worden. Steeds 
moet daarbij beoordeeld worden wat elk eiland nodig heeft, op welke manieren het beste 
kan worden samengewerkt en met welke maatregelen de situatie van kinderen kan 
verbeteren.  
 
Uitgangspunten 
De rapporten bieden geen gedetailleerde aanbevelingen. Ze maken wel duidelijk dat er 
veel moet gebeuren en wie daarvoor verantwoordelijk is.  
 
Tien uitgangspunten voor verbeteringen, voor iedereen die daarbij betrokken is:  
 
1. Respect voor de eigen taal en cultuur van de eilandbewoners én eerbiediging van de 
kinderrechten gaan samen op.  
2. Voortbouwen op de kracht en inzet van personen en organisaties op het eiland die zich al 
sinds lang inzetten voor het belang van het kind. 
3. Stimulans van de samenwerking van personen en organisaties onderling en met degenen 
die vanuit Europees Nederland verantwoordelijk zijn voor realisatie van de kinderrechten. 
4. Participatie van kinderen en jongeren op alle niveaus: het betrekken van de jeugd zelf bij 
het verder inventariseren van knelpunten en het vinden van oplossingen. 
5. Terughoudendheid in extra regelgeving vanuit Europees Nederland. 
6. Kiezen voor een aanpak die aansluit op de specifieke behoeften van het eiland en zijn 
kinderen. 
7. Realiseren dat extra inspanningen en middelen nodig zijn om achterstanden weg te 
werken. 
8. Entameren van nader onderzoek op al die gebieden waar kennis over kinderen ontbreekt. 
9. Organiseren van registratie van gegevens over kinderen op terreinen waarop adequate 
informatie momenteel ontbreekt. 
10. Uitgaande van een grote urgentie om de kinderrechtensituatie binnen afzienbare tijd 
zodanig te verbeteren dat deze aan de minimumeisen voldoet.  
 
Het onderzoek naar de kinderrechtensituatie in Caribisch Nederland heeft het karakter 
van een nulmeting. Op basis hiervan kan UNICEF zijn mandaat – toezien op naleving van 
het Kinderrechtenverdrag – in praktijk brengen. Dat betekent niet dat de kinderrechten-
15 

 
Het Kinderrechtenverdrag 
Het Internationaal Verdrag voor de Rechten van het Kind wordt ook wel het 
Kinderrechtenverdrag genoemd. Het is hieronder in verkorte vorm weergegeven.  
 
Artikel 1 Definitie van het kind 
Ieder mens jonger dan achttien jaar is een kind. 
 
Artikel 2 Non-discriminatie 
Alle rechten gelden voor alle kinderen, zonder uitzonderingen. De overheid neemt maat-
regelen om alle rechten te realiseren en moet ervoor zorgen dat elk kind wordt 
beschermd tegen discriminatie. 
 
Artikel 3 Belang van het kind 
Het belang van het kind moet voorop staan bij alle maatregelen die kinderen aangaan. De 
overheid moet het welzijn van alle kinderen bevorderen en houdt toezicht op alle voor-
zieningen voor de zorg en bescherming van kinderen.  
 
Artikel 4 Realiseren van kinderrechten 
De overheid neemt alle nodige maatregelen om de rechten van kinderen te realiseren en 
moet via internationale samenwerking armere landen hierbij steunen.  
 
Artikel 5 Rol van de ouders 
De overheid moet de rechten, plichten en verantwoordelijkheden van ouders en voogden 
respecteren. De ouders en voogden moeten het kind (bege)leiden in de uitoefening van 
zijn of haar rechten op een manier die past bij de leeftijd en ontwikkeling van het kind.  
 
Artikel 6 Recht op leven en ontwikkeling 
Ieder kind heeft recht op leven. De overheid waarborgt zoveel mogelijk het overleven en 
de ontwikkeling van het kind.  
 
Artikel 7 Naam en nationaliteit 
Het kind heeft bij de geboorte recht op een naam en een nationaliteit en om geregistreerd 
te worden. Het kind heeft het recht zijn of haar ouders te kennen en door hen verzorgd te 
worden. 
 
Artikel 8 Identiteit 
Het kind heeft het recht zijn of haar identiteit te behouden, zoals nationaliteit, naam en 
familiebanden. De overheid steunt het kind om zijn of haar identiteit te herstellen als die 
ontnomen is.  
 
Artikel 9 Scheiding kind en ouders 
Het kind heeft het recht om bij de ouders te leven en op omgang met beide ouders als het 
kind van een of beide ouders gescheiden is, tenzij dit niet in zijn of haar belang is. In 
procedures hierover moet naar de mening van kinderen en ouders worden geluisterd.  
 
17 

 
Artikel 20 Kinderen zonder ouderlijke zorg  
Een kind dat tijdelijk of blijvend niet in het eigen gezin kan opgroeien heeft recht op 
bijzondere bescherming. De overheid zorgt voor alternatieve opvang, zoals een pleeggezin 
of indien nodig een kindertehuis.  
 
Artikel 21 Adoptie 
Het belang van het kind moet voorop staan bij adoptie. Als er voor het kind geen oplossing 
mogelijk is in het eigen land, is internationale adoptie toegestaan. De overheid houdt 
toezicht op de adoptieprocedures en bestrijdt commerciële praktijken.  
 
Artikel 22 Vluchtelingen 
Een kind dat asiel zoekt of erkend is als vluchteling, heeft recht op bijzondere bescherming 
en bijstand ongeacht of hij of zij alleenstaand of bij zijn ouders is. De overheid moet 
proberen de ouders of andere familieleden van alleenstaande gevluchte kinderen op te 
sporen. Als dat niet lukt, heeft het kind recht op dezelfde bescherming als elk ander kind 
zonder ouderlijke zorg.  
 
Artikel 23 Kinderen met een handicap 
Een kind dat geestelijk of lichamelijk gehandicapt is, heeft recht op bijzondere zorg. De 
overheid waarborgt het recht van het gehandicapte kind op een waardig en zo zelfstandig 
mogelijk leven waarbij het kind actief kan deelnemen aan de maatschappij en zorgt voor 
bijstand om de toegang tot onder meer onderwijs, recreatie en gezondheidszorg te 
verzekeren.  
 
Artikel 24 Gezondheidszorg 
Het kind heeft recht op de best mogelijke gezondheid en op gezondheidszorgvoorzien-
ingen. De overheid waarborgt dat geen enkel kind de toegang tot deze voorzieningen 
wordt onthouden. Extra aandacht is er voor de vermindering van baby- en kindersterfte, 
eerstelijnsgezondheidszorg, voldoende voedsel en schoon drinkwater, zorg voor moeders 
voor en na de bevalling en voor voorlichting over gezondheid, voeding, borstvoeding en 
hygiëne. De overheid zorgt ervoor dat traditionele gewoontes die schadelijk zijn voor de 
gezondheid van kinderen, worden afgeschaft.  
 
Artikel 25 Uithuisplaatsing 
Een kind dat uit huis is geplaatst voor zorg, bescherming of behandeling van zijn of haar 
geestelijke of lichamelijke gezondheid, heeft recht op een regelmatige evaluatie van zijn of 
haar behandeling en of de uithuisplaatsing nog nodig is.  
 
Artikel 26 Sociale zekerheid 
Ieder kind heeft het recht op voorzieningen voor sociale zekerheid.  
Voorbehoud: Nederland geeft kinderen geen eigen aanspraak op sociale zekerheid maar 
regelt dit via de ouders. 
 
Artikel 27 Levensstandaard 
Ieder kind heeft recht op een levensstandaard die voldoende is voor zijn of haar lichame-
lijke, geestelijke, intellectuele, zedelijke en maatschappelijke ontwikkeling. Ouders zijn 
primair verantwoordelijk voor de levensomstandigheden van het kind maar de overheid 
moet hen hierbij helpen met bijstand en ondersteuning zodat het kind op z’n minst 
voldoende eten en kleding en adequate huisvesting heeft.  
 
Artikel 28 Onderwijs 
Het kind heeft recht op onderwijs. Basisonderwijs is voor ieder kind gratis en verplicht. De 
overheid zorgt ervoor dat het voortgezet – en beroepsonderwijs toegankelijk is voor ieder 
kind, in overeenstemming met zijn of haar leerniveau. De overheid pakt vroegtijdig 
schooluitval aan. De handhaving van de discipline op school moet de menselijke 
19 

 
Artikel 38 Kinderen in oorlogssituaties 
Een kind in een oorlogssituatie heeft recht op extra bescherming en zorg. De overheid 
waarborgt dat kinderen jonger dan vijftien jaar niet voor militaire dienst worden 
opgeroepen.  
 
Artikel 39 Bijzondere zorg voor slachtoffers 
Een kind dat slachtoffer is van oorlogsgeweld of van uitbuiting, misbruik, foltering of een 
andere wrede, onmenselijke of onterende behandeling of bestraffing heeft recht op 
bijzondere zorg – in een omgeving die goed is voor het zelfrespect, de gezondheid en de 
waardigheid van het kind – om te herstellen en te herintegreren in de samenleving.  
 
Artikel 40 Jeugdstrafrecht 
Ieder kind dat verdacht, vervolgd of veroordeeld wordt voor een strafbaar feit heeft recht 
op een pedagogische behandeling die geen afbreuk doet aan de eigenwaarde en de 
menselijke waardigheid van het kind, die rekening houdt met de leeftijd van het kind en 
die de herintegratie en de opbouwende rol van het kind in de samenleving bevordert. 
Ieder kind heeft recht op een eerlijk proces en op juridische bijstand. De overheid houdt 
kinderen zoveel mogelijk buiten strafrechtelijke procedures.  
Voorbehoud: in Nederland krijgt een kind bij lichte overtredingen soms geen juridische 
bijstand. 
 
 
  
21 

