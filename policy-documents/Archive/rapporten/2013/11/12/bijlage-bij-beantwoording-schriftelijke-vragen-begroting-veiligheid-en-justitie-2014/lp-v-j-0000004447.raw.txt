33 750 VI    Vaststelling van de begrotingsstaten van het Ministerie van 
     Veiligheid en Justitie (VI) voor het jaar 2014 
 
Nr. VERSLAG HOUDENDE EEN LIJST VAN VRAGEN EN 
ANTWOORDEN 
 Vastgesteld 
 
De vaste commissie voor Veiligheid en Justitie, belast met het voorbereidend onderzoek van dit voorstel van 
wet, heeft de eer verslag uit te brengen in de vorm van een lijst van vragen met de daarop gegeven antwoorden. 
Met de vaststelling van het verslag acht de commissie de openbare behandeling van het wetsvoorstel voldoende 
voorbereid. 
 
De voorzitter van de commissie, 
Jadnanansing 
 
De griffier van de commissie, 
Hessing-Puts 

 
Deze gegevens zijn afkomstig uit Jaarrapportage Bedrijfsvoering Rijk over 2012 en in 
lijn met de huidige informatie op het Rijks ICT Dashboard 
(https://www.rijksictdashboard.nl).  
Uit het ICT dashboard is te destilleren welke ICT projecten relevant zijn voor dan wel 
een relatie hebben met de strafrechtketen. In het ICT dashboard is informatie 
beschikbaar over budget, doorlooptijden en afwijkingen daarop met een toelichting. 
Voor de projecten die in 2014 lopen is bovenstaande ook van toepassing. Hiervoor zijn 
budgettaire kaders opgenomen in de begroting. 
De projecten die in het ICT dashboard worden opgenomen worden momenteel nog 
verder geconcretiseerd ten aanzien van resultaat, doorlooptijd en budget.  
 
4 Hoeveel geld wordt ten behoeve van welke programma's uitgegeven aan de eilanden van 0   
Bonaire, Sint Eustatius en Saba? 
In de begroting van het Ministerie van Veiligheid en Justitie zijn de onderstaande 
uitgaven geraamd voor de BES-eilanden:  
   bedragen * € 1000 
2014  2015  2016  2017  2018  
 
Artikel. 31. Nationale politie   
  17.57  
31.2 BES Brandweer- en politiekorps  17.573 17.575 5 17.575 17.575 
Artikel 33. Veiligheid en 
criminaliteitsbestrijding   
33.3 Opsporing en vervolging 4.929  4.930  4.930  4.931  4.931 
Artikel 34 Sanctietoepassing   
34.3 Tenuitvoering strafrechtelijke     
sancties en vreemdelingenbewaring 9.300 9.300 9.300 9.300 9.300 
Artikel 35 Jeugd   
35.3 Tenuitvoerlegging justitiële sancties     
jeugd 1.225 1.225 1.225 1.225 1.225 
 
Deze bedragen zijn ook opgenomen in het Overzicht Rijksuitgaven Caribisch 
Nederland in de begroting van het BES-fonds. 
(http://www.rijksbegroting.nl/2014/voorbereiding/begroting,kst186662_10.html)  
 
 
5 Welke bedragen aan subsidies zijn aan welke organisaties toegekend? 0   
Het subsidie-overzicht (bijlage bij de begroting) verschaft een overzicht van de 
bedragen die per organisatie worden toegekend. 
 
 In aanvulling op de generieke subsidie aan het Centrum voor 
Criminaliteitspreventie en Veiligheid (CCV) is een specifieke subsidie 
verstrekt voor het organiseren van voorlichtingsbijeenkomsten over 
overvallen op ondernemers (100.000 euro) en voor het opzetten van trajecten 
om de ondernemers in een winkelgebied beter te laten samenwerken tegen 
overvallen en waar mogelijk te komen tot een KVO (Keurmerk Veilig 
Ondernemen)-traject (100.000). Voor het organiseren van roadshows in 
winkelgebieden is aan het CCV een subsidie verstrekt van 117.000 euro. 
 
 De Federatie Goud en Zilver heeft over de afgelopen twee jaar in totaal 
100.000 euro ontvangen. Hiervoor heeft een medewerker van de Federatie 
juweliers bezocht om hen preventie advies te geven en zijn overvaltrainingen 

woninginbraken. Met deze bijdragen voeren gemeenten onder meer analyses 
uit om gerichter preventieve maatregelen te kunnen treffen, huren zij extra 
toezichthouders in, wordt PKVW-gecertificeerd hang en sluitwerk 
aangebracht, preventieadvies aan (potentiële) slachtoffers van 
woninginbraken gegeven en worden mobiel cameratoezicht en track en trace 
software toegepast. 
 
 Aan het openbaar ministerie is een bijdrage verleend van 100.000 euro voor 
de uitvoering van de tipgeldregeling overvallen en straatroof in het kader van 
een nog te realiseren uitbreiding van de Instructie Aanvraag Bijzondere 
Opsporingsgelden. 
 
Om meer en bruikbare informatie over HIC-plegers te krijgen is aan de stichting 
Meld Misdaad Anoniem een subsidie van 35.000 euro verstrekt. In een pilot worden in 
een aantal gemeenten, in samenwerking met zorg- hulp en welzijnsinstellingen, 
professionals opgeroepen om daderinformatie anoniem te melden via M. 0800-7000. 
 
6 Welke gesubsidieerde organisaties treden met dat geld zelf op als subsidieverstrekker? 0   
Welke specifieke doelen uit de aanvraag zijn gehonoreerd en waarom? 
Het landelijke politieprogramma Aanpak Geweld (2012 t/m 2015) wordt voor 722.000 
per jaar gefinancierd door VenJ en treedt incidenteel zelf op als subsidieverstrekker. 
De subsidie die aan het landelijk politieprogramma wordt verstrekt, richt zich op:  
1. persoonsgerichte aanpak: gericht op vergroten van de pakkans, tegenhouden 
van daders, aanpak van risicofactoren; 
2. intelligence: gericht op betere informatiepositie politie over geweldplegers; 
3. kennis en expertise: voor het verbeteren van een effectieve aanpak; 
4. ketensamenwerking: voor meer samenwerking, effectiviteit en rendement van 
de strafrechtelijke keten; 
5. communicatie: voor betere omgang met slachtoffers, vergroten van 
burgerparticipatie en tegengaan van de ‘normalisering’ van geweld. 
 
7 Aan welke organisaties verstrekken de gesubsidieerde organisaties op hun beurt subsidie 0   
en wat is de hoogte van de verstrekte subsidies? Welke specifieke doelen uit de aanvraag 
zijn gehonoreerd en waarom? Welk deel van de toegekende subsidies gaat naar andere 
overheden? Zijn deze gelden geoormerkt? Zo ja, waarvoor? Welk deel van deze gelden 
worden door andere overheden aan derde partijen middels subsidie verstrekt? Voor welke 
tijdsspanne worden of zijn er juridische verplichtingen aangegaan met betrekking tot 
subsidieverstrekkingen? 
Aan welke organisaties verstrekken de gesubsidieerde organisaties op hun beurt subsidie 
en wat is de hoogte van de verstrekte subsidies? Welke specifieke doelen uit de aanvraag 
zijn gehonoreerd en waarom? 
Het landelijk politieprogramma Aanpak Geweld verstrekte uit het budget in 2012 en 
2013 zelf subsidie aan VeiligheidNL voor de uitvoering van de pilot Preventieve 
aanpak van geweld in Amsterdam (90.000,- per jaar). Dit geldt is toegekend voor de 
realisatie van de registratie van letselslachtoffers van geweld op de SEH’s van de 7 
Amsterdamse ziekenhuizen. Na analyse en verwerking van deze gegevens tot 
geanonimiseerde rapportages door VeiligheidNL worden ze gedeeld met politie en 
gemeente ten behoeve van de preventie van geweld. Oogmerk van deze in Cardiff 
beproefde werkwijze is de informatiepositie over hot spots en hot times voor geweld te 
verbeteren, zodat hierop gerichte maatregelen ingezet kunnen worden. Aan die 
informatiepositie schort het nu, omdat slachtoffers van geweld in gemiddeld 12% van 
de gevallen aangifte doen. De subsidie van het politieprogramma Aanpak Geweld aan 
VeiligheidNL voor de pilot Preventieve aanpak geweld in Amsterdam heeft 
betrekking op de periode 2012 t/m 2015. 
 

geborgd. 
 Voor de aanpak van mobiele bendes heeft TNO subsidie ontvangen voor het 
in kaart brengen van de informatiestromen voor de publiek-private 
samenwerking in een Gemeenschappelijke Informatie Organisatie (GIO). De 
subsidie wordt niet geprolongeerd, omdat TNO de hiermee gemoeide 
activiteiten heeft afgerond. 
 
11 Welke subsidies die in 2013 aflopen worden geprolongeerd en waarom? 0   
 De subsidie die voor de projectleider van de pilot Preventieve aanpak van 
geweld aan de gemeente Amsterdam wordt verstrekt, heeft steeds een looptijd 
van één jaar, omdat per jaar bezien wordt welke inzet benodigd is. De pilot in 
samenwerking met de ziekenhuizen loopt tot en met 2015. Daarom zal de 
subsidie voor de projectleider ook komend jaar geprolongeerd worden. 
 De subsidie SAV (Stichting Adoptievoorzieningen) loopt niet af, gelet op de 
structurele basis van de subsidie en de wettelijke taak die de SAV voor het 
Ministerie van Veiligheid en Justitie uitvoert. 
 De subsidie CIKO loopt niet af, gelet op de structurele basis van de subsidie 
en de wettelijke taak die de CIKO voor het Ministerie van Veiligheid en 
Justitie uitvoert.  
 
12 Welke maatregelen worden en zijn er binnen het ministerie genomen met betrekking tot 0   
verduurzaming en klimaat? Wat zijn de kosten van deze maatregelen? 
Het ministerie van Veiligheid & Justitie volgt het beleid voor Duurzaam Inkopen en 
past de criteria – waar van toepassing - toe in al haar aanbestedingen.  
Daarnaast beschikt het ministerie over de volgende verduurzamingscontracten.  
 
CO2-compensatie vliegreizen (via Climate Neutral Group) 
Er is 4693,66 ton CO2 gecompenseerd à € 8,88 per ton. Totaal kosten 2012: € 
41.679,70  
 
Inkoop groene stroom via garanties van oorsprong (Climex)* 
In 2012 is voor € 44.929 aan garanties van oorsprong gekocht voor 175.000 MwH. 
*) Door lagere prijzen, zullen de kosten dit jaar naar verwachting ongeveer 30 procent 
lager uitvallen.  
 
CO2 compensatie Aardgas (Climex)* 
In 2012 is voor 23.670.546 m3 is 41.826 ton CO2 gecompenseerd. Totaalkosten € 
154.799 
*) Door lagere prijzen, zullen de kosten dit jaar naar verwachting ongeveer 30 procent 
lager uitvallen. 
 
13 Op welke manier is in deze begroting rekening gehouden met de (eventuele) effecten van de 0   
aangekondigde maatregelen in de brief van de staatssecretaris van Veiligheid en Justitie 
(hierna: de staatssecretaris) inzake toezeggingen op rapporten en adviezen op het terrein 
van het vreemdelingenbeleid ( Kamerstuk 19 637, nr. 1721)? 
Bij het opstellen van de begroting voor het jaar 2014 is reeds rekening gehouden met 
de beleidsvoornemens aangaande de inzet van maatregelen bij terugkeer zoals in de 
brief van de staatssecretaris beschreven. Conform de besluitvorming in het kader van 
het Masterplan DJI 2013-2018 zal de voor vreemdelingenbewaring beschikbare 
capaciteit worden teruggebracht tot 933 plekken vanaf 2016. Dit is in de begroting 
verdisconteerd. 
 

terug te brengen van ca. 91.000 in 2012 naar 65.000 in 2017. Gekozen is om voor 2014 
deze doelstelling leidend te laten zijn. Dit betekent dat voor 2014 geen verdachtenratio 
als prestatie indicator is opgenomen. 
 
24 Welke cijfers, uitgedrukt in verdachtenratio, horen bij de prestatie-indicator over 6   
woninginbraken? 
Voor 2014 geldt niet de verdachtenratio op woninginbraken als prestatie-indicator, 
maar het aantal woninginbraken zoals vermeld in tabel 33.2 op bladzijde 42. Dit 
betreft het totaal aantal woninginbraken inclusief pogingen per jaar. Per abuis wordt 
dit aangeduid met `Terugbrengen woninginbraken gevolgd door geweld met 25%’. De 
correcte titel luidt: `Terugbrengen woninginbraken’. Doel is het aantal 
woninginbraken te reduceren van 91.583 (realisatie 2012) tot 65.000 in 2017. 
 
25 Hoeveel geld is uitgetrokken voor de programma's versterking prestaties strafrechtketen en 7   
uitvoeringsketen strafrechtelijke beslissingen? Hoe worden deze bedragen onderverdeeld? 
De programma’s versterking prestaties strafrechtketen en uitvoeringsketen 
strafrechtelijke beslissingen zijn brede programma’s die naast projectgelden vanuit 
het departement vooral ook inzet van middelen door ketenpartners vergen. Het is 
daarbij van belang dat de betrokken ketenpartners de benodigde uitgaven inpassen in 
hun reguliere beheers- en onderhoudscyclus.  
 
26 Op welke manier wordt gezorgd dat de samenwerking tussen de strafrecht-, executie- en 7   
vreemdelingenketen wordt versterkt? 
De executieketen is een onderdeel van de strafrechtketen. In het kader van de ambities 
van de Minister en de Staatssecretaris om de prestaties van de strafrechtketen te 
versterken wordt de executieketen integraal meegenomen. De vreemdelingenketen is 
geen onderdeel van de strafrechtketen. De samenwerking tussen de ketens is versterkt 
door de instelling van het Topberaad Vreemdelingenketen-Strafrechtketen waarin 
door bestuurders van de betrokken ketenpartners, onder voorzitterschap van de 
verantwoordelijke directeur-generaal, afspraken worden gemaakt en prioriteiten 
worden gesteld. Op conceptueel niveau zijn ketenplannen uitgewerkt om de 
samenhang en raakvlakken tussen de verschillende ketens voor alle betrokkenen 
zichtbaar te maken. Ook in de uitvoering heeft verbetering van de samenwerking 
prioriteit. In het Programma Versterking Vreemdelingentoezicht en Handhaving 
(VVH) werken organisaties van de verschillende ketens samen aan de implementatie 
van de visie op het vreemdelingentoezicht. In deze visie is onder andere vastgesteld dat 
de prioriteit van het vreemdelingentoezicht ligt bij criminele vreemdelingen, op 
toelating gerichte fraude en overlastgevende vreemdelingen. Dit geldt ook voor het 
terugkeertraject, indien betrokkene geen recht op verblijf heeft. 
Het VRIS-protocol (VReemdelingen In de Strafrechtketen) borgt dat de 
vreemdelingrechtelijke informatie gedeeld wordt met politie, KMar, OM, rechterlijke 
macht en Dienst Justitiële Inrichtingen (DJI). Maar ook vice versa zodat 
strafrechtelijke informatie van vreemdelingen wordt gedeeld met onder meer de 
Immigratie- en Naturalisatiedienst (IND) en Dienst Terugkeer en Vertrek (DT&V). 
Dit omdat een strafrechtelijke veroordeling kan leiden tot het intrekken van 
verblijfsrecht en het opleggen van een inreisverbod én zodat het vertrektraject ingezet 
wordt als een verdachte of veroordeelde vreemdeling niet (langer) in Nederland mag 
verblijven. 
Met DJI zijn afspraken gemaakt over de verbetering van de identificatie van 
vreemdelingen die geen recht op verblijf hebben, met het oog op hun terugkeer. 
Daarnaast zijn afspraken gemaakt met de rechterlijke macht over het met prioriteit 
afhandelen van de rechterlijke procedures naar aanleiding van een afwijzende 
beschikking in de Algemene Asielprocedure en is intensief overleg gaande over de 
bekorting van de afhandelingstermijnen van beroepsprocedures naar aanleiding van 
de Verlengde Asielprocedure. Ook worden afspraken gemaakt over digitale 
gegevensuitwisseling tussen de vreemdelingenketen en de rechtbanken. Om uitvoering 
te kunnen geven aan de aangifteplicht voor ambtenaren maken vertegenwoordigers 

prikkel uit naar illegaal verblijvende vreemdelingen om na te denken over een 
toekomst elders. Strafbaarstelling beoogt een extra impuls te zijn om gebruik te 
maken van de ondersteuningsmogelijkheden die worden geboden bij terugkeer. Dit 
wordt wenselijk geacht, omdat de regering er niet in wil en kan berusten dat er 
groepen mensen in Nederland leven die hier geen verblijfsrecht hebben. Onderdeel 
van een humaan asielbeleid is de vreemdeling duidelijk laten weten waar deze aan toe 
is en daarnaar te handelen als Rijksoverheid. Voorkomen moet worden dat 
vreemdelingen niet of slechts gemankeerd deel uitmaken van het openbare bestaan en 
hun leven in de schaduw doorbrengen. 
 
30 Wat zijn de acht kernthema’s aan de hand waarvan Nederland veiliger wordt gemaakt? 8   
De ambitie om te komen tot een veiliger Nederland, ingebed in een sterke rechtsstaat, 
wordt gerealiseerd via de volgende kernthema’s die in de beleidsagenda zijn 
benoemd: Versterking Prestaties Strafrechtketen, Nederland Veiliger, Nationale 
veiligheid, Bestendiging en versterking rechtsstaat, Nationale politie, Slachtoffer 
centraal, Immigratie en Asiel en Kansspelen. 
 
31 Zijn er wijzigingen in de concrete doelstellingen sinds de begroting van 2011? Zo ja, 8   
welke? 
De doelstellingen van de begroting van Veiligheid en Justitie van 2014 zijn moeilijk te 
vergelijken met die uit de begroting van Justitie van 2011. Ten eerst is na de 
departementale herindeling (2012) Justitie tot verworden VenJ. De onderdelen 
veiligheidsbeleid en politie zijn toen aan het ministerie toegevoegd; met bijbehorende 
beleidsdoelstellingen. Ten tweede is sinds 2013 de begrotingssystematiek Verantwoord 
Begroten (VB) ingesteld. Hierdoor worden begrotingen nu op een andere manier 
opgesteld, dan langs lijnen van VBTB (van beleidsbegroting tot 
beleidsverantwoording) in 2011. Een begroting is hiermee weer meer een financieel 
stuk geworden. Zo is er een scheiding gemaakt tussen apparaat en programma. Zo is 
bijvoorbeeld beleidsartikel 11 uit de begroting van 2011, in de begroting van 2014 
ondergebracht onder niet-beleidsartikel 91 “apparaat kerndepartement”, aangezien 
de uitvoerders naar de definities van VB onder het apparaat van VenJ geschaard 
worden. Met VB zijn verder de zogenaamde ‘operationele doelstellingen’ komen te 
vervallen en wordt meer de nadruk gelegd op financiële instrumenten. Algemene 
doelstellingen (AD’s) zijn nog wel opgenomen in een VB-begroting. De nadruk is 
echter meer komen te liggen op de directe rol en verantwoordelijkheid van de 
bewindslieden. De AD’s zijn zo getracht te corrigeren voor externe factoren. 
Vergelijkingen tussen doelstellingen, zoals opgenomen in de begrotingen van 2011 en 
2014 lopen hierdoor spaak. 
 
39 Kan er een overzicht worden gegeven van de lopende ICT-projecten in de strafrechtketen, 8   
inclusief oorspronkelijk budget, realisatiedatum en realisatiebudget? 
Zie het antwoord op vraag 3. 
 
40 Zal de digitalisering van de strafrechtketen ook de volledige afschaffing van papieren 8   
stukken omhelzen? Blijft het voor de burger mogelijk om schriftelijke bevestigingen en 
correspondentie over aangiftes en strafzaken te ontvangen? 
Uitgangspunt voor de digitalisering is uitwisseling van stukken zonder papier. Het 
blijft echter voor burgers op verzoek mogelijk om correspondentie op papier te 
ontvangen. 
 
41 Wat zijn de vertragingen tot nu toe in de digitalisering van de strafrechtketen? Wat zijn de 8   
kosten van deze vertraging? 
Voor zover mij bekend zijn er tot op heden geen vertragingen in de digitalisering van 
de strafrechtketen. 

vermindering van de administratieve lasten van de bij de betekening betrokken 
instanties. 
 
46 Zal de overdracht van de formele verantwoordelijkheid bij de tenuitvoerlegging van 9   
strafrechtelijke beslissingen over het OM naar de Minister van Veiligheid en Justitie ook 
capaciteitsoverdracht behelzen? Hoe wordt dit gerealiseerd met het oog op de 
bezuinigingen? 
De structurele inrichting van de nieuwe verantwoordelijkheidsverdeling voor de 
tenuitvoerlegging van strafrechtelijke beslissingen en feitelijke veranderingen in de 
executieketen brengen een overdracht van fte’s en middelen van het OM naar het 
ministerie van Veiligheid en Justitie en het Centraal Justitieel Incasso Bureau (CJIB) 
met zich mee. Bij de hoogte van het over te dragen budget wordt naar evenredigheid 
rekening gehouden met de daarop drukkende bezuinigingsopdracht. Dientengevolge 
leidt dit niet tot extra bezuinigingen op het resterende OM-budget. 
 
47 Waarom is het streven bij principale vrijheidsstraffen, waarbij de tenuitvoerlegging na 24 9   
maanden gaande of afgerond is, niet gericht op 100% en op verkorting van genoemde 
termijn? 
Een deel van de personen die nog een vrijheidsstraf heeft openstaan maakt zich 
(tijdelijk) onvindbaar voor politie en justitie. Op basis van ervaringscijfers blijkt dat 
het overgrote deel van de zaken na 24 maanden gaande of afgerond is. De termijn van 
24 maanden is gekozen, omdat dit de mogelijkheid geeft om ook zaken die in het 
opsporingsregister (OPS) zijn opgenomen, op te sporen. Door verjaring kan de uitval 
niet tot nul gereduceerd worden. Een zaak kan als de persoon echt onvindbaar is of 
niet kan worden opgespoord (omdat hij bijvoorbeeld in het buitenland verblijft) 
uiteindelijk verjaren. Daarnaast zijn er zaken die gedeeltelijk ten uitvoer worden 
gelegd, bijvoorbeeld als het gaat om veroordeelde criminele vreemdelingen. Het is 
bewust beleid dat zij gedurende tenuitvoerlegging van hun straf het land verlaten. Het 
restant van de straf wordt opgenomen in het OPS. Het OPS heeft bij deze zaken een 
signaalfunctie. Als de veroordeelde toch terugkeert naar Nederland, wordt hij weer 
opgepakt om het resterende deel van zijn straf uit te zitten. Ook deze zaken verjaren 
uiteindelijk. 
 
48 Welke redenen liggen er aan ten grondslag dat er momenteel maar 87% van de principale 9   
vrijheidsstraffen binnen 24 maanden gaande of afgerond zijn? Welke maatregelen zijn of 
worden genomen om dit te verhogen? 
Openstaande zaken kunnen ontstaan omdat niet iedereen die wordt veroordeeld tot 
een onherroepelijke vrijheidsstraf, in afwachting van de onherroepelijkheid van zijn 
vonnis, in aanmerking komt voor voorlopige hechtenis of doordat de voorlopige 
hechtenis door de rechter wordt geschorst of beëindigd. Deze personen worden, nadat 
hun vonnis onherroepelijk is geworden, gearresteerd door de politie of zij komen in 
aanmerking voor de zogenoemde zelfmeldprocedure. Zoals in het antwoord op 
voorgaande vraag is aangegeven kan de uitval in de executieketen niet naar nul 
gereduceerd worden. De ambitie is echter wel om de uitval zo veel als mogelijk te 
beperken. Hiertoe is een groot aantal verbetermaatregelen getroffen waarover uw 
Kamer is geïnformeerd bij brieven van 25 februari 2013 en 5 juli 2013. Het betreft 
onder meer de inrichting van een Administratie- en Informatiecentrum voor Executie 
(AICE) bij het CJIB, verruiming van de paspoortsignalering en het wetsvoorstel 
dadelijk uitvoerbaarheid. 
 
49 Wat zijn de concrete resultaten van de aanpak van criminaliteit van de afgelopen jaren?  9   
Bij de aanpak van criminaliteit zijn de afgelopen periode pakkende resultaten 
behaald. Het merendeel van de doelstellingen uit de beleidsagenda ligt op koers. Dit 
resulteert in meer aangepakte zaken en het terugdringen van verschillende vormen 
van criminaliteit. Concrete resultaten bij de aanpak blijken bijvoorbeeld uit de 
resultaten bij de aanpak van georganiseerde criminaliteit (brief d.d. 4 oktober 2013, 

aangepakt: daar kan maatwerk in zowel analyse als maatregelen geleverd worden. 
Gemeenten en politie worden ondersteund met kennis en voorbeeldaanpakken 
waarbij het Centrum voor Criminaliteitspreventie (CCV) een belangrijke rol speelt: 
• sinds oktober van dit jaar is de vernieuwde digitale toolkit veiligheidsbeleving 
beschikbaar waarmee een goede analyse en aanpak van onveiligheidsbeleving 
vormgegeven kan worden; 
• in de periode 2011-2013 draait het innovatieproject overlastbeleving: dit 
project heeft een kennisbasis overlastbeleving en een procesmodel voor de aanpak van 
overlast opgeleverd. In het kader van dit project zijn er elf innovatieve, voornamelijk 
lokale projecten gesubsidieerd op het gebied van overlast- en veiligheidsbeleving die 
verdere kennis hebben opgeleverd over wat wel en niet werkt in de aanpak daarvan. 
Eind november worden de resultaten hiervan op het landelijk congres Over last en 
beleving in mijn aanwezigheid gepresenteerd; 
• nuttige kennis, diverse voorbeeldaanpakken en bijeenkomsten over allerlei 
specifieke vormen van overlast als jongerenoverlast, alcohol gerelateerde overlast, 
vandalisme en graffiti, drugsoverlast en woonoverlast. Het CCV levert op verzoek ook 
maatwerk bijeenkomsten en adviezen voor gemeenten; 
• stimuleren van effectieve vormen van burgerbetrokkenheid bij het 
veiligheidsbeleid onder meer door middel van een database wijkinterventies en allerlei 
activiteiten op het gebied van buurtbemiddeling. 
 
53 Op welke manier voorziet het Wetsvoorstel terbeschikkingstelling aan het onderwijs in de 10   
handhaving van verplicht onderwijs voor delict plegers vanaf 12 jaar? Is daarbij ook 
gedacht aan eventuele sanctionering bij overtreding? 
Bij het wetsvoorstel terbeschikkingstelling aan het onderwijs (tbo) is allereerst 
voorzien in begeleiding van de school en de leerling door de (jeugd)reclassering. Het is 
de taak van de school om te signaleren of de jeugdige zich aan de afspraken en aan het 
volgen van het verplichte onderwijs houdt. Zodra de school overtreding van de 
afspraken constateert, meldt zij dit aan de (jeugd)reclassering.  
Tevens is voorzien in een vervangende vrijheidsstraf gelijk aan de duur van de tbo-
maatregel (voor elke maand onderwijs een maand hechtenis tot maximaal een jaar). 
Houdt een jeugdige zich niet aan de verplichtingen dan kan uiteindelijk een 
vervangende jeugddetentie ten uitvoer worden gelegd. De (jeugd)reclassering meldt 
aan het openbaar ministerie (OM) terug dat de jeugdige zich niet aan de afspraken 
houdt. Vervolgens kan het OM de tenuitvoerlegging van de vervangende 
jeugddetentie vorderen bij de rechter. 
 
55 Welke afname van het aantal hinderlijke, overlastgevende en criminele jeugdgroepen wordt 10   
nagestreefd? Kan dit exacter worden aangegeven? 
Voor de criminele jeugdgroepen is in mei 2013 tussen minister, OM, politie en lokaal 
bestuur de ambitie gedeeld dat alle criminele jeugdgroepen worden aangepakt. Dit is 
tijdens het AO jeugdgroepen in juni jl. aan de Tweede Kamer aangegeven. De Kamer 
wordt jaarlijks geïnformeerd over de stand van zaken m.b.t de jeugdgroepen. Ultimo 
2012 heeft Nederland 59 criminele jeugdgroepen. In maart 2014 is het aantal ultimo 
2013 in beeld.  
Net zoals in 2011, 2012 en in 2013, wordt ook in 2014 van lokaal bestuur en zijn 
driehoekspartners verwacht dat zij intensief werken aan een verdere afname en 
beheersbaar maken van het aantal hinderlijke en overlastgevende jeugdgroepen. Het 
lokaal bestuur en zijn partners maken daartoe specifieke afspraken. 
Lokaal bestuur bepaalt met zijn driehoekspartners wanneer en op welke wijze een 
geïnventariseerde criminele jeugdgroep wordt aangepakt. Dat hangt af van de 
prioritering en aanpak van problematische jeugdgroepen. Politie en OM dragen bij 
met opsporing en strafrechtelijke vervolging. Dit is echter een bescheiden deel van de 
totale aanpak. De effectieve aanpak, de zogenaamde ‘meersporenaanpak’, beslaat 
strafrechtelijke én bestuursrechtelijke interventies, strafmaatregelen én zorgaanbod, 
repressie én preventie. Kortom: gemeentelijke overall regie is noodzakelijk. In die 

Crime opsporingsonderzoeken? 
Geen. Als gevolg van de prestatieafspraken die in het kader van de landelijke 
prioriteiten zijn gemaakt wordt het Team High Tech Crime met 33 FTE uitgebreid 
(deze uitbreiding is op sterkte in 2013 en volledig operationeel in 2014). Hoewel het 
tempo van de reorganisatie mogelijk gevolgen heeft voor de realisatie van de 
uitbreiding, committeert de politie zich volledig aan het behalen van de 
resultaatsafpraak van 15 zaken in 2013 en 20 zaken in 2014. 
 
64 Wat zijn de gevolgen van de bezuinigingen op de capaciteitsuitbreiding bij de bestrijding 11   
van kinderporno? 
De huidige bezuinigingen hebben geen invloed op de capaciteitsuitbreiding bij de 
bestrijding van kinderpornografie. Deze uitbreiding bij de politie van 75 naar 150 Fte 
heeft vorm gekregen in 2012 en 2013 en valt binnen de operationele sterkte van 49.500 
waar geen bezuinigingen op neerslaan. 
Met deze 150 Fte worden in de komende jaren meer verdachten door de politie bij het 
OM aangeleverd. In 2013 is dit +15% ten opzichte van 2010 en in 2014 is dit +25% ten 
opzichte van 2010. Met het OM is er geen specifieke prestatieafspraak, maar er zijn 
voldoende zaaksofficieren om de instroom van kinderpornografiezaken bij het OM in 
behandeling te nemen. Mij is niet bekend dat de aanpak van kinderpornografie 
binnen het OM onder druk zou staat. 
 
65 Hoe wordt de certificerings-systematiek met betrekking tot de jeugdreclassering en 11 12  
jeugdbescherming ingericht? Hoe worden maatschappelijke organisaties daarbij 
betrokken? 
De certificerings-systematiek is als volgt ingericht: 
 Certificering van uitvoerders van jeugdbescherming en jeugdreclassering is 
gericht op het borgen van het huidige kwaliteitsniveau en tegelijk ruimte 
bieden aan innovatie. Dit met het oog op de transformatie van de jeugdzorg 
naar de gemeenten. 
 De certificerende instelling beoordeelt of een uitvoerder gecertificeerd wordt.  
 Een uitvoerende organisatie kan worden gecertificeerd als kan worden 
aangetoond dat aan vooraf vastgestelde eisen is voldaan. 
 Deze eisen, specifiek gericht op jeugdbescherming en jeugdreclassering, zijn 
opgenomen in het normenkader.  
 Een certificaat geldt voor vijf jaar, een voorlopig certificaat (voor nieuwe 
uitvoeringsorganisaties van jeugdbescherming en jeugdreclassering) twee 
jaar.  
 Jaarlijks wordt door de certificerende instelling gecontroleerd of nog steeds 
het vereiste niveau wordt gehaald. 
 De Raad voor Accreditatie zal toezien op de kwaliteit van de Certificerende 
Instelling. 
 
Maatschappelijke organisaties zijn als volgt betrokken: 
 Het normenkader is tot stand gekomen met input van Vereniging 
Nederlandse Gemeenten (VNG), gemeenten, de Nationale Ombudsman, 
cliëntenorganisaties, Bureaus Jeugdzorg en eventueel toekomstige 
uitvoerende organisatie 3RO. Het normenkader is in eigendom van VenJ. 
 Ook bij eventuele toekomstige wijzigingen worden belanghebbende 
organisaties en VNG betrokken, dit is ook een eis van de Raad voor 
Accreditatie. 
 
66 Welke capaciteit wordt vrijgemaakt of geoormerkt bij het voorkomen en bestrijden van 12   
fraude? Hoe wordt de benodigde kwaliteit van functionarissen en specialisten hiervoor 

schadevergoedingsmaatregel.   
 
71 Welke knelpunten doen zich voor bij het financieel-economisch rechercheren c.q. het 12   
afpakken van crimineel vermogen? In hoeverre worden met de bancaire sector op dit 
terrein afspraken gemaakt, zoals dit het geval is bij de aanpak van cybercrime? 
Teneinde de aanpak van financieel-economische criminaliteit te versterken is het 
wetsvoorstel verruiming mogelijkheden bestrijding financieel-economische 
1
criminaliteit bij uw Kamer ingediend . Dit wetsvoorstel beoogt onder andere de 
verjaringstermijn voor een aantal delicten die vaak pas veel later aan het licht komen, 
zoals bijvoorbeeld corruptie, te verlengen. Een ander verbeterpunt in dit verband is 
de wijze van verstrekking van bancaire gegevens aan de opsporingsdiensten. Op dit 
moment wordt samen met de banken en de Nederlandse Vereniging van Banken 
bekeken hoe dit kan worden verbeterd. Een verdere digitalisering van het proces kan 
zowel bij de opsporingsdiensten als de banken tot efficiencywinst leiden.  
 
72 Hoeveel criminele samenwerkingsverbanden zijn er aangepakt vanaf 2009? Zijn de 12   
doelstellingen de afgelopen vijf jaar gehaald op dit terrein? 
De geïntegreerde aanpak van georganiseerde criminaliteit krijgt vorm door de aanpak 
van criminele samenwerkingsverbanden, door het opwerpen van barrières en door 
het afbreken van criminele infrastructuren. In de periode vanaf 2009 zijn jaarlijks 
honderden interventies gepleegd in het kader van de aanpak van georganiseerde 
criminaliteit, zowel op strafrechtelijk, bestuurlijk als op fiscaal vlak. Hiermee zijn niet 
alleen concrete criminele samenwerkingsverbanden aangepakt, maar zijn ook de 
mogelijkheden voor deze criminelen om hun activiteiten uit te voeren teruggedrongen.  
 
Doelstelling bij de aanpak van georganiseerde criminaliteit is een verdubbeling van 
het aantal aangepakte criminele samenwerkingsverbanden. Vanaf 2009 hebben politie 
en OM jaarlijks honderden onderzoeksprojecten onder handen gehad, oplopend van 
381 in 2009, naar meer dan 400 in 2010 en in 2011, tot 583 in 2012. Naast deze 
projecten worden criminele samenwerkingsverbanden ook aangepakt in het kader 
van ad hoc onderzoeken, en bij onderzoeken van andere opsporingsdiensten. In 2011 
en 2012 waren dit er jaarlijks nog eens meer dan 200. Doordat overheidsorganisaties 
samen optrekken bij de aanpak van georganiseerde criminaliteit, leveren ook niet-
strafrechtelijke interventies een belangrijke bijdrage aan de aanpak van criminele 
samenwerkingsverbanden. Ook hier is een stijgende lijn geconstateerd in het aantal 
interventies, door bijvoorbeeld de Belastingdienst en gemeenten. De realisatie van de 
verdubbeling van het aantal aangepakte criminele samenwerkingsverbanden in 2014 
ligt met deze cijfers op koers. De resultaten over 2013 worden begin 2014 bekend. 
 
73 Wat houden de ‘concrete doelstellingen’ in bij het voorkomen en bestrijden van fraude met 12   
individuele inkomensoverdrachten en subsidies in? 
U zie het antwoord op vraag 66. Het kabinet presenteert voor het einde van 2013 een 
actieplan waarin zal worden toegelicht met welke maatregelen het kabinet fraude, 
waaronder ook fraude met individuele inkomensoverdrachten en subsidies, wil 
voorkomen en bestrijden. 
 
78 Hoe wordt de private deelname aan het Nationaal Cyber Security Centrum (NCSC) 13   
uitgebreid en met welke organisaties? 
De overheid zal zoals beschreven in Nationale Cyber Security Strategie 2.0 inzetten op 
publiek private participatie. In het afgelopen jaar zijn aanzienlijke stappen gezet door 
het aansluiten van private partijen in de vorm van de Information Sharing and 
Analysis Centres (ISAC’s) op het gebied van energie, drinkwater, telecom, transport, 
financiën (banken en verzekeraars), nucleair, multinationals en managed service 
providers. Door deze partijen wordt reeds samengewerkt met het NCSC. Deze 
                                                           
1
 Tweede Kamer, vergaderjaar 2012–2013, 33 685, nr. 1 

(zie uitgebreid de kamerstukken 31570 hierover).  
 
Meer concreet zal de reikwijdte van het recht op toegang tot de rechter en een eerlijk 
proces in de Grondwet ruimer zijn dan de reikwijdte van de vergelijkbare bepalingen 
in artikel 6 van het EVRM en artikel 47 van het EU Handvest. Artikel 6 EVRM strekt 
zich immers niet uit over (delen van) het belastingrecht, ambtenarenrecht en 
vreemdelingenrecht, terwijl artikel 47 EU Handvest slechts van toepassing is 
voorzover het gaat om het Unierecht. Door de ruimere reikwijdte zal de 
rechtsbescherming van de burger aldus worden versterkt. Met het verankeren van het 
recht op toegang tot de rechter en een eerlijk proces wordt tegemoet gekomen aan de 
daartoe strekkende aanbeveling van de Staatscommissie Grondwet (vgl. Rapport 
Staatscommissie Grondwet 2010, p. 60-64) en uitvoering gegeven aan een motie 
daartoe van de Eerste Kamer. Voorjaar 2014 zal een voorstel in consultatie worden 
gebracht. 
 
82 Wat is het effect van de bezuinigingen op het programma Kwaliteit en Innovatie 14   
rechtspraak (KEI)? 
De bezuinigingen hebben geen effect op het budget van het programma KEI van de 
Rechtspraak. 
 
83 Wat zijn de effecten van de vereenvoudiging, uniformering en digitalisering van de civiele 14   
en bestuursrechtelijke procedures voor de toegang en kwaliteit van de rechtspraak?  
De vereenvoudiging van het burgerlijk procesrecht en de invoering van termijnen 
maakt de procesgang overzichtelijker en meer voorspelbaar. Door de nadruk te 
leggen op vroegtijdig contact met en sturing door de rechter, wordt bereikt dat de 
procedure sneller kan verlopen en ook minder kostbaar is. Dat alles draagt bij aan de 
kwaliteit van de rechtspraak. De digitalisering van procedures in het burgerlijk recht 
en het bestuursrecht maakt het procederen voor veel rechtzoekenden toegankelijker. 
De rechtspraak wordt hiermee aan de eisen van de tijd aangepast. 
 
84 Hoeveel rechtszaken zullen er naar verwachting minder worden gevoerd vanwege de 14   
verhoging van de griffierechten? 
De precieze effecten van aangepaste griffierechten op de instroom van rechtszaken 
laten zich niet eenvoudig voorspellen. In de memorie van toelichting van het 
wetsvoorstel aanpassing griffierechten die bij uw Kamer ligt wordt gemeld dat voor 
alle zaken waarvoor een griffierecht verschuldigd is, de aanpassing van de 
griffierechten leidt tot een vraaguitval van circa 1%, hetgeen overeenkomt met ruim 
8.000 zaken. 
 
85 Welke maatregelen treft u om de toegang tot de rechtelijke macht te blijven garanderen? 14   
De waarborg van een toegankelijke rechtspraak is een van de fundamentele 
uitgangspunten van onze rechtsstaat. Dit komt ook tot uitdrukking in het voornemen 
om het recht op toegang tot de rechter en een eerlijk proces op te nemen in de 
Grondwet. Maatregelen die op dit gebied worden getroffen, betreffen met name de 
vereenvoudiging en digitalisering van het burgerlijk procesrecht en 
bestuursprocesrecht, de waarborging van de kwaliteit van de rechtspraak – in welk 
kader o.a. door de Rechtspraak wordt gewerkt aan de ontwikkeling van professionele 
standaarden - en de wijze waarop de financiering van de stijgende instroom bij de 
rechtspraak wordt gerealiseerd.  
Tijdens de Algemene Politieke Beschouwingen in de Eerste Kamer op 29 oktober 2013 
is toegezegd dat de er een brief naar beide Kamers wordt verzonden, waarin een 
brede visie wordt gegeven over hoe de toegang tot de rechter en rechtshulp kan en zal 
worden gegarandeerd. 
 

lasten en efficiencyvoordelen. Ook door samenwerking tussen DJI en politie op het 
terrein van het vervoer van gedetineerden wordt efficiencywinst behaald.  
Daarnaast wordt in het kader van het project Mobiel Effectiever op Straat de agent 
op straat uitgerust met een smartphone met diverse applicaties en bijbehorende 
randapparatuur. Een van die applicaties is de zogenaamde digitale 
bonnenfunctionaliteit, waarmee minder uitval in de keten zal ontstaan.  
Tenslotte zijn er digitaliseringsinitiatieven en initiatieven voor verbetering van 
werkprocessen, waaronder de digitale uitwisseling van processtukken gestart, die tot 
besparingen leiden. 
  
112 Klopt het dat er in de voorliggende begroting tot 2018 91 miljoen euro wordt bezuinigd op 19 20  
de gefinancierde rechtsbijstand in plaats van 85 miljoen euro? Waar bestaat de extra 6 
miljoen euro uit? Op welke manier is rekening gehouden met de twee algemene 
maatregelen van bestuur (amvb’s) die eerder zijn ingevoerd? Wat is de totale bezuiniging 
als de uitvoering van deze amvb’s wordt opgeteld bij de stelselvernieuwing? Welke 
maatregelen uit deze twee amvb’s zijn al in werking getreden en welke nog niet? 
In zijn brief van 12 juli jl. (Kamerstukken II, 2012/13, 31 753, nr. 64) heeft de 
Staatssecretaris van Veiligheid en Justitie aangekondigd maatregelen voor te bereiden 
die vanaf 2018 leiden tot een structurele besparing op de gesubsidieerde 
rechtsbijstand van € 85,1 miljoen. Dat is nog altijd het uitgangspunt.. De overige € 6 
miljoen hebben betrekking op technische correcties die voortvloeien uit de 
Voorjaarsnota, op de besparing die het conceptbesluit aanpassing vergoeding tweede 
of volgende aanvragen vreemdelingen gaat opleveren (circa € 1,5 mln.) en op de 
besparingen uit de AMvB herijking bewindvoerdervergoedingenstructuur. Deze 
laatste besparing valt voor de begroting onder hetzelfde beleidsartikel als de 
rechtsbijstand.  
 
In voornoemd bedrag zijn niet opgenomen de opbrengsten die voortvloeien uit de 
volgende recentelijk op het terrein van de gesubsidieerde rechtsbijstand ingevoerde 
wijzigingsbesluiten, waartoe door het kabinet Rutte I was besloten: 
- Het Besluit aanpassing vergoeding en indexering rechtsbijstandverleners van 7 
december 2011. Dit besluit is in werking getreden op 1 januari 2012. 
- Het Besluit aanpassingen eigen bijdrage rechtzoekenden en vergoeding 
rechtsbijstandverleners van 10 september 2013. Dit besluit is in werking getreden op 1 
oktober 2013. 
 
Beide besluiten leiden tot een structurele besparing van € 63,6 miljoen ter uitvoering 
van de taakstelling op de gesubsidieerde rechtsbijstand van het kabinet Rutte I.  
 
Alle onderdelen van beide wijzigingsbesluiten zijn in werking getreden. Tot de 
taakstelling van het kabinet Rutte I behoort eveneens een besparing van € 5 miljoen 
op de uitvoeringskosten van de raad voor rechtsbijstand. Deze zal eind 2014 vrijwel 
geheel zijn gerealiseerd. 
 
In het voorgenomen maatregelenpakket van € 85,1 miljoen is rekening gehouden met 
de verhoging van de eigen bijdrage voor rechtzoekenden die op 1 oktober jl. is 
ingevoerd, door als uitgangspunt te nemen dat de eigen bijdragen niet verder 
integraal worden verhoogd. Omdat in beide reeds ingevoerde wijzigingsbesluiten het 
basistarief voor advocaten en mediators is verlaagd is er in het voorgenomen 
maatregelenpakket voor gekozen dit tarief niet verder integraal te verlagen.  
 
Bij elkaar omvatten de taakstelling van het kabinet Rutte I en de stelselvernieuwing 
een structurele besparing van in totaal € 155,2 miljoen (ofwel de optelsom van € 1,5 
mln., € 63,6 mln., € 5 mln. en € 85,1 mln.). 
 

afweging is gerechtvaardigd en staat aan een goede toegankelijkheid van de rechter 
niet in de weg. Een rechtszoekende die een zaak niet aan de rechter wil voorleggen 
kan vaak gebruikmaken van alternatieve manieren van geschilbeslechting, zoals een 
geschillencommissie en mediation. 
 
116 Hoe hoog zijn de griffierechten in andere EU-lidstaten? Kan een vergelijkend overzicht 20   
worden gegeven? 
De griffierechten verschillen sterk per zaakstype. In algemene zin laat zich de 
relatieve hoogte van de griffierechten in de verschillende EU-landen het beste 
vergelijken door de inkomsten van de griffierechten te relateren aan de totale 
uitgaven voor de rechtspraak. Deze werkwijze wordt gevolgd door de Commission on 
the Efficiency of Justice (CEPEJ) van de Raad van Europa. Het tweejaarlijks te 
verschijnen rapport European Justice Systems bevat het volgende vergelijkende 
overzicht voor het jaar 2010. 
 
Uit de vierde kolom van de tabel blijkt dat in Nederland de inkomsten uit 
griffierechten 19% van het totale budget voor de gerechten vormen. Het Europese 
gemiddelde is hoger, namelijk 28%. 

118 Waar komt de departementale bijdrage van 23,6 miljoen euro vandaan die als gevolg van 21   
de 6 miljard euro extra bezuinigingen moet worden ingeleverd? Ten koste waarvan gaat 
dit? 
Het Kabinet heeft in augustus besloten tot een aanvullend bezuinigingspakket van € 6 
2
mld. Zie hiertoe de brief van de minister van Finnanciën . Dit pakket is noodzakelijk 
de overheidsuitgaven weer in lijn te brengen met de economie. De departementale 
begrotingen leveren een budgettaire bijdrage ter gedeeltelijke invulling van dit 
bezuinigingspakket. De bijdrage van VenJ hierin bedraag € 23,6 mln. Deze bijdrage is 
naar pro rato doorverdeeld naar de diverse onderdelen van VenJ. In onderstaande 
tabel wordt een overzicht gegeven van het aandeel van de diverse 
organisatieonderdelen of programmagelden in de departementale bijdrage. In deze 
tabel zijn de budgetten groter dan € 0,5 mln. inzichtelijk. Diverse kleinere budgetten 
zijn geclusterd onder de posten overige budgetten Rechtspleging en Rechtshandhaving 
en Jeugd en sanctiebeleid. Organisatie-onderdelen zullen concrete maatregelen 
uitwerken om deze budgettaire opbrengst te realiseren.  
bedragen * € 1000  
Nationale Politie 10.478 
Openbaar Ministerie 1.241 
Rechtspraak 1.994 
DJI 4.102 
Vreemdelingenketen (o.a. bijdrage COA) 1.597 
Opdrachten terrorisme bestrijding 511 
Overige budgetten Rechtspleging en rechtshandhaving 1.134 
Overige budgetten Jeugd en sanctiebeleid 1.936 
Apparaatsuitgaven bestuursdepartement 607 
Totaal 23.600 
 
 
119 Wat is de financiële onderbouwing van de 7 miljoen euro opbrengst door het in rekening 21   
brengen van de verblijfskosten van detentie? Hoeveel gedetineerden zijn naar verwachting 
in staat om zes maanden lang dagelijks 12,50 euro af te rekenen? 
De conceptwetsvoorstellen waarin deze maatregel, samen met de bijdrage aan de 
kosten strafproces en de verplichte bijdrage aan de slachtofferzorg, wordt uitgewerkt 
gaat in november in consultatie. De financiële onderbouwing van deze maatregel 
wordt opgenomen in de financiële paragraaf van de memorie van toelichting bij dit 
wetsvoorstel. In de memorie van toelichting zal ook aandacht zijn voor de 
inkomenspositie. Naar verwachting wordt het wetsvoorstel in het voorjaar van 2014 
aan uw Kamer toegezonden. 
 
120 Wat is de financiële onderbouwing van de 53 miljoen euro opbrengst door de 21   
(straf)proceskosten in rekening te brengen? Is het hierbij ook de bedoeling om mensen die 
dit niet direct kunnen betalen uit eigen vermogen met een schuld op te zadelen?  
De uitwerking van deze maatregel vindt plaats in samenhang met een tweetal andere 
aangekondigde bijdrageregelingen, te weten de eigen bijdrage voor verblijf in een 
justitiële inrichting en de verplichte bijdrage aan de slachtofferzorg.  
De conceptwetsvoorstellen waarin deze maatregelen worden uitgewerkt gaat in 
november in consultatie. De financiële onderbouwing van deze maatregel wordt 
opgenomen in de financiële paragraaf van de memorie van toelichting bij dit 
wetsvoorstel. In de memorie van toelichting zal ook aandacht worden gegeven aan de 
inkomenspositie. Naar verwachting wordt het wetsvoorstel in het voorjaar van 2014 
aan uw Kamer toegezonden. 
 
121 Waardoor is precies de meevaller van 80 miljoen euro veroorzaakt onder de post ‘boeten 21   
en transacties’? Kan dit uitgebreider worden toegelicht? Kan ook de besteding van de 
                                                           
2
 TK 2013-2014, 33750, nr. 19 

 
125 Worden de griffierechten kostendekkend nu de griffierechten worden aangepast als 33   
bijdrage aan de oplossing van de financiële problemen? Zo nee, wat betekent het dan? 
De griffierechten worden niet kostendekkend. De griffierechttarieven worden 
gedifferentieerd verhoogd met gemiddeld 15%. Dit levert een bijdrage aan de 
oplossing van de financiële problematiek als gevolg van de geraamde stijgende 
instroom van zaken. 
 
126 Welke familiezaken worden bij kanton behandeld? Om hoeveel zaken gaat het? 22   
De familiezaken bij de kantonrechter betreffen zaken rond het bewind van 
meerderjarigen, dat wil zeggen verzoeken tot bewind, mentorschap en curatele, en het 
toezicht daarop. In 2012 bedroeg de instroom familiezaken bij de kantonrechter 
284.000 zaken. 
 
127 De hogere inkomsten uit boetes worden ingezet in het departement. Hoe verhoudt zich dat 22   
tot de begrotingsregels? 
Conform geldende begrotingsregels dient het departement de tekorten op te opvangen 
binnen de eigen begroting. Dit betekent dat tegenvallers opgevangen mogen worden 
door meevallers. Bij de griffierechten wordt een tegenvaller verwacht in 2013. 
Aangezien de inkomsten uit boeten en transacties onderdeel uit maken van de 
begroting van VenJ, wordt de meevaller op deze post ingezet als dekking van de 
tegenvaller bij de griffierechten. 
 
134 Welke maatregelen worden er getroffen om de werkdruk en de kwaliteit van de rechtelijke 32   
macht te waarborgen? 
Naar aanleiding van het kritisch manifest van Leeuwardense Raadsheren inzake de 
hoge werkdruk heeft de Raad voor de rechtspraak twee ronden gemaakt langs de 
gerechten en daar gesprekken gevoerd. Naar aanleiding daarvan wordt: 
 door de Raad minder eenzijdig gestuurd op te behalen productiecijfers; 
 door de gerechtsbesturen extra aandacht besteed aan de beheersing van de 
productiedruk door binnen het gerecht te zorgen voor een adequate bekostiging 
van het primaire proces;  
 in het komende medewerkerstevredenheidsonderzoek onderzocht wat de ervaren 
werkdruk is onder rechters, raadsheren en overige medewerkers; 
 voor 2014 e.v. door de Raad een extra korting op de centrale budgetten 
doorgevoerd om zoveel mogelijk ruimte te maken voor het rechtspreken in de 
gerechten. 
Ook hebben de prijsafspraken tussen de Raad en de minister van Veiligheid en 
Justitie er toe geleid dat in de aankomende prijsperiode 2014-2016 geld beschikbaar is 
voor de gerechten om de werkdruk in het primaire proces van de Rechtspraak te 
verlagen. 
Aanvullend daarop wordt gewerkt aan de ontwikkeling van professionele standaarden 
als instrument om de productiedruk, en dus ook de beleefde werkdruk, te 
verminderen. Met behulp van professionele standaarden kunnen rechters en 
raadsheren duidelijke grenzen trekken tussen wanneer zittingen nog wel en wanneer 
zittingen niet meer met behoud van voldoende kwaliteit kunnen worden afgerond. De 
professionele standaarden vormen ook input voor de eerder genoemde adequate 
bekostiging.  
Tenslotte kan worden gewezen op de kwaliteitsborging die met de herziening van de 
gerechtelijke kaart is beoogd en op de vereenvoudiging en digitalisering van het civiele 
en bestuursprocesrecht.  
 
135 Wat wordt per hoofd van de bevolking in de ons omringende landen uitgegeven aan 32   
rechtsbijstand en wat verklaart het verschil met Nederland? 

ongeveer 95% van de gevallen zonder zitting af. Bij deze wijze van afdoening komen 
in de praktijk drie varianten voor. 
Ten eerste, indien door de rechtsbijstandverlener onjuiste grieven zijn aangedragen 
kan op grond van artikel 85 van de Vreemdelingenwet 2000 het hoger beroep niet-
ontvankelijk worden verklaard. De Afdeling bestuursrechtspraak kan in dit geval ook 
de zaak met een kennelijk niet-ontvankelijkheidverklaring afdoen. Dit komt ongeveer 
130 maal per jaar voor  
Ten tweede kan de Afdeling bestuursrechtspraak met toepassing van artikel 8:54 Awb 
de zaak afdoen. In dit artikel wordt expliciet gewezen op de kennelijke afdoeningen. 
In het algemeen gaat het daarbij om zaken waarvan de afdoening aanstonds duidelijk 
is. Er zijn ook zaken die wel meer werk vragen van de advocaat. Het betreft dan met 
name de zaken waarbij hoger beroep uiteindelijk met een (kennelijke) 
gegrondverklaring eindigen.  
Ten derde kan voor het snel afdoen van grote aantallen zaken in hoger beroep, de 
Afdeling bestuursrechtspraak gebruik maken van twee wettelijke middelen: buiten 
zitting en verkorte motivering (artikel 91 van de Vreemdelingenwet 2000). 
In al deze gevallen geldt dat in den brede de zaken waaraan meer werk moet worden 
besteed zich uitmiddelen tegen de zaken waaraan minder werk wordt besteed. De 
honorering van de advocaat- die is gebaseerd op een puntenaantal- is hierop 
afgestemd waarbij voor het vaststellen van het puntenaantal in zaken die met een 
kennelijke uitspraak worden afgedaan, een vergelijk is getrokken met de zaken 
waarin een eenvoudig rechtskundig advies wordt gegeven en waaraan twee punten 
worden toegekend. 
  
139 Zijn de genoemde kosten van het stelsel van gefinancierde rechtsbijstand, die volgens de 32   
brief van de staatssecretaris van Veiligheid en Justitie d.d. 12 juli 2013 (Kamerstuk 31 753, 
nr. 64) de afgelopen jaren zijn toegenomen van ongeveer 330 miljoen in 2002 naar 
ongeveer 495 miljoen in 2012, nominaal? Zo nee, waarom niet? Is er onderzoek gedaan 
naar deze kostenstijging? Zo ja, kunnen de resultaten naar de Kamer worden gestuurd? Zo 
nee, waarom niet en wordt dit alsnog gedaan? Zou de 330 miljoen euro uit 2002 ongeveer 
415 miljoen waard zijn in 2012 als rekening zou worden gehouden met een inflatie van 
gemiddeld ongeveer 2%? Zo ja, waarom is dit bedrag niet benoemd? Zo nee, waarom niet? 
De genoemde kosten zijn nominaal, waaronder hier wordt verstaan de kosten die in 
het betreffende begrotingsjaar door VenJ zijn gemaakt voor het stelsel van de 
gefinancierde rechtsbijstand. 
De raad voor rechtsbijstand monitort de ontwikkelingen van het aantal toevoegingen 
dat ieder jaar door de raad wordt afgegeven. De meest recente informatie waarover ik 
beschik met betrekking tot de oorzaken van het toegenomen beroep op de rechtspraak 
betreft het rapport “De toekomst van de nationale rechtsstaat” van de 
Wetenschappelijke Raad voor het Regeringsbeleid. Het rapport noemt met name de 
toenemende individualisering en juridisering als factoren die leiden tot een toenemend 
beroep op de rechtspraak en daardoor een groeiende behoefte aan rechtsbijstand. De 
monitor gesubsidieerde rechtsbijstand bevat gedetailleerder cijfermateriaal over de 
toename van de volumes in de rechtsbijstand. Deze monitor wordt jaarlijks reeds aan 
de TK toegezonden. 
Gebruikmakend van het door het CBS gehanteerde inflatiecijfer zou een bedrag van € 
330 miljoen uit 2002 ongeveer € 395 miljoen waard zijn in 2012. Indien de 
gerealiseerde kosten van het stelsel van gefinancierde rechtsbijstand in 2012   (€ 495 
miljoen) worden gecorrigeerd naar het prijspeil van 2002, zouden deze kosten circa € 
415 miljoen bedragen. 
De naar inflatie gecorrigeerde kosten zijn grafisch weergegeven in de brief van 12 juli 
2013 in de grafiek “Ontwikkeling uitgaven rechtsbijstand 2002-2012” (pagina 5). In de 
opgenomen grafiek zijn zowel de nominale uitgaven aan gesubsidieerde rechtsbijstand 
in de periode 2002 tot 2012 opgenomen als wat de uitgaven in deze periode zouden 
zijn geweest gecorrigeerd voor inflatie uitgaande van het prijsniveau in 2002. 
 

 
144 Wordt mediation vergoed door de gesubsidieerde rechtsbijstand? 33   
Voor mediation als bedoeld in artikel 33a van de Wet op de rechtsbijstand kan een 
toevoeging worden verleend. De rechtzoekende betaalt hiervoor een eigen bijdrage 
van maximaal € 103. Deze maximale eigen bijdrage is lager dan de laagste eigen 
bijdrage voor rechtsbijstand verleend door een advocaat, waarmee wordt beoogd het 
gebruik van mediation te stimuleren. 
 
145 Kunnen de posten bij tabel 32.1 op pagina 34 inzichtelijker worden gemaakt? Kan worden 34   
uitgelegd waarom de opgetelde bedragen voor eigen personeel en externe inhuur niet 
overeenkomen met het totaalbedrag voor personeel? Kan inzichtelijk worden gemaakt waar 
de rest aan wordt uitgegeven? Kan dit ook worden toegelicht voor de post ‘Materieel’? 
In de begroting is het programmageld en het apparaatsgeld strikt van elkaar 
gescheiden. Hiermee wordt beter inzichtelijk gemaakt wat wordt uitgegeven aan 
personeel en materieel. Binnen de categorie personeel is een verdere uitsplitsing 
gemaakt van eigen personeel en externe inhuur, bij materieel van ICT-uitgaven en 
bijdragen aan shared service organisaties. Deze posten tellen niet op tot het 
totaalbedrag omdat overige personele en materiële kosten niet hoeven te worden 
toegelicht. Het gaat hierbij onder andere kosten voor opleidingen, reis- en 
verblijfkosten, drukwerk, etc. 
 
146 Waarom gaat het Bureau Financieel Toezicht (BFT) op de begroting van ruim 6 miljoen 34   
terug naar ruim 2 miljoen? Wat is de reden van deze verlaging? Zal dit ten koste gaan van 
de toezichthoudende taken bij de BFT? Zo nee, op welke manier zal deze bezuiniging 
gerealiseerd moeten worden? 
Deze maatregel komt voort uit het regeerakkoord, daarin valt te lezen ´We gaan de 
vormgeving van toezicht waar nodig herbezien – ook in samenwerking met de 
medeoverheden – om met behoud van effectiviteit de toezichtlasten te verminderen”. 
Van de bezuinigingen, die op basis van het Regeerakkoord moesten worden 
doorgevoerd is € 4 mln. toegerekend aan het BFT. De beroepsbeoefenaren waar het 
toezicht op ziet, gaan zelf betalen voor dat toezicht. Daartoe is in voorbereiding de 
Wijzigingswet doorberekening kosten toezicht en tuchtrecht juridische beroepen. 
Omdat het hier dus gaat om een wijziging in de financieringsstroom van het toezicht, 
raakt dit niet aan de inhoud van het toezicht. 
 
147 Kan de daling aan uitgaven aan de Wet schuldsanering natuurlijke personen worden 34   
toegelicht? Worden er minder schuldsaneringen verwacht? Zo ja, op grond waarvan?  
De daling in de meerjarig begrote uitgaven aan de Wet schuldsanering natuurlijke 
personen (Wsnp) hangt samen met de herijking van het vergoedingensysteem voor 
bewindvoerders benoemd in de schuldsaneringsregeling natuurlijke personen die per 
1 oktober jl. is ingevoerd. Zoals in de Nota van Toelichting bij het Besluit vergoeding 
bewindvoerder schuldsanering is uiteengezet, is op grond van het uitdelingsonderzoek 
van de achtste Monitor Wsnp de verwachting dat in gemiddeld de helft van de zaken 
de gehele vergoeding voor de bewindvoerder uit de boedel zal kunnen worden voldaan 
en dat in de andere helft van de zaken de boedel aanleiding geeft tot uitkering van de 
gehele of een deel van de vergoeding als subsidie aan de bewindvoerder ten laste van 
het ministerie. Hiervoor is een besparing in de begroting opgenomen die oploopt tot 
circa € 4 mln. per jaar. Hoeveel deze besparing exact zal bedragen, is moeilijk op 
voorhand te meten en is tevens afhankelijk van de wijze waarop de boedels zich 
gedurende de looptijd van het Wsnp-traject ontwikkelen. Ook kan het aantal 
daadwerkelijk uitgesproken schuldsaneringen in de komende jaren effect hebben op 
deze uitgaven. 
 
148 Wat betekent het voor het aantal mensen dat instroomt in de schuldsanering dat 3 miljoen 34   
minder wordt begroot in 2014 ten opzichte van 2013?  

 
153 Is de oprichting van het CRM verplicht gesteld vanuit Europa? Heeft die instelling 3439    
meerwaarde ten opzichte van de Commissie Gelijke Behandeling? Leidt de reeds 
geëffectueerde samenvoeging van deze twee instellingen tot efficiency besparingen 
waardoor de subsidie/bekostiging ervan naar beneden kan worden bijgesteld? 
De instelling van het CRM vloeit voort uit internationale afspraken (de zgn. Paris 
Principles), zowel binnen de VN als de Raad van Europa, dat alle lidstaten een 
nationaal mensenrechteninstituut oprichten. De meerwaarde van het CRM ten 
opzichte van de (oude) Commissie Gelijke Behandeling (CGB) komt tot uitdrukking 
in de bredere scope van het CRM: waar de Cgb zich beperkte tot gelijke behandeling 
als onlosmakelijk onderdeel van de mensenrechten, is het CRM de 
belangenbehartiger van álle mensenrechten. Het onderbrengen van de 
gelijkebehandelingstaken van de CGb bij het CRM draagt bij tot synergie, die aan 
alle aspecten van de mensenrechten ten goede komt.  
De samenvoeging leidt niet tot een efficiencyslag omdat de taken op het terrein van de 
gelijke behandeling naast de nieuwe taken van het CRM blijven bestaan, terwijl 
tegelijkertijd de nieuwe taken van het CRM op een verantwoorde manier en conform 
de eisen van de Paris Principles moeten worden vormgegeven. Het antwoord op vraag 
152 gaat in op de daling van het budget van het CRM. 
 
154 Is extra capaciteit nodig voor het voornemen van de Hoge Raad een inhaalslag te maken en 35   
de doorlooptijd van de behandeling van een zaak rond een jaar te brengen of gaat dit ten 
koste van de kwaliteit van de rechtspraak? Zo nee, hoe gaat de Hoge Raad dat bereiken 
zonder dat dat extra kosten met zich meebrengt of zonder dat de kwaliteit van de 
rechtspraak achteruit gaat? 
In de periode 2010-2012 is de personele capaciteit van de Hoge Raad tijdelijk 
uitgebreid. De Hoge Raad beoogde daarmee de bestaande werkvoorraden, die waren 
ontstaan door een verhoogde instroom en toenemende complexiteit van zaken in de 
jaren daarvoor, terug te brengen en de doorlooptijd te bekorten. De Hoge Raad is 
hierin goeddeels geslaagd.  
Per 1 juli 2012 is bij de wet “Versterking cassatierechtspraak” artikel 80a RO in 
werking getreden. In gevolge dit artikel beschikt de Hoge Raad over de mogelijkheid 
om na een inhoudelijke beoordeling van een zaak, het beroep niet-ontvankelijk te 
verklaren, wanneer de aangevoerde klachten geen behandeling in cassatie 
rechtvaardigen, omdat de partij die het cassatieberoep instelt klaarblijkelijk 
onvoldoende belang heeft bij het cassatieberoep of omdat de klachten klaarblijkelijk 
niet tot cassatie kunnen leiden. De eerste ervaringen met dit artikel zijn voorzichtig 
positief.  
Toepassing van dit artikel in zaken die zich daarvoor lenen biedt de Hoge Raad de 
mogelijkheid die zaken versneld af te doen en oplopende werkvoorraden te 
voorkomen.  
 
155 Hoe is de afbakening tussen het BFT en de Autoriteit Financiële Markten geregeld met 36   
betrekking tot het toezicht op naleving van de Wet ter voorkoming van witwassen en het 
financieren van terrorisme? Is het in het belang van de rechtseenheid dat beide 
organisaties zich met hetzelfde onderwerp bezighouden? Komt dit de kwaliteit en de 
efficiency ten goede? Zijn alle notarissen en deurwaarders onderworpen aan het toezicht 
uitgeoefend door het BFT? 
Het Bureau Financieel Toezicht (BFT) is belast met het toezicht op advocaten, 
(kandidaat-) notarissen en toegevoegd notarissen, belastingadviseurs, 
registeraccountants, accountants-administratieconsulenten, dan wel degene die 
anderszins zelfstandig onafhankelijk beroeps- of bedrijfsmatig daarmee vergelijkbare 
activiteiten verricht, zoals administratiekantoren, belastingadviseurs en 
bedrijfseconomische adviseurs. De Stichting Autoriteit Financiële Markten (AFM) is 
belast met het toezicht op beleggingsondernemingen, beleggingsinstellingen en 
financiële dienstverleners voor zover deze financiële dienstverleners bemiddelen in 
levensverzekeringsovereenkomsten.  

klantcontacten is afhankelijk van de besluitvorming die, mede gebaseerd op de 
uitkomsten van de pilots, begin 2014 zal plaatsvinden. 
 
159 Hoe wordt de verwachte daling van het aantal toevoegingen in het strafrecht verklaard? 37   
De prognose van het aantal toevoegingen in het strafrecht (ambtshalve en regulier 
tezamen) daalt. Dit volgt uit de in de brief van 12 juli (kst 31 753, nr. 64) 
aangekondigde maatregel tot wijziging van het moment van verlening van de 
ambtshalve straftoevoeging naar het eerste moment van gevangenhouding. 
Verdachten die na het bevel tot inbewaringstelling in vrijheid worden gesteld, kunnen 
na invoering van deze maatregel een reguliere straftoevoeging aanvragen. Hiervoor 
geldt een inkomens- en vermogenstoets, zodat slechts een deel van de huidige 
verdachten met een ambtshalve toevoeging straks voor een reguliere straftoevoeging 
in aanmerking komt. 
 
160 Is het juist dat in het kader van rechtsbijstand een positief cassatieadvies wel tot een 37   
vergoeding leidt en een negatief cassatieadvies niet? 
De werkzaamheden in het kader van een cassatieadvies worden door de raad voor 
rechtsbijstand vergoed. De kwalificatie positief of negatief cassatieadvies speelt daarin 
in principe geen rol. 
De werkzaamheden van de advocaat vallen in beginsel onder de toevoeging van het 
hoger beroep als dezelfde advocaat die het hoger beroep heeft behandeld het 
cassatieadvies verzorgt. Als bij een positief advies cassatie wordt ingesteld begint een 
nieuwe procedure waarvoor een (nieuwe) procedure toevoeging kan worden 
aangevraagd door de advocaat. 
Als een nieuwe advocaat het cassatieadvies opstelt dan zal hij daarvoor apart een 
toevoeging moeten aanvragen. Bij een positief advies zal een (nieuwe) 
cassatieprocedure worden opgestart en een procedure toevoeging worden afgegeven. 
Bij een negatief advies krijgt deze nieuwe advocaat een vergoeding voor zijn advies. 
 
161 Klopt het dat de egalisatieregeling en het eigen vermogen van de gerechten onvoldoende 37   
zal zijn om de benodigde financiering voor de werkzaamheden van 2014 te dekken? Zo ja, 
wat wordt hieraan gedaan? 
Nee. De bijdrage aan de rechtspraak, de egalisatieregeling en het eigen vermogen zijn 
tezamen voldoende om het geprognosticeerde zaaksaanbod te behandelen, zowel in 
2014 als in de andere jaren. 
 
162 Wat zijn de gevolgen van het afbouwen van de productiecapaciteit van de gerechten 37   
waarnaar de Raad voor de rechtspraak verwijst? 
De Raad voor de rechtspraak geeft in de begroting Rechtspraak 2014 aan dat, als er 
onvoldoende aanvullende financiering van het Kabinet komt, de Rechtspraak moet 
gaan starten met het afbouwen van de productiecapaciteit van de gerechten. Dit zal – 
aldus de Raad – ertoe leiden dat de voorraden en doorlooptijden gaan oplopen. De 
mate waarin dit is afhankelijk van de verdere ontwikkeling van de zaakinstroom. Ook 
geeft de Raad aan dat de vernieuwingsagenda "Kwaliteit en Innovatie" dan niet kan 
worden uitgevoerd. 
De situatie die de Raad beschrijft zal zich echter niet aandienen. Mijn bijdrage aan de 
rechtspraak, de egalisatieregeling en het eigen vermogen zijn tezamen voldoende om 
de komende jaren het geprognosticeerde zaaksaanbod te behandelen. De Raad komt 
daardoor niet in de positie dat productiecapaciteit zou moeten worden afgebouwd en 
daardoor voorraden en doorlooptijden zouden oplopen en/of de vernieuwingsagenda 
niet zou kunnen worden uitgevoerd.  
 
163 Wat betekent de afname van het aantal toevoegingen in civiele zaken van 244.346 in 2013 37   
naar 231.630 zaken in 2014 en 179.271 in 2018 en de stijging van het aantal civiele zaken 

worden afgedaan. Dat houdt in dat voor deze zaken een eerste beslissing in de richting 
van routering naar direct afdoen wordt genomen respectievelijk deze zaken naar de 
back office worden verwezen. Voor de ZSM-werkwijze komen in aanmerking de 
zaken waarvan de ZSM-officier inschat dat binnen 7 dagen een routerings- resp. 
afdoeningsbeslissing kan worden genomen, gegeven daarvoor nog benodigde 
activiteiten en onderzoek. 
 
170 Welke taken moet het OM neerleggen als gevolg van de bezuinigingen? Hoe zal dit worden 43   
opgevangen? 
Er is bij het Openbaar Ministerie geen sprake van het neerleggen van taken als gevolg 
van de bezuinigingen. In dit verband verwijs ik u naar mijn brief van 26 augustus 
2013 aan uw kamer (TK 33400-VI nr 121) en het daarbij meegezonden rapport van de 
Galangroep naar de haalbaarheid van de bezuiniging door dit kabinet en het op 11 
september jl. met u daarover gevoerde overleg. 
 
171 Is het juist dat ongeveer 10% van de personeelsuitgaven van het OM besteed wordt aan de 43   
inhuur van externen? Kan deze post nader worden gespecificeerd? 
Ja. Volgens schatting van het Openbaar Ministerie zal in de komende jaren circa 9% 
van de totale personeelsuitgaven (eigen personeel+externe inhuur) hieraan worden 
besteed. Daarvan heeft 55% betrekking op automatiseringsdeskundigen , 15% voor 
reguliere- en piek werkzaamheden en 18% juridische adviseurs, accountants en 
organisatie-adviseurs.  
 
172 Wat zijn de eerste ervaringen met de introductie van het civielrechtelijke bestuursverbod? 43   
Is dit preventieve instrument reeds opgelegd? Zo ja, in welke situatie? 
Het wetsvoorstel met betrekking tot de introductie van het civielrechtelijk 
bestuursverbod wordt aan de Raad van State gezonden voor advies. Er zijn nog geen 
ervaringen opgedaan met de toepassing ervan. Wel is een preventieve werking te 
verwachten als de civiele rechter van oordeel is dat een bestuurder voor een bepaalde 
duur niet meer als bestuurder mag functioneren.  
 
173 Welke specifieke afspraken zijn met de politie gemaakt om de aanpak van relatief 43   
eenvoudige faillissementsfraudezaken verder te intensiveren? 
Het Functioneel Parket van het Openbaar Ministerie heeft met de 
Arrondissementsparketten en regionale eenheden van de politie overleg gevoerd over 
de werkwijze en het aantal zaken. In een aantal regio’s heeft dit al geleid tot het 
instellen van pilots waarbij er een flink aantal meer zaken dan voorheen in 
behandeling genomen is. In Den Haag bijvoorbeeld, Amsterdam en Utrecht is dit het 
geval. Er wordt hard gewerkt aan een dergelijke aanpak en dit soort concrete 
afspraken voor alle regio’s. De politie heeft een handleiding, speciale 
faillissementsfraude-opleiding aan de Politieacademie en pakt in bepaalde regio’s met 
teams die daarvoor deels zijn vrijgemaakt in samenspraak met curatoren en RC’s een 
flink aantal zaken aan. 
 
174 Welke specifieke afspraken zijn er met de politie gemaakt om de aanpak van relatief 43   
eenvoudige faillissementsfraudezaken te intensiveren?  
Het Functioneel Parket van het Openbaar Ministerie heeft met de 
Arrondissementsparketten en politieregio’s overleg gevoerd over de werkwijze en het 
aantal zaken. In een aantal regio’s heeft dit al geleid tot het instellen van pilots 
waarbij er een flink aantal meer zaken dan voorheen in behandeling genomen is. In 
Den Haag bijvoorbeeld, Amsterdam en Utrecht is dit het geval. Er wordt hard 
gewerkt aan een dergelijke aanpak en dit soort concrete afspraken voor alle regio’s. 
De politie heeft een handleiding, speciale faillissementsfraude-opleiding aan de 
Politieacademie en pakt in bepaalde regio’s met teams die daarvoor deels zijn 
vrijgemaakt in samenspraak met curatoren en RC’s een flink aantal zaken aan. 

De afkorting SSO’s staat voor Shared Service Organisations. Dit betreft 
agentschappen die Rijksbreed bedrijfsvoeringsdiensten (zoals facilitaire 
dienstverlening, bedrijfsmaatschappelijk, huisvesting en kantoorautmatisering) 
leveren. Binnen de Rijksoverheid kent men de volgende Rijksbrede Shared Service 
Organisaties: 
o P-Direkt  
o FMhaaglanden  
o Rijksgebouwendienst (RGD) 
o Doc-Direkt 
o Werkmaatschappij  
o Informatievoorziening en –technologie (IVENT) 
o Logius 
o SSO-ICT en Gemeenschappelijk Dienstencentrum (GDI)  
o Dienst ICT Uitvoering (DICTU) 
o Paresto 
o Dienst Vastgoed Defensie (DVD)  
Conform de Rijksbegrotingsvoorschriften worden de uitgaven aan deze diensten 
verantwoord op het centrale apparaatsartikel en maken ze onderdeel uit van de 
materiële apparaatsuitgaven. 
 
179 Waaraan worden de resterende middelen, naast ICT en SSO’s, binnen de 43   
apparaatsuitgaven aan uitgegeven?  
Conform de Rijksbegrotingsvoorschriften worden de apparaatsuitgaven uitgesplitst in 
personele en materiële uitgaven. Hierbij wordt aangegeven welk deel van de personele 
kosten betrekking heeft op eigen personeel en welk deel op externe inhuur. De overige 
personele uitgaven betreffen o.a. de uitgaven voor post-actieven. 
Van de materiële uitgaven wordt aangegeven welk deel betrekking heeft op ICT (niet 
via SSO’s) en welk deel bijdrage is aan de rijksbrede Shared Service Organisaties 
(SSO’s). De overige materiële uitgaven betreffen onder andere de uitgaven voor 
koeriers –en pakketdiensten, vervoers- en verblijfskosten, communicatie (zoals 
uitgaven voor vakliteratuur en abonnementen en relatiegeschenken) en uitgaven voor 
huisvesting die niet aan de Rijksgebouwendienst worden betaald. 
 
180 Waarvoor staat het bedrag van 43.773 in 2014, aflopend naar 39.875 in 2018, in tabel 33.3 43   
onder 33.3 Opsporing en vervolging: Nationale politie? Wat gebeurt er met dit geld?  
Het geld is bestemd voor verkeershandhaving. Het betreft een van de programma’s 
van het Openbaar Ministerie, waarvoor zij een bijdrage doet aan de nationale politie 
voor de verkeershandhavingsteams. 
 
181 Wat is er waar van het bericht dat aangiftes tegen curatoren in faillissementsfraudezaken 43   
standaard niet in behandeling genomen worden? (Katholiek Nieuwsblad, 17 september 
2013, http://www.katholieknieuwsblad.nl/nieuws/item/4489-pg-hoge-raad-ambtsinstructie-
is-vervalsing.html) 
Het bericht dat aangiftes tegen curatoren in faillissementsfraudezaken standaard niet 
in behandeling worden genomen is onjuist. Bij nader onderzoek is vastgesteld dat er 
een vervalste ambtsinstructie over dit onderwerp in omloop gebracht is. 
 
182 Kan de enorme verlaging van uitgaven aan het OM worden toegelicht, zowel personeel (€ 43   
46 miljoen minder in 2018) als materieel (bijna 107 miljoen minder in 2018)? Waarom is 
deze bezuiniging niet toegelicht en wordt volstaan met een standaard tekst wat de taak is 
van het OM? 
Als gevolg van de gewijzigde indeling van de begroting in verband met het 
zogenoemde ‘verantwoord begroten’’ is het totaal voor het OM beschikbare budget 

Met de Dienst Roerende Zaken (DRZ) wordt in de begroting Domeinen Roerende 
Zaken aangeduid. Het gaat derhalve om dezelfde organisatie. 
187 Welke instrumenten zijn er de afgelopen jaren ontwikkeld door het Centrum voor 46   
Criminaliteitspreventie en Veiligheid (CVC) om de maatschappelijke veiligheid te 
vergroten? 
Het CCV heeft de afgelopen jaren op het terrein van preventie diverse instrumenten 
ontwikkeld, duurzame samenwerkingsverbanden gecreëerd en heeft ondersteuning 
geboden in de vorm van procesbegeleiding. Gezien de grote hoeveelheid, die in de 
openbare jaarverslagen en op de website van het CCV beschikbaar is, beperk ik mij 
hier tot enkele voorbeelden: 
- Procesbegeleiding bij het succesvol gebleken Keurmerk Veilig Ondernemen 
voor winkelgebieden en de Kwaliteitsmeter Veilig Uitgaan, waarbij door middel van 
heldere afspraken tussen publieke en private partijen de criminaliteit op lokaal niveau 
adequaat wordt aangepakt en voorkomen.  
- Een barrièremodel voor de aanpak van illegale hennepteelt  
- Diverse stappenplannen voor betrokken organisaties en partijen die helpen 
bij de aanpak van bijvoorbeeld loverboys, fietsendiefstal, jeugdcriminaliteit en 
overlast.  
- Tafel van 12 voor de verbetering van veiligheidsbeleving 
- Concrete ondersteuning bij vragen over de Wet maatregelen bestrijding 
voetbalvandalisme en ernstige overlast (Wmbveo)  
 
189 Hoeveel schadeloosstellingen voor onrechtmatige detentie zijn er in 2012 verstrekt en 49   
welke bedrag is daarmee gemoeid? 
Volgens CBS zijn in 2012 4.783 schadeloosstellingen voor onrechtmatige detentie 
verstrekt. Bedrag: € 12.580.500 
 
190 Waarop zijn de bedragen gebaseerd die worden uitgekeerd als schadeloosstelling voor 49   
onrechtmatige detentie? 
De verzoeken die worden behandeld, blijken nagenoeg uitsluitend te zijn gebaseerd op 
artikel 89 en 591(a) Wetboek van Strafvordering, in onderlinge samenhang. De 
verzoeken zijn ingediend door voormalige verdachten en hebben betrekking op 
schade als gevolg van inverzekeringstelling/voorlopige hechtenis, proceskosten en 
kosten van rechtsbijstand. 
 
191 A. Waardoor is het aantal claims van mensen die onterecht als verdachte in de cel hebben 49   
gezeten veroorzaakt, bijna verdrievoudigd?  
B. Waar kunnen deze bedragen op de begroting worden teruggevonden?  
C. Komen er maatregelen om het aantal gevallen en de duur van onterechte detentie te 
verminderen? Zo ja, welke? Of wordt juist een groei verwacht als gevolg van voorstellen 
uit het Regeerakkoord? 
A) Uit analyse van het OM blijkt dat de recente trend in de toename van het aantal 
schadevergoedingen wegens onterechte detentie vooral wordt veroorzaakt doordat 
verdachten vaker in verzekering zijn gesteld, zonder dat dit naderhand leidt tot een 
vrijheidsbenemende straf. Dat leidde tot een sterke groei van het aantal claims voor de 
enkele dagen dat men was gedetineerd, die net als andere claims meer dan voorheen 
worden gehonoreerd als een vanzelfsprekende compensatie voor het leed dat daarmee 
is aangedaan (zoals blijkt uit het onderzoek “Vergoeding van schade ten gevolge van 
rechtmatig en onrechtmatig overheidsoptreden. Een beeld van de praktijk (WODC, 
2008).  
 
B) artikel 33.3 opsporing en vervolging – opdrachten staat het kader voor 
onrechtmatige detentie 
 

In haar recidiveberichten gaat het WODC uitgebreid in op de 2-jaars recidive. Het 
gaat hier om gecorrigeerde recidivecijfers. Dit betekent dat rekening is gehouden met 
verschuivingen in de onderzoekspopulaties op achtergronden als sekse, leeftijd en het 
aantal eerdere justitiecontacten. Bovendien is gecontroleerd op registratie-effecten. 
Het laatste recidivebericht, met betrekking tot de strafrechtelijke recidive van 
justitiabelen uit de periode 2002-2009, bevat ook bijlagen waarin wordt ingegaan op 
de recidive na méér dan twee jaar. Dit betreft bijlage 6 t/m 10. De cijfers die in deze 
bijlagen worden gepresenteerd zijn overigens niet gecorrigeerd, maar betreffen ruwe 
recidivecijfers. Het laatste recidivebericht is te raadplegen op www.wodc.nl. 
 
195 Is bekend dat de wachttijd van vier weken voor 27-minners in het kader van de Wet werk en 52   
bijstand (WWB) na een detentie nog steeds problemen oplevert, omdat iemand dan de 
eerste periode na detentie zonder geld zit en zich (verder) in de schulden moet steken om de 
kosten van levensonderhoud op te vangen? Hoe kan dit worden opgelost? 
Met de wijzigingen van de Wet Werk en Bijstand (WWB) is per 1 januari 2012 voor 
alle jongeren tussen de 18 en 27 jaar een zoektijd van 4 weken ingesteld. Dit geldt ook 
voor jongeren die detentie verlaten. De jongere dient zich digitaal te melden bij het 
UWV en dan 4 weken op zoek te gaan naar algemeen geaccepteerde arbeid. Met het 
UWV is de afspraak gemaakt dat jongeren in detentie zich tot 1 januari 2014 
schriftelijk kunnen aanmelden bij het UWV. 
De vier weken zoektijd kan ingaan voor die jongere die eigen verantwoordelijkheid 
neemt en gemotiveerd is om al tijdens detentie aan zijn terugkeer in de maatschappij 
te werken. Of de inspanning in de laatste vier weken voldoende is geweest, is 
uiteindelijk aan het college van B&W om te beoordelen. Gemeenten kunnen in 
individuele gevallen mensen een voorschot geven op de uitkering.  
DJI blijft tijdens detentie inzetten op re-integratie zodat mensen zo goed mogelijk 
terugkeren op de arbeidsmarkt om zo snel mogelijk zelf in hun levensonderhoud te 
kunnen voorzien. De inspanningen van DJI zijn erop gericht de justitiabele hiervoor 
maximaal te motiveren en te faciliteren. De afspraken en voortgang worden 
bijgehouden in het Detentie- & Reïntegratieplan. Op 1 januari 2014 zijn de digitale 
faciliteiten binnen DJI gerealiseerd waarmee gedetineerden zich digitaal kunnen 
melden bij het UWV en dan gedurende hun detentie op zoek kunnen gaan naar 
algemeen geaccepteerde arbeid. 
 
196 Wordt de mogelijkheid van een slachtoffer-dadergesprek door Slachtoffer in Beeld nu beter 53   
onder de aandacht gebracht in de gevangenissen? Welke inspanningen zijn er op dit 
gebied? Kan dit worden toegelicht?  
Op dit moment is in de aanmeldingen vanuit de PI voor een slachtoffer-dadergesprek 
een verdubbeling zichtbaar ten opzichte van 2012. Door Slachtoffer in Beeld (SiB) zijn 
diverse activiteiten ondernomen om slachtoffer-dadergesprekken binnen de 
gevangenissen beter onder de aandacht te brengen. SiB heeft voorlichting gegeven aan 
PI directeuren en met diverse PI’s zijn afspraken gemaakt over het voorlichten van 
gedetineerden en personeel. Sinds kort is het mogelijk dat gedetineerden zich vanuit 
de PI via de website van SiB aanmelden voor een gesprek. Daarnaast verzorgt SiB 
enkele modules binnen een herstelgerichte cursus voor gedetineerden. In deze cursus 
worden de onderwerpen schuld, schaamte en slachtofferschap bespreekbaar gemaakt 
wat een opmaat kan zijn naar een slachtoffer-dadergesprek.  
 
197 Hoe wordt het openhouden van forensisch psychiatrisch centrum (FPC) Veldzicht 55   
financieel opgevangen? 
Voor het behoud van regionale werkgelegenheid is in de begrotingsafspraken vanaf 
2015 € 50 mln. per jaar uitgetrokken. De helft van dit bedrag is bestemd voor het 
Ministerie van Veiligheid en Justitie en wordt aangewend voor het open houden van 
de kliniek Veldzicht.  
  

en burgers. 
 
202 Heeft Slachtofferhulp Nederland taken erbij gekregen die de stijging van de subsidie van 57   
19.862 miljoen naar 23.196 miljoen rechtvaardigt? Zo nee, hoe moet deze stijging dan 
worden gezien? 
De stichting Slachtofferhulp Nederland heeft er geen specifieke taken bij gekregen. De 
subsidie die Slachtofferhulp Nederland heeft ontvangen voor het jaar 2013 is gelijk 
aan het budgettair kader voor 2014. Er heeft dus geen stijging plaatsgevonden. In de 
begroting 2013 stond het totale budget voor Slachtofferhulp Nederland tijdelijk over 
verschillende artikelen gepositioneerd vanwege de conversie van VBTB naar 
Verantwoord Begroten. Het budgettaire kader voor Slachtofferhulp Nederland voor 
2013 wordt bij Najaarsnota 2013 gelijkgetrokken op één artikel en is gelijk aan het 
niveau van jaar 2014 en verder. Omdat de Najaarsnota 2013 na aanbieding van de 
Ontwerpbegroting 2014 aan uw Kamer wordt vastgesteld, was dit niet zichtbaar in de 
Ontwerpbegroting 2014. 
 
203 Heeft de daling van de bijdrage aan het Centraal Justitieel Incassobureau (CJIB), van 57   
35.403 miljoen in 2013 naar 10.087 miljoen in 2018, gevolgen voor de taakuitoefening van 
het CJIB? Zo nee, waarom niet? 
Nee. De in tabel 34.10 ‘Budgettaire gevolgen van beleid’ (pagina 57) gepresenteerde 
budgetdaling betreft uitsluitend de reguliere kasbijdrage van het moederdepartement 
aan het CJIB. In deze reeks is in tegenstelling tot 2013 voor de jaren 2014 e.v. nog 
geen budget opgenomen voor specifieke opdrachten en projecten van het ministerie 
van VenJ. In de bijdrage voor 2013 zijn deze wel opgenomen, waarbij het 
belangrijkste project de inrichting van het Administratie en Informatiecentrum 
Executieketen (AICE) is in het kader van het programma Uitvoeringsketen 
Strafrechtelijk Beslissingen (USB). Zoals te lezen is in de agentschapsparagraaf CJIB, 
tabel 0.3.1, pagina 105, realiseert het CJIB meerjarig een sluitende begroting. Naast 
de bijdrage vanuit het ministerie van VenJ wordt het CJIB gefinancierd door overige 
departementen en derde partijen. De gezamenlijke financiering is meerjarig stabiel en 
er zijn dan ook geen gevolgen voor de taakuitoefening van het CJIB.  
 
204 Hoe verhouden de extra taken voor het CJIB, zoals de coördinatie op de uitvoering van 57   
strafrechtelijke beslissingen, zich tot een sterk dalend budget van het CJIB, van 35 miljoen 
naar 10 miljoen?  
De overdracht van de verantwoordelijkheid voor de tenuitvoerlegging van 
strafrechtelijke beslissingen van het openbaar ministerie naar de minister van VenJ 
leidt tot nieuwe taken voor het CJIB. Deze overdracht gaat gepaard met een 
overheveling van fte’s en middelen. In afwachting van definitieve besluitvorming over 
de exacte inrichting van de nieuwe werkzaamheden voor de jaren 2014 e.v. bij het 
CJIB heeft nog geen structurele budgetoverheveling naar het CJIB plaatsgevonden; 
dit zal worden gerealiseerd bij Voorjaarsnota 2014. Voor wat betreft het van 35 
miljoen naar 10 miljoen dalende budget zij verwezen naar het antwoord op vraag 203. 
 
205 Hoe verhoudt de daling van de bijdrage aan de Reclassering zich tot de uitbreiding van de 57   
taken, waaronder toezicht houden bij ED? 
Er is sprake van een daling van de bijdrage aan de reclasseringsorganisaties. Dit geldt 
niet alleen voor 2013 maar ook voor de komende jaren. De krappe financiële kaders 
nopen tot een scherpe prioritering van de werkzaamheden die door de 
reclasseringsorganisaties dienen te worden uitgevoerd. 
De voornoemde prioritering van werkzaamheden staat wel los van de uitvoering van 
Elektronische Detentie. In de kostprijs van Elektronische Detentie is rekening 
gehouden met de kosten voor toezicht en controle (pagina 98 van de begroting). Over 
de precieze inrichting van toezicht en controle moet nog besluitvorming plaatsvinden.  
 

gestaan ligt momenteel rond € 14 miljoen. Dit is echter niet het bedrag dat de overheid 
kwijt is aan de regeling: dat bedrag ligt beduidend lager, omdat vaak geen beroep op 
de garantie hoeft te worden gedaan. Uiteindelijk heeft de overheid in 2011 en 2012 
ruim € 700.000 per jaar betaald aan garanties. Het betreft hier zaken waarin wel een 
(voor)onderzoek of procedure tegen de bestuurder(s) is gestart, maar deze er niet toe 
heeft geleid dat de bestuurder(s) geld in de boedel terug lieten vloeien. In diezelfde 
periode is door middel van de garantstellingsregeling in totaal iets minder dan € 9 
miljoen in faillissementsboedels teruggevloeid. Van die teruggevloeide gelden worden 
de gemaakte kosten voor de uitvoering van regeling betaald, het overige komt de 
schuldeisers in het faillissement toe. 
 
210 Welk bedrag is beschikbaar voor de inkoop van zorg door de DJI nu de bijdrage aan de 24- 57   
uurs-nazorg-instellingen stopt? Is dat hetzelfde of een lager budget?  
In verband met de overgang van de 24-uurs nazorginstellingen van een subsidierelatie 
met de Directie Sanctie- en Preventiebeleid van het ministerie van Veiligheid en 
Justitie naar inkoop via de Directie Forensische Zorg (DForZo) van DJI is voor 2014 
een bedrag van € 8,8 mln overgegaan naar de begroting van DForZo. Dit is € 1 mln 
minder dan hetgeen in 2013 beschikbaar was voor de subsidiëring van de justitiële 
bedden.  
 
211 Waarop heeft het onder 'Opdrachten' vermelde 'Overig Tenuitvoerlegging strafrechtelijke 57   
sancties en vreemdelingenbewaring' betrekking? Waaruit vloeien de hogere bedragen voor 
de komende jaren voort? 
Dit artikelonderdeel binnen de V&J-begroting heeft betrekking op verschillende 
opdrachten in het sanctiedomein.  
Hieronder vallen onder meer de beleidsmatige doorwerking van EU-kaderbesluiten in 
het sanctiedomein, de uitvoering van het vrijwilligersbeleid binnen de 
sanctietoepassing (bezoekgroepen DJI), de onderzoeksprogrammering van het WODC 
binnen het sanctiedomein, de bijdrage aan de uitvoering van het verbeterplan ISD, het 
programma Uitvoeringsketen Strafrechtelijke Beslissingen (USB) en diverse kleinere 
projecten. 
 
De hogere bedragen voor de komende jaren vloeien met name voort uit het 
programma USB, dat is ingericht voor de optimalisatie van de executieketen. USB is 
een samenwerking van alle betrokken ketenpartners en het ministerie van VenJ. Bij 
brieven van 25 februari en 5 juli 2013 is uw Kamer geïnformeerd over de 
verbetermaatregelen die op het domein van de executieketen worden getroffen.  
 
212 Kan aangegeven worden in hoeveel gevallen het uiteindelijk niet nodig bleek een beroep te 58   
doen op De Garanties faillisementscuratoren? Aan welke eisen dient te worden voldaan 
alvorens garant wordt gestaan voor de kosten van het onderzoek? 
De Garantstellingsregeling curatoren is bedoeld om curatoren in de gelegenheid te 
stellen onderzoek te doen bij faillissementen waarin sprake lijkt te zijn van kennelijk 
onbehoorlijk bestuur of paulineus handelen (goederen onttrekken aan de boedel), 
maar waar in de boedel onvoldoende geld aanwezig is om onderzoek te doen of een 
procedure te starten om onrechtmatig aan de boedel onttrokken gelden en goederen 
terug te halen. Om een garantie van de overheid te verkrijgen moet de aanvraag 
grofweg aan de volgende eisen voldoen: 
-Het moet gaan om een faillissement van een rechtspersoon, waarin het vermoeden 
bestaat van bijvoorbeeld faillissementspauliana of kennelijk onbehoorlijk bestuur.  
-De curator moet aannemelijk maken dat er verhaalsobjecten zullen zijn waarop hij 
zich kan verhalen als de procedure succesvol blijkt, en de curator moet van plan zijn 
om een onderzoek (vooronderzoek of verhaalsonderzoek) in te stellen. De exacte eisen 
zijn vermeld op www.justis.nl. 
 

van ongeveer € 25.000,-. 
 
217 Bestaat er inzicht in de effectiviteit van crossboardermediation bij internationale 62   
kinderontvoering? 
Uit onderzoek gedurende de pilot in 2009/2010 (Bakker et al., 2010) bleek dat alle 
betrokkenen crossborder mediation zien als een positieve toevoeging die zowel de 
duur van de gehele procedure kan beperken, als de communicatie tussen de ouders 
kan verbeteren. Ook al leidt mediation niet in alle gevallen tot overeenstemming. Het 
Mediation Bureau van het Centrum Internationale Kinderontvoering geeft aan dat ze 
in totaal vanaf november 2010 70 cross border mediations hebben georganiseerd, 
waarvan in 40% van de zaken ouders tot volledige overeenstemming kwamen en in 
20% van de zaken ouders een spiegelovereenkomst hebben getekend. In het voorjaar 
van 2014 start het WODC met een uitgebreide evaluatie van de gewijzigde 
uitvoeringspraktijk bij inkomende zaken van internationale kinderontvoering. De 
verkorte procedure, waar mediation een belangrijk element van uitmaakt, is een 
onderdeel van deze evaluatie. 
 
218 Op welke wijze worden de lotgenotenorganisaties betrokken bij het proces, waarvan de 63   
Commissie-Samson heeft aanbevolen slachtoffers van seksueel misbruik in de jeugdzorg 
een financiële vergoeding te geven voor het leed dat zij geleden hebben in 
jeugdzorginstellingen en pleeggezinnen en waarvoor slachtoffers een schadevergoeding 
kunnen vragen? 
Met de lotgenotenorganisaties is overleg gevoerd over de inhoud van de regelingen en 
de wijze waarop een aanvraag kan worden ingediend bij en behandeld wordt door het 
Schadefonds Geweldsmisdrijven. Daarnaast zal met hen gesproken worden over hoe 
de uitvoering verloopt. 
 
219 Wordt een voorziening getroffen voor slachtoffers van excessief geweld in het kader van de 63   
afwikkeling van de adviezen van de Commissie-Samson? Zo ja, op welke wijze? 
Hierover heeft het kabinet nog geen besluit genomen. Het ontbreken van inzicht in de 
aard en omvang van deze vormen van geweld en het ontbreken van een adequate 
definitie voor deze vormen van geweld zijn complicerend in dit kader.  
 
220 Waarom komen slachtoffers van seksueel misbruik die in hun eigen zijn geplaatst, 63   
bijvoorbeeld bij grootouders, door de jeugdbescherming niet in aanmerking voor één van 
de financiële regelingen?  
Het is niet zo dat slachtoffers van seksueel misbruik binnen een netwerkpleeggezin, 
zoals bijvoorbeeld de grootouders, niet in aanmerking komen voor een 
tegemoetkoming in het kader van beide regelingen. Bij het vaststellen of een 
slachtoffer van seksueel misbruik in een pleeggezin in aanmerking kan komen voor 
een tegemoetkoming, is de vraag van belang of het slachtoffer door, en onder 
verantwoordelijkheid van een overheid dan wel instelling is geplaatst in het 
pleeggezin. Als daaraan wordt voldaan, dan kan er aanspraak gemaakt worden op de 
regelingen. Ook als het pleeggezin uit het eigen netwerk (bijvoorbeeld de grootouders) 
kwam. 
 
221 Worden jongeren die in de toekomst onder het adolescentenstrafrecht vallen na hun straf 63   
begeleid door de jeugdreclassering? 
Na inwerkingtreding van het wetsvoorstel adolescentenstrafrecht heeft de rechter bij 
toepassing van het jeugdstrafrecht op jongvolwassenen (18-23 jaar) de mogelijkheid 
om toezicht en begeleiding door de jeugdreclassering óf volwassenenreclassering op te 
leggen. Aangezien het wetsvoorstel het uitgangspunt wil versterken dat de 
tenuitvoerlegging het toegepaste sanctiestelsel volgt, ligt toezicht en begeleiding door 
de jeugdreclassering in deze gevallen voor de hand. Gelet op de persoonlijke 

14000
12000
Totaal aantal
10000
gevraagde
OTS'n
8000
waarvan met
MUHP
6000
4000
2000
0
2008 2009 2010 2011 2012
 
 
 
 
Bovenstaande grafiek geeft meerjaren trend aan van het aantal door de Raad van de 
Kinderbescherming aan de kinderrechter verzochte ondertoezichtstellingen en 
uithuisplaatsingen. De Raad heeft zelf geen exacte gegevens over het aantal door de 
kinderrechter uitgesproken ondertoezichtstellingen. Wel geeft een verkennend intern 
beleidsonderzoek het beeld dat 95% van het aantal verzoeken door de Kinderrechter 
geheel of gedeeltelijk wordt gehonoreerd. (90% geheel) 
De Raad heeft evenmin zelf gegevens over het totaal aantal minderjarigen dat in het 
kader van een ondertoezichtstelling uit huis is geplaatst. Tijdens de loop van een 
ondertoezichtstelling kan de gezinsvoogd hiertoe (middels een verzoek aan de 
kinderrechter) overgaan. Deze gegevens zijn bij de Rechtbank en/of de Bureaus 
Jeugdzorg verkrijgbaar. De bovenbedoelde uithuisplaatsingen betreffen dus enkel 
verzoeken die na onderzoek door de Raad aan de kinderrechter zijn gedaan. 
 
227 Kan een nadere splitsing worden aangebracht naar ontvangende organisaties in de post 64 67 
subsidies-jeugdbescherming? Klopt het dat het aantal meldingen dat is gedaan bij het 
Centrum Internationale Kinderontvoering fors is toegenomen en dat de subsidie naar 
beneden is bijgesteld? 
De minister subsidieert meerdere organisaties en initiatieven die 
betrekking hebben op de jeugdbescherming. Onder deze post vallen 
diverse kleinere subsidies waaronder Centrum Internationale Kinderontvoering 
(IKO, € 653.000) en Stichting Adoptievoorzieningen (SAV, € 575.000) en kosten nader 
onderzoek doodsoorzaak van kinderen (NODO, € 995.000). 
In het kader van de subsidieaanvraag voor 2014 heeft het Centrum Internationale 
Kinderontvoering aangegeven dat het aantal adviesaanvragen is toegenomen. De 
beslissing over de hoogte van de subsidietoekenning 2014 wordt genomen na het 
jaarplangesprek dat nog moet plaatsvinden tussen Centrum Internationale 
Kinderontvoering en het ministerie van Veiligheid en Justitie. 
 
228 Hoeveel verzoeken tot inning van kinderalimentatie en partneralimentatie heeft het 65   
Landelijk Bureau Inning Onderhoudsbijdragen in 2012 gekregen? 
Het Landelijk Bureau Inning Onderhoudsbijdragen heeft in 2012 13.111 verzoeken 
tot inning van kinderalimentatie en partneralimentatie gekregen.  
 
229 Wordt de Vereniging van Nederlandse Gemeenten (VNG) betrokken bij het maken van 66   
bestuurlijke afspraken over normprijzen ondertoezichtstellingen en voogdij met de 
provincies en stadsregio’s aan het einde van 2013, aangezien de jeugdbescherming per 
2015 naar de gemeenten overgeheveld wordt? 

 
233 Met hoeveel plaatsen wordt de capaciteit van de sector Justitiële Jeugdinrichtingen van 68   
DJI exact teruggebracht? 
In het capaciteitsplan JJI zoals is aangekondigd in 2012 (kamerstukken II 2012/2013, 
24 587 nr. 480) wordt met ingang van 1 januari 2014 de operationele capaciteit van de 
sector Justitiële Jeugdinrichtingen van 800 plaatsen teruggebracht naar 650. 
Daarnaast blijven vanaf 2014 127 van de 150 reserveplaatsen beschikbaar om een 
eventueel stijgende instroom te kunnen opvangen. 
 
In het kader van het Masterplan DJI 2013-2018 vindt een verdere reductie plaats. 
Vanaf 2017 beschikt de sector JJI over 600 operationele plekken en 89 reserve 
plaatsen. 
 
234 Waaruit bestaan de preventieve activiteiten van Halt precies? Hoeveel kost dat? 68   
De preventieve activiteiten van Halt bestaan onder meer uit voorlichtings-
bijeenkomsten op scholen en/of aan ouders en (al dan niet lokale) projecten rondom 
specifieke thema’s zoals overlast op straat, schoolverzuim, agressie, sportveiligheid, 
(digitaal) pesten, het onveilig oversteken van spoorweg-overgangen, etc. Ook neemt 
Halt regelmatig deel aan brede programma’s vanuit de rijksoverheid, zoals 
bijvoorbeeld Veiligheid Publieke Taak of (brief 30 maart 2012, TK 2011–2012, 28 684, 
nr. 345) en Veiliger Sportklimaat (brief 24 april 2013, TK 2012–2013, 30 234, nr. 83).  
 
De kosten van preventie maken geen deel uit van de VenJ-begroting. 
Voor de repressie-activiteiten (de uitvoering van de Halt-afdoening) is Halt een 
rechtspersoon met wettelijke taak (RWT) die deze taak uitvoert onder 
verantwoordelijkheid en financiering van de Minister van Veiligheid en Justitie. Voor 
de preventie-activiteiten opereert Halt als zelfstandige, particuliere organisatie en de 
preventieve taken staan los van haar wettelijke taak. Voor deze activiteiten heeft Halt 
diverse, veelal lokale, opdrachtgevers/financiers (zoals gemeenten, provincies, scholen 
en soms particuliere fondsen). Incidenteel ontvangt Halt soms een projectsubsidie 
vanuit een rijksbreed programma als het hiervoor genoemde programma Veiligheid 
Publieke Taak en het programma Veiliger Sportklimaat.  
 
Waaruit bestaan de diverse verbeteringen die worden doorgevoerd in de 
235 69   
jeugdstrafrechtketen?  
Het uitgangspunt voor de jeugdstrafrechtketen is dat die ‘generiek waar mogelijk, en 
specifiek waar noodzakelijk’ samenwerkt met de volwassenenketen. De jeugdketen 
sluit daarom bij de belangrijkste verbeterprojecten uit de volwassenenstrafrechtketen 
aan. Dit geldt bijvoorbeeld voor ZSM, digitaal werken in de strafrechtketen, 
managementinformatie en routeren van sancties. Alleen daar waar het pedagogische 
karakter van de jeugdstrafrechtketen vraagt om specifieke maatregelen wijkt de 
jeugdketen af. Dit geldt met name voor jeugdspecifieke organisaties zoals de Raad 
voor de Kinderbescherming en Justitiële Jeugdinrichtingen (JJI’s). Binnen het 
programma Jeugdcriminaliteit en Jeugdgroepen worden diverse verbeterprojecten 
doorgevoerd waaronder het aanmeldingstraject van jeugdigen bij JJI’s, het 
nazorgtraject na het verlaten van een JJI en informatievoorziening tussen 
professionals (GCOS). 
 
236 Kan een nadere specificering worden gegeven van de uitgaven van 30,2 miljoen euro in 72   
2014 aan het Instituut Fysieke Veiligheid? Waar wordt dit geld aan besteed? 
In 2014 betreft de bijdrage van VenJ aan het Instituut Fysieke Veiligheid (IFV) een 
bedrag van € 26,8 mln ten behoeve van de wettelijke taken van het IFV. Deze 
wettelijke taken betreffen o.a. het verwerven, beheren en aan de veiligheidsregio’s ter 
beschikking stellen van materieel, uitrusting en telecommunicatievoorzieningen; het 
verzorgen van opleidingen voor de brandweer; het ontwikkelen van lesstof, oefenstof 

 2011 2012 2013 (jan-jun) 
Vanuit grensbewaking naar 
3
820 620 340 
toelating 
Bron: RVK. Afgerond op tientallen. 
 
Het is niet mogelijk om bovenstaande aantallen simpelweg van elkaar af te trekken. 
Het komt bijvoorbeeld ook voor dat een vreemdeling bij inreis via een luchthaven of 
zeehaven aan alle voorwaarden voor toegang tot Nederland voldoet en pas later 
kenbaar maakt dat hij of zij asiel wil aanvragen. De asielaanvraag is dan niet bekend 
bij KMar of ZHP terwijl de asielzoeker wel via lucht of zee is ingereisd. ` 
 
239 Hoeveel asielzoekers dienen een verblijfsaanvraag in waarbij zij geen reis- en 77   
identiteitsdocumenten (kunnen) overleggen? 
Door de vreemdelingenpolitie zijn er in 2013 tot en met september ongeveer 7.060 
identiteitsonderzoeken uitgevoerd naar aanleiding van een asielverzoek. In 3.880 
4
gevallen zijn er geen reis- en identiteitsdocumenten overlegd .  
 
240 Hoe vaak zijn bij verblijfsaanvragen vervalste of onjuiste documenten aangetroffen? Hoe 77   
wordt hier op gecontroleerd? 
Het aantal aangetroffen documenten wordt in de geautomatiseerde systemen van de 
IND niet geregistreerd. Voor asiel geldt dat als bij de aanmelding (voordat het 
asielverzoek is ingediend) originele reis- of identiteitsdocumenten worden 
aangetroffen of door de vreemdeling worden overgelegd, deze door de 
Vreemdelingenpolitie of de KMar worden ingenomen voor nader onderzoek. Als na 
afronding van het onderzoek blijkt dat sprake is van valse of vervalste documenten, 
worden deze niet aan de vreemdeling teruggegeven. Als originele asielgerelateerde 
documenten worden aangetroffen of overgelegd, dient de vreemdeling deze 
documenten voor nader onderzoek ter beschikking te stellen aan de IND. Als een 
vreemdeling ter staving van zijn aanvraag valse of vervalste documenten heeft 
overgelegd en, hoewel daarover ondervraagd, de echtheid ervan heeft volgehouden, 
wordt deze omstandigheid mede betrokken bij de beoordeling van de aanvraag. In dat 
geval ligt op de vreemdeling een zwaardere bewijslast om de noodzaak tot 
bescherming aannemelijk te maken. Indien een vreemdeling een reguliere aanvraag 
indient, wordt door de IND-medewerker aan de loketten de echtheid van documenten 
beoordeeld. Hiertoe hebben alle IND-medewerkers binnen het reguliere proces een 
training documentenherkenning gevolgd. 
 
241 Hoe vaak zijn vorig jaar verblijfsdocumenten aangemerkt als zijnde verloren of gestolen? 77 83 
Hoe verhoudt dit aantal zich tot het aantal verloren of gestolen paspoorten, waarbij 
rekening wordt gehouden met het aantal mensen dat dergelijke documenten bezit? 
5
In 2012 zijn in totaal 5.890 verblijfsdocumenten als vermist geregistreerd bij de IND. 
Deze aantallen zijn gebaseerd op het moment van registratie van de vermissing en niet 
op de daadwerkelijke datum van vermissing. 
In 2012 zijn ruim 2.3 miljoen paspoorten en 1.7 miljoen Nederlandse 
identiteitskaarten (NIK) uitgegeven. In 2012 zijn 179.100 documenten (paspoort: 
49.200 en NIK 129.900) door het ministerie van BZK geregistreerd als vermist 
 6
(gestolen of verloren, daar wordt geen onderscheid tussen gemaakt) . Het is niet 
bekend hoeveel Nederlandse documenten totaal in omloop zijn (vanwege het 
ontbreken van een centrale reisdocumentenadministratie). 
                                                           
3
 Vorig jaar is in de antwoorden op de Kamervragen bij de Begroting 2013 abusievelijk een aantal van 840 
genoemd. 
4
 Bron: Politie. Afgerond op tientallen. 
5
 Bron: IND. Afgerond op tientallen. 
6
 Bron: BZK. Afgerond op honderdtallen. 

de meeste gevallen binnen de AA procedure kan plaatsvinden, waardoor het effect 
van het meetoetsen op de gemiddelde duur van de afhandeling naar verwachting 
gering zal zijn.  
Na invoering van de nieuwe systematiek wordt gemonitord of het meetoetsen van de 
twee extra humanitair reguliere beleidskaders negatieve gevolgen heeft voor de 
termijnen van de IND en de doorlooptijden van rechterlijke procedures, afgezet tegen 
de meeropbrengst van deze werkwijze.  
 
247 Wat zijn de verklaringen voor de stijgende tendens van tweede en opvolgende aanvragen 77   
asiel? 
Zoals blijkt uit de Rapportage Vreemdelingenketen over de periode januari-juni 2013, 
is het aantal tweede en volgende aanvragen in de eerste helft van 2013 gedaald ten 
opzichte van dezelfde periode in 2012 en ook ten opzichte van de tweede helft van 
2012. De stijgende tendens lijkt derhalve over zijn hoogtepunt heen te zijn. 
Er is geen eenduidige oorzaak aan te wijzen voor de hoogte van het aantal ingediende 
tweede en volgende asielaanvragen. Meerdere factoren spelen daarbij een rol. Vaak is 
de aanleiding voor het indienen van een tweede of volgende aanvraag gelegen in nieuw 
beleid en/of een verslechtering in de situatie in het land van herkomst. Een voorbeeld 
van ‘bijzondere ontwikkelingen’ in beleid zijn: de uitspraak van 21 januari 2011 van 
9
het EHRM over de Dublinverordening en Griekenland, waardoor alle asielzoekers, 
die op het moment van de uitspraak in Nederland verbleven en van wie volgens de 
criteria van de Dublinverordening was vastgesteld dat Griekenland verantwoordelijk 
was, in de Nederlandse asielprocedure moesten worden opgenomen. Ook de invoering 
van nieuw beleid voor Somalië leidde tot een toename van het aantal tweede en 
volgende aanvragen. 
  
248 Hoeveel van het totaal aantal ingediende vervolgaanvragen wordt daadwerkelijk binnen 78   
één dag afgehandeld? 
De zogenoemde eendagstoets betreft een van de maatregelen uit de beleidsvisie 
'Stroomlijning Toelatingsprocedures' (Kamerstukken II, vergaderjaar 2010-2011, 19 
637, nr. 1400) die nader zijn uitgewerkt in de brief van 22 mei 2012. Na implementatie 
van deze maatregelen zal waar mogelijk binnen één dag worden beoordeeld of sprake 
is van een novum en of dit novum kan leiden tot toelating. Alleen wanneer de 
aanvraag niet in één dag kan worden afgedaan, bijvoorbeeld omdat nader onderzoek 
moet plaatsvinden, stroomt de vreemdeling door naar de algemene of de verlengde 
asielprocedure (asiel) of wordt de aanvraag ingenomen (regulier). Voor zover de 
ééndagstoets ziet op asielvervolgaanvragen wordt deze maatregel per 1 januari 2014 
geïmplementeerd. De ééndagstoets voor humanitair reguliere (vervolg)aanvragen 
wordt naar verwachting in het 2e kwartaal 2014 ingevoerd. Op dit moment worden 
dus nog geen aanvragen in één dag beoordeeld. 
 
249 In hoeveel gevallen wordt bij ongegronde vervolgaanvragen de rechtsbijstand 103   
daadwerkelijk beperkt? 
Van een beperking van de verlening van rechtsbijstand is geen sprake. Als een 
aanvraag om verlening van rechtsbijstand door de raad voor rechtsbijstand wordt 
ingewilligd, wordt er op de gebruikelijke wijze rechtsbijstand verleend. Dit vloeit 
voort uit de gedragsregels waaraan de advocatuur gebonden is. Voor de verlening van 
rechtsbijstand maakte het niet uit of er op basis van een toevoeging rechtsbijstand 
wordt verleend of dat de rechtzoekende zelf de kosten van rechtsbijstand betaalt.  
 
250 Wat zijn de gemiddelde doorlooptijden van beslissingen op asielaanvragen en reguliere 78   
aanvragen? Hoeveel van de asielaanvragen wordt in de algemene asielprocedure (AA) 
afgedaan en hoeveel in de verlengde asielprocedure (VA)? Hoeveel weken moeten asiel en 
reguliere zaken gemiddeld wachten op uitspraak in beroep na instellen van het 
                                                           
9
 21 januari 2011 

 t/m juni 
Inwilligingen ‘buiten 
70 70 60 30 40 10 
schuld’ 
Bron: IND. Afgerond op tientallen. 
 
254 Hoe vaak is de afgelopen jaren tot op heden gebruik gemaakt van de discretionaire 77   
bevoegdheid tot verlening van een verblijfsvergunning? 
Tijdens het Kabinet Rutte I is in totaal aan 210 personen een verblijfsvergunning op 
14
grond van de discretionaire bevoegdheid verleend . Sinds het aantreden van het 
kabinet Rutte II is tot en met september 2013 aan 80 personen waarbij sprake was 
van individuele schrijnende omstandigheden, een verblijfsvergunning verleend op 
basis van discretionaire bevoegdheid.  
 
255 Hoe vaak is vorig jaar een verblijfsvergunning ingetrokken? Op welke gronden is dat 77   
gebeurd? 
In 2012 zijn 4.840 reguliere- en 410 asielvergunningen ingetrokken. Deze gegevens 
werden tot voor kort niet geregistreerd, zodat deze informatie nu niet beschikbaar is. 
Op termijn zijn deze gegevens wel beschikbaar. Op welke termijn dit zal zijn hangt 
mede af van het totaal van gegevens dat wordt gevraagd en van de beschikbare 
capaciteit die nodig is voor de verdere ontwikkeling van het 
managementinformatiesysteem van de IND. De IND beschikt over een 
gespecialiseerde unit intrekkingen van asielvergunningen die in 370 zaken handmatig 
de formele intrekkingsgronden heeft geregistreerd. Uit deze handmatige registratie 
blijkt dat intrekking van de asielvergunning heeft plaatsgevonden in 70 gevallen op 
grond van openbare orde, in 180 gevallen wegens het verstrekken van onjuiste 
gegevens, in 70 gevallen op grond van het vervallen van de verleningsgrond en in 60 
15
gevallen op grond van het verplaatsen van het hoofdverblijf .  
 
256 Hoe vaak zijn vorig jaar verblijfsvergunningen ingetrokken op grond van verplaatsing van 77   
het hoofdverblijf? 
Deze gegevens werden tot voor kort niet geregistreerd, zodat deze informatie nu niet 
beschikbaar is. Op termijn zijn deze gegevens wel beschikbaar. Op welke termijn dit 
zal zijn hangt mede af van het totaal van gegevens dat wordt gevraagd en van de 
beschikbare capaciteit die nodig is voor de verdere ontwikkeling van het 
managementinformatiesysteem van de IND. Uit handmatige registratie blijkt dat in 60 
gevallen een asielvergunning is ingetrokken op grond van het verplaatsen van het 
hoofdverblijf.  
 
257 Hoe vaak wordt bij asielzoekers de verblijfsvergunning ingetrokken wegens vakanties naar 77 83 
de landen van herkomst, hetgeen haaks staat op de geclaimde onveiligheid aldaar? Hoe 
wordt hier actief op gehandhaafd? 
Deze afwijzingsgrond wordt niet apart geregistreerd in het registratiesysteem van de 
IND. De IND is afhankelijk van signalen over de reis van een houder van een 
verblijfsvergunning asiel naar diens land van herkomst. Die kunnen bijvoorbeeld 
afkomstig zijn van de ambtenaar die de vreemdeling bij inreis controleert, of uit de 
GBA als de vreemdeling uitgeschreven is vanwege vertrek naar het land van 
herkomst. De IND heeft een unit die belast is met de intrekking van 
verblijfsvergunningen asiel. Als er aanleiding is om een verblijfsvergunning asiel in te 
trekken, dan zal de IND daartoe een voornemen uitbrengen. De vreemdeling kan 
daarop reageren en aan de hand van die reactie wordt besloten of de vergunning 
                                                           
14
 Bron: IND. Afgerond op tientallen. 
15
 Bron: IND. Afgerond op tientallen. Zowel het totaal als de uitsplitsingen zijn afgerond. Daardoor kan het 
voorkomen dat de optelling niet klopt. 
 

maanden. Een verklaring hiervoor is dat op de VBL nog gezinnen met minderjarige 
kinderen verblijven die niet overgeplaatst worden om het aantal verhuizingen te 
beperken. Daarnaast verblijven op de VBL nog vreemdelingen die in een tentenkamp 
hebben gezeten en aan wie een vrijheidsbeperkende maatregel is opgelegd en 
vreemdelingen met medische problematiek waarbij het onderdak evenmin wordt 
beëindigd.   
 
Detentiecentra 
Op dit moment zijn de volgende detentiecentra open: Alphen aan de Rijn, Schiphol, 
16
Rotterdam en Zeist. In het masterplan DJI 2013 -2018 staat beschreven dat DC 
Alphen aan de Rijn vanaf 2015 een penitentiaire inrichting wordt.  
De vreemdelingebewaring wordt geconcentreerd op de locaties DC Schiphol, DC Zeist 
en DC Rotterdam. 
 
 
 
 
 
De gemiddelde bewaringsduur per detentiecentrum op peildatum 30 september 2013: 
•         Zeist:                          118 dagen 
•         Schiphol:                     104 dagen 
•         Rotterdam:                  87 dagen 
•         Alphen aan de Rijn:      116 dagen 
 
261 Hoe lang verblijven vreemdelingen gemiddeld op een vrijheidbeperkende locatie? 77   
Zie antwoord 260. 
 
262 Wat zijn de terugkeercijfers vanuit de gezinslocaties, de vrijheidbeperkende locaties en 77   
detentiecentra in 2012 en 2013? Wat zijn de verwachtingen voor 2014? 
Hierbij treft u de tabel met vertrek uit de gezinslocatie (GL), vrijheidbeperkende 
locatie (VBL) of uit detentie (bewaring). Vertrek vanuit een GL of VBL kan 
plaatsvinden door zelfstandige terugkeer of door zelfstandig vertrek zonder toezicht. 
Vertrek vanuit detentie (vreemdelingenbewaring) kan plaatsvinden door zelfstandige 
terugkeer, gedwongen terugkeer of zelfstandig vertrek zonder toezicht.  
 
Er kan voor de te verwachten terugkeer vanuit de VBL, GL en vanuit detentie geen 
verwachting worden gemaakt voor 2014. Terugkeer is afhankelijk van de 
bereidwilligheid van de vreemdeling om terug te keren en van het land van herkomst 
om de vreemdeling op te nemen. 
 
In de onderstaande tabel is het vertrek uit een gezinslocatie, vrijheidbeperkende 
locatie en detentie over 2012 en 2013 (januari t/m september) weergegeven. 
2013 
 2012 
t/m september 
GL 290 270 
                                                           
16
 Kamerstukken II, vergaderjaar 2012-2013, 24 587, nr. 535 

gevallen de voorkeur hebben boven uitzettingen per lijndienst. Overheidsvluchten 
worden ingezet voor zowel groepsgewijze als individuele uitzettingen. De wens om te 
komen tot een groepsgewijze uitzetting wordt veelal bepaald door overwegingen in het 
kader van doelmatigheid, hoofdzakelijk de omvang van de populatie vreemdelingen 
behorend tot een enkele nationaliteit in het vertrekproces van de Dienst Terugkeer & 
Vertrek (DT&V).  
Waar mogelijk maakt Nederland voor groepsgewijze uitzettingen gebruik van 
gezamenlijke terugkeervluchten van EU-lidstaten die door FRONTEX worden 
ondersteund. Hoewel met een aantal herkomstlanden afspraken zijn gemaakt over het 
effectueren van groepsgewijze uitzettingen, is dit over het algemeen niet noodzakelijk 
en niet doelmatig. Ook kan er reden bestaan om individuele uitzettingen per 
overheidsvlucht te effectueren, bijvoorbeeld als door dusdanig hevig verzet van de 
vreemdeling uitzetting per reguliere lijndienst niet slaagt, ondanks de inzet van 
escorts.  
Er is geen beschikking over een overzicht van landen die niet bereid zijn mee te 
werken aan overheidsvluchten ten behoeve van groepsgewijze uitzettingen. Verreweg 
het grootste deel van de gedwongen terugkeer vindt individueel plaats. Voor de 
effectiviteit van het terugkeerbeleid is van belang in welke mate herkomstlanden in 
het algemeen bereid zijn mee te werken een de gedwongen terugkeer van hun 
onderdanen. Die medewerking, of het gebrek daaraan kan doorgaans worden 
afgemeten aan de mate waarin herkomstlanden (vervangende) reisdocumenten 
vertrekken voor gedwongen terugkeer. 
 
266 Hoeveel vreemdelingen zijn er in het afgelopen jaar uitgezet? 77 83 
Zie het antwoord op vraag 264. De aantallen van vreemdelingen die zijn uitgezet, zijn 
zichtbaar bij de categorie gedwongen vertrek. 
 
267 Hoeveel vreemdelingen hebben Nederland vorig jaar verlaten vanuit de 77 83 
vreemdelingenbewaring? 
Vreemdelingenbewaring vindt plaats op basis van artikel 6 Vw2000, bij 
toegangsweigering van een vreemdeling aan de grens, of op basis van artikel 59 
Vw2000, wanneer een vreemdeling in Nederland wordt aangetroffen zonder 
rechtmatig verblijf. 
 
In de onderstaande tabel zijn de vreemdelingen weergegeven die in 2012 zijn 
vertrokken vanuit bewaring. Uitsplitsingen naar gedwongen, zelfstandig en 
zelfstandig zonder toezicht, en naar art. 6 Vw 2000 en art. 59 Vw. 
 Art. 59 Vw Art. 6 Vw 
Gedwongen vertrek 2.730 110 
Zelfstandig vertrek 290 10 
Zelfstandig vertrek zonder 
1.670 40 
toezicht 
Totaal vanuit bewaring 4.700 160 
Bron: DT&V. Afgerond op tientallen.  
 
268 Welk percentage vertrekplichtige gezinnen is vanuit de gezinslocaties teruggekeerd naar de 77 83 
landen van herkomst? 
Het staat niet altijd vast dat het land waar vreemdelingen vanuit Nederland naar toe 
vertrekken hun land van herkomst is. Daarom kan deze vraag niet aan de hand van 
percentages worden beantwoord. Wel is het soort vertrek vanuit gezinslocaties 
inzichtelijk te maken. In 2012 zijn vanuit gezinslocaties 30 gezinnen (bestaande uit 110 
vreemdelingen) zelfstandig vertrokken. Voor het zelfstandig vertrek wordt in het 
systeem van de DT&V alleen geregistreerd naar welk land de vreemdeling vertrekt en 

272 Hoeveel criminele vreemdelingen bevinden zich zonder verblijfsrecht in Nederland? 77 83 
hoeveel daarvan kunnen niet worden uitgezet en hoeveel daarvan zitten in 
(vreemdelingen)bewaring? 
Het totaal aantal criminele vreemdelingen dat zich zonder verblijfsrecht in Nederland 
bevindt, welk deel daarvan niet kan worden uitgezet en welk deel daarvan in 
(vreemdelingen)bewaring verblijft is op dit moment niet uit de systemen te herleiden. 
Momenteel worden, in samenwerking met de ketenpartners, verbeteringen 
aangebracht in de koppeling tussen de strafrechtsketen en de vreemdelingenketen. 
Naar verwachting zijn er daardoor in 2014 meer gegevens beschikbaar over 
vreemdelingen die verdacht worden van een misdrijf. 
Het totaal aantal verdachte of veroordeelde vreemdelingen dat vanuit de ‘caseload’ 
van de DT&V uit Nederland is verwijderd of zelfstandig uit Nederland is vertrokken, 
18
in 2012 waren dat er 690 .  
 
273 In welke gemeenten wordt thans (in strijd met de afspraken van het bestuursakkoord met 77 83 
VNG in 2007) opvang verleend aan uitgeprocedeerde vreemdelingen? Om hoeveel 
vreemdelingen gaat het? Welke interventies vinden hier plaats? 
Het is bekend dat een aantal gemeenten (een vorm van) opvang verleent aan 
uitgeprocedeerde vreemdelingen. Precieze aantallen zijn niet bekend, met name 
omdat deze groep varieert in samenstelling en aantal. Er wordt steeds getracht om in 
het kader van het Lokaal Terugkeeroverleg (waarin DT&V, IND en gemeente 
samenwerken) te zoeken naar een oplossing op maat voor de betreffende 
vreemdelingen. Op die manier wordt ook voorkomen dat gemeenten deze groep 
vreemdelingen langdurig opvangen. De Rijksoverheid onderstreept in de contacten 
met de Vereniging van Nederlandse Gemeenten en de individuele gemeenten dat 
alternatieven voorhanden zijn, zoals onderdak in een vrijheidsbeperkende locatie, en 
dat het langdurig opvang bieden aan vreemdelingen zonder verblijfsrecht onwenselijk 
is. 
 
274 Welk aandeel van de spookburgers in Nederland betreft vreemdelingen die officieel niet 77 83 
meer in Nederland verblijven? 
Allereerst dient opgemerkt te worden dat het CBS de term ‘spookburger’ niet 
gebruikt. Bij de beantwoording van de vraag is verondersteld dat met ‘spookburgers’ 
personen worden bedoeld die ooit als ingezetene ingeschreven stonden in de GBA, 
maar van wie de gemeente waar de persoon ingeschreven stond heeft geconcludeerd 
dat de actuele verblijfplaats onbekend is. De gemeente geeft deze persoon in het 
systeem aan met de omschrijving: emigratie naar buitenland ‘onbekend’. Deze 
personen worden in de regel aangeduid met de term ‘VOW’ (Vertrokken Onbekend 
Waarheen). Hierdoor tellen ze niet meer mee in de bevolking van Nederland.  
Het merendeel van de personen die aangeduid is met de term ‘VOW’ zijn emigranten 
die hun vertrek nooit bij de gemeente hebben gemeld. Er zijn echter ook VOW-
geregistreerde personen die verhuisd zijn naar een andere plek in Nederland zonder 
dit te melden. Uit onderzoek in 2011 van het CBS, in opdracht van het ministerie van 
BZK, is gebleken dat 75% van de als VOW-geregistreerde personen niet de 
Nederlandse nationaliteit had. Tevens bleek de helft van de als VOW-afgevoerde 
personen na twee jaar weer in de GBA te zijn ingeschreven. Van degenen met de 
Nederlandse nationaliteit is bijna 75% binnen twee jaar terug, van de niet-
Nederlanders is dit niet meer dan 20%. Onbekend is of deze personen tijdelijk in het 
buitenland verbleven of dat ze in Nederland verbleven zonder ingeschreven te zijn in 
de GBA. 
 
275 Hoe vaak zijn in 2013 asielzoekers uit de asielopvang geplaatst omdat zij er niet in 82   
slaagden binnen 28 dagen het land te verlaten? Waar gingen deze mensen daarna heen? 
Hoe vaak is bij benadering deze termijn overschreden, maar is men desondanks niet uit de 
                                                           
18
 Bron: DT&V. Afgerond op tientallen. 

2008 2009 2010 2011 2012 2013 (Jan-Jul)
Germany 26.945 33.035 48.590 53.345 77.650 58.605
France 41.845 47.625 52.725 57.335 61.455 38.235
Sweden 24.875 24.260 31.940 29.710 43.945 22.995
United Kingdom n.a. 31.695 24.365 26.940 28.260 17.470
Hungary 3.175 4.670 2.105 1.720 2.155 13.925
Italy 30.145 17.670 10.050 34.145 17.350 13.485
Switzerland 16.605 16.005 15.565 23.880 28.640 12.845
Belgium 15.940 22.955 26.560 32.270 28.285 12.710
Poland 8.515 10.595 6.540 6.890 10.755 11.995
Austria 12.750 15.815 11.060 14.455 17.450 10.055
Netherlands 15.255 16.140 15.100 14.600 13.100 9.265
Norway 14.430 17.225 10.065 9.055 9.785 6.260
Greece 19.885 15.925 10.275 9.310 9.575 4.720
Denmark 2.375 3.775 5.100 3.985 6.075 4.025
Spain 4.515 3.005 2.745 3.420 2.565 2.900
Bulgaria 745 855 1.025 890 1.385 2.320
Finland 3.770 5.700 3.675 2.975 3.115 1.735
Malta 2.605 2.385 175 1.890 2.080 900
Romania 1.180 965 885 1.720 2.510 890
Croatia n.a. n.a. n.a. n.a. n.a. 765
Cyprus 3.920 3.200 2.875 1.770 1.635 630
Luxembourg 455 485 785 2.155 2.055 590
Ireland 3.865 2.690 1.940 1.290 955 545
Czech Republic 1.650 1.245 790 755 755 400
Slovakia 905 820 540 490 730 270
Portugal 160 140 160 275 295 245
Lithuania 520 450 495 525 645 215
Slovenia 260 200 245 360 305 200
Latvia 55 60 65 340 205 105
Iceland 75 35 45 75 120 100
Liechtenstein 25 285 110 75 75 70
Estonia 15 40 35 65 75 60
Total 257.465 299.945 286.620 336.725 373.995 249.510
 
Bron: Eurostat. Peildatum 23 oktober 2013. Afgerond op vijftallen. n.a. = not 
available. (IND/INDIAC) 
 
278 Welk percentage asielaanvragen worden toegekend in de diverse EU-lidstaten? Wat zijn de 77   
oorzaken van de recente toename van de instroom in Nederland? Wat zijn de redenen dat 
Nederland verhoudingsgewijs meer asiel toekent? 
20
In 2012 was het inwilligingspercentage in Europa , uitgedrukt in het totaal aantal 
inwilligende beslissingen (Geneva Convention status, Subsidiary Protection, 
Humanitarian reasons) afgezet tegen het totaal aantal beslissingen (inwilligende en 
21
afwijzende beslissingen), 32% . Het merendeel van de Europese inwilligingen bestond 
uit de Geneva Convention status ofwel Vluchtelingenstatus. Nederland zat daar in 
2012 met een inwilligingspercentage van 54% boven. De hoogste aantallen 
inwilligingen in Nederland in het jaar 2012 waren voor personen afkomstig uit Irak, 
Somalië, Afghanistan en Syrië. Het merendeel van de Nederlandse inwilligingen betrof 
22
subsidiaire bescherming .  
Eén van de oorzaken van de recente toename van de asielaanvragen in Nederland in 
2013 is een toename van het aantal aanvragen uit Somalië. Dit betreft voor het 
overgrote deel familieleden van personen aan wie eerder een asielvergunning is 
verleend (Gezinshereniging in het kader van asiel: nareis). Daarnaast is sprake van 
een verhoogde instroom uit Syrië.  
Er zijn verschillende factoren van invloed op het inwilligingspercentage van 
asielaanvragen in Nederland, zoals de verschillen in landen van herkomst van de 
asielzoekers en verschillen in de uitvoering van het gemeenschappelijk asielbeleid in 
verschillende EU-lidstaten.  
Voor een nadere toelichting op de mogelijke redenen die ten grondslag kunnen liggen 
aan het verschil in de inwilligingspercentages wordt verwezen naar het antwoord op 
                                                           
20
 EU-28, Noorwegen, IJsland, Liechtenstein en Zwitserland 
21
 Bron: Eurostat. Peildatum: 23 oktober 2013. 
22
 Bron: IND. 

geëvalueerde lidstaat aan de slag moet gaan met de implementatie van de 
aanbevelingen over de geconstateerde gebreken. Binnen ongeveer drie tot zes 
maanden dient de geëvalueerde lidstaat over de stand van zaken te rapporteren in een 
zogenaamd “follow-up rapport”.  
Dit proces herhaalt zich in principe net zo lang totdat alle aanbevelingen in de 
praktijk zijn geïmplementeerd. Wanneer tijdens een Schengenevaluatie ernstige 
tekortkomingen in de uitvoering van de betreffende Schengenregelgeving worden 
geconstateerd, kan de betreffende lidstaat worden verzocht om een actieplan op te 
stellen. In dat actieplan moet de lidstaat uiteenzetten op welke wijze het de 
geconstateerde tekortkomingen zal oplossen en binnen welk tijdspad dit zal 
plaatsvinden. Ook kan bij ernstige tekortkomingen worden bepaald dat een “revisit” 
zal plaatsvinden, om nogmaals te bekijken of vorderingen zijn gemaakt met het 
implementeren van de aanbevelingen van het Schengenevaluatie-comité. Tenslotte is 
met het nieuwe Schengenevaluatiemechanisme de mogelijkheid gecreëerd dat als 
sprake is van een situatie dat een lidstaat langdurig verzuimt afdoende toezicht te 
houden op zijn deel van de buitengrens en deze situatie een ernstige bedreiging voor 
de openbare orde of de binnenlandse veiligheid van andere lidstaten vormt, de 
binnengrenscontroles als laatste redmiddel kunnen worden uitgevoerd. 
 
282 Welke signalen zijn er dat de asielinstroom de komende jaren zal toenemen op nationaal en 77   
Europees niveau, bijvoorbeeld vanwege de aanhoudend onstabiele veiligheidssituatie in 
landen als Egypte, Libië, Syrië en Irak? 
De asielinstroom is direct afhankelijk van de ernst en aard van de veiligheidssituatie 
elders in de wereld. Dat geldt zowel voor de nationale asielinstroom als voor de 
instroom op Europees niveau. Op dit moment wordt een stijgende trend in de 
asielinstroom geconstateerd, waarbij de belangrijkste stijging van de eerste 
asielaanvragen zich vertoont ten aanzien van Syrische en Eritrese asielzoekers. Of de 
asielinstroom de komende jaren zal toenemen is niet te voorspellen: dit is volkomen 
afhankelijk van de ontwikkelingen in en rondom de belangrijkste landen van 
herkomst. 
 
283 Kan een totaaloverzicht worden gegeven van landen waar mensen om een visum voor 77   
toelating tot Nederland te krijgen, zich ter plaatse niet tot een Nederlandse ambassade of 
consulaat kunnen wenden maar zich bij een ambassade of consulaat van een andere 
Europese lidstaat moeten melden? Welke afspraken zijn in dit kader met andere EU-
lidstaten gemaakt in het kader van het onderling ondersteunen bij de afhandeling van 
visumaanvragen? Welke gevolgen heeft dit voor de juridische procedure tegen een 
afwijzing? Op welke wijze is de rechtsbescherming gewaarborgd? 
Grondslag voor visumvertegenwoordiging is gelegen in de Europese regelgeving (de 
EU-visumcode). In de visumcode is de considerans neergelegd dat Schengenlidstaten 
er naar dienen te streven elkaar te vertegenwoordigen in derde landen waar een land 
geen eigen consulaat heeft. Op deze wijze wordt voorkomen dat visumaanvragers 
onevenredige moeite moeten doen om toegang tot een consulaat te krijgen en worden 
locaties waar geen visa worden verstrekt tot een minimum terug gebracht. 
Daarnaast leiden de bezuinigingen op het postennet (personele krimp en sluiting 
posten) er toe dat Nederland vaker een beroep moet doen op Schengenpartners om de 
visumverlening (en vice versa) over te nemen. Visumvertegenwoordiging past ook in 
het streven naar verdergaande Europese samenwerking. 
De afspraken die in dit kader met andere EU-lidstaten worden/zijn gemaakt zijn 
gebaseerd op artikel 8 van de EU-visumcode . Dit artikel ziet op de 
vertegenwoordigingsregelingen. De door lidstaten met elkaar gemaakte 
vertegenwoordigingsafspraken worden schriftelijk vastgelegd. 
Op basis van de visumcode art. 32.2 wordt het eventuele bezwaar of beroep ingediend 
tegen de lidstaat die de definitieve beslissing op de visumaanvraag heeft genomen. De 
nationale wetgeving van die lidstaat is op de bezwaar- en/of de beroepsprocedure van 
toepassing. 
In de bijlage bij Verordening 539/01 met betrekking tot visumvertegenwoordiging 

het geval zal zijn. 
 
286 Kan een overzicht worden gegeven van de reguliere migratie afgelopen jaren waarbij 77   
onderscheid wordt gemaakt in verschillende verblijfsdoelen? 
In onderstaande tabel wordt een overzicht gegeven van de jaartotalen van de 
aanvragen voor de verblijfsvergunning regulier in de afgelopen jaren, onderscheiden 
naar verblijfscluster. 
Instroom VVR-aanvragen 
2010 2011 2012 
Gezinsmigratie 20.92 22.40 22.47
0 0 0 
Arbeid 3.300 3.810 3.340 
Studie 10.53 11.71 11.33
0 0 0 
Kennismigrant 5.880 6.640 6.720 
Overige verblijfsdoelen 15.35 14.37 14.52
0 0 0 
Totaal 55.98 58.93 58.38
0 0 0 
Bron: IND. Afgerond op tientallen. 
Over deze aantallen wordt ook gerapporteerd in de rapportage Vreemdelingenketen 
(RVK). In de rapportage over geheel 2012 kon door de overgang naar het nieuwe 
informatiesysteem bij de IND (INDiGO) nog niet over de afzonderlijke verblijfsdoelen 
worden gerapporteerd. Inmiddels is dit weer mogelijk. 
Omdat INDiGO een andere opbouw kent en er tijdens de conversie ook een schoning 
van de gegevens heeft plaatsgevonden, zijn er kleine verschillen ontstaan met het 
eerder gerapporteerde jaartotaal over 2012. 
 
287 Welk aandeel van het totaal aantal reguliere verblijfsprocedures wordt doorlopen door 77 83 
vreemdelingen die daarvoor ook (één of meerdere) asielprocedures hebben doorlopen? 
Deze informatie is (nog) niet uit het geautomatiseerde systeem van de IND te 
genereren. 
 
288 Wat was vorig jaar het totale immigratiecijfer, opgedeeld naar asiel, regulier (beide 77 83 
onderverdeeld naar westerse en niet- westerse afkomst) en EU volgens zowel de IND als 
het Centraal Bureau voor de Statistiek? 
De IND registreert en behandelt toelatingsaanvragen van vreemdelingen. Het komt 
voor dat vreemdelingen meerdere aanvragen doen. De cijfers van de IND zien op de 
aanvragen, niet op aantal personen. Belangrijk om te vermelden is dat niet alle 
immigranten een toelatingsaanvraag hoeven doen. Daardoor beschikt de IND niet 
over de gegevens van eenieder die zich vanuit het buitenland in Nederland heeft 
gevestigd en dit heeft geregistreerd in de Gemeentelijke Basisadministratie 
persoonsgegevens (GBA). Het CBS heeft de gegevens van iedereen die zich vanuit het 
buitenland in Nederland vestigt en zich laat inschrijven in de GBA. Deze worden door 
het CBS verwerkt in zijn demografische analyses. Belangrijk om hier te vermelden is 
dat niet iedereen die om toelating verzoekt, meteen in de GBA wordt ingeschreven. 
Onder meer om deze redenen zijn de cijfers hieronder van IND en CBS niet 
vergelijkbaar. 
Verder is van belang dat het CBS het onderscheid Westers / Niet-Westers op basis van 
geboorteland hanteert voor zijn demografische analyses maar dat de IND niet 
registreert op basis van geboorteland maar van nationaliteit. De indeling Westers / 

het afgelopen jaar niet goed? Aan welke maatregelen wordt gedacht om arbeidsmigratie in 
goede banen te leiden? 
De minister van Sociale Zaken en Werkgelegenheid (SZW) heeft in zijn brief van 14 
26
januari 2013 een SER-adviesaanvraag over het arbeidsmigratiebeleid aangekondigd 
naar aanleiding van het WRR-rapport “In betere banen”. Op dit moment zijn al vele 
maatregelen genomen om arbeidsmigratie in goede banen te leiden (zie voor de laatste 
stand van zaken de brief van de minister van SZW van 13 september 2013 over 
27
arbeidsmigratie binnen de EU) . In aanvulling daarop vindt het kabinet het wenselijk 
om de SER advies te vragen over de mogelijke bijdrage van arbeidsmigratie aan de 
Nederlandse economie en onder welke voorwaarden arbeidsmigranten op de 
Nederlandse arbeidsmarkt het beste tot hun recht komen.  
Het SER-advies wordt in het voorjaar van 2014 verwacht. Eventuele maatregelen 
neemt het kabinet naar aanleiding van het advies. 
 
293 Aan welke vreemdelingrechtelijke en administratieve voorwaarden moeten 79   
kennismigranten, startende ondernemers en andere bedrijven voldoen om zich in Nederland 
te kunnen vestigen? 
Kennismigranten uit derde landen die in Nederland willen komen werken en wonen 
moeten een arbeidsovereenkomst met een werkgever in Nederland hebben en zij 
moeten een marktconform salaris verdienen van minstens €52.010 bruto per jaar (en 
als zij jonger zijn dan 30 jaar is dat €38.141). Het loon moet marktconform zijn naar 
Nederlandse maatstaven. In 2014 wordt overigens overgegaan op een maandnorm, 
zoals aangekondigd in de brief van 11 april 2011 over de herziening van de Wet 
28
arbeid vreemdelingen . Het Besluit uitvoering Wet arbeid vreemdelingen waarin deze 
29
wijziging is vastgelegd, is op 20 september 2013 gepubliceerd . Daarnaast moet de 
werkgever bij wie de kennismigrant in dienst gaat erkend referent zijn. Hiermee 
hebben zij toegang tot een versnelde toelatingsprocedure. Bedrijven die dat nog niet 
zijn kunnen hiertoe een verzoek indienen bij de Immigratie- en Naturalisatiedienst 
(IND). Erkende referenten hebben een informatie-, administratie- en zorgplicht. Dit 
houdt in dat zij verplicht zijn relevante wijzigingen met betrekking tot de vreemdeling 
door te geven aan de IND (bijvoorbeeld als de kennismigrant bij een ander bedrijf 
gaat werken). Startende ondernemers uit derde landen die zich in Nederland als 
zelfstandige willen vestigen moeten een aanvraag om een reguliere 
verblijfsvergunning als zelfstandige indienen. Daarbij wordt getoetst met behulp van 
een puntensysteem of met de onderneming een voldoende wezenlijk Nederlands 
belang wordt gediend. Het Agentschap NL van het ministerie van Economische Zaken 
geeft hier advies over. 
 
294 Welke maatregelen worden de komende jaren getroffen om ervoor te zorgen dat Nederland 79   
aantrekkelijker wordt voor kennismigranten? 
Het bevorderen van de kenniseconomie is van groot belang. Migranten die een 
bijdrage leveren aan de Nederlandse kenniseconomie moeten snel en eenvoudig 
kunnen worden toegelaten. De huidige kennismigrantenregeling is, zeker in 
vergelijking tot andere Europese landen, een van de eenvoudigste en snelste 
regelingen voor hooggekwalificeerde arbeidskrachten uit derde landen omdat enkel 
een salariscriterium geldt. Met de inwerkingtreding van de wet Modern 
Migratiebeleid per 1 juni 2013, zijn de toelatingsprocedures voor reguliere migranten 
sneller en doeltreffender geworden, mede doordat de IND nu werkt met erkende 
referenten voor kennismigranten. Het kabinet heeft de SER gevraagd hoe Nederland 
ook op langere termijn aantrekkelijk blijft voor hooggekwalificeerde arbeidskrachten 
(onderdeel van de SER-adviesaanvraag over het arbeidsmigratiebeleid). Dit advies 
wordt in het voorjaar van 2014 verwacht. Eventuele maatregelen neemt het kabinet 
                                                           
26
 Kamerstukken II 2012/2013, 29 407, nr. 153 
27
 Kamerstukken II 2012/2013, 29 407, nr. 175 
28
 Kamerstukken II 2010/2011, 32 144, nr. 5 
29
 Staatsblad 2013, 360 

redenen van openbare orde of openbare veiligheid? 
Zie antwoord 303 
 
303 In hoeveel gevallen is vorig jaar het rechtmatig verblijf van een EU-burger beëindigd op 79   
grond van veelvuldig gepleegde lichte strafbare feiten, waarbij elk strafbaar feit op zichzelf 
niet tot ontzegging of beëindiging zou kunnen leiden? 
31
In 2012 is van 330 EU-burgers het rechtmatig verblijf beëindigd , vervolgens zijn zij 
ongewenst verklaard. Deze gegevens werden tot voor kort niet geregistreerd, zodat 
deze informatie nu niet beschikbaar is. Op termijn zijn deze gegevens wel 
beschikbaar. Op welke termijn dit zal zijn hangt mede af van het totaal van gegevens 
dat wordt gevraagd en van de beschikbare capaciteit die nodig is voor de verdere 
ontwikkeling van het managementinformatiesysteem van de IND. Echter, in zijn 
algemeenheid geldt EU-burgers ongewenst worden verklaard vanwege een gevaar 
voor de openbare orde of de openbare veiligheid. Het is daarom dus ook niet bekend 
in hoeveel van deze zaken verblijfsbeëindiging en ongewenstverklaring heeft 
plaatsgevonden op grond van veelvuldig gepleegde lichte strafbare feiten, waarbij elke 
straf op zichzelf niet tot ontzegging of beëindiging zou kunnen leiden. 
 
304 Hoeveel ongewenstverklaarde EU-burgers hebben Nederland het afgelopen jaar 79   
aantoonbaar verlaten? 
In 2012 hebben 220 ongewenstverklaarde EU-burgers Nederland aantoonbaar 
verlaten. 
 
305 Wat zijn de ontwikkelingen en resultaten in de samenwerking tussen IND en gemeenten ten 79   
aanzien van het verlies van verblijfsrecht als EU-burgers een beroep doen op bijstand? 
In 2012 is in 50 gevallen door de IND geconstateerd dat het verblijf naar aanleiding 
van een beroep op bijstand kon worden beëindigd. Het betreft een handmatige telling, 
afgerond op tientallen. De aantallen meldingen van beroep op bijstand door de 
gemeenten inclusief de afhandelingen worden geregistreerd in het jaar waarin de 
gemeente de melding bij de IND heeft gedaan. Het kan dus gebeuren dat een melding 
uit 2011 pas in 2012 wordt afgehandeld. Deze melding telt echter mee in de registratie 
over 2011. 
Daarnaast is per 1 oktober jongstleden 2013 de pilot Rotterdam gestart. Deze pilot ziet 
op de stroomlijning van de processen tussen de gemeente Rotterdam en de IND, 
waarbij het gaat om het voorkomen dat EU-burgers bijstand ontvangen indien het 
ontvangen van deze bijstand leidt tot verlies van het verblijfsrecht. De pilot duurt in 
principe zes maanden. 
 
306 Hoe vaak zijn er in het afgelopen jaar adresonderzoeken verricht door de 77 83 
vreemdelingenpolitie? Hoe verhoudt dit aantal zich tot de voorgaande jaren? In hoeveel 
gevallen zijn er bij deze adresonderzoeken onrechtmatigheden vastgesteld? 
Adrescontroles kunnen plaatsvinden tijdens persoonsgerichte controles. Deze richten 
zich op bij de overheid bekende vreemdelingen wanneer sprake is van indicaties van 
fraude of misbruik of van het niet naleven van de aan de afgegeven vergunning 
gestelde voorwaarden, op uitgeprocedeerde vreemdelingen en op asielzoekers die zich 
aan de meldingsplicht hebben onttrokken. Onderstaande tabel geeft het aantal 
persoonsgerichte controles in de periode 2011 t/m september 2013. 
In ongeveer 33% van de persoonsgerichte controles in 2013, werd de vreemdeling in 
kwestie aangetroffen. 
 
                                                           
31
 Bron: IND. Afgerond op tientallen. 

of zich niet houden aan de wettelijke verplichtingen van de Vreemdelingenwet. In 
aanvulling op de beantwoording van de begrotingsvraag 215 van 25 oktober 2012 
(kamerstuk 33 400 VII), heeft de IND in 2012 de verkorte beslistermijn van het 
convenant opgeschort van één au-pairbureau dat deelnam aan de Proeftuin Au Pair. 
Verder heeft de IND strafrechtelijke aangifte gedaan tegen twee au-pairbureaus. In 
2013 zijn negen van de 33 au-pairbureaus die deelnamen aan de Proeftuin Au Pair 
geen erkende referent geworden met de inwerkingtreding van de Wet modern 
migratiebeleid . Er zijn thans 24 au-pairbureaus die erkend referent zijn. De 
erkenning van één van deze au-pairbureaus is met ingang van 1 juni 2013 geschorst in 
verband met een strafrechtelijk traject. Tot op heden heeft de IND twee erkende au-
pairbureaus een waarschuwing gegeven wegens het overtreden van de 
informatieplicht.  
 
308 Hoeveel immigranten uit islamitische landen hebben vorig jaar een aanvraag om een 77 83 
verblijfsvergunning ingediend, uitgesplitst in aanvragen asiel en regulier? 
Er bestaat in de vreemdelingenketen geen definitie van de term ‘islamitisch land’. 
Deze vraag kan derhalve als zodanig niet worden beantwoord. Het CBS heeft echter 
voor eerdere analyses gebruik gemaakt van een lijst van nationaliteiten. 
32
Wanneer deze lijst wordt gehanteerd door de IND, dan blijkt uit de cijfers dat van 
de 13.170 asielaanvragen in 2012 er 8.620 werden ingediend door vreemdelingen met 
een nationaliteit van één van de ‘islamitische’ landen volgens de CBS-lijst. Van de 
58.380 aanvragen voor een reguliere verblijfsvergunning in 2012 zijn er 14.820 
aangevraagd door vreemdelingen met een dergelijke nationaliteit. 
Voor wat betreft het aantal toegelaten vreemdelingen met een nationaliteit van een 
‘islamitisch land’ volgens de CBS-lijst, geldt het volgende. Van de 15.700 afgehandelde 
asielaanvragen in 2012 zijn er 8.160 afgehandeld die werden aangevraagd door 
vreemdelingen uit een ‘islamitisch land’. Van deze asielaanvragen werden 3.740 
ingewilligd. Van de 53.780 afgehandelde reguliere aanvragen betrof het in 13.670 
gevallen aanvragen van vreemdelingen met een nationaliteit van één van de 
‘islamitische landen’ volgens de CBS-lijst. Van deze aanvragen werden 11.320 
aanvragen ingewilligd. 
 
309 Hoeveel immigranten uit islamitische landen zijn vorig jaar tot Nederland toegelaten, 77 83 
uitgesplitst in aanvragen asiel en regulier? 
Zie antwoord 308. 
 
310 Wat is in 2050 het aandeel van allochtone Nederlanders in de Nederlandse samenleving 77 83 
zoals becijferd door het CBS, als hierbij de derde, vierde en vijfde generatie nakomelingen 
van migranten wordt opgeteld? 
Dit is niet bekend. De derde en volgende generaties nakomelingen van migranten 
worden door het CBS als autochtonen gerekend omdat hun ouders in Nederland zijn 
geboren. 
 
311 Hoe vaak laat een individuele vreemdeling gemiddeld partners en kinderen naar Nederland 77 83 
komen, gelet op bijvoorbeeld de groei en samenstelling van de Marokkaanse en Turkse 
gemeenschap? 
Deze gegevens werden tot voor kort niet geregistreerd, zodat deze informatie nu niet 
beschikbaar is. 
Op termijn zijn deze gegevens wel beschikbaar. Op welke termijn dit zal zijn hangt 
mede af van het totaal van gegevens dat wordt gevraagd en de beschikbare capaciteit 
die nodig is voor de verdere ontwikkeling van het managementinformatiesysteem van 
de IND. 
312 Hoe veel geld wordt gemiddeld besteed aan zaken als woninginrichting bij toegelaten 77 83 
                                                           
32
 Bron: IND. Afgerond op tientallen. 

Europese lidstaten dan Nederland of uit de kandidaat-lidstaten van de EU. 
 
316 Hoe vaak is het verblijfsrecht van MOE-landers ingetrokken wegens openbare orde 77 83 
aspecten en wegens het gebrek aan middelen van bestaan? Hoe verhoudt dit zich tot het 
aantal bijstandsuitkeringen dat naar MOE-landers gaat (hetgeen haaks staat op het 
inkomensvereiste waar MOE-landers aan moeten voldoen) en de praktijk in andere EU- 
lidstaten? 
Gegevens omtrent het intrekken van het verblijfsrecht van MOE-landers wegens 
openbare orde aspecten en wegens het gebrek aan middelen van bestaan werden tot 
voor kort niet geregistreerd, zodat deze informatie nu niet beschikbaar is. Op termijn 
zijn deze gegevens wel beschikbaar. Op welke termijn dit zal zijn hangt mede af van 
het totaal van gegevens dat wordt gevraagd en van de beschikbare capaciteit die nodig 
is voor de verdere ontwikkeling van het managementinformatiesysteem van de IND. 
Het totaal aantal EU-burgers afkomstig uit de lidstaten die per 1 januari 2014 zijn 
toegetreden met een WWB-uitkering, ultimo 2012, is 1.100 . In totaal ontvingen 330 
EU-burgers uit Roemenië en Bulgarije ultimo 2012 een WWB-uitkering. 
Voor de praktijk in andere landen verwijs ik u naar het op 19 september jl. 
verschenen rapport “A fact finding analysis on the impact on the Member States' 
social security systems of the entitlements of non-active intra-EU migrants to special 
non-contributory cash benefits and healthcare granted on the basis of residence”, van 
de Europese Commissie (DG Employment, Social Affairs and Inclusion via DG Justice 
Framework Contract), dat is opgesteld door ICF GHK in samenwerking met Milieu 
Ltd. Dit rapport heeft zich ook gericht op de praktijk in Nederland, waarbij wel moet 
worden opgemerkt dat het hier slechts gaat om aanspraken op non-contributieve 
uitkeringen. 
  
317 Hoeveel vreemdelingenadvocaten zijn er thans in Nederland? Hoeveel gemeenschapsgeld 77 83 
ontvangen zij voor het voeren van procedures? 
Bij de Raad voor Rechtsbijstand staan thans 788 advocaten met de specialisaties 
vreemdelingenrecht en/of asiel ingeschreven. Van dit aantal zijn er 400 advocaten die 
uitsluitend de specialisatie vreemdelingenrecht hebben en 15 advocaten die uitsluitend 
over de specialisatie asiel beschikken. In het kader van de verlening van 
gesubsidieerde rechtsbijstand in asiel- en vreemdelingenzaken is er in 2012 aan de 
advocatuur voor vreemdelingenzaken ongeveer € 20.885.000 en voor asielzaken € 
26.015.000 aan vergoedingen betaald. Daarnaast bedragen de vergoedingen in 
vreemdelingenbewaring € 6.884.000 en in vreemdelingenpiket € 1.147.000. 
 
318 Wat waren de oorspronkelijk beoogde kosten van INDIGO? 78   
Op grond van het aanbestedingsresultaat heeft een herijking plaatsgevonden waarin 
rekening werd gehouden met een bedrag van € 68 miljoen. Dit bedrag is in 2010 
herijkt naar een bedrag van € 83,5 miljoen. De stijging in de kosten hielden onder 
meer verband met extra eisen die aan dat systeem werden gesteld, in verband met de 
introductie van de verbeterde asielprocedure. 
  
319 Welke kosten zijn er daadwerkelijk gemaakt voor INDIGO en welke kosten nog worden 78   
verwacht?  
Over de kosten van de ontwikkeling en invoering van INDiGO is de Kamer 
geïnformeerd in de vijfde voortgangsrapportage INDiGO en in de zesde die op 29 
oktober is verzonden, alsmede in de rapportage grote en risicovolle ICT-projecten die 
aan uw Kamer is aangeboden tezamen met de jaarrapportage Bedrijfsvoering Rijk. In 
deze laatste rapportage zijn de directe projectkosten opgenomen die volgens de 
systematiek van deze jaarrapportage zijn gemaakt om INDiGO te ontwerpen, te 
bouwen en de infrastructuur voor INDiGO neer te zetten. De directe projectkosten 
van INDiGO bedragen aan het eind van het jaar 2012 €83,5 miljoen voor de kosten 
gedurende de projectperiode. Additioneel is €12 miljoen aan kosten gemaakt door de 
INDiGO Technische Beheerorganisatie (ITBO) en ten behoeve van de technische 

en ingevoerd in 2013. 
 
322 Hoeveel extra kosten heeft de inwerkingtreding/reparatie/implementatie van INDIGO 103   
gekost in 2013? Wat is de verwachting voor 2014? 
De directe projectkosten bedroegen in 2013 €2,5 miljoen, voor de INDiGO Technische 
Beheerorganisatie. De komende jaren zal de doorontwikkeling van het systeem, zeker 
ook in het beleidsveld van de IND, plaatsvinden. Daarnaast zullen, zoals gebruikelijk 
bij een ICT systeem, kosten worden gemaakt voor het beheer van INDiGO. Deze 
kosten, geraamd op € 22 miljoen (excl. afschrijving), worden verwerkt in de reguliere 
begroting van de IND en behoren dus niet tot de projectkosten. Dit geldt ook voor de 
begroting van 2014. 
 
323 Wat zijn de laatste ontwikkelingen ten aanzien van INDIGO? Welke planning ligt er voor 103   
de komende tijd ten aanzien van INDIGO, bijvoorbeeld implementatie naar aanleiding van 
wetgeving vanuit PST en de Wet modern migratiebeleid? Wat zijn op dit moment de totale 
kosten van INDIGO? Wat was de oorspronkelijke businesscase en wat is hiervan inmiddels 
gerealiseerd? 
Op 29 oktober 2013 is de zesde voortgangsrapportage INDiGO aan uw Kamer 
verzonden, waarin u ook bent geïnformeerd over de laatste ontwikkelingen van 
INDiGO. De Wet modern migratiebeleid is op 1 juni 2013 in werking getreden. Ten 
aanzien van uw vraag over de implementatie van PST wordt u verwezen u naar het 
antwoord op vraag 321. Wat betreft de kosten van INDiGO, wordt u verwezen naar 
het antwoord op de vragen 318 tot en met 320.  
 
324 Wat wordt in tabel 37.4 verstaan onder ‘overig toegang, toelating en opvang 80   
vreemdelingen’? 
Hieronder wordt verstaan de subsidies aan organisaties zoals de Internationale 
Organisatie voor Migratie (IOM), Comensha en The Hague Process. 
 
325 Kan de stand van zaken worden gegeven met betrekking tot het Programma Verbetering 80   
Keteninformatisering? 
Het programma Keteninformatisering heeft twee doelen: het verbeteren van de 
informatie-uitwisseling in de Vreemdelingenketen en het verbeteren van het inzicht in 
de gezamenlijke prestatie van de Vreemdelingenketen (ketenmanagementinformatie).  
Na het Kamerdebat naar aanleiding van de zaak Dolmatov is het doel van de 
verbetering van de informatie-uitwisseling in de Vreemdelingenketen geconcretiseerd 
in “alle informatie real time on line beschikbaar”. De architectuur van de 
Vreemdelingenketen die hiervoor noodzakelijk is, is begin 2013 bestuurlijk vastgesteld 
(Staatscourant 2013, 4494). De centrale informatievoorzieningen die hiervoor 
noodzakelijk zijn, in aanvulling op de Basisvoorziening vreemdelingen, bevinden zich 
inmiddels deels in de bouwfase, deels in de ontwerpfase. In de loop van 2014 wordt 
begonnen met het stap voor stap overzetten van bestaande papieren 
informatietransacties (circa 320) naar digitale uitwisseling. Hiervoor zijn uiteraard 
ook aanpassingen in de systemen van de ketenpartners noodzakelijk. Het duurt 
daarom naar verwachting enkele jaren voordat alle informatie-uitwisseling van alle 
ketenpartners volledig digitaal kan verlopen. De ondersteuning hierbij door het 
programma Keteninformatisering is tot eind 2016 beschikbaar. 
Eind 2013 is een nieuw systeem voor de levering van ketenmanagementinformatie 
opgeleverd waarmee ketenbrede informatie en kengetallen over de 
vreemdelingenketen sneller en beter kunnen worden geleverd. De planning is om 
voorjaar 2014 de bestaande rapportages met informatie uit dit systeem te produceren. 
In 2014 wordt ook begonnen met het ondersteunen van de rapportage van de doelen 
van het Ketenplan 2013-2017.  
 
326 Welke opdrachten worden in 2014 gefinancierd in het kader van de versterking van de 80   

het verhogen van de productiviteit. Óf dit voldoende is om de krimp in ambtelijke 
capaciteit te compenseren is onzeker en hangt mede af van de ontwikkeling van de 
instroom en de mate waarin de IND in de komende jaren te maken krijgt met 
verdergaande bezuinigingstaakstellingen. Ook spelen ontwikkelingen in beleid en 
jurisprudentie hierbij een belangrijke rol. 
 
328 Kan een nadere toelichting worden gegeven op de opbouw van de kosten bij het 81   
Programma Biometrie in de Vreemdelingenketen? 
In 2014 worden kosten gemaakt ten behoeve van harmonisatie en bevordering van 
efficiënt gebruik van biometrie in de vreemdelingenketen. De kosten worden op 
verschillende onderdelen gemaakt. In 2014 wordt gestart met de vernieuwing van het 
centrale AFIS (Automated Fingerprint Identification System). Het AFIS wordt 
gebruikt voor identificatie- en verificatiedoeleinden met behulp van vingerafdrukken. 
Daarnaast worden investeringen gedaan om de kwaliteit van biometrie binnen de 
vreemdelingenketen te kunnen meten om zo te komen tot uniforme keten brede 
managementrapportages en inzicht te verkrijgen in de knelpunten rondom registratie, 
verificatie en hergebruik van biometrie en deze inzichten te delen met andere ketens 
zoals bijvoorbeeld de strafrechtketen. De inrichting van een Ketenplatform, voor 
centrale coördinatie en regie op het gebied van identiteitsvaststelling met behulp van 
biometrie en beheer van persoonsgegevens, zal in 2014 verder zijn beslag krijgen. 
Tenslotte wordt de implementatie van het Europees Visum Systeem voortgezet in 
2014. 
  
329 Wat zijn de ontwikkelingen ten aanzien van COA-opvangplekken, ook in het licht van de 81   
instroom van asielaanvragers uit Syrië? 
Mede als gevolg van de hoge instroom van asielaanvragers uit Syrië, stijgt het aantal 
COA-opvangplekken in de tweede helft van 2013. Het COA is op dit moment bezig 
met openen van extra locaties.  
 
330 Welke mogelijkheden zijn er om de gemiddelde jaarlijkse uitgaven per opvanggerechtigde 81   
voor opvang bij het COA, die op dit moment 22.152 euro bedraagt, in enige mate terug te 
brengen? 
De gemiddelde uitgaven per opvanggerechtigde per jaar worden voor 2014 geraamd 
op € 22.152. De opvangkosten bestaan uit o.a. kosten voor huisvesting van 
asielzoekers, kosten voor begeleiding van asielzoekers, medische kosten, kosten van 
levensonderhoud van asielzoekers en overheadkosten. De Kamer is deze zomer 
geïnformeerd (TK 2012 -2013 19637 nr. 1701) over de taakstellingen waarmee het 
budget voor het COA is gekort. De taakstellingen slaan neer zowel in de q 
(bijvoorbeeld versnellen doorlooptijden, waardoor de gemiddelde verblijfsduur in de 
opvang daalt) als in de p (bijvoorbeeld de efficiencytaakstellingen, die worden 
ingevuld door een intensievere samenwerking tussen de IND, het COA, en de DT&V).  
 
331 Komt (een deel van) het extra geld dat Nederland krijgt voor de hervestiging van 81   
vluchtelingen ook terecht bij de gemeenten, die bijvoorbeeld taken hebben op het gebied 
van woninginrichting en begeleiding? Zo nee, waarom niet? 
Het COA stelt structureel 1.000 euro per uitgenodigde vluchteling beschikbaar voor 
de begeleiding in gemeenten. Daarnaast heeft de toenmalige minister voor Immigratie, 
Integratie en Asiel eenmalig een bedrag van 2.000 euro per uitgenodigde volwassen 
vluchteling beschikbaar gesteld en 1.000 euro per kind tot een maximum van 2 
miljoen euro. Deze middelen worden via het COA aan gemeenten verschaft en kunnen 
onder andere worden ingezet voor woninginrichting en de begeleiding van 
uitgenodigde vluchtelingen. 
 
332 Hoeveel MVV-aanvragen voor gezinshereniging asiel (nareis) zijn er in 2012 en de eerste 81   
helft van 2013 gedaan? Hoeveel aanvragen zijn toegewezen en hoeveel zijn afgewezen? 

Europese samenwerking op dit punt? 
Er is het afgelopen jaar ten aanzien van een aantal herkomstlanden vooruitgang 
geboekt bij het verkrijgen van (vervangende) reisdocumenten. De samenwerking met 
landen van herkomst op het gebied van terugkeer wordt op verschillende manieren 
bevorderd, onder meer door intensieve contacten met de (immigratie-)autoriteiten van 
die landen. Daarbij spelen ook de Nederlandse ambassades in het buitenland een 
belangrijke rol. Deze inspanningen hebben ertoe geleid dat het afgelopen jaar 
vooruitgang is geboekt in de samenwerking met landen als Algerije, Armenië, 
Azerbeidzjan, Burundi en Mongolië. 
Om de medewerking aan terugkeer te bevorderen kan ondersteuning worden 
aangeboden bij de herintegratie van terugkeerders of de capaciteitsopbouw van 
migratiediensten.  
Voor een aantal landen geldt dat medewerking aan gedwongen terugkeer niet 
uitsluitend kan worden gevonden binnen de context van migratie. In deze gevallen 
wordt migratie ingebed in de bredere bilaterale betrekkingen.  
In Europees verband worden met derde landen migratiedialogen opgestart en 
mobiliteitspartnerschappen gesloten waarin ook wordt gewezen op verplichtingen op 
het gebied van terugkeer. Daarnaast heeft operationele samenwerking plaats tussen 
de verantwoordelijke uitvoerende organisaties van de Lidstaten. Verder werkt 
Nederland richting Irak intensief samen met andere landen die eendere problemen 
hebben met terugkeer naar Irak. Daar zit een aantal Lidstaten bij, maar ook andere 
landen zoals de VS, Canada en Australië.  
 
338 Op welke manier wordt opvang in de regio bevorderd? 82   
De regering richt zich, in lijn met het regeerakkoord, op versterking van 
vluchtelingenbescherming in de regio’s van herkomst in samenwerking met onder 
andere de VN Vluchtelingenorganisatie (UNHCR) en landen van opvang.  
Afhankelijk van de situatie kan die inzet de vorm krijgen van: 
- Ontwikkelingshulp gericht op economische verzelfstandiging van vluchtelingen, 
alsmede op het versterken van de lokale sociale infrastructuur, zodanig dat dit 
zowel aan de vluchtelingen als aan de lokale bevolking ten goede komt; 
- Hulp aan lokale overheden en niet gouvernementele organisaties die in 
praktische en juridische zin de bescherming van vluchtelingen vergroten en /of 
bijdragen aan de zelfredzaamheid van vluchtelingen.  
Daarnaast verstrekt Nederland humanitaire hulp voor opvang van en hulp aan de 
meest kwetsbare vluchtelingen in de regio en aan ontheemden in het getroffen land 
zelf. Voor wat betreft de hulp aan slachtoffers van de Syrische crisis heeft Nederland 
59 miljoen euro beschikbaar gesteld. 
 
339 Wat zijn de ontwikkelingen in het kader van opvang in het land van herkomst van 82   
Alleenstaande Minderjarige Vreemdelingen? In welke landen heeft Nederland dergelijke 
opvangvoorzieningen? Hoe staat het met het ook in Europees verband realiseren van 
opvangvoorzieningen in Afghanistan? 
Uitgangspunt bij het realiseren van adequate opvang (per individuele zaak) voor 
amv's is hereniging met de familie, al dan niet met behulp van family tracing. Als dat 
niet lukt, wordt er gekeken of adequate opvang gerealiseerd kan worden door middel 
van opvangvoorzieningen in het land van herkomst. Of de opvang adequaat is te 
noemen wordt bepaald aan de hand van de ambtsberichten van de minister van 
Buitenlandse Zaken. Nederland financiert twee opvanghuizen, in Angola 
(Mulemba) en DRC (Don Bosco). Bij brief van 17 mei 2013 (2012-2013 27062 nr. 88) 
over alleenstaande minderjarige vreemdelingen bent u geïnformeerd over de 
voortgang van het project in Afghanistan. De medewerking van de Afghaanse 
autoriteiten is, ondanks alle inspanningen van de Europese partners, vooralsnog 
onvoldoende. De voortgang van het project voldoet om die reden nog niet aan de 
verwachtingen.  
 

Binnen de VenJ-begroting zal de efficiencytaakstelling met concrete maatregelen (dus 
geen kaasschaaf) worden ingevuld. Te denken valt aan maatregelen zoals het 
samenvoegen van secretariaten, het heroverwegen van vacatures, het bundelen van 
expertisetaken en het beperken van externe inhuur. Door het nemen van deze 
maatregelen zal de ingeboekte budgettaire opbrengst gerealiseerd worden. De Kamer 
is over de invulling van de taakstelling bij een aantal onderdelen reeds geïnformeerd: 
o De invulling van de efficiencytaakstelling bij DJI (ad € 90 mln.) maakt 
onderdeel uit van het Masterplan DJI (TK 2012-2013, 24 587 nr. 535); 
o De invulling van de taakstelling bij de Raad voor de Rechtspraak (ad 89, 9 
mln.) maakt onderdeel uit van de prijsafspraken die met de Rechtspraak zijn 
gemaakt. Hiervoor is ook het KEI-programma opgestart (kamerstukken TK 
2012-2013, 29 279 nr. 164); 
o Binnen de vreemdelingenketen zal deze efficiencytaakstelling worden 
ingevuld door een intensievere samenwerking tussen de 
uitvoeringsorganisaties in de keten (DT&V, IND en COA. Zie ook TK 2013-
2014, 19637 nr. 1707). 
o De vorming van de Nationale Politie levert met name in de bedrijfsvoering 
van de politie besparingen op waarmee de ingeboekte ombuigingen worden 
opgevangen. Concreet wordt er in 2014 gestuurd op het beperken van 
personeelskosten, de uitgaven aan politieonderwijs en het stroomlijnen van 
de beheerskosten (TK 2013-2014, 37500 nr. 9. ) 
o Dit kabinet voert met ingang van 2013 een korting door op het budget van het 
Openbaar Ministerie van 8,9% in 2018. Zoals vermeld in het 
Regeerakkoord, richt deze bezuiniging voor de gehele rijksdienst zich op 
huisvesting, keteninformatie en bedrijfsvoering. Voor het OM bedraagt deze 
korting € 54 mln. in 2018. De 8,9% taakstelling van dit kabinet wordt pas 
vanaf 2016 geleidelijk ingevoerd, zodat er voor het OM voldoende tijd is om 
zich hierop voor te bereiden. Over bovenstaande bezuinigingen heb ik 
intensief overleg gevoerd en goede afspraken gemaakt met het College van 
Procureurs-Generaal (TK 2012-2013, 33400 VI, nr. 109.). 
  
343 Welke visie ligt ten grondslag aan het besluit om tot 2016 in te teren op de reserves van de 86   
Raad voor de rechtspraak en vanaf 2016 nog eens bijna 90 miljoen euro te bezuinigen? Zal 
er genoeg geld zijn om bijvoorbeeld te investeren in digitalisering? Kan concreet worden 
aangegeven hoe de kwaliteit van de rechtspraak altijd voorop blijft staan? 
De omvang en duur van de instroomstijging als gevolg van de economische recessie is 
uiterst moeilijk te voorspellen. Deze onzekerheid, alsmede de financiële mogelijkheden 
van het kabinet, heeft ertoe geleid dat de geprognosticeerde instroom aan zaken niet 
volledig kon worden gefinancierd vanuit de bijdrage aan de rechtspraak. Om die 
reden doe ik een beroep op de reserves bij de rechtspraak. De VenJ bijdrage aan de 
rechtspraak, de egalisatieregeling en het eigen vermogen zijn tezamen voldoende om 
het geprognosticeerde zaaksaanbod te behandelen. De bezuiniging van bijna € 90 mln. 
betreft de efficiencytaakstelling uit het Regeerakkoord die geldt voor de gehele 
rijksoverheid. De rechtspraak is hiervan niet uitgezonderd. Deze taakstelling gaat in 
per 2016 voor € 32 mln. en loopt op naar bijna € 90 mln. in 2018. In het voorjaar zijn 
met de Raad voor de rechtspraak afspraken gemaakt over de prijzen voor de periode 
2014 – 2016. In dit prijsakkoord is rekening gehouden met de benodigde investeringen 
ten behoeve van de digitalisering. De afspraken doen recht aan de noodzaak de 
kwaliteit van de rechtspraak te garanderen. Concreet betekent dit dat de rechtspraak 
in staat blijft het nodige te doen om de kwaliteit te handhaven en waar nodig te 
bevorderen. Voorbeelden daarvan zijn specialisatie en deskundigheidsbevordering en 
de ontwikkeling van professionele standaarden. 
 
344 Wat betekent de bezuiniging van 90 miljoen euro voor DJI, nu dit onderdeel nog niet is 86   
bekomen van (nog niet gerealiseerde) bezuinigingen uit het verleden? 
De tabel op pagina 86 van de begroting betreft de verdeling van de 
efficiencytaakstelling uit het regeerakkoord. Het aandeel voor DJI van €90 mln. is 

deelnemer en diens mogelijkheden voor werk binnen en buiten de sector Rijk. Het 
onderzoek vindt plaats door onafhankelijke professionals. Het resultaat van het 
onderzoek is een realistisch VWNW-plan waaruit blijkt welke trajectbegeleiding 
noodzakelijk is, of een opleidingstraject nodig is en of het verrichten van tijdelijk 
ander werk wenselijk is.  
 
De eerste VWNW-onderzoeken zijn inmiddels afgerond en er zal vanaf eind oktober 
gestart worden met het opstellen van de eerste VWNW-plannen. De PI Hoogeveen 
loopt hierin, samen met de PI Amsterdam, voorop. Bij Bankenbosch en Overmaze 
wordt nu uitvoering gegeven aan het voeren van individuele mobiliteitsgesprekken die 
aansluitend gevolgd zullen worden door VWNW- onderzoeken.  
 
Hoeveel medewerkers van DJI zullen naar verwachting niet van werk naar werk bemiddeld 
kunnen worden? 
Van de medewerkers, waarvoor een zwaardere mobiliteitsinspanning nodig is, kan 
niet gegarandeerd worden dat ze, ondanks de maximale begeleiding, ander werk 
zullen vinden. Het resultaat zal mede afhankelijk zijn van de ontwikkelingen op de 
arbeidsmarkt in het algemeen. 
 
346 Wanneer is het van werk naar werk beleid echt van kracht en zijn de uitvoeringsregels 91   
helder? Is de looptijd van de regeling VWNW tot uiterlijk 2016 of kan het personeel 
rekenen op een latere datum? 
Het VWNW-beleid is op 15 april 2013 ingegaan. Ambtenaren die in de periode van 1 
januari 2012 tot 15 april 2013 herplaatsingskandidaat waren, blijven dat tenzij ze 
vóór 1 juli 2013 kenbaar hebben gemaakt gebruik te willen maken van het gehele 
VWNW-beleid.  
De Minister voor Wonen en Rijksdienst zal voor de toepassing van het artikel over de 
vaststelling van de overtolligheid nog nadere regels stellen. Gedacht moet worden aan 
nadere regels voor de toepassing van het afspiegelingsbeginsel, over de afbakening van 
de organisatie bij het vaststellen van het afspiegelingsbereik (reorganisatiebereik), de 
rekenmethodiek en de afwijkingsmogelijkheden. De systematiek van de Beleidsregels 
ontslagtaak UWV zullen daarvoor het uitgangspunt zijn en bij reorganisaties als 
zodanig worden toegepast zolang de uitvoeringsregels nog niet zijn vastgesteld. 
 
Voor wat betreft de looptijd van de regeling VWNW heeft de Minister van Wonen en 
Rijksdienst aan de centrales van overheidspersoneel in het Sectoroverleg 
Rijkspersoneel van 27 juni jl. een voorstel gedaan, in samenhang met een voorstel 
over de aanpassing van de Regeling substantieel bezwarende functies. De bonden 
hebben zich beraden op de inhoud daarvan. In het voortgezette overleg op 19 
september jl. is geconcludeerd dat dit bod onvoldoende aanknopingspunten biedt. 
Daarom wordt nu bezien welke alternatieven wel tot een oplossing kunnen leiden. 
Over de inhoud daarvan kan lopende het overleg geen mededeling worden gedaan. 
 
 
347 Wat is de ambitie als het gaat om flexibel personeel voor DJI, zoals benadrukt wordt in het 91   
Masterplan DJI 2013-2018? Betekent dit dat vast personeel moet afvloeien en dat een 
bepaald aantal flexibele medewerkers wordt ingehuurd van bijvoorbeeld uitzendbureaus of 
beveiligingsbedrijven? Zo ja, om hoeveel mensen gaat dit? Zo nee, welke constructie wordt 
hier dan wel voor gebruikt?  
In het Masterplan DJI ligt de nadruk op het flexibel inzetten van het personeel. Hierin 
staat, met betrekking tot de ambitie ten aanzien flexibel personeel, de volgende 
passage:  
 
“De veranderingen waar DJI voor staat (bezuiniging en vernieuwing) blijven 
tegelijkertijd vragen om deskundig, betrokken en flexibel personeel. Voor het zittende 
personeel blijft DJI daarom investeren in vakmanschap en ontwikkeling van de 

mogen zij in de toekomst verrichten? 
De vraag naar externen wordt gebaseerd op behoefte. In principe mogen alle 
(executieve) taken binnen DJI ook door externen worden vervuld. Hieronder valt ook 
het werken met gedetineerden. Uiteraard dienen de betrokken medewerkers wel over 
de vereiste kwalificaties te beschikken. De leidinggevende en specialistische taken zijn 
echter zoveel mogelijk belegd bij Rijkspersoneel. Dit zal in de toekomst niet anders 
worden. 
 
350 Wat is de stand van zaken van de regeling Substantieel Bezwarende Functies (SBF- 91   
regeling)? In hoeverre helpt de huidige SBF-regeling van DJI, waarbij mensen door 
kunnen werken vanwege de grote onrechtvaardige inkomensteruggang, bij het oplossen van 
de boventalligheid van DJI-personeel? Of werkt deze SBF-regeling dit juist tegen? 
Op dit moment vindt er tussen de Minister voor Wonen en Rijksdienst en de centrales 
van overheidspersoneel overleg plaats over een wijziging van de Regeling uitkering 
substantieel bezwarende functies 2006 (hierna: de ‘SBF-regeling’) plaats.  
De medewerker met een substantieel bezwarende functie kan op de SBF-gerechtigde 
leeftijd (in 2013: 60 jaar en twee maanden) met SBF-verlof gaan of doorwerken.  
Gaat deze medewerker met SBF-verlof dan zal de opengevallen functie in het kader 
van het Van Werk Naar Werk-beleid door een boventallige medewerker ingevuld 
worden. Kiest de medewerker ervoor om door te werken dan blijft het aantal 
boventallige medewerkers gelijk. De individuele keuze van de medewerker is dus 
bepalend voor de invloed van de SBF-regeling op de boventalligheid. Daarom is op 
voorhand niet in algemene zin aan te geven wat de invloed van de SBF-regeling is op 
de boventalligheid. 
 
351 Waarom zijn de inkomsten uit arbeid in detentie aflopend in plaats van stijgend, (motie-Van 92   
der Steur/Marcouch, Kamerstuk 24 587, nr. 515)? 
De reeks voor inkomsten uit arbeid is gerelateerd aan de capacitaire ontwikkeling van 
de intramurale sanctiecapaciteit zoals opgenomen in de agentschapsbegroting van 
DJI. De geraamde opbrengsten uit arbeid vertonen een lichte daling van € 11,8 mln. in 
2013 naar € 11,3 mln. in 2018 (blz. 92 begroting 2014) . Deze reeks heeft overigens 
betrekking op de opbrengsten uit arbeid voor derden en niet op de inzet op 
kostenbesparende arbeid binnen de inrichtingen (de zgn. inbesteding). 
 
352 Hoe verhouden de kosten van de 125 plaatsen in het Caribisch gebied zich tot de plaatsen 92   
in Nederland? 
Een intramurale sanctieplaats in Nederland kost gemiddeld € 244 per plaats per dag 
(zie bladzijde 97 van de ontwerpbegroting). In Caribisch Nederland gaat het om een 
bedrag van € 9,3 mln. (zie tabel 1.3 op bladzijde 92 van de ontwerpbegroting) ten 
behoeve van de exploitatie van 125 sanctieplaatsen. Omgerekend gaat het om 
gemiddeld € 204 per plaats per dag.  
 
353 Wat wordt bedoeld met de passage ‘de jaarlijkse dotaties aan de voorzieningen hebben 95   
voornamelijk betrekking op dotaties in het kader van de substantieel bezwarende functies’? 
Om welk bedrag gaat het en welke gevolgen heeft dit?  
Deze passage heeft betrekking op tabel 1.1 onderaan bladzijde 91 van de begroting. 
Het bedrag dat hier is opgenomen heeft in zijn geheel betrekking op de dotatie aan de 
voorziening voor Substantieel Bezwarende Functies (SBF). Deze voorziening wordt 
getroffen om medewerkers, die recht hebben op de SBF-regeling, uit te kunnen 
betalen. Volgens de geldende wet- en regelgeving dient DJI deze kosten per persoon in 
één keer in de voorziening op te nemen. 
 
354 Hoe verhoudt de op pagina’s 99 en 166 aangegeven halvering van het aantal 99   
vreemdelingendetentieplekken zich tot de cijfers op pagina 138, waaruit blijkt dat het 

lagere legestarieven. De mutatie in legestarieven heeft dan ook geen impact op de 
doorlooptijd en zorgvuldige behandeling van vergunningsaanvragen. 
 
358 Wat is de verklaring voor het feit dat over de jaren 2012 tot en met 2014 de personele 101   
kosten voor het inhuren van externen 16 á 17 % van de totale personele kosten bedragen? 
De afgelopen jaren heeft de IND te kampen gehad met een krimptaakstelling in de 
ambtelijke organisatie terwijl zij tegelijkertijd te maken kreeg met een stijging in het 
aantal aanvragen. Hierbij diende ook in korte tijd een aantal bijzondere projecten, 
zoals bijvoorbeeld de Regeling Afwikkeling Nalatenschap Oude Vreemdelingenwet 
(RANOV) en het Regeling Langdurig Verblijvende Kinderen, te worden uitgevoerd. 
De invoering van INDiGO en het inwerktraject dat daarbij hoort heeft ook de nodige 
capaciteit gevraagd.  
Om deze ontwikkelingen het hoofd te bieden heeft de IND gebruik gemaakt van 
externe inhuur. Ook in de komende jaren zal, gelet op de weerbarstigheid van het 
vreemdelingenbeleid en de uitvoering ervan, naar verwachting de tijdelijk inhuur van 
personeel nodig zijn. Deze zal tot het strikt noodzakelijke worden beperkt. 
 
359 Hoeveel van de toevoegingsaanvragen voor rechtsbijstand worden afgewezen en om welke 103   
redenen? Welke toevoeging in euro’s krijgt de rechtsbijstandverlening bij een herhaalde of 
opvolgende aanvraag, waarin geconcludeerd wordt dat er geen nieuwe feiten en 
omstandigheden zijn? Kan dit worden uitgesplitst naar zaken in beroep en zaken in hoger 
beroep? 
Uit de Monitor Gesubsidieerde Rechtsbijstand 2012 van de raad voor rechtsbijstand 
(bladzijde 168) kan worden opgemaakt dat in 2012 56.729 toevoegingsaanvragen zijn 
afgewezen. Daarvan zijn er 29.748 afgewezen op financiële gronden, 23.125 op 
inhoudelijke gronden en 3.856 op andere gronden. 
Gesubsidieerde rechtsbijstand wordt niet verleend indien de daartoe strekkende 
aanvraag van elke grond is ontbloot. Op grond van artikel 3 sub f van het Besluit 
rechtsbijstand- en toevoegcriteria wordt rechtsbijstand als zijnde van elke grond 
ontbloot niet verleend indien de aanvraag betrekking heeft op een vordering of 
verweer dat betrekking heeft op een tweede of volgende aanvraag tot verlening van 
een verblijfsvergunning asiel voor bepaalde tijd in welk kader redelijkerwijs buiten 
twijfel is dat de nieuwe feiten of omstandigheden vóór de onherroepelijke beslissing op 
de eerdere aanvraag tot verlening van een verblijfsvergunning asiel voor bepaalde tijd 
naar voren hadden kunnen worden gebracht, tenzij redelijkerwijs kan worden 
aangenomen dat de bijzondere omstandigheden van het geval noodzaken tot het 
verlenen van rechtsbijstand. In het laatste geval ontvangt de rechtsbijstandverlener de 
gebruikelijke vergoeding op grond van het Besluit Vergoedingen Rechtsbijstand 2000 
(BVR). 
Aan een tweede of volgende aanvraag tot het verlenen van een verblijfsvergunning 
voor bepaalde tijd als bedoeld in artikel 28, eerste lid, onderdeel a, van de 
Vreemdelingenwet 2000 worden in het algemeen zeven punten toegekend (art. 5a, 
vijfde lid, van het Besluit vergoedingen rechtsbijstand 2000). Dit komt overeen met 
een vergoeding van € 733,95 exclusief BTW en reiskostenvergoeding. 
 
360 Kan de doorlooptijd voor het afhandelen van de aanvragen regulier en naturalisatie wel 104   
gehaald worden als de ambtelijke capaciteit bij de IND de komende jaren daalt, onder 
andere door de taakstellingen uit het Regeerakkoord? Zo ja, op welke wijze? 
Nu de implementatie van INDiGO is afgerond zal, na een gewenningsperiode bij de 
medewerkers, INDiGO een belangrijke bijdrage leveren aan het verhogen van de 
productiviteit. Óf dit voldoende is om de krimp in ambtelijke capaciteit te 
compenseren is onzeker en hangt mede af van de ontwikkeling van de instroom en de 
mate waarin de IND in de komende jaren te maken krijgt met verdergaande 
bezuinigingstaakstellingen. Ook spelen ontwikkelingen in beleid en jurisprudentie 
hierbij een belangrijke rol. 
 

contact heeft met partijen tijdens een mondelinge behandeling. De rechter kan de 
mondelinge behandeling invullen in aansluiting op de aard en complexiteit van de 
zaak.  
Een herziening van de afspraken over productie is op dit moment niet aan de orde. 
 
366 Is de vernieuwing van de rechtspraak niet te beperkt wanneer als zich beperkt tot 127   
‘Innovatie & Informatietechnologie’ en ‘Organisatie & Ontwikkeling’? Wat wordt er nog 
meer aan (met name kwalitatieve) vernieuwing gedaan? 
De kwaliteitsdoelstellingen van het programma KEI liggen op het terrein van 
tijdigheid, eenvoud, uniformiteit en toegankelijkheid. Doelstellingen op andere 
kwaliteitsdimensies zoals juridisch inhoudelijke kwaliteit en deskundigheid zijn niet in 
het programma opgenomen. Behalve dan dat digitalisering de rechters meer tijd moet 
gaan opleveren voor kwaliteitsinvesteringen. De Rechtspraak heeft ter bevordering 
van de inhoudelijke kwaliteit andere programma’s lopen. Voorbeeld is de 
kwaliteitstoetsing van rechterlijk uitspraken. Het doel daarvan is structurele feedback 
over de ambachtelijke kwaliteit van het vonnis. Ander voorbeeld is de digitale 
kennisinfrastructuur ‘Wiki Juridica’. Met behulp van deze voorziening wordt het 
ontsluiten, ontwikkelen en delen van kennis bevorderd. Er zijn overigens duidelijk 
verbanden (en win-win situaties) tussen het digitaal ontsluiten van kennis en het 
digitaliseren van werkprocessen. KEI biedt in die zin mogelijkheden tot vernieuwing 
van het kennismanagement binnen de Rechtspraak. 
 
367 Hoe is de in 2016 voorziene achteruitgang van de personele lasten te verklaren? Zijn er 128   
dan minder rechters en medewerkers nodig? 
De daling van de personele lasten in 2016 hangt met name samen met de 
efficiencytaakstelling uit het Regeerakkoord die geldt voor de gehele rijksoverheid. De 
rechtspraak is hiervan niet uitgezonderd. 
De invulling van deze taakstelling kan plaatsvinden doordat de bedrijfsvoering 
efficiënter wordt ingericht en meer wordt gedigitaliseerd waardoor efficiënter kan 
worden gewerkt. Er is dus – afgezien van de hoogte van de instroom – minder 
personele capaciteit nodig om een bepaald zaaksaanbod te behandelen. 
 
368 Hoe lang kan nog op het eigen vermogen worden ingeteerd om ontstane tekorten weg te 128   
werken? 
De VenJ bijdrage aan de rechtspraak, de egalisatieregeling en het eigen vermogen zijn 
tezamen voldoende om de komende jaren het geprognosticeerde zaaksaanbod te 
behandelen en daarmee oplopende voorraden te voorkomen. 
 
369 Waarom wordt meerwerk afgerekend tegen een tarief van 70% ? Wordt de stimulans niet 129   
groter wanneer daarvoor tenminste 100 % wordt gerekend? 
Bij het ontwerp van het bekostigingssysteem van de rechtspraak is getracht om de 
bekostiging zo goed als mogelijk te laten aansluiten bij de werkelijke kosten, 
efficiencyprikkels in het systeem te brengen en daarbij te vermijden dat 
efficiencyprikkels de kwaliteit aantasten. De uitkomst is het huidige 
bekostigingssysteem dat sinds 2005 naar tevredenheid van zowel de rechtspraak als 
het ministerie functioneert. 
Het vergroten van de efficiencyprikkel door tegen 100% van de prijs af te rekenen 
sluit niet aan bij de werkelijke kosten waarbij er – zeker op de kortere termijn – 
sprake is van een zekere vaste kostencomponent. 
 
370 Wat wordt verstaan onder een ‘megazaak’? 130   
Een megazaak is een zeer complexe strafzaak die vanwege de omvang niet past binnen 
de reguliere outputbekostiging. 
 

staatssecretaris van Veiligheid en Justitie voor het kansspelbeleid, ook al geschiedt de 
financiering ervan via jaarlijkse heffingen en vergoedingen door vergunninghouders (en 
dus buiten de begroting van V&J om)? 
Bij de oprichting van de Kansspelautoriteit (Ksa) is – mede gelet op de wens vanuit 
uw Kamer – zwaar ingezet op een onafhankelijke positionering van de Ksa om 
daarmee (de schijn van) belangenverstrengeling te voorkomen. De Staat is immers 
zowel beleidsbepaler, als begunstigde van kansspelen. Gelet hierop is het niet gepast 
om in de Rijksbegroting uitgaven en ontvangsten op te nemen die uitsluitend zien op 
de separate, financiële bedrijfsvoering van een orgaan dat niet behoort tot een 
ministerie. 
 
378 Hoe is te verklaren dat het aantal geprognosticeerde strafzaken hof van 2013 op 2014 zo 137   
sterk afneemt? 
In de productieafspraak met de Raad voor de rechtspraak voor 2013 is een verwachte 
voorraadverkleining opgenomen van bijna 3.500 zaken, die niet in de 
productieafspraak voor 2014 is opgenomen. 
 
379 Hoe is te verklaren dat het aantal afdoeningen van rechtbankzaken straf over de periode 137 138 
2013-2018 veel sterker afneemt, vergeleken met de instroom rechtbankzaken bij het OM 
over diezelfde periode? 
De daling van de afdoening van rechtbankzaken straf bij de rechtspraak van 2013 
naar 2014 wordt verklaard doordat in de productieafspraak voor het jaar 2013 
rekening is gehouden met het verwerken van een voorraad van zittingsgerede zaken 
bij het openbaar ministerie.  
Deze zaken zitten niet (meer) in de instroom van rechtbankzaken bij het openbaar 
ministerie. 
 
380 Waarom neemt het aantal geprognosticeerde zaken vreemdelingenbewaring over de 138   
periode 2013- 2018 toe, terwijl is toegezegd te streven naar een beperking van het aantal 
(vorderingen tot) vreemdelingenbewaring? 
Zoals blijkt uit de beantwoording van de vragen 13 en 354, is inmiddels in de 
meerjarenplanning rekening gehouden met een afname van het aantal vreemdelingen 
in bewaring (933 plaatsen in 2016). 
 
381 Waarom worden er zoveel gevangenissen gesloten als er een toename aan sanctiecapaciteit 138   
te verwachten is? 
De tabel op pagina 138 van de begroting laat inderdaad een, zij het geringe, stijging 
van de vraag naar sanctiecapaciteit bij het gevangeniswezen zien. Om toch te kunnen 
komen tot de noodzakelijke besparingen op dit onderdeel van DJI heeft het kabinet 
onder meer besloten om de toepassing van het meerpersoonscelgebruik te maximeren 
en Elektronische Detentie in te voeren. Door deze maatregelen wordt de vraag naar 
sanctiecapaciteit bij GW volledig opgevangen en kan tegelijkertijd toch intramurale 
éénpersoonscelcapaciteit worden afgestoten. Beide maatregelen staan toegelicht in de 
34 35
brieven van 22 maart 2013 en 19 juni 2013 waarmee het Masterplan DJI aan uw 
Kamer is voorgelegd. 
 
382 Hoe verhoudt de stijging van het aantal verwachte (reclasserings)toezichten en hogere 138   
instroom werkstraffen tot de bezuinigingen op de reclassering?  
Mede door de bezuinigingen is de bijdrage aan de reclasseringsorganisaties 
afgenomen. Dit betekent dat een scherpe prioritering dient te worden aangebracht en 
goed moet worden bekeken waar de inzet van de reclassering nodig is. Er wordt 
                                                           
34
 TK, vergaderjaar 2012-2013, 24 587, nr. 490 
35
 TK, vergaderjaar 2012-2013, 24 587, nr.  

386 Bij welke instanties in Nederland kunnen drugsgebruikers hun drugs (pillen) laten testen? 145   
Wat zijn de totale kosten daarvan? In hoeverre worden deze instanties gesubsidieerd? 
Het testen van drugs door (potentiële) gebruikers is een voorziening met als doel de 
risico’s voor de volksgezondheid te beperken. Vrijwel alle instellingen voor 
verslavingszorg hebben een testservice voor dit doel, die doorgaans enkele uren per 
week geopend is. Aangezien het hier om preventie gaat worden de kosten betaald uit 
gemeentelijke budgetten die instellingen voor verslavingszorg ten behoeve van 
preventieactiviteiten ontvangen. Het Drugs Informatie en Monitoring Systeem (DIMS) 
coördineert de activiteiten van deze testpunten en is ondergebracht bij het Trimbos-
instituut. Het DIMS wordt gefinancierd door het ministerie van VWS. Deze 
voorzieningen komen dus niet ten laste van het budget van VenJ. 
 
387 Hoeveel fte houdt zich op het ministerie bezig met dierenmishandeling- en verwaarlozing? 178   
Op het departement houdt zich ongeveer 2,5 fte bezig met dierenmishandeling- en 
verwaarloozing. 
 
388 Wat is de reactie op de stelling van de Koninklijke Notariële Beroepsorganisatie (KNB) dat 190   
het voornemen het centraal aandeelhoudersregister onder te brengen bij de Kamer van 
Koophandel (KvK) veel duurder uitvalt dan begroot, in tegenstelling tot de ingediende 
impactanalyse? Klopt het dat uit die impactanalyse zou volgen dat het centraal 
aandeelhoudersregister de mogelijkheid biedt om lastenverlichting te creëren voor 
ondernemers? Hoe wordt deze lastenverlichting bewerkstelligd? Klopt het dat niet alleen 
de gegevens van een aandeelhouder worden geregistreerd, maar ook het aan zijn 
verkrijging ten grondslag liggende brondocument? Zo ja, waarom? 
Per brief is toegelicht (TK 2012/13,32608, nr.5) dat op grond van een inhoudelijke 
afweging het besluit is genomen om de KvK aan te wijzen als beheerder van het 
centraal aandeelhoudersregister. De KvK zal in overleg met stakeholders een 
implementatietraject opzetten dat leidt tot een voor geautoriseerde partijen 
toegankelijk, efficiënt, actueel en betrouwbaar register.  
De impactanalyse bevat een indicatie van kosten. De uiteindelijke realisatie is mede 
afhankelijk van nader te maken keuzes met betrekking tot de inrichting. Hierin zullen 
ook nadrukkelijk de wensen van stakeholders worden betrokken. Zo hangt de 
afweging of ook brondocumenten worden geregistreerd, in de eerste plaats samen met 
de afweging of die opslag vanuit het oogpunt van de informatiebehoefte van notarissen 
en van andere publieke diensten nodig is. Daarnaast is de afweging van belang of het 
voor de betrouwbaarheid van de registratie wenselijk dan wel noodzakelijk is. Een 
nadere keuze wordt na overleg met de stakeholders, waaronder in de eerste plaats het 
notariaat, gemaakt. Tevens is aangegeven dat voor het kabinet als randvoorwaarde 
geldt dat lastenverzwaring moet worden voorkomen. Ook dit is een belangrijk aspect 
waar nader te maken keuzes met betrekking tot de opzet en inrichting van een 
centraal aandeelhoudersregister aan zal worden getoetst. 
 
389 Kan een overzicht worden gegeven van de verschillende kostenposten die bij de 190   
impactanalyses van de KNB en KvK inzake het centraal aandeelhoudersregister (CAHR) 
zijn opgenomen? Bevatten de impactanalyses van de KvK en de KNB dezelfde 
kostenposten? Zo nee, zijn de impactanalyses met elkaar te vergelijken? 
Aan de KvK en de KNB is vooraf dezelfde informatie ter beschikking gesteld. Partijen 
hebben hieraan een eigen uitwerking gegeven, waardoor ook de kostenberekeningen 
verschillen. Het kostenaspect is een onderdeel geweest van de totale afweging. De 
keuze is na een inhoudelijke afweging gevallen op de KvK. Dit besluit heb ik u 
toegelicht. Voor een overzicht van de kostenposten verwijs ik volledigheidshalve naar 
de beide impactanalyses (TK 2012/13, 32 608, nr.6). Deze zijn openbaar en bevatten 
ook de door partijen opgenomen toelichting op de opgenomen kostenposten. 
 
390 Dient voor de implementatie van het CAHR niet tevens een aanpassing van Boek 2 190   
Burgerlijk Wetboek (BW) te worden voorbereid ter aanpassing (of schrapping) van de 

 
393 Is overwogen de Registratiewet te wijzigen teneinde, op basis van een met waarborgen 190   
omklede procedure, de inhoud van de notariële akten te ontsluiten voor controle, toezicht 
en opsporing? Zo ja, ligt het dan niet voor de hand om aansluiting te zoeken bij de digitale 
akteregistratie van de KNB/Belastingdienst (Centraal Digitaal Repertorium)? Zo nee, 
waarom niet? 
Zoals aangegeven in de brief van 19 december 2012 (Kamerstukken II, 2012-2013,32 
608, nr. 4) is het centraal aandeelhoudersregister bedoeld voor de registratie van 
aandelen. Hieronder vallen ook de aandelen waarvan certificaten zijn uitgegeven. Het 
verplichten van een notariële akte voor overdracht van certificaten heeft geen 
meerwaarde. Ten aanzien van een standpunt over toonderaandelen wordt overleg 
gevoerd met stakeholders, zoals VNO/NCW, de vereniging van effectenbezitters en de 
KNB. Het Global Forum zal naar verwachting eind dit jaar het peer reviewrapport 
vaststellen, waarover de Tweede Kamer door de staatssecretaris van Financiën nader 
zal worden geïnformeerd. 
 
395 Hoeveel geld was er afgelopen jaren beschikbaar voor dierenmishandeling en – 191   
verwaarlozing? Hoeveel geld is er hiervoor de komende vier jaar beschikbaar? Hoe 
worden deze middelen ingezet? 
Opsporing en handhaving van strafbare feiten tegen dieren, zoals dierenmishandeling, 
maar ook illegale dierenhandel, behoren tot de reguliere taakuitoefening van de 
politie. Er wordt niet geregistreerd hoeveel tijd en kosten de politie specifiek besteed 
aan de handhaving van dierenwelzijn. Ook het Ministerie van Veiligheid en Justitie 
houdt niet bij hoeveel tijd haar ambtenaren hebben besteed aan het onderwerp. Wel 
kan ik u melden dat het meldnummer 144 in 2011 € 354.000, in 2012 € 807.000 en in 
2013 € 1.300.000 heeft gekost. Voor 2014 is voor het meldnummer €1.089.000 begroot. 
 
396 Wat is de stand van zaken met de financiering van Stop it Now, de anonieme hulplijn voor 240   
mensen met pedofiele gevoelens of personen die deze gevoelens vermoeden bij iemand in 
hun omgeving? Wat betekent het (mogelijk) wegvallen van de Europese gelden voor het 
Meldpunt Kinderporno en hoe wordt het voortbestaan van meldpunt en hulplijn dan 
gegarandeerd? 
De hulplijn ‘Stop It Now’ (SIN) heeft in 2012 van VWS een startsubsidie gehad van € 
250.000,-. Conform afspraken moest SIN voor de vervolgfinanciering op zoek naar 
andere financieringsbronnen. Begin 2013 heeft de hulplijn aangegeven een 
onafhankelijke financiering vanaf de zomer van 2013 nog niet te kunnen realiseren. 
Vervolgens heeft de minister van VenJ samen met zijn ambtgenote van VWS een 
eenmalige handreiking gedaan van € 75.000,- bovenop de eerder genoemde 
startsubsidie. Deze handreiking geeft de hulplijn meer tijd om haar werkzaamheden 
voort te zetten terwijl zij op zoek gaat naar andere financieringsbronnen. Over het 
mogelijk wegvallen van de Europese gelden voor het Meldpunt Kinderpornografie op 
internet is mij op dit moment nog niets bekend. Ik kan hierop dan ook niet 
vooruitlopen. 
 
397 Wat is de stand van zaken met betrekking tot de financiering van de Fraudehelpdesk, waar 240   
het Steunpunt Acquisitiefraude onderdeel van uitmaakt? 
Zowel het ministerie van Economische Zaken als het ministerie van Veiligheid en 
Justitie hebben het besluit genomen voor het jaar 2013 en 2014 subsidie te 
verstrekken aan de Fraudehelpdesk. Het Ministerie van Veiligheid en Justitie 
verstrekt € 750.000,- op jaarbasis. 
 
398 Waarom vermindert de subsidie aan de Stichting Adoptievoorzieningen (SAV) in de loop 243   
der jaren? Wat betekent dit voor de nazorg die de SAV kan bieden? 
Op de subsidie vanuit het ministerie van VenJ aan de Stichting Adoptievoorzieningen 
(SAV) is een structurele doelmatigheidskorting toegepast van 1,5% in 2012 oplopend 

BIJLAGE 1 
 
Wat is de totale bijdrage van het ministerie van Veiligheid en Justitie aan de budgettaire verwerking van de 
lopende en geplande taakstellingen? Kan dit jaarlijks vanaf 2010 tot 2018 en structureel worden aangegeven? 
Kan een totaal overzicht van de verdeling naar de beleidsartikelen worden gegeven, jaarlijks vanaf 2010 tot 
2018 en structureel? Kan in het overzicht de korting op de prijsbijstelling worden meegenomen? 
 
Het regeerakkoord van dit kabinet is er op gericht de schatkist weer op orde te brengen, zodat Nederland 
sterker uit de economische crisis komt. Dit vergt over de volle breedte van het regeringsbeleid stevige 
maatregelen. Het Ministerie van Veiligheid en Justitie draagt hieraan bij. De plannen omvatten 
ingrijpende maatregelen maar wij zijn ervan overtuigd dat we daarbij kunnen vasthouden aan onze 
ambities voor een sterke rechtsstaat, een veilige en rechtvaardige samenleving. 
 
Onderstaande treft u een opsommingen van de taakstellingen aan de uitgavenkant uit het Regeerakkoord 
Rutte I (2010), Lente-akkoord, Regeerakkoord Rutte/Asscher (2012), het 6 mld-pakket uit de 
augustusbesluitvorming 2013 en de begrotingsafspraken op de beleidsterreinen van VenJ. Bij deze 
akkoorden is besloten tot de volgende maatregelen op het VenJ-terrein (incluis vreemdelingenzaken): 
 
Regeerakkoord Rutte I: 
o Taakstelling Rijk: Dit betreft een efficiencytaakstelling op de personele en materiele budgeten bij 
het Rijk (inclusief agentschappen en ZBO’s). De totale omvang van het aandeel in VenJ hierin 
bedraagt € 291 mln.in 2018. 
o Politie-onderwijs Er is een korting opgelegd op het politie-onderwijs. Hiertoe is onder andere de 
verkorting van de onderwijsduur doorgevoerd. Ook zijn arbeidsvoorwaardenmaatregelen 
opgenomen in de CAO 2012-2014. 
o Nationale Politie: Bij het Regeerakkoord Rutte II is besloten tot de oprichting van een nationale 
politie. Dit dient te leiden tot een efficiencybesparing 
o Meldkamers: Er is besloten tot opschaling naar tien meldkamers onder één meldkamerorganisatie. 
o ANPR: Bij het regeerakkoord Rutte II is besloten tot het structureel gebruik maken van 
nummerbord herkenning. Hiertoe is een wetsvoorstel ingediend bij de Kamer. (2012-2013 
Kamerstuk nr. 5) 
o Doorberekenen kosten evenementen: Bij het Regeerakkoord Rutte I is besloten om politie-inzet 
door te berekenen aan de organisatie van een evenement. In de OW 2014 (blz. 28) is aangegeven 
dat deze maatregel geen doorgang zal vinden en de budgettaire opbrengsten op alternatieve wijze 
binnen de begroting van VenJ wordt gedekt 
o Korting Rechtsbijstand: Bij het regeerakkoord Rutte I is besloten tot een korting op het budget 
van de rechtsbijstand. Over de invulling is de Kamer reeds geïnformeerd. (2011-2012 Kamerstuk 
31753, nr 27). 
o Toespitsen Hoger beroep: De Kamer is over de invulling van het toespitsen hoger beroep 
geïnformeerd ( 2011 -2012 Kamerstuk 33316, nr. 2). 
o Minder groepstaakstraffen: In het RA- Rutte I is besloten om meer groepstaakstraffen te 
vervangen door individuele taakstraffen. Hiertoe is een taakstelling van € 10 mln. ingeboekt. 
o Verkorten RAIO-opleidingen: Bij Rutte I is besloten om de RAIO-opleiding te verkorten . De 
besparingen treden in vanaf 2017. 
o Toezicht beroepsgroepen: In het regeerakkoord Rutte I is besloten dat de kosten van toezicht op 
o.a. notarissen worden doorberekend aan de beroepsgroep zelf. 
o Rationalisatie COA: Deze taakstelling een besparing op de huisvestingskosten van COA door 
gebruik te maken van duurzamere gebouwen. 
o Verhogen leges IND: De leges van de IND zijn hiertoe verhoogd. Door ene rechterlijke uitspraak 
zijn de leges intussen weer verlaagd. Deze taakstelling wordt op alternatieve wijze gedekt. 
o Beperken instroom en verkorten doorlooptijden: Door het verkorten van de doorlooptijden 
hoeven asielzoekers minder lang te worden opgevangen. Dit levert een besparing op. Door het 
inperken van de instroom dalen de kosten ook het kabinet heeft echter geen directe invloed op de 
instroom.  
 
Lente-akkoord: 
o Generieke taakstelling: Bij het lente-akkoord is besloten tot een generieke departementale 
taakstelling. Het aandeel van VenJ in deze taakstelling bedraagt. € 128 mln. 

Coalitieakkoord 2012 
-2 -2 -34 -75 -91 
Begrotingakkoord 2012  
-7 -7 -7 -7 -7 -7 
Departementale bijdrage €6 mld-pakket (aandeel VenJ -2 -2 -2 -2 -2 
€23,6 mln) 
 
  -91  -110  -123  -140  -147  
Vreemdelingenketen -61 
Coalitieakkoord 2010 -61 -89 -107 -108 -109 -111 
Coalitieakkoord 2012 
-1 -2 -13 -29 -35 
Departementale bijdrage €6 mld-pakket (aandeel VenJ  -2 -2 -2 -2 -2 
€23,6 mln) 
 
 NCTV  -3  -5  -6  -7  -8  
-1 
Coalitieakkoord 2010 -1 -1 -1 -1 -1 
Coalitieakkoord 2012  
-1 -3 -5 -6 -6 
 
J eugd en sanctiebeleid (exclusief DJI)  -38  -42  -49  -57  -61  
-26 
Coalitieakkoord 2010 -23 -26 -29 -30 -30 -31 
Coalitieakkoord 2012 
4 -3 -4 -10 -18 -21 
Begrotingakkoord 2012 
-7 -7 -7 -7 -7 -7 
Departementale bijdrage €6 mld-pakket (aandeel VenJ -2 -2 -2 -2 -2 
€23,6 mln) 
 
       
Rechtspleging en Rechtshandhaving (excl. OM en Rvdr)  -78 -82 -89 -98 -102 
-12 
Coalitieakkoord 2010 -7 -69 -72 -72 -72 -73 
Coalitieakkoord 2012 
-3 -4 -11 -20 -23 
Begrotingakkoord 2012  
-5 -4 -4 -5 -5 -5 
Departementale bijdrage €6 mld-pakket (aandeel VenJ -1 -1 -1 -1 -1 
€23,6 mln) 
 
 Bestuursdepartement overig  -52  -60  -65  -69  -71  
-46 
Coalitieakkoord 2010 -4 -6 -8 -9 -9 -9 
Coalitieakkoord 2012 
-5 -10 -16 -19 -21 
Begrotingakkoord 2012  
-42 -41 -41 -40 -40 -40 
 
 
 

