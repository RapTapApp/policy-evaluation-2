Beleidskader schorsing en vernietiging BES 
 
1. Inleiding  
 
Nederland is een gedecentraliseerde eenheidsstaat. Gemeenten en provincies zijn 
zelfstandige bestuurslagen met een eigen rechtstreeks gekozen volksvertegenwoordiging, 
een eigen belastinggebied en een eigen regelgevende bevoegdheid. Deze overheden en het 
Rijk maken onderdeel uit van dezelfde eenheidsstaat. Ook de openbare lichamen Bonaire, 
Sint Eustatius en Saba, de BES-eilanden, zijn decentrale overheden en maken met hun van 
gemeenten afgeleide positie deel uit van het staatsbestel van Nederland. Om de eenheid in 
de behartiging van taken die decentrale overheden uitvoeren te bewaken, kent het 
bestuurlijk bestel diverse mogelijkheden tot verticale invloeduitoefening. Interbestuurlijk 
toezicht is er daar één van. Wanneer decentrale overheden besluiten nemen die in strijd zijn 
met het recht of het algemeen belang kan de Kroon deze schorsen of vernietigen. Wanneer 
deze overheden juist nalaten besluiten te nemen en geen uitvoering geven aan 
verplichtingen die op hen rusten (taakverwaarlozing), kan alsnog in de uitvoering van 
verplichtingen worden voorzien (indeplaatsstelling). Indeplaatsstelling en vernietiging zijn 
generieke instrumenten. Ze hebben een algemeen bereik en beperken zich niet tot een 
bepaald beleidsterrein of een bijzondere wet. Specifieke instrumenten van interbestuurlijk 
toezicht beperken zich wel tot een bepaald beleidsterrein in een bijzondere wet. Daarbij gaat 
het om concrete instrumenten om bepaalde decentrale besluiten te blokkeren, uit te lokken 
of bij te sturen. Deze bevoegdheden kunnen allerlei vormen aannemen, zoals de verklaring 
van geen bezwaar, de toestemming, de goedkeuring, de oplegging en de aanwijzing.  
 
Naar aanleiding van het advies van de Commissie Doorlichting interbestuurlijke 
toezichtarrangementen (commissie-Oosting) is het stelsel van interbestuurlijk toezicht op 
gemeenten en provincies herzien. In het herziene stelsel is het uitgangspunt dat in beginsel 
wordt volstaan met de generieke toezichtinstrumenten. Voor specifiek toezicht is nog slechts 
plaats als er een legitiem motief is om in aanvulling op de generieke instrumenten nog 
specifieke instrumenten te hanteren. Met de Wet revitalisering generiek toezicht (Stb. 2012, 
233) zijn de generieke toezichtinstrumenten aangepast en zijn de specifieke 
toezichtinstrumenten grotendeels afgeschaft.  
 
Om enige zekerheid te bieden in welke gevallen de Kroon tot vernietiging overgaat, zijn met 
betrekking tot gemeenten en provincies beleidsregels opgesteld en opgenomen in het 
Beleidskader schorsing en vernietiging. 
 
Tot 10 oktober 2010 gold voor de BES-eilanden de Eilandenregeling Nederlandse Antillen 
(ERNA). De ERNA bevatte ook bepalingen over het toezicht door de gouverneur op de 
1
eilandgebieden. Sinds 2010 geldt interbestuurlijk toezicht op de openbare lichamen op 
2
grond van de Wet openbare lichamen Bonaire, Sint Eustatius en Saba (WolBES). De 
Rijksvertegenwoordiger en de gezaghebbers hebben –net als de burgemeester en de 
commissaris van de Koning ten aanzien van gemeentelijke en provinciale besluiten -  tot 
taak aan de desbetreffende minister mededeling te doen van besluiten van de 
eilandsbesturen die naar hun mening voor vernietiging in aanmerking komen. Ook kan de 
Kroon ‘spontaan’ vernietigen.  
 
Met de WolBES is echter niet voorzien in een herziening van het specifieke toezichtregime. 
Herziening zou betekenen dat de wetsbepalingen betreffende het interbestuurlijk toezicht in 
                                                 
1 
 A. Hoeneveld, «Zestig jaar hoger toezicht van de gouverneur ingevolge de Eilandenregeling; een 
terugblik», Caribisch Juristenblad 2011 (1) 3. 
2 
 Artikelen 219 e.v. WolBES. 
1 
 

Kroon dient steeds aan de hand van alle omstandigheden een zorgvuldige afweging te 
maken van alle bij het besluit betrokken belangen. Een besluit wordt alleen vernietigd als dit 
proportioneel is. Niet iedere strijd met het recht of het algemeen belang is van een zodanig 
gewicht dat vernietiging gerechtvaardigd is.  
 
Aan de toepassing van de interbestuurlijke toezichtinstrumenten gaat een bestuurlijk traject 
vooraf. Dit komt de transparantie ten goede en biedt het bestuursorgaan de gelegenheid het 
besluit te heroverwegen. In paragraaf 5 wordt nader op het bestuurlijk traject ingegaan. 
Daarbij wordt uiteengezet welke stappen er voorafgaand aan de vernietiging worden gezet. 
Met dit traject en de invulling van de vernietigingsgronden «strijd met het recht» en «strijd 
met het algemeen belang» zoals die in paragraaf 4 wordt gegeven, krijgt het instrument 
vernietiging in het beleidskader ook een preventieve en proactieve werking. Het is voor een 
ieder duidelijk wanneer en op welke wijze het instrument kan worden ingezet. 
 
3. Verhouding tot bestuursrechtelijke rechtsbescherming 
 
In het stelsel van interbestuurlijk toezicht kan vernietiging niet als alternatieve vorm van 
rechtsbescherming worden gebruikt. De gronden voor vernietiging zijn strijd met het recht 
of het algemeen belang. Particuliere belangen spelen daarbij in beginsel geen rol. De Kroon 
treedt niet in de bevoegdheid van de bestuursrechter. Om die reden is in artikel 10:38, 
tweede lid, van de Awb bepaald dat een genomen besluit niet kan worden vernietigd als het 
6
nog vatbaar is voor bezwaar of beroep. Een besluit kan in een dergelijk geval wel worden 
7 
geschorst. In artikel 10:37 Awb is geregeld dat indien een rechter over een besluit een 
uitspraak heeft gedaan, dat besluit niet kan worden vernietigd op gronden die in strijd zijn 
met die waarop de uitspraak van de rechter steunt of mede steunt. Omdat 
bestuursrechtelijke rechtsbescherming voorop staat, biedt een verzoek om vernietiging 
burgers niet de mogelijkheid de termijnen voor bezwaar en beroep te omzeilen of het begrip 
belanghebbende te verruimen.  
 
Voor het indienen van bezwaar of beroep geldt een termijn van zes weken. Vernietiging is in 
8
de regel echter niet aan een termijn gebonden. Er is geen termijn waarbinnen een verzoek 
moet worden ingediend. Denkbaar is dus dat een burger een verzoek om vernietiging indient 
als een alternatieve vorm van rechtsbescherming. Om te voorkomen dat vernietiging zou 
dienen als een uitwijkmogelijkheid voor de bestuursrechtelijke procedure, wordt een 
dergelijk verzoek in beginsel niet gehonoreerd als de termijnen voor bezwaar en beroep 
verstreken zijn. Hetzelfde geldt voor de situatie waarin een burger een verzoek om 
vernietiging indient terwijl hij niet als belanghebbende kan worden aangemerkt. Tegen een 
besluit kan alleen bezwaar worden gemaakt of beroep worden ingesteld als de betrokkene 
een belanghebbende is. Voor het indienen van een verzoek om vernietiging geldt dit vereiste 
niet. Iedere burger kan de Kroon vragen een bepaald besluit te vernietigen, ook als het 
besluit hem niet rechtstreeks in zijn belangen raakt. Bij een verzoek om vernietiging kunnen 
echter geen particuliere belangen centraal worden gesteld die in bezwaar en beroep niet aan 
de orde kunnen komen. Ook in die gevallen wordt een verzoek om vernietiging dus in 
beginsel niet gehonoreerd.  
 
Maar ook in de hierboven beschreven situaties is het aan de Kroon om een zorgvuldige 
belangenafweging te maken. Er kunnen bijzondere situaties zijn waarin er, ondanks het 
voorop stellen van de bestuursrechtelijke rechtsbescherming, toch aanleiding is om tot 
                                                 
6 
 Ingevolge artikel 219 van de WolBES zijn op de schorsing en vernietiging van beslissingen van 
eilandsbesturen de afdelingen 10.2.2 en 10.2.3 van de Awb van overeenkomstige toepassing. 
7 
 Uitspraak van de Afdeling Bestuursrechtspraak van de Raad van State van 20 november 2002, Gst. 2003, 
7178, nr. 12. 
8
  Behoudens bij besluiten tot het verrichten van privaatrechtelijke rechtshandelingen (zie artikel 10:39 Awb). 
3 
 

echter van belang geacht dat de onafhankelijkheid van de rekenkamer ten opzichte van de 
gemeenteraad is gewaarborgd. Een rekenkamer moet ook handelingen van de 
gemeenteraad tot voorwerp van onderzoek kunnen maken. Het werd dan ook onwenselijk 
geacht dat de gemeenteraad over de onderzoeken van de rekenkamer beslist. Het besluit 
van de gemeente Lelystad is wegens strijd met artikel 182 van de Gemeentewet vernietigd. 
Een ander voorbeeld betreft een door de gemeente Valkenswaard verleende 
13
bouwvergunning. In dat geval had de gemeente een vergunning verleend voor de bouw 
van een woonhuis en een overdekt zwembad op een perceel binnen de Groene 
Hoofdstructuur. Deze vergunning was echter in strijd met het bestemmingsplan verleend. 
Bovendien was bij het verlenen van de vergunning niet de juiste procedure gevolgd. 
Hiermee doorkruiste de gemeente het beleid van de provincie en het Rijk dat juist was 
opgesteld om de Groene Hoofdstructuur te beschermen. Het besluit van de gemeente 
Valkenswaard werd vernietigd wegens strijd met de Wet ruimtelijke ordening en het 
betreffende bestemmingsplan. 
 
Vermeldenswaardig is in dit verband een nog op de ERNA gebaseerde vernietiging van een 
besluit van Bonaire. De gouverneur vernietigde besluiten tot uitgifte in erfpacht en verlening 
van bouwvergunning wegens strijd met de Overeenkomst inzake watergebieden van 
internationale betekenis, in het bijzonder als verblijfplaats voor watervogels (Verdrag van 
Ramsar). De vernietigde besluiten hadden betrekking op een gebied dat was opgenomen op 
de lijst van watergebieden van internationaal belang (lac/Sorobon). De besluiten verdroegen 
zich volgens de gouverneur niet met de uit het Verdrag van Ramsar voortvloeiende 
verplichtingen voor de Nederlandse Antillen en dienden daarom te worden vernietigd. Het 
Verdrag bevat evenwel geen bepalingen die voor de rechter als een ieder verbindend, als 
bedoeld in artikel 93 van de Grondwet, kunnen worden ingeroepen. De Kroon oordeelde 
echter dat het feit dat het Verdrag zich niet voor rechtstreekse toepassing door de rechter 
leent, niet betekent dat het Verdrag niet bindend is voor het Koninkrijk en het land 
Nederlandse Antillen. De Gouverneur, optredend als orgaan van het Koninkrijk, had derhalve 
terecht van zijn bevoegdheid tot vernietiging gebruik gemaakt. Hij had volgens de Kroon zijn 
bevoegdheid aangewend om nakoming van de uit het Verdrag voor het Koninkrijk 
voortvloeiende verplichtingen te verzekeren. 
 
4.2. Strijd met het algemeen belang 
In de memorie van toelichting bij de Grondwetswijziging die heeft geleid tot de huidige tekst 
van artikel 132, vierde lid, werd over de invulling van het criterium strijd met het algemeen 
belang het volgende opgemerkt: “[….] dat bij de beoordeling of een besluit al dan niet in 
strijd met het algemeen belang is genomen, afweging van alle relevante belangen 
plaatsvindt, zoals - onveranderd - van het financieel belang, van het belang van de 
ruimtelijke ordening, van het cultureel belang, enz. In de wet dient niet aan een bepaald 
belang prioriteit te kunnen worden gegeven door strijd met dat belang als 
14
vernietigingsgrond op te nemen.” Het is aan de Kroon om aan de hand van de concrete 
omstandigheden van het geval een belangenafweging te maken. Of een besluit in strijd is 
met het algemeen belang vergt per geval een beoordeling van de feiten. Dit brengt met zich 
dat als een besluit wegens strijd met het algemeen belang wordt vernietigd, er ook een 
zware motiveringsplicht op de Kroon rust. Aangegeven moet worden wat de aard van het 
algemeen belang is en waarom het algemeen belang in dat concrete geval uitgaat boven de 
belangen die het bestuursorgaan met zijn besluit beoogt te dienen. Hieronder is een aantal 
voorbeelden opgenomen van besluiten die wegens strijd met het algemeen belang zijn 
vernietigd. Dat geeft indicaties voor soortgelijke gevallen betreffende de openbare lichamen. 
 
                                                 
13
  Koninklijk besluit van 12 juni 2001, Stb. 2001, nr. 289 (Valkenswaard). 
14 
 Kamerstukken II 1975/76, 13 990, nr. 3, pagina 20. 
5 
 

5.2. Signaleren 
In de eerste plaats moet worden waargenomen dat een besluit mogelijk in strijd is met het 
recht of het algemeen belang. Dit kan op drie manieren. In de eerste plaats kan de Kroon 
zelf signaleren dat een besluit mogelijk voor vernietiging in aanmerking komt. Daarnaast 
kunnen burgers een verzoek tot vernietiging doen. Tot slot kan de wet aan decentrale 
bestuursorganen de bevoegdheid geven de Kroon in kennis te stellen van besluiten die naar 
het oordeel van deze bestuursorganen voor vernietiging in aanmerking komen. In de 
WolBES is deze bevoegdheid toegekend aan de gezaghebber en de Rijksvertegenwoordiger.  
 
In de eerste twee gevallen wordt door de betrokken minister onderzocht of er inderdaad 
aanleiding is om te stellen dat het besluit mogelijk in strijd is met het recht of het algemeen 
belang. In dat geval wordt het bestuurlijk traject dus ook door de betrokken minister 
gestart. De betrokken minister is de minister die het aangaat; de minister van het 
vakdepartement. De minister van de Binnenlandse Zaken en Koninkrijksrelaties dient 
weliswaar de voordracht voor de vernietiging (mede) te ondertekenen, maar de minister van 
het vakdepartement heeft het voortouw. Indien de gezaghebber of de 
Rijksvertegenwoordiger van oordeel zijn dat een besluit voor vernietiging in aanmerking 
dient te komen, starten zij het bestuurlijk traject. Als zij van oordeel zijn dat het besluit voor 
vernietiging in aanmerking dient te komen, zenden zij het besluit vervolgens naar de 
betrokken minister. Die zet het bestuurlijk traject voort en onderzoekt of het besluit 
inderdaad voor vernietiging moet worden voorgedragen. 
 
5.3 Bevoegdheid gezaghebber  
In artikel 223 van de WolBES is bepaald dat de gezaghebber bij de betrokken minister 
binnen twee dagen nadat het te zijner kennis is gekomen  mededeling doet van een besluit 
van het eilandsbestuur dat naar zijn oordeel voor vernietiging in aanmerking komt. Is dat 
het geval dan wordt het bestuurlijk traject door de gezaghebber gestart. Die maakt een 
eerste beoordeling van het besluit en bespreekt zijn bevindingen met het betrokken 
bestuursorgaan. Indien dit niet tot de conclusie leidt dat de bezwaren minder ernstig zijn 
dan aanvankelijk werd gedacht en het besluit ook niet wordt ingetrokken of zodanig wordt 
aangepast dat de bezwaren wegvallen, doet de gezaghebber bij de betrokken minister 
mededeling van het besluit. Het besluit wordt dan op grond van artikel 223, derde lid, jo. 
artikel 222, tweede lid, van de WolBES van rechtswege voor vier weken geschorst. De 
betrokken minister onderzoekt of het besluit inderdaad voor vernietiging moet worden 
voorgedragen. Opmerking verdient dat als een gezaghebber mededeling doet van een 
besluit dat naar zijn oordeel voor vernietiging in aanmerking komt, dit gebeurt door 
tussenkomst van de Rijksvertegenwoordiger. Dit betekent dat de Rijksvertegenwoordiger de 
mededeling van de gezaghebber van advies voorziet en aangeeft of hij eveneens van 
oordeel is dat het besluit voor vernietiging in aanmerking moet komen. Dit advies moet 
binnen een week na de dagtekening van de mededeling van de gezaghebber naar de 
minster worden gezonden. 
 
5.4 Bevoegdheid Rijksvertegenwoordiger 
In artikel 222 van de WolBES is bepaald dat de Rijksvertegenwoordiger binnen twee dagen 
na de bekendmaking van het besluit bij de betrokken minister mededeling doet van een 
besluit van een eilandsbestuur dat naar zijn oordeel voor vernietiging in aanmerking komt.  
Vervolgens wordt informatie opgevraagd bij het bestuursorgaan dat het besluit heeft 
genomen en wordt een eerste beoordeling gemaakt van het besluit. Dit oordeel wordt 
vervolgens met het betrokken bestuursorgaan besproken. Indien dit niet tot de conclusie 
leidt dat de bezwaren minder ernstig zijn dan aanvankelijk werd gedacht en het besluit ook 
niet wordt ingetrokken of zodanig wordt aangepast dat de bezwaren wegvallen, wordt door 
de betrokken minister het bestuurlijk traject voortgezet en onderzoekt deze of het besluit 
inderdaad voor vernietiging moet worden voorgedragen. Indien de Rijksvertegenwoordiger 
7 
 

dat onomkeerbare gevolgen optreden of schadelijke risico’s ontstaan (financieel, 
economisch, milieu, gezondheid, enz.). Indien de Kroon tot schorsing overgaat, wordt op 
grond van artikel 10:44, eerste lid, van de Awb in het besluit tot schorsing aangegeven hoe 
lang de schorsing duurt. Daarna kan de schorsing eenmaal worden verlengd. In totaal mag 
de schorsing, op grond van artikel 10:44, derde lid, van de Awb, niet langer duren dan één 
jaar. Tegen het besluit tot schorsing kan geen bezwaar of beroep worden ingesteld (artikel 
7, tweede lid, Wet administratieve rechtspraak BES).  
 
5.7 Informeren uitkomsten onderzoek en overleg 
Indien de Kroon zich over het besluit een oordeel heeft gevormd, dan wordt het betrokken 
bestuursorgaan daarvan op de hoogte gesteld. Als de Kroon van oordeel is dat er aanleiding 
is het besluit wegens strijd met het recht of het algemeen belang voor vernietiging voor te 
dragen dan wordt het betrokken bestuursorgaan op grond van artikel 10:41, eerste lid, van 
de Awb de gelegenheid tot overleg geboden. Dit overleg kan leiden tot de conclusie dat de 
19
bezwaren minder ernstig zijn dan ze zich aanvankelijk lieten aanzien , tot een zodanige 
20
aanpassing van het besluit dat de bezwaren wegvallen of tot intrekking of heroverweging 
van het besluit.  
 
5.8 Voordracht vernietiging 
Indien het overleg er niet toe leidt dat de bezwaren van de minister worden weggenomen, 
dan wordt het besluit voor vernietiging voorgedragen. Het betrokken bestuursorgaan wordt 
hiervan op de hoogte gesteld. Het besluit tot vernietiging wordt goed gemotiveerd, waarbij 
ook wordt ingegaan op hetgeen tijdens het overleg besproken is. De vernietiging strekt zich 
uit over alle rechtsgevolgen waarop het besluit was gericht. De vernietiging heeft 
terugwerkende kracht en raakt dus ook de rechtsgevolgen die reeds tot stand zijn gekomen 
21
(artikel 10:42 Awb). Dat is alleen anders als wordt besloten het besluit gedeeltelijk te 
vernietigen. Op grond van artikel 10:36 Awb kan een besluit gedeeltelijk worden vernietigd 
als dat in overeenstemming is met de aard en de inhoud van het besluit. Indien er 
bijvoorbeeld een verordening is vastgesteld, kan dus (afhankelijk van de aanleiding voor de 
vernietiging) worden besloten alleen bepaalde artikelen uit die verordening voor vernietiging 
voor te dragen. 
 
Tot slot dient, voor wat betreft de gevallen waarin een gezaghebber of de 
Rijksvertegenwoordiger een besluit inzendt dat naar hun oordeel in strijd is met het recht of 
het algemeen belang, te worden opgemerkt dat hun oordeel bijzonder zwaar weegt. Aan dit 
oordeel ligt immers een gedegen bestuurlijke en juridische afweging ten grondslag. Het ligt 
dan ook in de rede dat in die gevallen een voordracht tot vernietiging wordt gedaan. Het 
oordeel van een gezaghebber of de Rijksvertegenwoordiger is echter niet doorslaggevend. 
Het zou in strijd zijn met de Grondwet om de Kroon aan dit oordeel te binden. De 
bevoegdheid tot vernietiging van besluiten is een grondwettelijk gegarandeerde 
                                                 
19  Zo kwam de Kroon tot de conclusie dat de Arnhemse referendumverordening die geschorst was (Koninklijk 
besluit van 2 november 1993, Stb. 1993, nr. 589) niet in strijd was met de Grondwet of de Gemeentewet. 
De schorsing werd dan ook opgeheven (Koninklijk besluit van 21 september 1994, Stb. 1994, nr. 735). Het 
overleg met het betrokken bestuursorgaan kan ook leiden tot overeenstemming, waarna het 
schorsingsbesluit kan worden opgeheven. Dit is gebeurd bij de schorsing inzake het detentiecentrum te 
Haarlemmermeer (Koninklijk besluit van 20 april 2006, Stb. 2006, nr. 205). 
20  Zo besloot de gemeenteraad van Heumen naar aanleiding van het schorsingsbesluit (Koninklijk besluit van 
12 augustus 2003, Stb. 2003, nr. 332) om zijn besluit aan te passen, waardoor er geen sprake meer was 
van een mogelijke strijd met het recht of het algemeen belang. 
21  In het arrest van de Hoge Raad van 28 februari 1975 (NJ 1975, 423, Parochiehuis Woerden) stond de 
vraag centraal of een vernietigingsbesluit zich ook uitstrekt over de feitelijke gevolgen van een besluit. De 
Hoge Raad oordeelde dat dit niet het geval is en dat de vernietiging van een besluit alleen leidt tot 
vernietiging van de (beoogde) rechtsgevolgen. Met betrekking tot de feitelijke gevolgen is een afzonderlijk 
besluit vereist. 
9 
 

