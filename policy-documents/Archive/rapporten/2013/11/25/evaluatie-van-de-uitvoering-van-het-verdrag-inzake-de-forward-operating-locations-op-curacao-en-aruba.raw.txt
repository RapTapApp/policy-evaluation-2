EVALUATIE VAN DE UITVOERING VAN HET VERDRAG INZAKE DE FORWARD
OPERATING LOCATIONS OP CURAÇAO EN ARUBA IN DE PERIODE 1 OKTOBER 2010 -
30 SEPTEMBER 2011
Forward Operating Locations
Op grond van het Verdrag tussen het Koninkrijk der Nederlanden en de Verenigde Staten
inzake samenwerking op het gebied van drugsbestrijding vanuit de lucht (FOL-verdrag, 2000)
maken Amerikaanse vliegtuigen gebruik van zogenaamde “forward operating locations” op de
luchthavens van Curaçao (Hato) en van Aruba (Reina Beatrix). Het verdrag geeft toestemming
voor het uitvoeren van vluchten ten behoeve van surveillance, monitoring en het opsporen van
drugstransporten. De vluchten worden onbewapend uitgevoerd.
Na het aflopen van de eerste 10-jarige termijn is het FOL-verdrag voor een periode van vijf jaar
verlengd met ingang van 2 november 2011 conform de Rijkswet goedkeuring en bekendmaking
verdragen.
Het Koninkrijk is gebaat bij de Amerikaanse luchtverkenningen op grond waarvan
drugstransporten kunnen worden opgespoord en onderschept. Dat laatste gebeurt in een groot
aantal gevallen in samenwerking met de Koninklijke Marine.
Bestrijding van de drugsproblematiek in de Caribische regio is van mondiaal belang. Dit is
eveneens het geval binnen Europees verband, waarbij het principe van gezamenlijke
verantwoordelijkheid wordt onderschreven en daaraan ook daadwerkelijk door het Koninkrijk
uitvoering wordt gegeven.
Infrastructuur
Op de luchthaven Hato (Curaçao) hebben verschillende kleine onderhoudsprojecten
plaatsgevonden.
Juridische kwesties
In de rapportageperiode zijn geen problemen of incidenten aan de autoriteiten in Willemstad
en/of Oranjestad gemeld die te maken hebben met de interpretatie en/of implementatie van het
FOL-verdrag. De contacten van het FOL-personeel met de lokale en militaire instanties zijn
evenals in de voorgaande evaluatieperiodes uitstekend.
Het FOL-veiligheidspersoneel onderhoudt uitstekende contacten met de lokale en militaire
instanties waar het gaat om zaken van gezamenlijk belang.
Transparantie
De VS houdt de Commandant der Zeemacht in het Caribisch gebied (CZMCARIB) conform de
verdragsafspraken op de hoogte van vluchten die vanaf de FOL’s worden uitgevoerd. Dit betreft
aantallen en type vluchten en operationele vluchtgegevens zoals de duur van de vlucht, het
patrouillegebied en type vliegtuig.
Host Nation Riders
CZMCARIB wordt door de VS stelselmatig en vooraf over het meevliegen van zogenaamde
“host nation riders” (HNR’s) geïnformeerd. Deze waarnemers moeten meevliegen op vluchten
die de grenzen met derde landen overschrijden. Zij vertegenwoordigen hun regering gedurende

