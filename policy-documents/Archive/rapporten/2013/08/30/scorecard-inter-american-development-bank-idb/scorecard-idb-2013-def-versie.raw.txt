Scorecard
Inter-American Development Bank (IDB)
Datum augustus 2013
SCORECARD Inter-American Development Bank (IDB)
Opgesteld door Directie Verenigde Naties en Internationale Financiële
InstellingenMultilaterale Instellingen en Mensenrechten /
Afdeling Internationale Financiële Instellingen
T- +31 (0)70 – 348 6023
Redacteur(en): Helene Rekkers (DMM/IF)
Sjeng Smeets (kgk IDB)
Jaap Rooimans (DMM/IF)
Pagina1van14

Scorecard | Inter-American Development Bank
1 Inleiding
Scorekaarten worden opgesteld om het functioneren en de beleidsrelevantie van
multilaterale organisaties in kaart te brengen. De Nederlandse inzet in multilaterale
organisaties wordt geconcentreerd op organisaties die relevant zijn binnen het
Nederlandse beleid en de zaken qua effectiviteit goed op orde hebben. Dit vraagt
om een zorgvuldige en regelmatige toetsing. Scorekaarten worden opgesteld voor
zelfstandige multilaterale organisaties waaraan Nederland een substantiële ODA-
bijdrage levert. De relevantie wordt primair getoetst aan het Nederlandse beleid
voor ontwikkelingssamenwerking maar de bredere betekenis van multilaterale
instellingen voor andere aspecten van Nederlands beleid wordt waar relevant
meegenomen.
Elke scorecard geeft een overzicht van de doelstellingen en het mandaat van de
desbetreffende internationale instelling, van de wijze waarop de organisatie is
ingericht en welke activiteiten ze uitvoert, van de financiële omvang en de
Nederlandse bijdragen. Op basis van een analyse van de verschillende deelaspecten
wordt een appreciatie gegeven van de effectiviteit van de organisatie en van de
relevantie voor de Nederlandse beleidsdoelstellingen. Deelaspecten van effectiviteit
worden beoordeeld op basis van specifieke criteria en gescoord op een
vierpuntsschaal van onvoldoende, matig, voldoende en goed. Daarnaast wordt een
verwachting van positieve verandering gegeven. Relevantie wordt aangeduid met
de kwalificaties relevant, beperkt relevant en niet relevant. Een samenvatting van
deze scores is te vinden in de tabellen in hoofdstuk 6.
De scorecards zijn samengesteld op basis van rapportages van de organisatie zelf,
van de accountants, interne en externe evaluaties, beoordelingen door andere
donoren en van het Multilateral Organisations Performance Assessment Network
1
(MOPAN) . Daarnaast is om de input gevraagd van betrokken ministeries, de
Permanente Vertegenwoordigingen en Kiesgroepkantoren. Ook kritische
opmerkingen van Nederlandse ambassades over het functioneren van
landenkantoren van multilaterale instellingen zijn in de scorecard verwerkt.
1
Binnen MOPAN evalueert Nederland samen met 16 gelijkgezinde landen het functioneren van VN organisaties en
Internationale Financiële Instellingen. Per jaar worden ongeveer 5 organisaties in 12 landen doorgelicht op het
interne functioneren en de behaalde resultaten.
Pagina 3 van 14

Scorecard | Inter-American Development Bank
Het MIF richt zich ook op de private sector. Met schenkingen en investeringen richt
het MIF zich voornamelijk op microfinancieringen en durfkapitaal. Het MIF verstrekt
schenkingen op microniveau voor projecten, trainingen en fondsen. Maar het is ook
actief op het gebied van arbitrage, standaardisering, certificering en verbetering van
het ondernemingsklimaat.
2.3 Nederlandse vertegenwoordiging
Nederland vormt binnen de IDB een kiesgroep samen met België, Duitsland, Italië,
Zwitserland, Israël en China. Duitsland en Italië leveren om beurten de
bewindvoerders. Sinds juli 2013 is de Duitser Leo Kreuz de bewindvoerder. Het
ingelegde kapitaal bepaalt het rotatieschema van de kiesgroep. Nederland heeft in
een periode van 23 jaren gedurende 18 jaren recht op een adviseur in het
kiesgroepkantoor. Het Nederlandse aandeel in het aandelenkapitaal bedraagt
0,34%, dat van de kiesgroep 5,1%. Omdat Nederland in 2011 niet heeft
deelgenomen aan de negende kapitaalsverhoging daalt het aandeel in vijf jaar van
0,34% naar 0,2%. In een nieuw voorgesteld schema zal Nederland dan ook op een
lager niveau zijn vertegenwoordigd.
Voor de IIC maakt Nederland deel uit van een kiesgroep met België, Duitsland,
Italië, Oostenrijk en China. Het Nederlandse aandeel in het aandelenkapitaal van de
IIC bedraagt 1,61%, dat van de kiesgroep 7,65%. Het huidige rotatieschema voor
de IIC trad in werking met de toetreding van China tot de kiesgroep in 2011.
Nederland levert van juli 2013 t/m december 2014 de bewindvoerder van de
kiesgroep bij de IIC.
Het MIF kent geen kiesgroepen. De Nederlandse vertegenwoordiger in de IDB
vertegenwoordigt Nederland in het comité van donoren van het MIF. Nederland is
de 13e donor van het MIF. Het Nederlandse stemgewicht in het MIF bedraagt
1,49%.
2.4 Financiële omvang en bijdragen
Met de afronding van de achtste kapitaalverhoging in 1999 bedroeg het kapitaal
van de IDB 105 miljard USD. Hiervan was 4,1% volgestort, met de rest in de vorm
van garantiekapitaal . In 2010 werd overeenstemming bereikt over de negende
kapitaalverhoging met 70% tot 175 miljard USD, met een volgestort gedeelte van 6
miljard USD, ofwel 3,4%. Het bedrag van de kapitaalverhoging wordt volgestort via
vijf jaarlijkse termijnen in de periode 2012-2016. Nederland en Venezuela hebben
niet meegedaan met de negende kapitaalverhoging. In 2012 werd voor een totaal
van 10,8 miljard USD aan nieuwe leningen goedgekeurd.
De IIC heeft (inclusief reserveringen) een eigen kapitaal van 778 miljoen USD en
keurde in 2012 voor in totaal aan 379 miljoen USD aan leningen goed. De laatste
Nederlandse bijdrage aan het IIC betrof de in 1999 overeengekomen
kapitaalverhoging (7,6 miljoen USD), waarmee het totale Nederlandse kapitaal
10,71 miljoen USD bedraagt.
Aan de laatste middelenaanvulling van het MIF, voor de periode 2007-2012, heeft
Nederland 12,5 miljoen EUR bijgedragen. Eind 2012 beschikte het MIF nog over een
committeringsruimte van 212 miljoen USD. Uitgaande van een operationeel
programma per jaar van ca. 100 miljoen USD, zal het MIF naar verwachting in 2015
zijn uitgeput. Tijdens de Jaarvergadering van 2013 in Panama spraken de
Gouverneurs af, dat het MIF-donorencomité met het Bank Management gaat
werken aan een strategie voor een mogelijk nieuwe middelenaanvulling.
Pagina 5 van 14

Scorecard | Inter-American Development Bank
3 Institutionele aspecten van de organisatie
3.1 Focus op kernmandaat
De focus van de IDB ligt traditioneel sterk op sociale en economische ontwikkeling
via fysieke en sociale infrastructuur en private sector ontwikkeling, met
concessionele bijdragen voor de armste landen in de regio uit het Fund for Special
Operations. In 2010 werd aan de centrale doelstelling vermindering van armoede en
ongelijkheid, de doelstelling van duurzame groei toegevoegd. De
duurzaamheidsdoelstelling is terug te vinden in veel projectdocumenten en krijgt
veel aandacht. De IDB vervult op dit gebied een stimulerende rol binnen de regio.
Beoordeling: voldoende = 3
Verwachting voor positieve verandering (VPV): neutraal = 
3.2 Strategie
Aan de negende kapitaalverhoging is een institutionele hervormingsagenda
gekoppeld, de Agenda for a Better Bank. Deze agenda kent 5 speerpunten:
1. Verhoging van de impact en afrekenbaarheid,
2. Versterking van de integriteit en transparantie,
3. Grotere betrokkenheid van het maatschappelijk middenveld,
4. Verbetering van het financieel beleid en risicomanagement,
5. Het beter waarborgen van het sociale en milieuvriendelijke perspectief.
Voor elk van de speerpunten is een strategie geformuleerd. De resultaten van de
toepassing van de nieuwe strategieën zullen de komende jaren duidelijk worden.
De IDB werkt ook met een effectiviteitsraamwerk. Elk jaar verschijnt een overzicht
van de behaalde resultaten. Over alle delen van de IDB-groep wordt gerapporteerd,
inclusief landen- en sectorstrategieën. Om de centrale doelen te realiseren dient
met de lenende landen te worden samengewerkt in vijf prioritaire sectorstrategieën:
(i) sociaal beleid voor gelijkheid en productiviteit; (ii) infrastructuur voor
competitiviteit en sociaal welzijn; (iii) instituties voor groei en sociaal welzijn; (iv)
competitieve regionale en mondiale internationale integratie; en (v) bescherming
van het milieu, klimaatverandering, bevorderen van hernieuwbare energie en
voedselzekerheid. Projecten worden aan de prioriteitsgebieden gekoppeld.
Onderdeel van het effectiviteitsraamwerk is een vastgestelde systematiek voor
allocatie van leningen: armoedebestrijding en bevordering gelijkheid (50%); kleine
en kwetsbare landen (35%); klimaatverandering, duurzame energie en milieu
(25%) en regionale samenwerking en integratie (15%). De percentages tellen niet
op tot 100, want projecten kunnen voor meerdere categorieën kwalificeren.
Beoordeling: voldoende = 3
Verwachting voor positieve verandering (VPV): waarschijnlijk = 
3.3 Effectiviteit bestuurs- en beheersorganen
De bestuurs- en beheersorganen van de IDB functioneren redelijk. Formeel worden
alle organisatorische beslissingen goedgekeurd door de bewindvoerders. De praktijk
van veelvuldig gebruik van waivers, waarbij individuele voorstellen niet aan de Raad
van Bewindvoerders hoeven te worden voorgelegd, doorkruist dit uitgangspunt
echter.
Pagina 7 van 14

Scorecard | Inter-American Development Bank
van de kapitaalverhoging. Overigens weerspiegelt dit percentage een degelijk
financieel management. Het administratieve budget is in 2012 met 6% toegenomen
tot USD 594 mln. Dit is veroorzaakt door toegenomen operaties en hogere
pensioenverplichtingen.
Nederland geeft op dit moment geen geoormerkte bijdragen aan de IDB. In het
verleden was er het IDB – Netherlands Water Partnership Program. De ervaringen
hiermee waren goed; er werd door de Bank tijdig en goed gerapporteerd over de in
totaal 103 projecten die werden gefinancierd over heel Latijns-Amerika. Begin 2013
is de eindrapportage ingediend en is dit programma met Nederland beëindigd.
Beoordeling: voldoende = 3
Verwachting voor positieve verandering (VPV): neutraal = 
3.6 Corruptiebestrijding in de interne organisatie
Binnen de IDB is het Office of Institutional Integrity (OII) verantwoordelijk voor de
preventie en identificatie van corruptie en fraude. Ook bestaat er een speciale Ethics
Officer en een actieplan voor het verhogen van transparantie en het tegengaan van
corruptie binnen de Bank.
In 2010 is de IDB in opspraak gekomen door een corruptiezaak in Haïti, aan het
licht gebracht door een klokkenluider. Hierna heeft een externe review
plaatsgevonden in lijn met de anticorruptie strategie en is OII gereorganiseerd. De
Bank geeft prioriteit aan drie aanbevelingen uit het rapport: het aanpassen van het
sanctieregime tegen corruptie, invoering van een Voluntary Disclosure Program en
meer focus op individuele zaken. Het lijkt erop dat de veranderingen n.a.v. deze
zaak een positief resultaat hebben. In 2010 zijn er meer zaken door werknemers
aangedragen (26%) dan in 2009 (11%) en minder anoniem of via derde partijen.
Het kantoor begon 2012 met 45 actieve zaken. Gedurende het jaar werden 66
nieuwe klachten in behandeling genomen. Eind juni waren nog 44 zaken in
behandeling. 6% van de afgeronde onderzoeken resulteerden in acties tegen vijf
betrokkenen. De geadviseerde herziening van het Ethics, Conduct and Grievance
System van de IDB werd in 2012 grotendeels afgerond. De betreffende regelingen
werden formeel goedgekeurd in februari 2013. Volgens planning zullen deze
regelingen in de loop van 2013 ook van kracht worden in de IIC.
Beoordeling: matig = 2
Verwachting voor positieve verandering (VPV): waarschijnlijk = 
Pagina 9 van 14

Scorecard | Inter-American Development Bank
4.3 Beleidsevaluatie
De organisatie heeft een helder vastgelegd evaluatiebeleid dat wordt toegepast op
projecten in alle sectoren. Er is een matrix geformuleerd voor het meten van
effectiviteit en sinds de negende kapitaalverhoging is ‘budgettering op basis van
resultaat’ ingevoerd. Jaarlijks komt hierover een rapport uit. Verder beschikt de
Bank over een onafhankelijk evaluatieorgaan, het Office of Evaluation and Oversight
(OVE), dat evaluaties uitbrengt over IDB’s beleid, programma’s en activiteiten. De
OVE is formeel opgehangen aan de Raad van Bewindvoerders, waarmee de
onafhankelijkheid is gewaarborgd. Ook de Multilateral Aid Review (MAR) van het
Britse DFID beoordeelt de evaluatiefunctie als goed.
OVE is regelmatig kritisch over specifieke programma’s van de IDB. Er wordt door
Bank Management goed invulling gegeven aan de aanbevelingen. De OVE houdt een
actielijst bij van het aantal door de Bank geïmplementeerde aanbevelingen. Ook bij
de formulering van nieuwe strategieën worden de aanbevelingen van de OVE
doorgaans overgenomen. Recente voorbeelden hiervan zijn de private
sectorstrategie en de sociale welzijnsstrategie. Bij de Human Capital strategie is, bij
gebrek aan evaluatiemateriaal, geen verwijzing naar OVE evaluaties opgenomen.
Recente evaluaties zijn te vinden op: www.iadb.org/en/office-of-evaluation-and-
oversight.
Beoordeling: goed = 4
Pagina 11 van 14

Scorecard | Inter-American Development Bank
 IDB zorgt regelmatig voor aanpassing van zijn local currency producten. Dit
draagt bij aan de ontwikkeling van lokale kapitaalmarkten. De IDB besteedt
verder ook aandacht aan maatschappelijk verantwoord ondernemen.
 IIC is vooral actief op het gebied van kredietverstrekking aan het MKB, via
financiële instituties maar ook individuele projecten. MIF richt zich meer op het
grassroots level, en is vooral succesvol in zijn projecten die een hoog innovatief
karakter en demonstratie-effect hebben.
 In maart 2013 verzochten de Bewindvoerders aan het Management hen te
adviseren over mogelijkheden om de private sector loketten van de IDB Groep
nauwer met elkaar te laten samenwerken.
Duurzaamheid (milieu/klimaat)
Beperkt relevant. De IDB streeft ernaar om 25% van de leningen in te zetten op de
thema’s klimaatverandering, duurzame energie en milieu.
Pagina 13 van 14

