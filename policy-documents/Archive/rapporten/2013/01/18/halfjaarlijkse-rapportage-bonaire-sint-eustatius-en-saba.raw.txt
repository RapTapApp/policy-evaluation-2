TWEEDE HALFJAARRAPPORTAGE 2012 BES  
 
 
Inleiding 
Art. 4 lid 2 van de Wet financiën openbare lichamen Bonaire, Sint Eustatius en Saba (Wet FinBES) 
bepaalt dat het College financieel toezicht Bonaire, Sint Eustatius en Saba (Cft) eens per half jaar 
schriftelijk verantwoording aflegt aan de Minister van Binnenlandse Zaken en Koninkrijksrelaties (BZK) 
over zijn werkzaamheden. Afgelopen augustus heeft het Cft gerapporteerd over de periode januari tot 
en met juni 2012. De voorliggende rapportage heeft betrekking op de periode juli tot en met december 
2012.  
 
In het algemeen kan worden vastgesteld dat op het terrein van de begrotingsprocessen belangrijke 
vorderingen zijn gemaakt en dat het toezicht zijn vruchten afwerpt. De trajecten van 
begrotingsvoorbereiding– en vaststelling vinden voor het eerst voor alle openbare lichamen binnen de 
wettelijke termijnen plaats. De vastgestelde begrotingen 2013 zijn in alle gevallen sluitend. Daarnaast 
verbeteren de rapportages over de uitvoering van de begroting in kwalitatief opzicht. Naar het zich laat 
aanzien eindigen de begrotingen over 2012 voor alle drie openbare lichamen met een (lichte) plus en uit 
de ontwikkeling in het saldo liquide middelen van de openbare lichamen blijkt dat alle drie de openbare 
lichamen over een positief dan wel sterk positief liquiditeitssaldo beschikken. De jaarrekeningen zijn op 
tijd opgemaakt, maar in alle gevallen ontbreekt nog de goedkeurende verklaring van de accountant. 
Daartoe zijn nog verdere verbeteringen in het financiële beheer nodig. Hoewel er sprake is van 
voortgang op dit terrein, zijn de uitdagingen hier groot. Zeker gezien de door de openbare lichamen 
aangegeven personele capaciteitsproblemen. Het financiële beheer blijft in alle gevallen kwetsbaar. 
 
In de voorliggende rapportage komen in diverse alinea’s bovengenoemde punten terug. Tevens zal per 
openbaar lichaam worden belicht wat er het afgelopen half jaar op financieel terrein is gebeurd. 
 
 
Begrotingsproces  
Inzake de begrotingsprocessen constateert het Cft dat er vooruitgang wordt geboekt. Zowel in de 
begrotingsvoorbereiding als de –uitvoering ziet het Cft dat er bij alle drie openbare lichamen 
verbeteringen zijn gerealiseerd. Hiervoor geldt wel dat er nog verdere verbeterslagen nodig zijn en dat 
er verschillen zijn tussen de drie openbare lichamen. Hieronder wordt de stand van zaken van het 
begrotingsproces uiteengezet. 
 
Begroting 2012 
Op basis van toetsing aan de relevante criteria uit de Wet FinBES en de BBV BES heeft het Cft eind 2011 
een positief oordeel afgegeven over de begrotingen voor het jaar 2012. De minister van BZK heeft, 
rekening houdend met het advies van het Cft, de begrotingen 2012 van alle drie openbare lichamen 
goedgekeurd.  
   
Een groot deel van de inkomsten van de openbare lichamen wordt door de vrije uitkering gerealiseerd. 
In het voorjaar van 2012 is door het kabinet besloten de vrije uitkering met ingang van 2012 structureel 
te verhogen tot de onderkant van de bandbreedte, zoals die blijkt uit het referentiekaderonderzoek 
Caribisch Nederland. Door deze ophoging, waarvan de verwerking de openbare lichamen aanzienlijk wat 
tijd heeft gekost, zijn de openbare lichamen in staat om hun taken op een meer verantwoorde manier 
uit te voeren. Daarnaast is de vrije uitkering 2012 volledig geïndexeerd conform de in het Bestuurlijk 
Overleg financiële verhoudingen Caribisch Nederland (BO) afgesproken systematiek, waarbij is gekeken 
naar de inflatiecijfers per openbaar lichaam van het voorafgaande jaar. Tevens is afgesproken dat over 
de volgende jaarlijkse indexeringen bij het BO in het voorjaar zal worden besloten, waarbij de 
systematiek van de bijstelling van de vrije uitkering op basis van de inflatie van het voorgaande jaar (t-
1) ook dan weer zal gaan gelden. De ophoging van de vrije uitkering is ongetwijfeld een van de redenen 
geweest voor de verbeterde verhouding tussen Den Haag en de openbare lichamen.  
 
1 

Al vroeg in het jaar 2012 zag het er naar uit dat Bonaire met een aanzienlijk overschot ultimo 2012 zou 
gaan eindigen. Het bereiken van een overschot kan wellicht passen in beleid dat er op gericht is om 
gelden over een aantal jaren te sparen voor (grote) investeringen. Dit zal afhangen van het feit of het 
overschot al dan niet geoormerkt geld betreft. Het is zaak om hierover in de begroting duidelijkheid te 
geven en de eilandsraad in deze plannen mee te nemen. Het is derhalve aan Bonaire om tijdig met 
(voorstellen van) begrotingswijzigingen te komen, zodat de begrotingsgelden in het jaar zelf nog 
rechtmatig kunnen worden besteed. 
 
Met betrekking tot de begrotingsuitvoering 2012 constateert het Cft dat het Openbaar Lichaam Bonaire 
e
bij de 3 uitvoeringsrapportage 2012 een (financieel) bestuursverslag heeft overlegd dat inzicht geeft in 
de actuele stand van zaken van een veelheid aan onderwerpen. Op basis van de prognosecijfers tot en 
met het vierde kwartaal 2012 verwacht het Openbaar Lichaam Bonaire in 2012 in termen van baten en 
lasten enkele miljoenen onderrealisatie te hebben. Dat wordt vooral veroorzaakt doordat enkele 
specifieke uitkeringen pas later in het jaar zijn toegekend, en dus niet meer in 2012 kunnen worden 
gerealiseerd. Verder is er op het Openbaar Lichaam Bonaire nog steeds sprake van een forse 
onderbezetting qua personeel, waardoor er minder capaciteit beschikbaar is voor uitvoerende taken en 
waardoor er op personeelslasten minder geld wordt uitgegeven dan was begroot. In termen van 
liquiditeit is eveneens sprake van een forse verwachte meevaller over het jaar 2012 (zie verder 
paragraaf Geïntegreerd Middelen Beheer). 
 
Met betrekking tot de goedkeuring van de begroting 2012 is er aan het Openbaar Lichaam Bonaire een 
voorwaarde gesteld dat het dividendbeleid uiterlijk het eind van het eerste kwartaal 2012 zou zijn 
afgerond. Wegens de beperkte capaciteit is dat Bonaire pas eind van het jaar gelukt een conceptversie 
aan het Cft te overleggen. Het Cft heeft hierop gereageerd en is in afwachting van de definitieve 
indiening van het dividendbeleid.  
 
Sint Eustatius 
Het Openbaar Lichaam Sint Eustatius heeft een vastgestelde sluitende begroting 2012 overlegd (circa 
e
USD 11,9 mln). Deze is met de 1 begrotingswijziging 2012 inmiddels bijgesteld naar USD 16,9 mln. De 
voornaamste oorzaak van deze bijstelling met USD 5 mln is de fors opgehoogde vrije uitkering en de 
incidentele ‘Donner-gelden’. De begroting 2012 laat, als gevolg van bovenbedoelde begrotingswijziging, 
meerjarig een overschot zien van USD 0,7 miljoen. Dit bedrag dekt de eerder dit jaar gestelde 
voorwaarde om met ingang van 2012 een aantal jaren lang een overschot te laten zien om het tekort 
over het jaar 2010 te dekken. Doordat de vrije uitkering met ingang van 2012 is verhoogd, en daarnaast 
nog indexatie van de vrije uitkering 2012 heeft plaatsgevonden, is het voor het Openbaar Lichaam Sint 
Eustatius eenvoudiger gebleken de begroting binnen het gestelde budget uit te voeren.  
 
e
Indien het advies van het Cft betreffende de 2 begrotingswijziging zal worden opgevolgd, de 
Eilandsraad deze als zodanig vaststelt en de Minister de wijzigingen goedkeurt, zal de nieuwe 
begrotingsstand aan de batenkant circa USD 16,7 mln en aan de lastenkant circa USD 15,8 mln 
e
bedragen. In de 3 uitvoeringsrapportage heeft Sint Eustatius dan ook aangegeven te verwachten per 
ultimo 2012 met een overschot te eindigen van een kleine USD 1 mln. Het Cft acht dit overschot een 
reëel scenario. De helft hiervan zal worden ingezet om het eerder genoemde tekort uit 2010 te 
compenseren. De Eilandsraad van Sint Eustatius denkt al na waaraan in 2013 het overblijvende deel van 
het te verwachten overschot zal worden besteed.  
 
Het begrotingsjaar 2012 stond voor het Openbaar Lichaam Sint Eustatius in het teken van het 
voorafgaand toezicht (VT) op de verplichtingen. Dit VT is door de Minister van BZK eind 2011 ingesteld 
in verband met het gebrekkige inzicht in de begrotingsuitvoering 2011, het mogelijk ontstaan van 
nieuwe betalingsachterstanden, de eerder geconstateerde onrechtmatigheid van bepaalde uitgaven en 
het traject met betrekking tot de begrotingsvoorbereiding 2012. Met het Openbaar Lichaam Sint 
Eustatius zijn in het voorjaar 2012 en tijdens het laatste Collegebezoek in oktober 2012 duidelijke 
afspraken gemaakt over de voortgang van het VT en het eventueel stopzetten ervan.  
 
3 

Tijdens de formatiebesprekingen in Nederland is het eerder in het lenteakkoord structureel € 10 mln ter 
beschikking gestelde bedrag voor natuur en groen op de BES teruggedraaid. De openbare lichamen 
hadden hierop al geanticipeerd door of er in de begroting 2013 geen rekening mee te houden of aan de 
baten- en lastenkant een gelijk bedrag hiervoor op te nemen. In dat laatste geval is door de Minister van 
BZK bij de goedkeuring van de begroting 2013 verzocht om bij de eerstvolgende begrotingswijziging dit 
te corrigeren. 
 
De tabel hieronder geeft de hoogte van de vastgestelde begrotingen 2013 voor de drie openbare 
lichamen weer (en ter vergelijking nogmaals de meest actuele goedgekeurde begrotingsstand 2012).  
  
 Begroting 2012 Begroting 2013 
Bonaire USD 61,5 mln USD 55,7 mln 
Sint Eustatius USD 16,9 mln USD 18,4 mln 
Saba USD 10,5 mln USD 9,3 mln 
 
Voor alle openbare lichamen geldt dat in principe vanaf het begrotingsjaar 2012, in aanvulling op de Wet 
FinBES, dient te worden voldaan aan de bepalingen uit de BBV BES. Alle openbare lichamen hebben de 
begrotingen 2013 dan ook in termen van de BBV BES opgesteld. 
 
Bonaire 
Bonaire heeft, mede als gevolg van de hogere vrije uitkering, een sluitende begroting 2013 ingediend. 
De begroting is, net als 2012, binnen de wettelijke termijn aan de Minister van BZK aangeboden, die 
daarop positief heeft besloten. De begroting 2013 bedraagt circa USD 55,7 mln. Het Openbaar Lichaam 
Bonaire is voorzichtig omgegaan met het maximumkader zoals dat in de kaderbrief van het Cft is 
opgenomen, omdat het Openbaar Lichaam Bonaire verwacht dat het lastig zal worden de in de 
kaderbrief opgenomen indexatie op de lokale inkomsten te realiseren. Het Openbaar Lichaam Bonaire 
heeft aangegeven dat met betrekking tot het terugdraaien van het besluit inzake de natuur en groen 
gelden voor de BES, zij zich voor een grote uitdaging geplaatst ziet. Via een begrotingswijziging kunnen 
de baten en de daarbij behorende lasten wel worden gecorrigeerd, maar het Openbaar Lichaam Bonaire 
heeft een bepaald beleid met daarmee gepaard gaande lasten opgenomen die zij toch graag zou willen 
uitvoeren. Het terugdraaien van de natuur- en groengelden  zou betekenen dat er op andere 
beleidsonderdelen moet worden bezuinigd. 
Het Openbaar Lichaam Bonaire zal bepaalde projecten die in 2012 niet meer in uitvoering konden 
e
worden genomen, en waarvan op basis van de 3 kwartaalcijfers de verwachting bestaat dat dat leidt tot 
een behoorlijke onderuitputting in 2012, doorschuiven naar 2013. Het Cft heeft er bij Bonaire op 
aangedrongen om in het vervolg zo vroeg mogelijk in het jaar bij te sturen zodra het vermoeden bestaat 
dat sprake is van een over- dan wel onderschrijding van de begroting. 
 
Sint Eustatius 
In de aanloop naar de begroting 2013 moesten er binnen het Openbaar Lichaam Sint Eustatius de 
nodige verbeteringen worden doorgevoerd in de interne processen om aan de in de Wet FinBES gestelde 
wettelijke termijnen te kunnen voldoen. Het Cft heeft om dit te bereiken bij het Openbaar Lichaam Sint 
Eustatius kritisch meegekeken bij het begrotingsvoorbereidingtraject voor 2013. Gesteld kan worden dat 
door een goede afstemming tussen het Cft en Sint Eustatius gedurende het voorbereidingstraject, 
voorkomen is dat er vertraging zou optreden in het traject met betrekking tot de daadwerkelijke 
indiening van de begroting. Dit jaar is de uiterste indieningdatum van 15 november gehaald en er is, 
rekening houdend met de hogere structurele vrije uitkering, een sluitende begroting van USD 18,4 mln 
overlegd. Deze laat een overschot op de gewone dienst zien van USD 0,7 mln, deels volgens afspraak 
ter dekking van het tekort over het jaar 2010. 
  
  
 
5 

Voorts blijkt uit het overzicht dat Bonaire een belangrijk bedrag op de rentedragende rekening van het 
Cft heeft staan. Het betreft nog niet overgemaakte vrije uitkeringsgelden die betrekking hebben op de 
jaren 2011 en 2012. Enerzijds is dit toe te juichen, omdat deze gelden op deze wijze renteopbrengsten 
genereren, doch anderzijds is dit een indicator dat het openbare lichaam achterblijft bij het uitvoeren 
van haar begrotingsbeleid.  
 
Ten slotte nog twee aandachtspunten. Ten eerste heeft de Minister van BZK bij de start van het GMB 
voor elk openbaar lichaam afzonderlijk een doelsaldo bepaald en dit bedrag op de GMB-rekening van het 
betreffende openbaar lichaam gestort. Deze bedragen maken deel uit van het banksaldo zoals hierboven 
in het overzicht is opgenomen. Er zijn nog geen afspraken gemaakt over het wel of niet moeten 
terugbetalen van dit doelsaldo door de openbare lichamen. Een uitspraak van Nederland hierover op 
korte termijn is wenselijk. Ten tweede heeft het Openbaar Lichaam Sint Eustatius een aantal 
bankrekeningen die met toestemming van het Cft om zwaarwegende redenen buiten het GMB-systeem 
worden aangehouden. Conform opgave van het openbaar lichaam betreffen het drie lopende 
depositorekeningen. Het Cft heeft geen actueel inzicht in de saldi van deze rekeningen. Een saldo-
opgave wordt pas verstrekt bij de jaarrekening.  
 
 
Financieel beheer  
Conform de Wet FinBES houdt het Cft toezicht op het financieel beheer van de openbare lichamen. Een 
goed functionerend financieel beheer is een noodzakelijke voorwaarde voor een deugdelijk begrotings—
en verantwoordingsproces dat voldoet aan de daartoe gesteld vereisten. Alleen dan kan worden gesteld 
dat de begroting en verantwoording volledig is, dat ramingen en realisaties correct zijn en dat men de 
beschikking heeft over tijdige, volledige en juiste informatie. Op basis van deze informatie kan indien 
nodig tijdig worden bijgestuurd. Op het gebied van het financieel beheer hebben zich in de afgelopen 
maanden belangrijke verbeteringen voorgedaan. De openbare lichamen werken nu jaarlijks aan een 
beperkt aantal realistisch haalbare verbeterpunten van het financieel beheer.  
 
Het is opvallend in dit positieve beeld dat er tussen de openbare lichamen aanzienlijke verschillen zijn in 
het niveau en de snelheid waarmee verbeteringen tot stand worden gebracht. Daarnaast valt het op dat 
er binnen één openbaar lichaam soms een behoorlijk verschil valt waar te nemen tussen dat wat er het 
afgelopen half jaar aan verbeterpunten gerealiseerd is ten opzichte van de periodes die daaraan vooraf 
gingen. In een aantal gevallen zijn er door de openbare lichamen ook andere zaken opgepakt dan de 
overeengekomen verbetermaatregelen; gezien de schaal van de eilanden, kan één medewerker al het 
hele verschil maken. Het capaciteitsvraagstuk speelt dus een belangrijke rol. Al met al is het Cft van 
mening dat (wellicht met wat intensievere begeleiding van het Cft) de openbare lichamen in staat zullen 
moeten zijn om stapje voor stapje het financieel beheer te verbeteren. Dit traject zal naar verwachting 
echter nog wel een paar jaar in beslag nemen. Alles valt of staat naar het lijkt met het in de toekomst 
gebruik blijven maken van technische bijstand, of van het uitbesteden of in gezamenlijkheid uitvoeren 
van administratieve taken. Bijstand is in principe tijdelijk van aard, maar de vraag zal beantwoord 
dienen te worden of deze bijstand structureel zal moeten worden geboden. Dit met het oog op het 
realiseren én het behouden van structurele verbeteringen. Tot het evaluatiemoment in 2015 zullen de 
openbare lichamen onder toezicht van en in samenwerking met het Cft constant blijven werken aan 
verbeteringen. Hieronder wordt nader ingegaan op enkele bijzondere ontwikkelingen inzake het 
financieel beheer. 
 
Verbeterproces financieel beheer 
Met ingang van 2012 zijn tussen het Cft en de openbare lichamen nieuwe afspraken gemaakt met 
betrekking tot de verbetering van het financieel beheer. De afspraken zijn een direct gevolg van de wens 
van de openbare lichamen om de druk te verzachten gegeven de beperkte capaciteit, het grote aantal 
nog niet gehaalde verbeterpunten uit voorgaande jaren en de beperkte middelen. In tegenstelling tot 
voorgaande jaren wordt nu jaarlijks samen met de openbare lichamen de prioriteiten van het financieel 
beheer geïdentificeerd en vastgesteld.  
 
7 

De maandafsluiting wordt door de afdeling Financiën inmiddels routinematig uitgevoerd. Wat resteert 
zijn nog de opschoningacties met betrekking tot de debiteuren- en crediteurenbestanden. Inmiddels 
bevindt het Openbaar Lichaam Sint Eustatius zich in een vergevorderd stadium om de bestanden op te 
schonen. Dit zal volgens Sint Eustatius uiterlijk begin 2013 zijn voltooid. Ook voor wat betreft de 
verplichtingenadministratie dienen nog enkele activiteiten te worden afgerond. Het Cft gaat hierover met 
het openbaar lichaam nog in gesprek. Het Openbaar Lichaam Sint Eustatius heeft maar één overheids nv 
(EUTEL). Tussen Sint Eustatius en EUTEL bestaat een besluit met betrekking tot een dividenduitkering. 
Omdat dit besluit echter niet te traceren is, heeft het Cft aangegeven dat een dividendbeleid 
noodzakelijk is. Ambtelijk is door het openbaar lichaam aangegeven dat zij op korte termijn werken aan 
een her-vaststelling van de afspraak wat het dividendbeleid mogelijk overbodig zal maken. De financieel 
beheerverordening wordt binnenkort door de Eilandsraad vastgesteld. 
Ook het Openbaar Lichaam Sint Eustatius heeft tijdens de financieel beheerdagen van oktober 2012 
haar concept verbeterpunten voor 2013 gepresenteerd. Deze zijn het verbeteren van de rapportage, het 
liquiditeitsbeheer, het beschrijven van werkprocessen en de balans van het openbaar lichaam. 
Bonaire 
Ook met het Openbaar Lichaam Bonaire was voor 2012 een beperkt aantal realistisch haalbare 
verbeterpunten financieel beheer overeengekomen. Het afgelopen jaar heeft het Openbaar Lichaam 
Bonaire echter weinig significante stappen gezet voor zover het de afgesproken verbeterpunten van het 
financieel beheer betreft. Als oorzaak hiervoor geeft het Openbaar Lichaam Bonaire aan dat begin 2012 
enkele medewerkers van de afdeling Financiën zijn vertrokken. Het werving- en selectieproces voor 
nieuwe medewerkers is begin 2012 in gang gezet maar heeft nog niet het gewenste resultaat 
opgeleverd. Dit proces zal opnieuw moeten worden opgestart. Bonaire heeft de beschikbare capaciteit 
ingezet op andere onderwerpen die het financieel beheer raken. Zo zijn de achterstanden bij het 
vaststellen van de jaarrekeningen weggewerkt. De jaarrekeningen van 1992 tot en met 2011 zijn door 
de Eilandsraad inmiddels vastgesteld. Ook heeft Bonaire het schuldsaneringtraject geheel afgerond en 
een eerste aanzet gedaan voor een nota grondbeleid, dividendbeleid en het risicomanagement. Ten 
aanzien van de grondbelasting kan nog worden gemeld dat Bonaire op basis van de nieuwe taxaties de 
aanslagen 2011 heeft verzonden, en dat dat naar verwachting zal leiden tot een verzwaring van de 
werklast als gevolg van de te verwachten bezwaren die in 2013 binnen zullen komen. 
Onderstaande tabel geeft een overzicht van de stand van zaken per ultimo 2012. 
 Verbeterpunt 2012 Status 
1 Verplichtingenadministratie Nog niet afgerond 
2 Grondbeleid Nog niet afgerond 
3 Grondbelasting/erfpacht Nog niet afgerond 
4 Subsidiebeleid Nog niet afgerond 
5 Dividendbeleid  Nog niet afgerond 
 
Deze niet afgeronde verbeterpunten zullen doorlopen in 2013. 
Tijdens de financieel beheerdagen van september 2012 zijn de nieuwe verbeterpunten door het 
Openbaar Lichaam Bonaire voor 2013 gepresenteerd. Deze zijn het budgethouderschap, planning en 
controlcyclus voor overheids nv’s, liquiditeitsbeheersing en verplichtingenregistratie en 
risicomanagement. 
 
Jaarrekening 
In de vorige halfjaarrapportage heeft het Cft u een beeld gegeven van de door de Eilandsraad 
vastgestelde jaarrekeningen tot en met 2011 van de openbare lichamen Bonaire en Saba. Daarnaast is 
een beeld gegeven met betrekking tot de nog niet door de Eilandsraad vastgestelde jaarrekening 2011 
van het openbaar lichaam Sint Eustatius. Deze jaarrekening 2011 van het Openbaar Lichaam Sint 
Eustatius is op 14 september 2012 door de Eilandsraad ongewijzigd vastgesteld.  
 
9 

Het capaciteitsgebrek is op Bonaire duidelijk merkbaar geweest. Door het vertrek van enkele 
medewerkers begin dit jaar is het Openbaar Lichaam Bonaire nauwelijks aan toegekomen om te werken 
aan de overeengekomen verbeterpunten van het financieel beheer. Wel zijn een aantal andere zaken 
opgepakt, zoals het laten vaststellen door de Eilandsraad van de jaarrekeningen 1992-2011. De werving 
en selectie voor nieuwe medewerkers begint na een moeizame start inmiddels zijn vruchten af te 
werpen. Zo is een senior controller aangenomen en is een aanstelling van een hoofd financiële 
administratie op korte termijn te verwachten. 
Het Cft blijft de samenwerking tussen de openbare lichamen stimuleren en waarnodig faciliteren. Tijdens 
de financieel beheerdagen van oktober 2012 heeft het Cft de openbare lichamen wederom bij elkaar 
gebracht om ervaringen uit te wisselen en uitvoerig van gedachten te wisselen over zaken die de 
openbare financiën van de eilanden raken. De openbare lichamen worden steeds weer geadviseerd 
intensiever met elkaar informatie uit te wisselen. Deze uitwisseling komt langzamerhand op gang. Ook 
op het gebied van het financieel beheer stimuleert het Cft de samenwerking tussen de openbare 
lichamen. Zo is tijdens de afgelopen financieel beheerdagen een Shared Service Organisatie (SSO) als 
optie ter sprake gebracht. Toen is afgesproken dat de hoofden van Financiën en de eilandsecretarissen 
van de openbare lichamen gezamenlijk in kaart te brengen waar de openbare lichamen (gezien hun 
schaalgrootte) in de praktijk tegen aanlopen. Het primaire proces komt langzamerhand op orde. De tijd 
is nu rijp om gezamenlijk de vervolgstappen te zetten die noodzakelijk zijn voor de openbare lichamen 
om straks ook hun ondersteunende processen efficiënter ingericht te krijgen. 
In het kader van zijn adviserende taak probeert het Cft samen met de openbare lichamen te werken aan 
een structurele oplossing van het capaciteitsprobleem. De focus is hierbij gericht op het continu opleiden 
en ‘on-the-job’ trainen van de medewerkers van de afdeling Financiën. Het Cft is hierdoor nog 
frequenter op de eilanden of soms worden medewerkers van de openbare lichamen naar het Cft kantoor 
overgevlogen. Het Cft staat de openbare lichamen sinds vorig jaar al intensief bij bij de voorbereiding 
van de begroting. Daarnaast zal het Cft de openbare lichamen de komende jaren nog intensiever 
bijstaan bij het aanleveren van de uitvoeringsrapportages en zal de nadruk ook komen te liggen op het 
assisteren bij de verbeterpunten punten van het financieel beheer. Deze assistentie van het Cft lijkt 
enerzijds nodig om als openbare lichamen te kunnen voldoen aan de eisen uit de diverse wet en 
regelgeving, maar is anderzijds technisch en tijdelijk van aard en staat daarmee de ontwikkeling naar 
“het” zelf kunnen niet in de weg.  
 
Renteloze lening 
In de Wet FinBES staat de mogelijkheid opgenomen voor de openbare lichamen om een verzoek voor 
een renteloze lening in te dienen (art. 89). Deze renteloze leningen zijn van invloed op de financiële 
positie van de openbare lichamen. De jaarlijkse aflossing van een renteloze lening wordt namelijk 
gedurende de looptijd ingehouden op de vrije uitkering, wat (meerjarige) gevolgen kan hebben voor de 
begrotingen van de openbare lichamen. 
De Eilandsraad van het openbaar lichaam dient een aanvraag in tot het verschaffen van een renteloze 
lening ten behoeve van een investering voor de uitoefening van een publieke taak. Deze aanvraag wordt 
ingediend bij de minister die het aangaat, door tussenkomst van het Cft. Het Cft voorziet, zonodig na 
overleg met het openbaar lichaam, het verzoek binnen vier weken na ontvangst van zijn advies. De 
aanvraag wordt samen met het advies verzonden  naar de minister die het aangaat en ter informatie 
alvast aan de Minister van BZK. De minister die het aangaat overlegt binnen drie weken na ontvangst 
van het verzoek en het advies, met de minister van BZK. Op basis van de aanvraag en het advies van 
het Cft besluit de minister die het aangaat binnen drie weken na het overleg met de minister van BZK 
over het verschaffen van de lening. Het ministerie van BZK heeft aangegeven dat bij de 
Voorjaarsbesluitvorming integraal besloten zal worden over de dan voorliggende verzoeken met 
betrekking tot het verstrekken van renteloze leningen. 
 
11 

weinig slagkracht om verbeteringen door te voeren en de wel doorgevoerde verbeteringen te 
continueren. Beslissingen vanuit het Ministerie van BZK over hoe te komen tot een slagvaardiger 
overheidsapparaat lijken noodzakelijk.  
 
Verbeterpunten 
Nu het primaire proces langzamerhand op orde lijkt te komen lijkt de tijd gekomen om gezamenlijk de 
vervolgstappen te zetten die noodzakelijk zijn voor de openbare lichamen om op termijn ook hun 
ondersteunende processen efficiënter ingericht te krijgen. Hiertoe zullen de drie openbare lichamen met 
elkaar in overleg dienen te treden of er gezamenlijke probleempunten kunnen worden geïdentificeerd en 
of er in de toekomst een vorm van samenwerking nodig dan wel mogelijk is. Het Cft heeft met de 
openbare lichamen tijdens de financieel beheer dagen afgesproken, dat als zijnde een eerste oriëntatie, 
de eilandsecretarissen en hoofden van Financiën van de openbare lichamen op korte termijn gezamenlijk 
in kaart brengen waar de openbare lichamen gezien hun schaalgrootte in de praktijk tegenaan lopen.  
Om het capaciteitsprobleem op te lossen worden vaak technische bijstanders ingehuurd, met als eerder 
aangegeven nadeel dat dit een dure en meestal tijdelijke oplossing is. Een andere met de openbare 
lichamen nader te verkennen optie is het aangaan van een samenwerkingsverband, bijvoorbeeld door 
het opzetten van een SSO. Gezien de schaalgrootte is het Cft van mening dat op korte termijn niet van 
de openbare lichamen worden verwacht dat zij de volledige financiële administratie voeren op een 
niveau zoals Nederland dat wenst. Het om die reden onderbrengen van de administratie bij een SSO, 
zoals gemeentes in Europees Nederland dat ook soms doen, is een van de mogelijkheden. Een ander 
alternatief zou kunnen zijn een ‘twinning’ met een Nederlandse gemeente aan te gaan. Saba heeft 
onlangs aangegeven dit een serieuze optie te vinden en dit traject te willen verkennen. Het Cft is van 
mening dat, gezien het feit dat de openbare lichamen in alle openheid met elkaar en met het Cft en het 
Ministerie van BZK de kleinschaligheid van de eilanden durven te bespreken, de openbare lichamen op 
de goede weg zijn om het capaciteitsvraagstuk op de langere termijn in gezamenlijkheid op te lossen. 
Doel evaluatie 
In 2015 worden de Wet FinBES en de Wet openbare lichamen BES (WolBES) in samenhang geëvalueerd. 
Op dit moment is bij partijen nog niet precies duidelijk op welke wijze en op basis van welke criteria 
deze evaluatie zal plaatsvinden en welk doel precies beoogd wordt. Dit zal blijken in voorbereiding op en 
ten tijde van de evaluatie in 2015. 
 
Indien men het doel voor ogen heeft dat de openbare lichamen in de toekomst geheel zelfstandig hun 
overheidshuishouding op orde hebben en houden is het de vraag in hoeverre in de toekomst gebruik 
gemaakt moet worden van tijdelijke technische bijstand. Het lijkt logisch tijdelijke bijstand te blijven 
aanbieden met het oog op de reeds in gang gezette structurele verbeteringen. Dit kan een tijd 
volgehouden worden, maar zal naar mening van het Cft uiteindelijk wel betekenen dat het voor de 
openbare lichamen niet eenvoudig zal zijn om zelfstandig (vergelijkbaar met Nederlandse gemeenten) te 
kunnen opereren. 
 
Nu het Cft signaleert dat de huidige wetgeving om diverse redenen niet altijd volledig nageleefd wordt, 
moet door Nederland de principiële vraag beantwoord worden of deze wetgeving gehandhaafd moet 
blijven. Als het antwoord daarop bevestigend is, komt de vraag aan de orde hoe de uitvoering -en het 
toezicht daarop- het beste vorm kan worden gegeven.  
 
 
13 

