 
 
Evaluatie protocol flexibel inzetbare 
pool Koninklijke Marechaussee 
 
Oberon Nauta 
Jolien Terpstra 
 
EINDRAPPORT 
 
 

 
Inhoud 
Samenvatting 4 
1 Inleiding 10 
2 Onderzoeksverantwoording 12 
2.1 Doel en probleemstelling 12 
2.2 Methoden van onderzoek 13 
3 Achtergrond en inhoud van het protocol 15 
3.1 Aanleiding tot het protocol 15 
3.2 Gemeenschappelijk grenscontroleteam (GGCT) 16 
3.3 Flexibele pool 17 
4 De flexibele pool in de praktijk 19 
4.1 Inzet flexibele pool 19 
4.2 Werkafspraken rond inzet en aansturing flexibele pool 23 
5 Beoordeling uitvoeringspraktijk 25 
5.1 Inleiding 25 
5.2 Waardering ketenpartners flexibele pool 25 
5.3 Effectiviteit 28 
5.4 Doelmatigheid 31 
5.5 Knelpunten 34 
6 Conclusies 37 
6.1 Totstandkoming protocol 37 
6.2 Aard en omvang inzet 37 
6.3 Beoordeling ketenpartners van flexibele pool 38 
6.4 Effectiviteit en doelmatigheid 39 
6.5 Knelpunten 40 
 
Bijlagen 
 
Bijlage 1 Samenstelling begeleidingscommissie 42 
Bijlage 2 Lijst met afkortingen 43 
Bijlage 3 Namen geïnterviewde personen 44 
Bijlage 4 Bronnenlijst 45 
Bijlage 5 Tabellen 46 
Bijlage 6 Tekst protocol 49 
Bijlage 7 Situatie rechtshandhaving Curaçao en Sint Maarten 51 
Bijlage 8 Grootschalige opsporings-onderzoeken flexibele pool 54
 
 
 3 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
beperkt en bestond uit ondersteuning op ad hoc basis aan het Land Nederlandse Antillen in het 
kader van de handhaving van de openbare orde en veiligheid. Vanaf de jaren 2003-2004 begon de 
KMar ook ondersteuning te bieden bij de bestrijding van geweldscriminaliteit op Curaçao. Deze 
inzet bestond vooral uit ondersteuning aan het roofovervallenteam (Atrakoteam) dat het Korps 
Politie Nederlandse Antillen in samenwerking met de KMar had opgericht. Aanleiding voor de 
instelling van dit team was de explosieve toename van het aantal gewelddadige overvallen op 
Curaçao waarvan ook Nederlandse op het eiland gelegerde militairen slachtoffer werden.  
 
De inzet van de KMar in het kader van de rechtshandhaving op de Nederlandse Antillen werd in 
2004 verder geformaliseerd. Naar aanleiding van het urgentieprogramma van de toenmalige 
Antilliaanse regering tekenden de minister-president van de Nederlandse Antillen en de minister 
voor Bestuurlijke Vernieuwing en Koninkrijksrelaties een 'Gemeenschappelijke verklaring inzake de 
samenwerking tussen de Nederlandse Antillen en Nederland voor de verbetering van de 
veiligheidssituatie in de Nederlandse Antillen'.  
 
Een van de resultaten van de verklaring was het in 2005 tekenen van het ‘Protocol Inzake de 
instelling van Gemeenschappelijke Grenscontroleteams Nederlandse Antillen en Nederland’. De 
KMar stelde dertien manschappen beschikbaar aan het GGCT. Het team – waarbinnen 
samengewerkt werd met de douane van de Nederlandse Antillen – had tot doel de 100% controles 
op Schiphol te ontlasten door de passagiers- en goederencontrole in het land van herkomst te 
verrichten. 
 
Het GGCT was opgericht voor de duur van twee jaar omdat ten tijde van de oprichting de 
veronderstelling was dat de ontmanteling van de Nederlandse Antillen in 2007 zou plaatsvinden. 
Toen duidelijk werd dat de transitiedatum verschoven zou worden en het team goede resultaten 
boekte werd besloten tot verlenging. Ook de inzet vanuit de KMar aan het roofovervallenteam 
duurde voort, alsmede de incidentele inzet op verzoek van de regering van de Nederlandse Antillen 
voor andere rechtshandhavingsaangelegenheden.  
 
Toen in 2008 duidelijk werd dat de transitiedatum opnieuw verschoven zou worden, werd wederom 
besloten tot verlenging van de ondersteuning. Bovendien werden de verschillende vormen van 
inzet van de KMar onder één noemer en één besluitvormingsprocedure gebracht. 
Overeengekomen werd dat de minister van Justitie van het Land Nederlandse Antillen rechtstreeks 
zijn verzoek tot de Brigadecommandant KMar Caribisch gebied kon gaan richten. De nieuwe 
afspraak voorzag in 43 vte flexibel inzetbare KMar-manschappen. Dit aantal was door KMar 
berekend op basis van een inventarisatie van de inzet die zij in de voorgaande jaren had geleverd, 
afgezet tegen de beschikbaarheid van manschappen in het Caribisch gebied.  
 
Nog voor de transitie een feit was, werd duidelijk dat de nieuwe Landen Curaçao en Sint Maarten 
niet alle landstaken volledig zelfstandig zouden kunnen uitvoeren. Ook ten aanzien van de 
rechtshandhaving leek ondersteuning gewenst. Zodoende werd overeengekomen dat de KMar ook 
na de transitie ondersteuning zou blijven bieden.  
 
Toen op 10-10-2010 de ontmanteling van de Nederlandse Antillen een feit was, werd de capaciteit 
van de flexibele pool herverdeeld. Daar waar in de Antillen de 43 vte op alle vijf de eilanden werd 
 
 
 5 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
geleverd voor de eerste- en tweedelijnscontrole van passagiers en goederen op de Prinses Juliana 
Airport. Later, nadat de minister van Justitie van Sint Maarten besloot dat de eerstelijnscontrole 
organisatorisch ondergebracht moest worden bij de IND, werd alle capaciteit van de KMar op de 
luchthaven van Sint Maarten verschoven naar de tweedelijnscontrole.  
 
Beoordeling uitvoeringspraktijk door ketenpartners 
De inzet van de flexibele pool wordt over de volle breedte gewaardeerd. Het Land Sint Maarten is, 
bij monde van de minister van Justitie, bijzonder positief over de bijdrage aan de algemene 
recherche van zijn korps. Ook meent hij dat de kennis en vaardigheden van de KMar-leden op de 
luchthaven benut kunnen worden voor het trainen en bijscholen van de medewerkers van de 
Immigratiedienst die die grenscontroles verrichten. Het Land Curaçao kon geen standpunt 
verwoorden vanwege het ontbreken van een regering ten tijde van de evaluatie, maar van de zijde 
van het ministerie van Justitie wordt de samenwerking met de flexibele pool als positief 
omschreven.  
 
De politieorganisaties zijn zeer tevreden met de geboden ondersteuning. Het KPC looft de 
kennisoverdracht van de flexibele pool naar de lokale medewerkers en geeft aan profijt te hebben 
van de technische middelen die de KMar beschikbaar stelt voor de opsporing. Ook meent dit korps 
dat de KMar heeft bijgedragen aan de verschuiving naar meer informatiegericht rechercheren. De 
Korpschef van Sint Maarten laat zich positief uit over het feit dat de KMar steeds bereid is 
specifieke expertise beschikbaar te stellen voor het korps. Voor de algemene recherche, die te 
maken heeft met onderbezetting, is de flexibele pool een waardevolle aanvulling. 
 
Het Openbaar Ministerie van beide landen noemt de betrouwbaarheid van de flexibele pool als een 
sterk positief punt, alsmede de inhoudelijke kennis en kunde van het opsporingswerk.  
 
De douane van Curaçao oordeelt wisselend over de samenwerking in het GGCT. Aan de 
toegezegde inzet werd niet altijd voldaan door de KMar. Ook leidde het verschil in werktijden en 
werkhouding tussen de douane en de leden van de flexibele pool tot spanningen. Thans wordt op 
de luchthaven onder gezag van het KPC op een nieuwe manier met de douane samengewerkt. In 
de zogenaamde HOT-teams voert de douane de goederencontroles uit en verrichten de leden van 
de flexibele pool ter bestrijding van de drugshandel vervolgonderzoek uit op aangehouden 
drugskoeriers. Naar het oordeel van de douane en de KMar komen beide partijen op deze manier 
veel beter tot hun recht. 
 
De IND van Sint Maarten, die sinds juli 2012 de grenscontrole van de politie op de luchthaven heeft 
overgenomen, is van mening dat de flexibele pool een belangrijke bijdrage kan leveren aan het 
vergroten van de kennis en vaardigheden van haar medewerkers bij de eerstelijns grenscontrole. 
Op dit moment is echter nog geen samenwerkingsstructuur aanwezig die die kennisoverdracht 
borgt. 
 
  
 
 
 7 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
bovenaf waardoor zij eigen prioriteiten voorrang geven. De KMar heeft zelf geen formele 
sturingsmiddelen om de lokale organisatie te bewegen de afgesproken taakstelling alsnog te 
realiseren. In de praktijk levert dit een situatie op waarin de kwaliteit van de KMar niet altijd 
optimaal benut wordt en soms prioriteit wordt gegeven aan zaken die wellicht vanuit het perspectief 
van Nederland niet als meest urgent moeten worden aangemerkt.  
 
 
 9 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
Leeswijzer 
In het volgende hoofdstuk wordt de onderzoekaanpak beschreven en wordt verantwoording 
afgelegd voor de gehanteerde methoden. In het derde hoofdstuk worden de ontstaansgeschiedenis 
en inhoud van het protocol beschreven. Het vierde hoofdstuk geeft een beschrijving van de 
uitvoeringspraktijk. In het vijfde hoofdstuk wordt de uitvoeringspraktijk beoordeeld. In het zesde 
hoofdstuk ten slotte worden de belangrijkste conclusies van deze studie verwoord. 
 
  
 
 
 11 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
2.2 Methoden van onderzoek 
In deze paragraaf worden de verschillende onderzoeksmethoden beschreven die gebruikt zijn om 
de onderzoeksvragen te beantwoorden.  
2.2.1 Documentanalyse 
Binnen de evaluatie wordt aandacht besteed aan het totstandkomingsproces en de inhoud van het 
protocol en wordt een beschrijving gegeven van de rechtshandhavingsvraagstukken op de 
verschillende eilanden. Voor deze beschrijvingen zijn literatuur en andere verschillende schriftelijke 
documenten geraadpleegd (zie bijlage B4 voor een overzicht van de bronnen). 
2.2.2 Cijfermatige overzichten  
De Brigade op Curaçao heeft een overzicht verstrekt waarin voor de onderzoeksperiode per maand 
wordt getoond hoeveel vte per land, per organisatie en per taakveld werd ingezet (zie bijlage 5) . Bij 
de verstrekte gegevens werd van de zijde van de KMar een belangrijke kanttekening geplaatst: 
hoewel de Brigade goed zicht heeft op het aantal personen dat in dienst is voor de KMar in 
Caribisch Nederland houdt zij niet apart bij of de gewerkte uren in het kader van de flexibele pool 
hebben plaatsgevonden of dat de inzet geleverd werd voor de Militaire Politie Zorg (MPZ). Omdat 
verschillende KMar functionarissen niet gekoppeld zijn aan een vaste plek valt achteraf moeilijk te 
reconstrueren hoeveel uren inzet vanuit de flexibele pool heeft plaatsgevonden en moet het 
geleverde overzicht worden opgevat als een (nauwkeurige) schatting.  
2.2.3 Interviews 
De belangrijkste informatiebron binnen de evaluatie zijn interviews. In totaal zijn voor dit onderzoek 
45 personen geïnterviewd, die zijn onder te verdelen naar verschillende respondentengroepen: 
 beleidsmedewerkers in Nederland (4 personen) 
 executieven flexibele pool KMar (19 personen) 
 leidinggevende flexibele pool KMar (5 personen) 
 politiek (2 personen) 
 douane Curaçao / IND Sint Maarten (4 personen) 
 politie (5 personen) 
 OM (5 personen) 
 Politie Caribisch Nederland 
 
In Bijlage B3 staat een overzicht van de geïnterviewde personen en hun functie.  
 
Het merendeel van de interviews is face-to-face afgenomen. Dat wil zeggen dat met uitzondering 
van een tweetal telefonische interviews alle interviews op locatie op Curaçao en Sint Maarten zijn 
verricht. Voor iedere respondentengroep is een aparte vragenlijst opgesteld, die ter beoordeling 
aan de begeleidingscommissie is voorgelegd. De lijsten werden ter voorbereiding op het interview 
aan de respondenten toegestuurd. Na afloop van het interview – dat gemiddeld 1,5 uur duurde – 
werd een verslag gemaakt dat ter aanvulling en accordering aan de respondent werd overlegd. 
 
 
 
 13 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
3 Achtergrond en inhoud van het 
protocol 
In dit hoofdstuk wordt de totstandkomingsgeschiedenis van de flexibele pool KMar tegen de 
achtergrond van de rechtshandhavingssituatie op de voormalige Nederlandse Antillen beschreven. 
Daarmee wordt antwoord gegeven op de volgende onderzoeksvraag: 
 
3
In welke omgeving opereert de KMar op grond van het protocol? 
 
3.1 Aanleiding tot het protocol 
De aanwezigheid van de KMar in de Caribische rijksdelen gaat terug tot 1839 toen een Brigade 
Maréchaussée te voet op de Benedenwindse eilanden gestationeerd werd. In 1848 werd deze 
4
Brigade uitgebreid naar de Bovenwindse eilanden. In eerste instantie functioneerde de 
marechaussee als een civiele politiedienst totdat zij in het begin van de twintigste eeuw overging in 
het Korps Militaire Politietroepen. Vanuit dat korps ging de KMar de militaire politietaken voor de 
5
aanwezige Nederlandse krijgsmacht uitvoeren. Door de jaren heen zond het ministerie van 
Defensie steeds meer militairen naar de Nederlandse Antillen. De formatie van de KMar nam in 
diezelfde periode navenant toe. De taakstelling bleef echter gedurende het grootste deel van de 
ste
20 eeuw ongewijzigd.  
 
Halverwege de jaren negentig van de twintigste eeuw kwam daar geleidelijk aan verandering in. De 
KMar ging op verzoek van het Land Nederlandse Antillen op incidentele basis ondersteuning 
bieden in het kader van de openbare orde en veiligheid. Na de eeuwwisseling veranderde deze 
inzet echter. Reden was dat de regering van het toenmalige Land Nederlandse Antillen zich 
geplaatst zag voor exceptionele toename van (gewelds)criminaliteit op Curaçao en onvoldoende 
toegerust bleek deze te beteugelen. Op ad-hocbasis werd door Nederland, op verzoek van de 
Antilliaanse regering, bijstand verleend aan de rechtshandhavingsautoriteiten vanuit de KMar.  
 
Ook Nederland zelf had belang bij deze bijstand. In de eerste plaats leidde de toegenomen 
criminaliteit er toe dat ook op het eiland gelegerde Nederlandse militairen slachtoffer werden van 
inbraken en overvallen. In de tweede plaats werd op Schiphol steeds vaker drugs onderschept die 
via vluchten vanaf Curaçao Nederland bereikte.  
 
 
  
 
 
 
Noot 3 Zie verder bijlage 7 waar op hoofdlijnen de belangrijkste rechtshandhavingsthema’s van Curaçao en Sint 
Maarten aan bod worden gesteld. 
Noot 4 A.G. Broek (2011), De geschiedenis van de politie op de Nederlands-Caribische eilanden 1839-2010. 
Noot 5 Tijdschrift Marechaussee Contact, april 2011 
 
 
 15 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
Enerzijds werd in het plan het veiligheidsbeleid van het toenmalige kabinet Ys II weergegeven en 
anderzijds werd in het plan de uitwerking verwoord van de afspraken die eind 2004 en in 2005 in dit 
kader werden gemaakt tussen de regeringen van de Nederlandse Antillen en Nederland. De 
uitvoering van het plan kwam onder toezicht van een Ministeriële Stuurgroep PVNA, die bemand 
werd door zowel Nederlandse als Antilliaanse bewindspersonen. 
 
Naast structurele inzet voor het GGCT en het Atrakoteam werd op verzoek van de regering van de 
11
Nederlandse Antillen ook regelmatig incidenteel bijstand geleverd door de KMar. 
 
De inzet vanuit de KMar-gelederen voor het GGCT en het Atrako-team waren aanvankelijk bedoeld 
tot het moment van ontmanteling van de Nederlandse Antillen. In 2005 was de veronderstelling nog 
dat in 2007 de transitie van de Nederlandse Antillen zou plaatsvinden. Toen in 2007 bleek dat 
daarvan geen sprake was en het GGCT en het Atrako-team belangrijke resultaten boekten, werd 
12
besloten tot verlenging tot 2008. Toen in 2008 duidelijk werd dat de transitiedatum opnieuw 
verschoven zou worden besloot de Ministeriële Stuurgroep PVNA dat het protocol opnieuw 
verlengd zou worden voor de duur van twee jaar en dat alle inzet vanuit de KMar voor het Land 
Nederlandse Antillen onder één noemer bijeengebracht moest worden en via één 
besluitvormingsprocedure zou gaan lopen: de Minister van Justitie van het Land Nederlandse 
Antillen kon vanaf dat moment rechtstreeks zijn verzoek tot de Brigadecommandant KMar richten 
die op zijn beurt eigenstandig binnen de kaders die het protocol stelt een besluit kon nemen. De 
nieuwe afspraken voorzagen in 43 vte. Dit aantal was door KMar berekend op basis van een 
inventarisatie van de inzet die zij in de voorgaande jaren had geleverd, afgezet tegen de 
beschikbaarheid van manschappen in het Caribisch gebied. De looptijd van dit besluit was van 1 
januari 2008 tot en met 31 december 2010. 
 
3.3 Flexibele pool 
Nog voor de ontmanteling van de Nederlandse Antillen een feit was, werd duidelijk dat de nieuwe 
Landen Curaçao en Sint Maarten niet in staat zouden zijn alle landstaken volledig zelfstandig uit te 
voeren. Ook voor het domein rechtshandhaving zou ondersteuning nodig zijn. Als voortvloeisel van 
eerder gemaakte afspraken in de Ministeriële Stuurgroep PVNA werd door de Antilliaanse Minister 
van Justitie een plan van aanpak opgesteld dat zich richtte op de in de slotverklaring genoemde 
instituties in de rechtshandhavingketen. Aanvullend werd bij ‘Algemene Maatregel van Rijksbestuur 
13
Samenwerkingsregeling waarborging plannen van aanpak landstaken Curaçao en Sint Maarten’ 
bepaald dat de nieuwe landen ook zelf plannen van aanpak moesten hebben voor de taken die nog 
niet voldoende op peil waren voor het verkrijgen van de landsstatus. Zowel de plannen van aanpak 
van Curaçao als van Sint Maarten bevestigen dat ondersteuning van de rechtshandhaving gewenst 
bleef. 
 
 
 
 
Noot 11 Tweede Kamer, vergaderjaar 2008–2009, 31 924 IV, nr. 1, blz. 22. 
Noot 12 Jaarverslag en slotwet Koninkrijksrelaties 2007 
(http://www.rijksbegroting.nl/2007/verantwoording/jaarverslag,kst115809_6.html). 
Noot 13 http://www.rijksbegroting.nl/algemeen/gerefereerd/1/3/3/stb13340.html. 
 
 
 17 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
4 De flexibele pool in de praktijk 
In dit hoofdstuk wordt de feitelijke inzet van de flexibele pool KMar beschreven. Daarbij wordt eerst 
een cijfermatige schets gegeven en komt vervolgens de aard van de inzet aan bod. Tot slot wordt 
aandacht besteed aan de vigerende beleids- en werkafspraken over de inzet van de flexibele pool. 
Daarmee wordt antwoord gegeven op de volgende onderzoeksvragen van deze studie: 
 
 Op welke taken wordt de KMar vanuit de flexibele pool ingezet in Curaçao, Sint Maarten en 
14
Caribisch Nederland ? 
 In hoeverre verschilt de inzet per (ei)land (capaciteit en inhoud van de taak)? 
 Hoe wordt de inzet vanuit de KMar in de praktijk bepaald en wordt het protocol gevolgd in de 
besluitvorming daarover? 
 
4.1 Inzet flexibele pool  
Jaarlijks wordt door BZK een bedrag van € 6,1 miljoen beschikbaar gesteld voor de bekostiging van 
de 43 vte van de flexibele pool. Deze vte betreffen bruto capaciteit. Dat wil zeggen dat binnen de 
KMar als algemene bedrijfsvoeringsnorm 69% netto productiviteit aangehouden wordt: maximaal 
31% van de tijd mag besteed worden aan niet rechtstreeks productieve uren als opleiding, verlof, 
ziekteverzuim en periodieke beroepsvaardigheidstraining. Onduidelijk binnen de afspraak tussen 
BZK en KMar is of deze bruto 43 vte uitsluitend operationeel ingezet moeten worden of dat ook 
overhead (bijvoorbeeld ondersteuning vanuit de brigadeleiding) mee mag tellen in de 
realisatiecijfers.  
 
Figuur 4.1 geeft een globaal overzicht van het gemiddelde aantal vte dat per kwartaal per (ei)land 
operationeel is ingezet. De cijfers betreffen, zoals in hoofdstuk 2 opgemerkt, een schatting omdat 
door de KMar geen systematische urenregistratie wordt gevoerd voor de inzet vanuit de flexibele 
pool.  In de cijfers blijft bovendien een deel van de inzet van het stafbureau op Curaçao dat aan de 
flexpool ondersteuning levert buiten beschouwing. 
 
De grafiek laat zien dat gemiddeld het aantal vte per kwartaal fluctueert tussen de 33 en 37 (voor 
een gedetailleerd overzicht van de inzet per eiland en per taakveld zie bijlage 5). Voor de totale 
periode werd gemiddeld 36 vte ingezet. Daarmee lijkt de inzet 6 vte lager te liggen dan de beoogde 
43 vte.  
 
Volgens opgave van de KMar is het werkelijk aantal ingezette vte in de praktijk hoger dan de 
gerapporteerde cijfers in figuur 4.1. Uit nadere verantwoording op basis van de 
personeelsadministratie door de staf CKMar in Den Haag kon echter worden vastgesteld dat tijdens 
de onderzoeksperiode de inzet lager moet zijn geweest dan 40 vte. Reden hiervoor was tweeledig. 
 
 
 
Noot 14 De inzet in Caribisch Nederland geschiedt blijkens het protocol vanuit de flexibel pool uitsluitend op incidentele 
basis. 
 
 
 19 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
4.1.1 Curaçao 
Op Curaçao wordt vanuit de flexibele pool ondersteuning geboden aan de douane en het Korps 
Politie Curaçao (KPC). Het gaat om de volgende organisatieonderdelen. 
 
HATO-team (GGCT) 
Zoals in het vorige hoofdstuk beschreven, werd van oorsprong de meeste capaciteit vanuit de 
flexibele pool beschikbaar gesteld aan het GGCT (of het HATO-team zoals het tegenwoordig heet). 
Dit team dat onder verantwoordelijkheid van de Curaçaose douane opereert richt zich onder meer 
op de 100% controles van risicovluchten (naar Nederland). De KMar leverde vanuit de flexibele 
pool ondersteuning aan deze controles. Sinds februari 2012 heeft de KMar het accent binnen haar 
grenstoezichtstaak op de luchthaven Hato verschoven. In goed overleg met de douane en KPS 
verricht de KMar in plaats van passagiers- en goederen controle tactisch recherchewerk uit op de 
luchthaven vanuit het nieuwe opgerichte HOT-team (zie hierna). 
 
Hato opsporingsteam (HOT-team) 
15
In 2010 werd vanuit de HATO-Taskforce besloten dat KMar, douane en KPC zich meer zouden 
gaan richten op vervolgonderzoek binnen het netwerk van de aangehouden bolletjesslikkers en 
koeriers. Daartoe werd het zogenaamde Hato opsporingsteam (HOT-team) opgericht waaraan in 
eerste instantie door twee medewerkers van de flexibele pool invulling werd gegeven. De 
werkzaamheden bestonden uit het uitlezen van door de douane in beslag genomen mobiele 
telefoons en het verwerken van de verkregen informatie in een database, zodat verbanden 
zichtbaar konden worden gemaakt. Informatie die tot vervolgonderzoeken kon leiden werd 
teruggegeven aan de douane en het KPC. 
 
Sinds juli 2012 is het HOT-team verder geformaliseerd en zijn de taken van de KMar verder 
uitgebreid. Het HOT-team is thans ondergebracht bij het Bureau Narcoticabestrijding van het KPC. 
Van de drie subteams worden er twee aangestuurd door een KMar-coördinator. Het ene team is 
verantwoordelijk voor het uitlezen van de inbeslaggenomen telefoons, het andere team participeert 
samen met het KPC en de douane in het uitvoeren van vervolgonderzoeken op basis van de input 
uit de uitgelezen telefoons. Het team dat onder een lokale teamleider van de douane functioneert 
16
verricht de controle van passagiers en bagage op luchthaven Hato. 
 
Atrakoteam 
Het Atrakoteam richt zich op de bestrijding van gewapende overvallen. Binnen het Atrakoteam is 
sinds 2009 een flexpoolmedewerker van de KMar werkzaam als projectleider. Hij verzorgt de 
dagelijkse leiding van de unit opvang en de unit tactiek. Sinds juli en september 2012 zijn vanuit de 
flexibele pool nog twee rechercheurs toegevoegd aan het Atrakoteam. Zij werken samen met lokale 
rechercheurs aan de gehele afhandeling van Atrako zaken. 
 
  
 
 
 
Noot 15 Aan de taskforce nemen het OM, KPC, douane en KMar deel. De taskforce ontvouw plannen en initieert 
initiatieven voor de verbetering van het grenstoezicht op luchthaven HATO.  
Noot 16 Ridder, M. de (2012). Rechercheren met ketenpartners in de West. KMarMagazine.11 (November 2012), p.p. 
18-20. 
 
 
 21 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
de lokale medewerkers door middel van het gepaard werken (twinning concept). In augustus 2011 
heeft door gezamenlijke inzet van de KMar en KPS de invoering van de tweedelijnscontrole 
17
(backoffice) binnen het grenstoezichtsproces plaatsgevonden. Personeel van de backoffice heeft 
tot taak alle rechtshandelingen en opvallende observaties van de frontoffice vast te leggen en deze 
te delen met de informatie-unit van de politie. Vanuit de backoffice wordt de kennis over 
documentenfraude binnen het grenstoezicht versterkt.  
 
Per 1 juli 2012 is de inzet vanuit de flexibele pool op de luchthaven van Sint Maarten gewijzigd. De 
minister van Justitie besloot dat op die datum de vreemdelingentaak van de politie overgeheveld 
moest worden naar de IND. De backoffice werd organisatorisch losgeweekt van de 
Vreemdelingendienst en ondergebracht bij de afdeling opsporing van KPS. De volledige capaciteit 
van de flexibele pool op de luchthaven is ondergebracht bij de backoffice. Thans wordt vanuit de 
backoffice het opsporingsproces van het KPS en de douane ondersteund en tevens de frontoffice 
(IND). De werkzaamheden van de backoffice zijn niet noemenswaardig gewijzigd sinds het 
beëindigen van de inzet op de frontoffice. Alleen de capaciteit is flink vergroot als gevolg van de 
transitie. 
4.1.3 Caribisch Nederland 
De inzet voor Caribisch Nederland is in de onderzoeksperiode heel beperkt geweest. In het kader 
van bijzondere evenementen heeft het Korps Politie Caribisch Nederland een beroep gedaan op de 
flexibele pool teneinde extra ondersteuning te verwerven voor het handhaven van de openbare 
orde en veiligheid. Ook is vanuit de flexibele pool recherche ondersteuning verleend voor een 
aantal grote onderzoeken op Bonaire. 
 
4.2 Werkafspraken rond inzet en aansturing flexibele pool 
Het protocol bepaalt dat op verzoek van de minister van Justitie van het betrokken land capaciteit 
vanuit de flexibele pool ingezet kan worden voor een limitatief aantal opgesomde beleidsterreinen 
(zie voor de integrale tekst van het protocol bijlage 6). Het protocol stelt verder dat de brigade- 
commandant uiteindelijk bepaalt waar de beschikbare capaciteit van de flexibele pool wordt 
ingezet.  
 
Uit de interviews blijkt dat in de praktijk de ministers van Justitie doorgaans slechts op afstand 
betrokken zijn bij de besluitvorming en de korpschefs van het KPC en het KPS gemandateerd heeft 
tot het voeren van overleg met de Brigadecommandant. Dit overleg vindt in beginsel jaarlijks plaats.  
 
De details over de capaciteit en aard van de inzet wordt door de plaatsvervangend Brigade-
commandant samen met de divisiechefs van KPC en KPS uitgewerkt. De Brigadecommandant 
formaliseert de uitkomsten van deze besprekingen.  
Op Curaçao heeft ook het Openbaar Ministerie nog enige invloed op de inzet van de flexibele pool. 
In de Stuurgroep Ernstige & Grensoverschrijdende Criminaliteit formuleert het OM haar prioriteiten 
 
 
 
Noot 17 Met geld vanuit PVNA is de werkruimte voor de backoffice voorzien van meubilair en ICT-middelen. 
 
 
 23 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
5 Beoordeling uitvoeringspraktijk 
5.1 Inleiding 
In het vorige hoofdstuk zijn op hoofdlijnen de feitelijke inzet en vigerende beleids- en werkafspraken 
besproken. In dit hoofdstuk wordt een oordeel gegeven over deze uitvoeringspraktijk. Daartoe 
wordt eerste vastgesteld hoe de gebruikers van de flexibele pool en de betrokken ketenpartners 
over de ondersteuning van de KMar oordelen. Vervolgens wordt vastgesteld in hoeverre de 
uitvoeringspraktijk van de flexibele pool effectief en doelmatig is. Daarmee wordt in dit hoofdstuk 
antwoord gegeven op de volgende onderzoeksvragen: 
 Wat is het oordeel van de betrokken partijen uit het protocol over de bijdrage van de KMar? 
 Passen de werkafspraken tussen de KMar en het lokaal gezag van Curaçao, Sint Maarten en 
Caribisch Nederland in de uitvoering van het protocol in de praktijk? 
 Is de inzet van de KMar effectief? 
 Is deze inzet conform het protocol (binnen de terreinen zoals geformuleerd in het protocol)? 
 Is er voldoende afstemming tussen de verschillende betrokken partijen over de inzet van de 
KMar? 
 Zijn er knelpunten in de uitvoering van het werk door de KMar? 
 
5.2 Waardering ketenpartners flexibele pool 
Binnen de evaluatie zijn de ketenpartners van de flexibele pool expliciet gevraagd naar hun 
ervaringen met en hun oordeel over de inzet. Uit de interviews blijkt dat er over de volle breedte 
waardering is voor de kwaliteit en de geleverde inzet van de KMar. Bovendien wordt verondersteld 
dat de flexibele pool een effectieve bijdrage levert aan de rechtshandhaving in de Caribische 
rijksdelen. Tussen de ketenpartners bestaat een aantal verschillen. Onderstaand worden de 
ervaringen naar stakeholders nader uitgesplitst. 
5.2.1 Politiek Sint Maarten en Curaçao 
Uit de reactie van de minister van Justitie van Sint Maarten blijkt grote waardering voor de inzet van 
de Marechaussee uit de flexibele pool. Daarbij maakt hij een onderscheid tussen de inzet voor de 
algemene recherche en de inzet vanuit de Uniformendienst voor het grenstoezicht op de 
luchthaven. De minister is zeer positief over de bijdrage die de flexibele pool levert aan de 
doelstellingen van de algemene recherche. Ook looft hij de kennis en kunde van de 
Uniformendienst op het terrein van documentenanalyse en andere controlevaardigheden op de 
luchthaven. De meerwaarde van de inzet van de flexibele pool in het kader van het grenstoezicht is 
voor de minister echter primair gelegen in de overdracht van kennis en vaardigheden. Voor de 
eerstelijnscontrole op de luchthaven hebben zij zelf genoeg mensen in dienst en hij is daarom 
tevreden over het feit dat de flexibele pool van die taakstelling ontheven is. De minister uit verder 
de hoop dat in de toekomst vanuit de flexibele pool ook docenten worden geleverd die in een meer 
systematische setting de kennisoverdracht gaan verzorgen en dat meer aandacht zal komen voor 
praktijkbegeleiding van de eigen medewerkers bij zowel de politie als binnen het grenstoezicht. 
 
 
 
 25 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
In aanvulling op deze beoordeling noemt de procureur generaal van Curaçao en Sint Maarten 
verder dat de KMar een stuwende kracht is binnen de teams waarin zij opereren. Ze weten goed te 
mengen en zijn in staat ondersteuning te geven, zonder zelf op de voorgrond te treden of met de 
eer te strijken.  
5.2.4 IND Sint Maarten (grenstoezicht) 
Sinds juli 2012 is de vreemdelingentaak van de politie overgedragen aan de IND en wordt de 
flexibele pool ter ondersteuning van de eerstelijnscontrole ingezet op de backoffice. De backoffice 
is een organisatieonderdeel van het KPS, maar de medewerkers van de flexibele pool worden 
geacht de Immigratiedienst behulpzaam te zijn.  
 
Omdat de ervaring van de IND vanwege de nog korte samenwerkingsperiode beperkt is, achtte zij 
zich niet goed in staat een inhoudelijk oordeel te vellen over de kwaliteit van de flexibele pool. Wel 
werd van de zijde van de IND opgemerkt dat de verschuiving naar de backoffice in potentie een 
verbetering is ten opzichte van de oude situatie waarin de KMar de passagiers nog zelf 
controleerden. De backoffice zou namelijk kunnen functioneren als een vraagbaak voor de 
frontoffice en als een trainingsomgeving van de werknemers van de Immigratiedienst. In de praktijk 
is deze kennisoverdracht nog niet geborgd omdat het aan samenwerkingsafspraken ontbreekt die 
het structureel mogelijk maken dat lokale medewerkers van de Immigratiedienst geschoold worden 
door de KMar. Wat de IND betreft zou in de backoffice het accent moeten worden verlegd van een 
onderzoeksunit naar vraagbaakunit en trainingsfaciliteit. 
5.2.5 Douane Curaçao (drugscontroles) 
Het oordeel van de zijde van de douane Curaçao is wisselend. Voor zover het de inzet betreft die 
tot februari 2012 vanuit de flexibele pool werd geleverd voor het GGCT is de ervaring minder 
positief. De douane oordeelt dat de toegezegde capaciteit van 5 vte voor controle van passagiers 
en bagage regelmatig niet waargemaakt werd omdat de executieven voor andere werkzaamheden 
werden ingezet op Curaçao of op andere eilanden. Ook betreurt de douane het dat de KMar niet 
wilde meewerken aan controles van Air Berlin. Hoewel deze maatschappij op Duitsland vliegt zou 
75% van de passagiers een Nederlands paspoort hebben.  
Het oordeel over de inzet vanuit de flexibele pool voor het HOT-team is wel positief. De douane is 
van mening dat op deze plek de kwaliteit van de flexibele pool tot zijn recht komt. Juist in het verder 
analyseren van (reis)documenten of inbeslaggenomen telefoons ligt de meerwaarde van de KMar.  
5.2.6 Politie KPCN 
Het Korps Politie Caribisch Nederland maakt slechts incidenteel gebruik van de inzet vanuit de 
flexibele pool. Van de zijde van de korpsleiding wordt echter positief geoordeeld over deze inzet. 
De kwaliteit van het geleverde personeel is goed. Het KPCN heeft niet altijd haar verzoeken 
ingewilligd gekregen. De korpsleiding ervaart – conform het protocol – dat de politiekorpsen van 
Curaçao en Sint Maarten wat dat betreft meer tot de kerntaken van de KMar gerekend worden. 
Voor de korpschef is het overigens niet duidelijk onder welke noemer de uiteindelijke inzet 
plaatsvindt. Dat wil zeggen dat hij bij de Brigadecommandant een verzoek tot ondersteuning 
neerlegt en het voor hem niet uitmaakt of dat capaciteit vanuit de flexibele pool of anders gelabeld 
is.  
 
 
 27 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
 Gewezen werd op de positieve bijdrage die de flexibele pool aan het Atrakoteam Curaçao 
heeft geleverd. De flexibele pool hielp in 2005 mee met de oprichting van het team en leverde 
nadien ondersteuning (zie vorige hoofdstuk). Dankzij de inbreng van de zijde van de flexibele 
pool zijn thans de lokale medewerkers in staat een onderzoek naar behoren uit te voeren, 
inclusief de juiste wijze van huiszoeking en het voeren van een adequate projectregistratie en 
dossiervorming. Ook hebben de medewerkers geleerd om met nieuwe opsporingsmethoden te 
werken (onder andere telefoons aftappen, gebruik maken van een IMCI catcher of 
observaties). Hoewel het ondoenlijk is een causaal verband aan te tonen kan wel gewezen 
worden op het feit dat in 2005 meer dan 800 gewapende overvallen per jaar plaatsvonden en 
het oplossingspercentage rond de 15% schommelde terwijl anno 2012 het aantal overvallen 
per jaar gedaald is tot ongeveer 500 en het oplossingspercentage rond de 40% ligt. 
 Hoewel de inzet van de flexibele pool bij de Immigratiedienst op Curaçao (backoffice) nog 
maar recent gestart is, menen de direct betrokkenen dat door overdracht van de expertise van 
de KMar al een verbetering zichtbaar is bij de lokale medewerkers voor wat betreft het 
herkennen van valse documenten.  
 De bestrijding van drugssmokkel op Curaçao is in de afgelopen vijf jaar meer 
informatiegestuurd geworden. Aan deze verandering heeft de flexibele pool een duidelijke 
bijdrage geleverd. Met de inzet van het HOT-team worden inbeslaggenomen telefoons door de 
KMar uitgelezen en wordt de opgedane informatie gebruikt voor opsporingsonderzoeken door 
het KPC en de douane. Waar voorheen na aanhouding van bolletjesslikkers en koeriers op de 
luchthaven een zaak tot een einde kwam wordt met deze informatiegestuurde aanpak vaak 
doorgerechercheerd. 
 De KMar beschikt niet alleen over de mensen, maar ook over middelen die kunnen bijdragen 
aan de opsporing. Voorheen werden inbeslaggenomen telefoons door het KPC naar het 
Informatie Knooppunt van het KPC gebracht. Omdat de KMar telefoons sneller uit kan lezen, 
worden inbeslaggenomen telefoons van het KPC tegenwoordig naar de Brigade gebracht.  
 Op Sint Maarten is door inspanning van de KMar en onder andere met middelen vanuit de 
flexibele pool een backoffice gerealiseerd waarbij lokale medewerkers nu voorzieningen 
hebben om valse documenten te herkennen. Daarnaast wordt door middel van het verzorgen 
van opleidingen en trainingen gezorgd voor kwaliteitsverbetering van lokale medewerkers. 
 
Naast het vergroten van het kennis- en vaardigheidsniveau werd ook een aantal grootschalige 
onderzoeksprojecten genoemd waaraan volgens de geinterviewden de flexibele pool een effectieve 
bijdrage leverde door het beschikbaar stellen van recherchecapaciteit vanuit de flexibele pool. In 
bijlage 9 worden de onderzoeken omschreven waarin de KMar gedurende de onderzoeksperiode 
participeerde. 
5.3.2 Effectiviteit vanuit protocolperspectief 
Zoals beschreven kent het protocol een aantal taakvelden waarop de flexibele pool ingezet kan 
worden: 
 grenstoezicht 
 vreemdelingentoezicht 
 drugscontroles aan de grenzen 
 bestrijding van migratiecriminaliteit 
 bestrijding van drugscriminaliteit 
 
 
 29 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
paragraaf heeft tot doel de rechtshandhavingsketen in de Caribische rijksdelen te versterken, ter 
21
voorkoming van ingrijpen door het Koninkrijk op grond van de waarborgfunctie.  
 
Of de inzet van de flexibele pool effectief is vanuit BZK perspectief wordt dus bepaald door het 
antwoord op de vraag of de KMar daar is ingezet waar de zwaktes in de rechtshandhavingsketens 
van de landen het grootst zijn en de KMar op grond van haar kennis en ervaring een zinvolle 
bijdrage kan leveren. Deze constatering geeft richting aan het antwoord op de vraag of vanuit BZK-
perspectief de inzet vanuit de flexibele pool effectief is geweest. Een sluitend antwoord kan echter 
niet worden verkregen. 
 
De zwaktes in de rechtshandhavingsketen kunnen zowel vanuit capaciteitsperspectief worden 
belicht als vanuit criminaliteitsbeeld. Wat dat eerste betreft, kan op basis van de plannen van 
aanpak die de Landen ter voorbereiding op de transitie van 10-10-2010 dienden op te stellen, 
worden geconcludeerd dat los van financiële en technische hulpmiddelen de belangrijkste 
behoeftes binnen de politie en het grenstoezicht bestonden uit verbetering van kennis en 
vaardigheden binnen de BPZ en het opsporingsproces. Daartoe wordt ook gerekend het op orde 
krijgen van een sluitend en gebruiksvriendelijker bedrijfsprocessysteem binnen de politie.  
 
Het criminaliteitsbeeld van beide Landen (zie bijlage 7) laat een aantal onderwerpen zien dat niet 
genoemd wordt in het protocol. Met name de financieel economische criminaliteit wordt aangemerkt 
als een groot probleem. 
 
Wordt de huidige inzet vanuit de flexibele pool vergeleken met de aandachtspunten die 
voortvloeien uit de plannen van aanpak en de CBA’s van beide landen, dan kan veel van de 
geleverde inzet hier logisch aan worden gerelateerd. Zelfs de inzet voor het KPS dat buiten de 
taakvelden van het protocol valt is tot op zekere hoogte te verdedigen, gelet op het feit dat een van 
de belangrijkste aandachtspunten in de rechtshandhavingsketen van Sint Maarten de algemene 
onderbezetting is.  
 
De vraag die echter gesteld moet worden is of de verdeling van de capaciteit over de verschillende 
opties vanuit BZK het meest optimaal is. Zo wordt vanuit de flexibele pool geen inzet geleverd voor 
financieel-economische criminaliteit terwijl wel capaciteit beschikbaar is voor het oplossen van 
zedenmisdrijven of het aannemen van aangiftes. Zo wordt op Sint Maarten wel een backoffice 
stevig bemenst maar wordt vanuit de flexibele pool nauwelijks geparticipeerd in grootschalige 
onderzoeksprojecten die tot doel hebben de georganiseerde drugshandel te bestrijden.  
 
5.4 Doelmatigheid 
In de vorige paragraaf is de effectiviteit van de inzet beschreven. In deze paragraaf wordt 
vastgesteld of de wijze waarop de (beoogde) effecten gerealiseerd worden ook doelmatig is. 
Worden de doelen op een zo efficiënt mogelijke manier gerealiseerd? De evaluatie levert indicaties 
 
 
 
Noot 21 Ministerie van Binnenlandse Zaken en Koninkrijksrelaties (2012). Beleidsdoorlichting | Hoofdstuk IV, artikel 1 
“De waarborgfunctie”. 
 
 
 31 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
de werkvloer, de KMar zich niet mag mengen in operationele aangelegenheden en de lokale 
leidinggevende van de Vreemdelingendienst andere prioriteiten heeft, ontbreekt het aan een 
22
structuur waarin de gewenste kennisoverdracht kan plaatsvinden. 
5 Het KPS kampt met onderbezetting, zowel op leidinggevend- als op executief niveau. De 
operationele inzet van de flexibele pool wordt daarom veelal gedicteerd door de waan van de 
dag. Dit leidt er niet alleen toe dat kansrijke zaken niet nader onderzocht kunnen worden, maar 
ook dat de inzet gepleegd wordt op zaken waarvoor initieel de flexibele pool niet bedoeld is. Zo 
krijgen binnen de algemene recherche zaken die het toeristische belang van het eiland raken 
vaak voorrang op andere zaken. Ook als dat relatief geringe feiten betreffen. 
Vanwege de grote werkdruk blijkt het voorts moeilijk kennisoverdracht te bewerkstelligen 
tussen leden van de flexibele pool en de lokale executieven. De tijd ontbreekt simpelweg om 
bepaalde onderzoekshandelingen gezamenlijk uit te voeren. Ook worden de leden van de 
flexibele pool bij algemene recherche vaak gevraagd aangiftes op te nemen en de dossiers op 
te maken. Reden daarvoor is dat zij op gedegen wijze getraind zijn in het verrichten van die 
activiteiten en zij vanwege de beheersing van de Nederlandse taal vaak een streepje voor 
hebben op de lokale collega’s. Van de zijde van de executieven en leidinggevenden binnen de 
KMar werd tijdens de evaluatie gemeld dat met deze taakstelling veel potentieel van de 
23
flexibele pool onbenut blijft. 
6 Vanuit de flexibele pool werd tot februari 2012 capaciteit beschikbaar gesteld voor het GGCT 
(Hato-team). In de praktijk gaat de samenwerking steeds stroever verlopen. Een van de 
redenen is dat de roosterplanning een verantwoordelijkheid van de KMar is, terwijl de 
operationele inzet onder verantwoording van de douane valt. Doordat medewerkers uit de 
flexibele pool ook voor andere taken (MPZ of ondersteuning op andere eilanden) ingeroosterd 
worden, gaan diensten soms afwijken van die van douanemedewerkers. Ook wordt gerouleerd 
met KMar-medewerkers zodat een duurzame werkrelatie tussen douane en 
flexpoolmedewerkers bemoeilijkt wordt. Omdat de medewerkers van de KMar in uniform 
werken en de douanemedewerkers in burger opereren ontstaan spanningen. Deze worden 
vergroot als de douane Curaçao niet genegen is de werkomstandigheden ARBO-conform in te 
richten zodat de leden van de KMar niet in staat zijn overeenkomstig de Nederlandse wettelijke 
vereisten te werken. 
 
Bovenstaande voorbeelden illustreren dat de uitvoering van besluiten over de inzet en taakstelling 
van de flexibele pool die op strategisch niveau genomen worden niet altijd gerealiseerd worden op 
de werkvloer. Hoewel de inzet van de flexibele pool overwegend positief beoordeeld wordt (zie 
eerste paragraaf van dit hoofdstuk) maken bovenstaande voorbeelden duidelijk dat aan de 
vigerende werkafspraken vanuit doelmatigheidsperspectief nadelen kleven. Het cruciale punt is dat 
de afspraken die op strategisch niveau gemaakt worden niet vanzelfsprekend op de werkvloer 
geborgd zijn. Lokale teamleiders krijgen soms onvoldoende duidelijk instructies of sturing van 
bovenaf waardoor zij eigen prioriteiten voorrang geven. Aansturing van of afstemming met de 
 
 
 
Noot 22 Merk op dat voor de shift van de Vreemdelingendienst van de politie naar de IND die kennisoverdracht beter 
geborgd was omdat toen getracht werd volgens het twinningsprincipe te werken. 
Noot 23  Merk op dat aan de inzet vanuit de flexibele pool op het aannemen van aangiftes een oude werkafspraak 
tussen KPS en het toenmalige Hoofd Operaties Bovenwinden ten grondslag ligt. 
 
 
 33 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
taakvelden die het protocol beschrijft breed geformuleerd, zodat vrijwel alle inzet inpasbaar is aan 
het protocol. Anderzijds laat de motivering van de bekostiging door BZK van de flexibele pool – 
zoals verwoord in de toelichting op artikel 1 in de begroting van directie Koninkrijksrelaties – veel 
ruimte: alle ondersteuning aan de Caribische delen van het Koninkrijk in de 
rechtshandhavingsketen die bijdraagt aan het verkleinen van het risico dat Nederland ex artikel 42 
lid 2 moet ingrijpen moet worden aangemerkt als effectief. Omdat met deze algemene 
beoordelingscriteria vrijwel alle inzet als effectief moet worden aangemerkt beschikt BZK niet over 
een instrument om zo nodig sturing te geven in de inzet. 
5.5.3 Scheiding operationele aansturing en personele verantwoordelijkheid is complex 
Conform het protocol is de operationele aansturing een lokale verantwoordelijkheid terwijl de 
personele aangelegenheden verantwoordelijkheid zijn van de KMar. In de praktijk levert dit soms 
complexe situaties op.  
 
De leden van de flexibele pool zijn in dienst van de KMar en vallen onder Nederlandse 
(arbeids)wetgeving. Dat betekent dat zij minder uren werken dan de lokale collega’s en 
bijvoorbeeld aanvullende trainingen moeten volgen waarvoor zij moeten worden ingeroosterd. Het 
werken van overuren wordt in beginsel door de KMar ontmoedigd. Bij de lokale organisaties wordt 
juist graag overgewerkt (omdat daarmee extra inkomsten kunnen worden gegenereerd).  
 
Voor de samenwerking zijn deze verschillen in arbeidsparticipatie echter nadelig vanwege het feit 
dat gelijktijdige aanwezigheid noodzakelijk is voor overleggen en dat kan niet altijd gerealiseerd 
worden.  
 
Ook voor de flexpoolmedewerker levert deze situatie extra werk op. Voor het opnemen van verlof 
moet toestemming worden verkregen bij de leidinggevende van de KMar. Deze kan echter pas 
toestemming verlenen nadat is vastgesteld dat de operationele leidinggevende het voor de 
gevraagde periode kan stellen zonder de inzet van de betreffende medewerker van de flexibele 
pool. Dat betekent dus extra afstemming. 
 
De scheiding tussen personele en operationele verantwoordelijkheid leidt er bij de leidinggevenden 
van de KMar toe dat zij soms de gevraagde inzet niet kunnen leveren. De leidinggevende van de 
Uniformendienst op Sint Maarten vertelde dat het gebeurt dat leden van de flexibele pool die 
rouleren door omstandigheden soms genoodzaakt zijn tijdens de inzet op de BPZ in Caribisch 
Nederland overuren te maken, maar bij terugkomst blijk geven die op te willen nemen op Sint 
Maarten. Omdat volgens het rooster de betreffende flexpoolmedewerkers al ingepland staan bij een 
andere organisatie gaat het opnemen van de vrije tijd ten koste van de beschikbare capaciteit.  
5.5.4 Integriteitsvraagstukken 
Verschillende medewerkers van de flexibele pool maken melding van integriteitproblemen bij de 
organisatie voor wie zij inspanningen verrichten. In sommige gevallen worden door medewerkers 
van de flexibele pool geconstateerde onrechtmatigheden door de lokale teamleiders niet als 
zodanig aangemerkt. Op dit moment is de werkafspraak dat de betreffende medewerker van de 
KMar die die ervaring heeft hiervan melding maakt aan de eigen leidinggevende van de KMar. 
 
 
 35 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
6 Conclusies 
In dit rapport is verslag gelegd van de evaluatie van het protocol flexibele inzetbare pool Koninklijke 
Marechaussee. In dit hoofdstuk worden de belangrijkste conclusies van de evaluatie getrokken.  
 
6.1 Totstandkoming protocol 
De inzet van de KMar gaat terug tot medio jaren negentig van de vorige eeuw toen de KMar op 
verzoek van de Antilliaanse regering op incidentele basis bijstand begon te verlenen. In eerste 
instantie vond de ondersteuning plaats in het domein openbare orde en veiligheid. Later, vanaf 
2003-2004 begon de KMar ondersteuning te bieden bij de aanpak van de zware 
geweldscriminaliteit. Aanleiding daartoe was een ernstige criminaliteitsgolf op Curaçao die de 
toenmalige regering van de Nederlandse Antillen niet op eigen kracht kon beteugelen. 
 
De ondertekening in 2004 van de 'Gemeenschappelijke Verklaring inzake de samenwerking tussen 
de Nederlandse Antillen en Nederland voor de verbetering van de veiligheidssituatie in de 
Nederlandse Antillen' gaf de inzet van de KMar voor de rechtshandhaving in de Nederlandse 
Antillen een meer structureel karakter. Direct resultaat van de verklaring was namelijk de instelling 
van het Gemeenschappelijke Grenscontroleteam (GGCT) en de permanente inzet vanuit de KMar 
voor het Curaçaose Atrakoteam. Naast deze structurele ondersteuning bleef de KMar op verzoek 
van de regering van de Nederlandse Antillen ook nog regelmatig incidentele inzet leveren.  
 
In 2008 werden de verschillende vormen van inzet door de KMar onder één noemer gebracht: de 
flexibel inzetbare pool Koninklijke Marechaussee. Na de ontmanteling van de Nederlandse Antillen 
bleef de flexibele pool ondersteuning bieden, nu alleen aan de Landen Curaçao en Sint Maarten. 
Incidenteel verleenr de flexibele pool ondersteuning aan Het Korps Politie Caribisch Nederland.  
 
Op 19 januari 2012 werd door de minister van Justitie van Nederland, Curaçao en Sint Maarten een 
nieuw protocol flexibele inzetbare pool KMar getekend dat (met terugwerkende kracht) de inzet van 
43 vte voor de periode 1 januari 2011 tot en met 30 juni 2015 regelde. In het protocol werd bepaald 
dat in het vierde kwartaal van 2012 een evaluatie zou plaatsvinden van het functioneren van de 
flexibele pool in Curaçao en Sint Maarten. 
 
6.2 Aard en omvang inzet 
Volledige cijfers ontbreken, maar op basis van plausibele schattingen moet de gemiddelde 
maandelijkse inzet vanuit de flexibele pool voor de periode 1 januari 2011 tot en met 31 oktober 
2012 rond de 38 vte worden becijferd. Dit aantal ligt daarmee 5 vte onder de toegezegde capaciteit. 
Reden voor de lagere inzet is een aantal vacatures dat (tijdelijk) niet ingevuld kon worden tijdens de 
onderzochte periode en het feit dat flexibiliteit met zich meebrengt dat een zekere mate van 
improductiviteit optreedt. 
 
 
 
 37 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
Het Openbaar Ministerie van beide landen noemt de betrouwbaarheid van de flexibele pool als een 
sterk positief punt, alsmede de inhoudelijk kennis en kunde van het opsporingswerk. De door de 
flexibele pool geleverde dossiers zijn van goede kwaliteit en het Openbaar Ministerie is van mening 
dat de leden van de flexibele pool goed in staat zijn hun kennis en vaardigheden op een tactische 
wijze over te dragen aan de lokale counterpartners binnen de teams. 
 
De IND van Sint Maarten die sinds juli 2012 de vreemdelingentaak van de politie op de luchthaven 
heeft overgenomen is van mening dat de flexibele pool een belangrijke bijdrage kan leveren aan 
het vergroten van de kennis en vaardigheden bij de frontoffice op de luchthaven. Op dit moment is 
echter nog geen samenwerkingsstructuur aanwezig voor de front- en de backoffice die die 
kennisoverdracht waarborgt. 
 
De douane van Curaçao oordeelt niet positief over de samenwerking in het GGCT. Aan de 
toegezegde inzet werd niet altijd voldaan door de KMar. Ook leidde het verschil in werktijden en 
werkhouding tussen de douane en de leden van de flexibele pool tot spanningen. Thans wordt op 
de luchthaven onder gezag van het KPC op een nieuwe manier met de douane samengewerkt. In 
de zogenaamde HOT-teams voert de douane de passagierscontroles uit en verrichten de leden van 
de flexibele pool ter bestrijding van de drugshandel vervolgonderzoek uit op aangehouden 
drugskoeriers. Naar het oordeel van de douane en de KMar komen beide partijen op deze manier 
veel beter tot hun recht. 
 
Het Korps Politie Caribisch Nederland heeft slechts in beperkte mate gebruik gemaakt van inzet 
vanuit de flexibele pool. Het gaat daarbij alleen om ondersteuning tijdens evenementen voor het 
handhaven van de openbare orde en veiligheid en beperkte recherche-ondersteuning bij enkele 
grootschalige opsporingsonderzoeken. Over deze inzet is de korpschef heel tevreden. De 
ondersteuning is, zeker naar lokale maatstaven, van hoog niveau en de KMar heeft zich altijd 
flexibel opgesteld. 
 
6.4 Effectiviteit en doelmatigheid 
De vraag of de inzet van de flexibele pool effectief is geweest, valt niet zonder meer te 
beantwoorden. Reden hiervoor is dat bij het protocol geen expliciete doelen verwoord zijn en dat 
voorafgaand aan de start van het protocol geen nulmeting verricht is. Ondanks deze beperkingen 
valt toch het een en ander te zeggen over de effectiviteit van de inzet. In de eerste plaats is binnen 
deze studie aan de stakeholders gevraagd in hoeverre zij van mening zijn dat de inzet effectief is 
geweest. In de tweede plaats is vastgesteld of de inzet conform de taakstelling van het protocol is 
geweest. In de derde plaats is gekeken of de inzet logisch in lijn ligt met de preventieve 
waarborgtaak zoals verwoord in hoofdstuk IV artikel 1 van de begroting van het ministerie van 
Binnenlandse Zaken en Koninkrijksrelaties. 
 
Uit de gesprekken met de stakeholders komt naar voren dat zij van mening zijn dat de bijdrage van 
de flexibele pool effectief bijdraagt aan de rechtshandhaving. In de eerste plaats bestaat deze 
bijdrage uit het vergroten van kennis en vaardigheden bij de lokale counterpartners. 
 Dankzij de samenwerking en trainingen zijn de partners beter dan vroeger in staat de aan hen 
gestelde taken uit te voeren. Ook is het KPC van mening dat dankzij de inbreng van de flexibele 
 
 
 39 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
Bijlagen 
  
 
 
 41 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
Bijlage 2 Lijst met afkortingen 
BPZ Basis politiezorg 
BZK Binnenlandse Zaken en Koninkrijksrelaties 
DGC Divisie Georganiseerde Criminaliteit 
GGCT Gemeenschappelijk grenscontroleteam 
HOT Hato Opsporings Team 
IND Immigratie en naturalisatiedienst 
KMar Koninklijke Marechaussee 
KPC Korps Politie Curaçao 
KPCN Korps Politie Caribisch Nederland 
KPS Korps Politie Sint Maarten 
MPZ Militaire politiezorg 
OM Openbaar Ministerie 
PVNA Plan Veiligheid Nederlandse Antillen 
RIEC Regionaal informatie- en expertisecentrum 
RST Recherchesamenwerkingsteam 
vte Voltijds equivalent 
 
  
 
 
 43 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
Bijlage 4 Bronnenlijst 
 Halfjaarlijkse rapportage flexpool KMar 2012 I: periode januari t/m juni 2012  
 Kamerstukken II 2003/2004, 29 200 IV nr. 16, Brief van de Minister van Bestuurlijke 
Vernieuwing en Koninkrijksrelaties ontwikkelingen op terrein Koninkrijksrelaties.  
 Kamerstukken II 2004/2005, 29 800 IV nr. 19, Brief van de Minister van Bestuurlijke 
Vernieuwing en Koninkrijksrelaties bijstand van Nederlandse rechercheurs op Nederlandse 
Antillen. 
 Kamerstukken II 2005/2006, 30 300 IV nr. 23, Verslag van een werkbezoek aan de 
Nederlandse Antillen en Aruba. 
 Kamerstukken II 2010/2011, 32 850, nr. 2, Nota Waarborgfunctie van het Koninkrijk. 
 Kamerstukken II 2011/2012, 33 189, nr. 2, Beleidsdoorlichting Koninkrijksrelaties, Lijst van 
vragen en Antwoorden. 
 Mesu S. & Stoffers, E. (2011). Criminaliteitsbeeldanalyse Sint Maarten. Zoetermeer: Dienst 
IPOL.
 Ministerie van Binnenlandse Zaken en Koninkrijksrelaties (februari 2012). Beleidsdoorlichting 
Hoofdstuk IV, artikel 1 “De waarborgfunctie”.
 Plan Veiligheid Nederlandse Antillen (2005). Plan Veiligheid Nederlandse Antillen, Naar een 
veilige leefomgeving voor de burgers.
 Plan Veiligheid Nederlandse Antillen (2008), Plan Veiligheid Nederlandse Antillen 2, 
Versterking en verbetering bedrijfsvoering instituties: doordacht, effectief, efficient, betaalbaar 
en duurzaam! 
 Protocol inzake de flexibele inzetbare pool Koninklijke Marechaussee voor de periode 1 januari 
2011-30 juni 2015 (januari 2012). 
 Protocol inzake de instelling van Gemeenschappelijke grenscontroleteams Nederlandse 
Antillen en Nederland (januari 2005). 
 Ridder, M. de (2012) Rechercheren met ketenpartners in de West. KMar Magazine. 11. p. 
18-20. 
 Samenwerkingsregeling waarborging plannen van aanpak landstaken Curaçao en Sint 
Maarten en Nota van Toelichting 2010. 
 Uitvoeringsrapportage plannen van aanpak Curaçao KPC en SDKK 1 april -30 juni 2012.
 Uitvoeringsrapportage plannen van aanpak Curaçao KPC en SDKK 1 januari -31 maart 2012. 
 Verhoeven, M.A., Bokhorst, R.J, Leeuw, F.L., Bogaerts S. & Schotborgh-van de Ven S.J.M. 
(2007). Georganiseerde criminaliteit en rechtshandhaving op St. Maarten. Den Haag: WODC.
 Viermaandelijkse rapportage flexpool KMar 2011 I: periode januari t/m april 2011 
 Viermaandelijkse rapportage flexpool KMar 2011 II en III: periode mei t/m december 2011 
 Voortgangscommissie Curaçao, (aug 2012). Vierde voortgangsrapportage van de 
voortgangscommissie Curaçao aan het ministerieel overleg over de periode 1 april 2012 tot 1 
juli 2012. 
 Voortgangscommissie Sint Maarten, (mei 2012). Zesde voortgangsrapportage aan het 
ministerieel overleg over de periode 1 januari 2012 tot 31 maart 2012. 
 Weenink, A.W. (2009). Criminaliteitsbeeldanalyse Curaçao. Zoetermeer: Dienst IPOL. 
 
 
 45 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
Tabel B2  Inzet flexibele pool Sint Maarten 
Dienst KPS/IND KPS KPS KPS KPS KPS KPS RST KPS RIEC Overhead
Luchthaven Recherche Recherche Recherche Recherche Recherche Recherche (Informatiekn
Special Unit Algemene Woning Migratie Zeden Adhoc ooppunt)
Robbery Onder Inbraken /mensen zaken Zwacri/
zoeken team handel Moord 
(TGO)
jan-11 611 11 31 2
feb-11 611 11 31 2
mrt-11 311 114 1 2
apr-11 612 213 1 2
mei-11 313 322 1 2
jun-11 413 31212 2
jul-11 413 41112 2
aug-11 4 3 41212 2
sep-11 4 2 4 0 4 2 2
okt-11 412 402 2 2
nov-11 61 41 2 2
dec-11 61 41 2 2
jan-12 622 112 1 2
feb-12 622 112 1 3
mrt-12 622 112 2 3
apr-12 622 13 2 3
mei-12 622 13 2 3
jun-12 6 2 2 1 3 2 3
jul-12 6 2 1 2 1 2 3
aug-12 6 2 1 2 1 2 3
sep-12 6 2 1 2 1 1 2 3
okt-12 62 1 112 2 3
 
  
 
 
 47 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
Bijlage 6 Tekst protocol 
 
 
 
 
 
 
 49 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
Bijlage 7 Situatie rechtshandhaving Curaçao 
en Sint Maarten 
Inleiding 
Om een kwalitatief oordeel te kunnen geven over de uitvoeringspraktijk van het Protocol KMar is 
het van belang vast te stellen wat de belangrijkste rechtshandhavingsvraagstukken zijn op beide 
eilanden. Daarbij zijn rechtshandhavingsvraagstukken onder te verdelen naar 
criminaliteitsproblemen enerzijds en logistieke vraagstukken anderzijds.  
 
Voor wat betreft de criminaliteitsproblemen is het de vraag hoe de incidentiepatronen van beide 
eilanden zijn opgebouwd en in hoeverre deze onderling van elkaar verschillen. Daarbij moet wel de 
kanttekening worden gemaakt dat de informatiehuishouding van politie en justitie knelpunten 
25
kent. Voor wat betreft het logistieke vraagstuk is het interessant om te weten waar eventuele 
capaciteitsproblemen voorkomen. Zo kan er sprake zijn van onvervulde vacatures binnen de 
rechtshandhavingsapparaten. Deze kunnen mogelijk tijdelijk worden opgevuld vanuit de flexibele 
pool. In de volgende subparagrafen worden de belangrijkste punten uit de 
rechtshandhavingssystemen van Sint Maarten en Curaçao kort uiteengezet. Daarmee wordt 
antwoord gegeven op de volgende onderzoeksvraag: 
In welke omgeving opereert de KMar (op grond van het protocol? 
 
Criminaliteitsbeeld Sint Maarten 
Er zijn twee typerende kenmerken van het eiland Sint Maarten die van grote invloed zijn op het 
huidige criminaliteitsbeeld. Dit is ten eerste de kleinschaligheid van het eiland. Dit maakt het eiland 
aantrekkelijk voor toeristen wat een aanzuigende werking heeft op arbeidskrachten en andere 
migranten. Daarnaast bevindt het eiland zich door haar ligging tussen drugsproducerende en 
26
drugsconsumerende landen in een transitgebied. Het transitkarakter van het eiland is in het 
bijzonder van invloed op één van de grootste criminaliteitsproblemen van het eiland, namelijk 
drugscriminaliteit. Sint Maarten speelt een belangrijke rol in de internationale drugshandel, met 
name in het transport van drugssoorten als cocaïne, heroïne en marihuana. Deze handel vindt 
deels georganiseerd plaats, waarbij het transport van de drugs op grote afstand wordt geregeld en 
coördinatie noodzakelijk is. Daarnaast is er drugssmokkel op de korte termijn. Door een gebrek aan 
27
registratie van inbeslagneming is het echter moeilijk inzicht te krijgen in de ernst van de situatie. 
Bekend is wel dat in de afgelopen drie jaar in de wateren rondom Sint Maarten een aantal boten 
onderschept of gesignaleerd is met honderden kilo’s cocaïne aan boord. Diezelfde cocaïnehandel 
28
gaat soms ook gepaard met buitensporig geweld, zoals afrekeningen tussen criminelen.  
 
 
 
Noot 25 A.W. Weenink (2009). Criminaliteitsbeeldanalyse Curaçao. Zoetermeer: Dienst IPOL. 
Noot 26 M.A. Verhoeven, R.J. Bokhorst, F.L. Leeuw, S. Bogaerts & P.C.M. Schotborgh-van de Ven (2007). 
Georganiseerde criminaliteit en rechtshandhaving op St. Maarten. Den Haag: WODC, p. 171-172.  
Noot 27 Verhoeven et al (2007), p. 101.  
Noot 28 S. Mesu & E. Stoffers (2011). Criminaliteitsbeeldanalyse Sint Maarten. Zoetermeer: Dienst IPOL, p. 9. 
 
 
 51 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
 
Na een piek in voornamelijk de drugssmokkel lijkt de criminaliteit in Curaçao nu over bijna de 
gehele linie terug op het niveau van de jaren negentig. De cijfers laten een aanzienlijke daling zien 
35
in de hoeveelheid cocaïne die wordt onderschept door de. Curaçao heeft echter nog wel steeds 
een transitfunctie.  
De misdaad op Curaçao lijkt over het algemeen minder gewelddadig te zijn geworden. Sinds 2003 
halveerde het aantal gevallen van moord en doodslag en sinds 2004 was deze trend ook 
waarneembaar voor wat betreft het aantal gewapende overvallen. Op huiselijk geweld bestaat 
weinig zicht, maar dit lijkt een veel voorkomend probleem. Ondanks dat het eiland waarschijnlijk 
veel illegale immigratie kent, is de rol van gespecialiseerde mensensmokkelorganisaties 
vermoedelijk beperkt. Voor wat betreft het witwassen van geld ontving het Meldpunt 
Ongebruikelijke Transacties op Curaçao tot 2007 een totaalbedrag van vier miljard gulden aan 
ongebruikelijke transacties. Uit onderzoek blijkt dat criminelen gebruik maken van handelsbedrijven 
36
en trustkantoren bij het witwassen van geld.  
Kijkend naar de impact van de verschillende vormen van criminaliteit lijken met name gewapende 
overvallen, heling, integriteitsdelicten, de aan- en afvoer van cocaïne en de daar mogelijk aan 
gerelateerde smokkel van contant geld een probleem te zijn op Curaçao. Daarnaast is er onder 
meer sprake van vuurwapenbezit, huiselijk geweld, woninginbraak, plaatselijke drugshandel, 
mensenhandel, dumpen van afval door particulieren en bedrijven en een gebrek aan toezicht op 
37
casino’s.   
 
Capaciteitsvraagstuk Curaçao 
Er kunnen verschillende kanttekeningen worden geplaatst bij het positieve beeld van de 
ontwikkelingen in criminaliteit op Curaçao. Het succes in opsporing lijkt vooral een bijdrage te 
hebben geleverd aan het terugdringen van moord en doodslag, gewapende overvallen en 
bolletjesslikkers. Een verzwakking in de opsporing van deze delicten kan mogelijk leiden tot een 
wederopleving van deze criminaliteitsvormen. De huidige aan- en afvoer van cocaïne en de 
smokkel van contant geld is een indicatie dat de smokkel van verdovende middelen via Curaçao 
38
een aandachtspunt blijft. Voor wat betreft het verder terugdringen van overvallen is het 
Atrakoteam sinds begin 2008 aan het afbouwen. Door een teruglopende capaciteit kunnen minder 
zaken onderzocht worden. In 2008 had het Atrakoteam al zaken waar het door de hoge werkdruk 
39
niet aan toe kwam.  
 
Met het uitvoeren van het Plan van Aanpak KPC wordt gewerkt aan een omslag van klassieke 
politieorganisatie naar een informatiegerichte organisatie. Een knelpunt en risico hierin vormen de 
capaciteiten op het gebied van benodigde inzet, kennis en kunde van het Opleidingsinstituut 
40
Rechtshandhaving en veiligheid Curaçao.  
 
 
 
Noot 35 Weenink (2009), p. 109. 
Noot 36 Weenink (2009), p. 211-212. 
Noot 37 Weenink (2009), p. 213. 
Noot 38 Weenink (2009), p. 158. 
Noot 39 Weenink (2009), p. 186. 
Noot 40 Voortgangsrapportage Implementatieplan KPC 2012, p. 2.  
 
 
 53 Eindrapport | Evaluatie protocol flexibel inzetbare pool Koninklijke Marechaussee | DSP-groep 

 
 
 
 
 
 55 Eindrapport | Evaluatie protocol flexibel inzetbare pool Koninklijke Marechaussee | DSP-groep 

