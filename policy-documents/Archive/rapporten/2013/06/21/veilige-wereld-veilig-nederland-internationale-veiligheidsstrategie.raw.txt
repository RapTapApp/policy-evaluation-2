Internationale Veiligheidsstrategie
Veilige Wereld, Veilig Nederland
De internationale omgeving verandert in een ongekend tempo. Dit brengt nieuwe
vraagstukken met zich mee en een verbreding van de internationale
veiligheidsagenda. In deze Internationale Veiligheidsstrategie worden de gevolgen
van de veranderingen in het internationale speelveld voor Nederland en de
Nederlandse (veiligheids) belangen in kaart gebracht.
Het kabinet onderscheidt drie strategische belangen in het internationale
veiligheidsbeleid:
 Verdediging van het eigen en bondgenootschappelijk grondgebied
 Een goed functionerende internationale rechtsorde
 Economische veiligheid
Het kabinet legt daarbij de volgende accenten:
 Meer Europese verantwoordelijkheid
 Focus op instabiele regio’s nabij Europa
 Preventie
 Ontwapening en wapenbeheersing
 Geïntegreerde benadering
 Samenwerking met de private sector
Page 1 of 20

2
II. Omgevingsanalyse
De internationale veiligheidsomgeving is complexer geworden. Dat heeft gevolgen voor de
internationale veiligheidsagenda. Naast bekende thema’s als het voorkomen van verspreiding van
massavernietigingswapens, wapenbeheersing en crisisbeheersing, zijn ook onderwerpen als cyber
security, piraterij, grensoverschrijdende criminaliteit en de dreiging van (nucleair, chemisch en
biologisch) terrorisme hoogst actueel geworden. Nieuwe thema’s als water- en
grondstoffenschaarste, pandemieën, aantasting van de biodiversiteit en klimaatverandering
werpen hun schaduw vooruit.
Er is ook goed nieuws: het aantal conflicten wereldwijd is de afgelopen twee decennia gehalveerd,
de democratie heeft in verschillende landen voet aan de grond gekregen en de welvaart van de
wereldbevolking is verdubbeld ten opzichte van twintig jaar geleden. Maar aan de rand van Europa
is het aantal conflicten en instabiele regio’s juist toegenomen.
Verschuivende machtsblokken
Een kleine dertig jaar geleden was de wereld relatief overzichtelijk. De Verenigde Staten en de
Sovjet-Unie verdeelden de wereld in twee kampen. Na de Koude Oorlog ontstond een min of meer
unipolair systeem met de VS als voornaamste grootmacht.
Door de opkomst van de BRIC-landen - Brazilië, Rusland, India en China - en toenemende invloed
van andere landen in Azië, Afrika en Latijns-Amerika, zoals de ‘Next Eleven’, ontstaat momenteel
een multipolair systeem. Nieuwe economische en geopolitieke grootmachten eisen hun plek op het
wereldtoneel op. Voor de VS is deze aanleiding de aandacht steeds meer op Azië te richten.
Ook op het vlak van militaire uitgaven is een begin van een verschuiving in de mondiale balans
zichtbaar. Nog altijd zijn de NAVO-landen verantwoordelijk voor een ruime meerderheid van de
mondiale defensie-uitgaven. Westerse landen kampen echter met krimpende defensiebudgetten
terwijl de defensie-uitgaven in opkomende economieën als China en Rusland juist groeien.
De geschiedenis leert dat de opkomst van grootmachten vaak gepaard gaat met conflict. Het is de
uitdaging voor nieuwe en oude machten dit bij de huidige machtsverschuivingen te voorkomen.
De nieuwe actoren op het wereldtoneel wachten niet af. Zij komen op voor hun eigen belangen en
zorgen ervoor dat zij toegang krijgen en houden tot grondstoffen, energie hoogwaardige
technologie en kennis. Ook investeren zij steeds meer in strategische infrastructuur - bijvoorbeeld
havens - in andere landen en werelddelen, waaronder Europa. Tegelijkertijd nemen zij hun
verantwoordelijkheid voor global governance - die met macht komt - niet altijd in voldoende mate
of op een wijze waar Nederland zich comfortabel bij voelt.
Multilateraal stelsel
Het huidige multilaterale systeem heeft moeite zich aan te passen aan de grote en ingrijpende
internationale veranderingen. Het multilaterale bestel, in het bijzonder de VN, worstelt met een
effectiviteits- en legitimiteitscrisis. De samenstelling van de VN-Veiligheidsraad reflecteert
bijvoorbeeld vooralsnog niet de veranderde mondiale machtsverhoudingen. Hervormingen worden
bemoeilijkt door een verschil van inzicht tussen aan de ene kant landen - vooral de Westerse - die
de nadruk leggen op individuele rechten van de mens en aan de andere kant opkomende machten
die meer nadruk leggen op collectieve rechten en het principe van non-interventie. Daarnaast
moet ook de toegenomen invloed van grote bedrijven, ngo’s en (sociale) media een plek krijgen.
2
Sinds de Verkenningen (Houvast voor de krijgsmacht van de toekomst, 2010) maken de ministeries van
Defensie, Buitenlandse Zaken en Veiligheid en Justitie jaarlijks een gezamenlijke internationale
veiligheidsanalyse. Deze Strategische Monitor is onder meer gebaseerd op rapporten van Instituut Clingendael
en het Den Haag Centrum voor Strategische Studies. De omgevingsanalyse waarmee deze strategie begint, is
mede geïnspireerd op deze rapporten.
Page 3 of 20

voetsporen van mensenrechtenactivisten om ze te traceren en te vervolgen. Dreigingen van
cybercrime, cyberspionage en digitale oorlogvoering nemen toe. Denk hierbij bijvoorbeeld aan de
recente Distributed Denial of Service (DDoS) aanvallen en economische spionage. Cyberaanvallen
worden bovendien geavanceerder, waardoor de potentiële impact ervan toeneemt. Digitale
veiligheid is daarom een steeds belangrijker thema in het veiligheidsdomein.
Nieuwe wapens/technologisering
Ruimtesystemen, robotisering, sensoren en kunstmatige intelligentie zijn sterk in opkomst. Door
robotisering zijn drones goedkoper en toegankelijker geworden, ook voor particulieren. Steeds
meer staten voegen militaire onbemande vliegtuigen aan hun arsenaal toe, zowel bewapende als
onbewapende. Ook niet-statelijke actoren zoals drugskartels in Midden-Amerika zetten bewapende
onbemande vliegtuigen in. Het gebruik van bewapende drones is op zichzelf niet verboden. Er is
geen internationaalrechtelijk verbod op drones, zoals er wel verdragen zijn die het gebruik van
bijvoorbeeld clustermunitie en anti-personeelslandmijnen verbieden. Wel dienen aanvallen met
drones in overeenstemming te zijn met het internationaal recht. Naar de juridische aspecten van
het gebruik van drones wordt momenteel nationaal en internationaal nader onderzoek gedaan.
Nano-, bio-, gen- en neurotechnologische ontwikkelingen en het samengaan van deze
technologieën zullen eveneens grote gevolgen hebben. Deze ontwikkelingen brengen nieuwe
uitdagingen met zich mee onder meer op het gebied van biosecurity. Een onschuldig micro-
organisme kan worden omgebouwd tot een biologisch wapen. Tegelijkertijd vormen deze moderne
technieken een onmisbaar instrument voor de gezondheidszorg en bij het bestrijden van
besmettelijke ziekten. In Nederland wordt bijvoorbeeld onderzoek gedaan naar het
vogelgriepvirus. Dit onderzoek is essentieel voor het vinden van een vaccin om mensenlevens te
kunnen redden. Het is echter belangrijk dat de opgedane kennis alleen beschikbaar is voor
bonafide wetenschappers en niet in verkeerde handen valt. Voorkomen moet worden dat
kwaadwillenden er hun voordeel mee doen bij de ontwikkeling van een biologisch wapen.
De militair-technologische kloof tussen Europa en de VS groeit. Onder druk van bezuinigingen zal
modernisering van de Europese krijgsmachten waarschijnlijk trager gaan dan in de VS en zullen
de uitgaven voor onderzoek in Europa verder teruglopen. Vooralsnog wordt de Europese
defensiemarkt gekenmerkt door fragmentatie. China en Rusland volgen de Amerikaanse
technologische vooruitgang wel op de voet en investeren onder andere in vliegdekschepen,
rakettechnologie, ruimtevaart en digitale oorlogsvoering.
Massavernietigingswapens en rakettechnologie
De proliferatie (verspreiding) van massavernietigingswapens en rakettechnologie is steeds meer
reden tot zorg. De afgelopen jaren is de spanning rond het Iraanse nucleaire programma verder
opgelopen. Ook gaat dreiging uit van Iraanse ballistische raketten die een bereik hebben ver
buiten de eigen regio. In diezelfde regio is er grote bezorgdheid over de chemische
wapenvoorraden in Syrië. Regeringstroepen of opstandelingen kunnen chemische wapens inzetten
of chemische wapens van het regime kunnen in handen vallen van terroristen.
Noord-Korea blijft gestaag doorwerken aan de ontwikkeling van nucleaire wapens en lange
afstandsraketten en voert zijn oorlogsretoriek op. In Pakistan staat de stabiliteit van de centrale
overheid in toenemende mate onder druk. Het risico bestaat dat het gezag de greep over delen
van het kernwapenarsenaal kwijtraakt. Ook de sluipende kernwapenwedloop in Zuid-Azië vraagt
aandacht.
Natuurlijke hulpbronnen
De concurrentie om natuurlijke hulpbronnen (water, voedsel, vruchtbaar land, energie en
grondstoffen) wordt een steeds grotere factor in de internationale betrekkingen. Dit komt door
economische groei, aanwas van de wereldbevolking en daarmee gepaard gaande explosief
groeiende consumptie. De vraag is hoe we ervoor kunnen zorgen dat iedereen toegang krijgt en
Page 5 of 20

Hoewel de afgelopen twintig jaar het aantal conflicten wereldwijd sterk is afgenomen, is het aantal
fragiele regio’s in de omgeving van Europa juist toegenomen. Belangrijkste (potentiële)
conflicthaarden in de omgeving van Europa liggen in de boog van Noord-Afrika, de Sahel, de
Hoorn van Afrika, het Midden-Oosten en de Kaukasus. Zolang er nog geen vreedzame oplossingen
zijn voor de zogenaamde ‘bevroren conflicten’ in Oost-Europa (Transdnjestrië, Abchazië, Zuid-
Ossetië, Nagorno-Karabach), blijven ook dicht bij de oostgrens van de EU spanningshaarden
bestaan.
Geen enkel langjarig conflict heeft zo’n regionale en zelfs mondiale impact als het Israëlisch-
Palestijnse conflict. Ondanks aanhoudende internationale inspanningen is de impasse in het
Midden-Oosten vredesproces nog niet doorbroken. Het uitblijven van een alomvattend
vredesakkoord heeft zijn weerslag op binnenlandspolitieke verhoudingen in tal van landen.
De Arabische regio is na ruim twee jaar van volksopstanden aanzienlijk instabieler dan voor 2011.
Door het wegvallen van sterk centraal gezag is ruimte ontstaan voor democratisering en meer
vrijheid. De vraag is echter hoe deze in de praktijk zal worden ingevuld. Handhaving van de
openbare orde is verzwakt. De nieuwe machthebbers hebben nog altijd grote moeite hun
grondgebied onder volledig staatsgezag te brengen. In Libië beschikt de regering nog steeds niet
over een volledig geweldsmonopolie, met illegale wapenstromen naar Mali en Gaza tot gevolg. De
burgeroorlog in Syrië, die begon als vreedzaam verzet tegen het bewind van Assad, is geëscaleerd
tot een intern gewapend conflict met rampzalige humanitaire gevolgen. Spill-over naar de toch al
fragiele regio is niet onwaarschijnlijk.
In gebieden waar het overheidsgezag geheel of gedeeltelijk is weggevallen, hebben terroristische
netwerken de ruimte gekregen. Bestaande en nieuwe conflicten voeden radicalisering (zowel in
Islamitische landen als in het Westen) en oefenen een aanzuigende werking uit op jihadisten – ook
uit Nederland - die in groeiende aantallen afreizen naar conflictgebieden.
Afrika heeft twee gezichten: het continent biedt steeds meer economische kansen, maar
tegelijkertijd blijven grote veiligheidsrisico’s bestaan. Het aantal gewelddadige conflicten is sinds
de jaren negentig ook in Afrika meer dan gehalveerd en het aantal dodelijke slachtoffers is
teruggelopen. Maar nieuwe uitbarstingen liggen in een aantal regio’s op de loer. Sommige
conflicthaarden zijn diepgeworteld en complex.
Dit manifesteert zich duidelijk in West-Afrika. Een sterke economische ontwikkeling - in
bijvoorbeeld Nigeria en Ghana - gaat hand in hand met terrorisme, georganiseerde criminaliteit,
mensen-, drugs- en wapensmokkel, toenemende piraterij in de Golf van Guinee en opkomend
fundamentalisme. Vooral de Westelijke Sahel – met uitstraling naar Noord-Afrika - is een
toenemend instabiele zone, zoals goed te zien is in Mali.
De Hoorn van Afrika kent een lange geschiedenis van lokale, nationale en grensoverschrijdende
conflicten, onder meer in de Soedans. De nieuwe regering in Somalië en het terugdringen van Al
Shahaab bieden voor het eerst in twee decennia reden tot optimisme. Ook de internationale
bestrijding van piraterij in de wateren rond Somalië begint vruchten af te werpen. Met twee
miljoen ontheemden en vluchtelingen blijft Somalië echter een fragiel land. Het aanpakken van de
onderliggende oorzaken van extremisme en piraterij duurt lang. Het creëren van economische
kansen is essentieel voor succes op de lange termijn.
Positief is dat regionale organisaties zoals de Afrikaanse Unie (AU) en ECOWAS zich met steun van
onder meer de EU ontwikkelen en steeds vaker het voortouw nemen bij de bestrijding van
regionale conflicten. De Afrikaanse landen kunnen hierdoor steeds beter voor hun eigen vrede en
veiligheid zorgen.
Latijns-Amerika en de Caribische regio kenmerken zich door toenemende democratisering, maar
ook door aanhoudende onveiligheid door drugs- en wapenhandel. Gezien de ligging is de relatie
van het Koninkrijk met Venezuela en Colombia van bijzonder belang. Venezuela en de Caribische
delen van het Koninkrijk hebben nauwe historische, culturele, economische en familiebanden. Het
Page 7 of 20

uit angst voor vergelding door extremisten niet meer vrij voelt in zijn of haar keuzes of
uitlatingen, worden democratie en rechtsorde in de kern aangetast.
De terroristische dreiging in Nederland en tegen Nederlandse belangen in het buitenland komt
voornamelijk vanuit jihadistische hoek in Noord-Afrika en het Midden-Oosten. Er zijn
internationale jihadistische groeperingen die Nederland als een legitiem doelwit beschouwen
vanwege de Nederlandse steun aan internationale interventies (bijvoorbeeld Afghanistan) of
vanwege uitingen in Nederland die door hen worden opgevat als beledigend voor de islam.
Groepen jongeren reizen af naar een land als Syrië om deel te nemen aan de heilige strijd. Als zij
getraind en geradicaliseerd in Nederland terugkeren, kunnen zij een gevaar vormen voor onze
samenleving.
De toenemende invloed van grensoverschrijdende criminaliteit ten slotte bedreigt de veiligheid in
Nederland en de Caribische delen van het Koninkrijk. Goedkope wapens uit (voormalige)
oorlogsgebieden of zwakke staten kunnen in het illegale internationale circuit terechtkomen en
ook in Nederland opduiken. Drugsorganisaties gebruiken zwakke landen als uitvalsbasis om drugs
de EU binnen te smokkelen. Omkoping van overheidsfunctionarissen (politie, douane, rechterlijke
macht, bestuurders) door criminele bendes vormt een bedreiging voor de bestuurlijke integriteit.
2) Een goed functionerende internationale rechtsorde
Voor Nederland, met zijn open economie en beperkte directe internationale macht, zijn een
stabiele en goed functionerende internationale rechtsorde en goede internationale en Europese
samenwerking de beste garantie voor veiligheid, stabiliteit en welvaart. Een internationale
rechtsorde waarbij staten elkaar kunnen aanspreken op onderlinge afspraken en hun geschillen op
vreedzame wijze beslechten, is voor Nederland van groot belang. Als een van de weinige landen
heeft Nederland het streven naar bevordering van de internationale rechtsorde vastgelegd in zijn
grondwet. Dit past bij een lange traditie van ons land als rechtsstaat – met Den Haag als
juridische hoofdstad van de wereld - en handelsland. Vanuit die achtergrond zet Nederland zich
ook in voor de bredere erkenning van de rechtsmacht van het Internationaal Gerechtshof en voor
toetreding tot het Internationaal Strafhof door landen die nog geen partij.
Jaarlijks varen zo’n 20.000-30.000 schepen langs de kust van Somalië, waarvan een substantieel deel op weg is
naar de haven van Rotterdam. Daarom ligt de prioriteit voor de Nederlandse inzet in Somalië op piraterijbestrijding
en stabilisatie van het land. Nederland draagt bij aan het tegengaan van straffeloosheid van piraterij door experts
en financiële middelen te leveren voor de opbouw van detentie- en justitiële capaciteit in Somalië en omliggende
landen. Ook het opbouwen van eigen maritieme capaciteit is van belang zodat deze landen zelf effectieve controle
kunnen uitoefenen in hun territoriale wateren en exclusieve economische zones.
Vrede en veiligheid in de wereld zijn van groot belang voor de internationale rechtsorde en de
mensenrechten, het voorkomen van internationale crises, bescherming van burgerbevolking en
het halen van de millenniumdoelen. In een groot aantal zwakke staten en conflictlanden kan of wil
de staat de veiligheid niet garanderen en is een vorm van internationale interventie of
ondersteuning nodig om veiligheid en stabiliteit te herstellen. Herstel van vrede, veiligheid en
rechtsorde is in veel gevallen zowel een ‘eerste levensbehoefte’ voor mensen in deze landen, als
een Nederlands economisch of veiligheidsbelang.
Nederland heeft er baat bij dat ook in andere landen kernwaarden van de rechtsstaat worden
gerespecteerd, zoals bescherming tegen willekeurig optreden door de overheid, transparantie,
Page 9 of 20

Fosfaat is een niet hernieuwbare en essentiële grondstof voor al het leven op aarde. Zonder fosfaat geen voedsel en
dus geen leven. Fosfaat dient primair voor de productie van kunstmest, maar wordt in geraffineerde vorm ook
toegevoegd aan voedingsmiddelen en verwerkt in de chemische industrie. De ruwe grondstof, fosfaaterts, wordt
maar op enkele plekken op aarde gevonden. De grootste voorraad ligt in Marokko (33%), gevolg door China (25%)
en veel geringere voorraden worden gevonden in Irak, Algerije, Syrië, Zuid Afrika, de VS en Rusland. De
geografische concentratie van de voorraden levert een groot risico op. De VS en China hebben hun export aan
banden gelegd en de Noord-Afrikaanse landen hebben in de Arabische lente hun exportpositie zien stagneren, met
uitzondering van Marokko. Een groot deel van de Marokkaanse voorraden ligt echter in de instabiele westelijke
Sahara. Europa is vrijwel volledig afhankelijk van import.
Nederland is een internationaal internetknooppunt en heeft een van de hoogste digitale
dichtheden ter wereld. Nederland wil de Digital Gateway naar Europa zijn. Een veilige,
betrouwbare en open digitale infrastructuur is daarvoor nodig. De steeds groter wordende
afhankelijkheid van de cyberinfrastructuur maakt Nederland echter ook kwetsbaar.
Cybercriminelen en cyberterroristen kunnen het elektronisch betalingsverkeer platleggen. Digitale
aanvallen kunnen een groot maatschappelijk ontwrichtend effect hebben. Nederland is vanwege
zijn kenniseconomie, open samenleving en internationale oriëntatie ook kwetsbaar voor
cyberspionage. Landen, organisaties en individuen zetten in toenemende mate digitale middelen in
om gevoelige politieke, militaire, wetenschappelijke en economische informatie in Nederland te
stelen. Bedrijven en overheden, waaronder inlichtingen- en veiligheidsdiensten, moeten investeren
om de digitale infrastructuur te beheren en te beveiligen.
III. Beleidsimplicaties
Nederland heeft wereldwijde belangen, maar onze invloed is beperkt en onderhevig aan forse
bezuinigingen op defensie en ontwikkelingssamenwerking en de opkomst van nieuwe reuzen in
Azië, Zuid-Amerika en Afrika. De financiële krapte dwingt ons tot het slimmer inzetten van toch al
beperkte middelen. Dit betekent dat we prioriteiten moeten stellen. Nederland kijkt hierbij waar
onze aanwezigheid de meeste toegevoegde waarde heeft.
De veranderingen in de wereld om ons heen maken het nodig nieuwe accenten te zetten in ons
buitenlandse veiligheidsbeleid van de komende jaren. Daarnaast blijft er uiteraard een aantal
constanten in ons beleid.
Zo blijft Nederland investeren in een sterke trans-Atlantische band. De NAVO blijft een cruciale
pijler van het Nederlandse veiligheidsbeleid. De trans-Atlantische as heeft Europa en Noord-
Amerika decennialang vrijheid, veiligheid en welvaart gebracht. De wederzijdse bijstandsclausule
(artikel 5) van het NAVO-verdrag en de afschrikking die hiervan uitgaat, is onmisbaar voor onze
veiligheid. De unieke eigenschappen van het bondgenootschap rechtvaardigen de verwachting dat
NAVO een essentiële rol blijft spelen op het terrein van conflictpreventie, interventie, beheersing
en stabilisatie in gebieden waar de veiligheidsbelangen van het bondgenootschap worden geraakt.
Hieraan zal ook Nederland zijn bijdrage moeten leveren, inclusief op het gebied van hard power.
Veiligheid heeft zijn prijs, ook in tijden van financiële krapte. De Nederlandse krijgsmacht moet
daarom ook in de toekomst de mogelijkheid behouden om aan de verschillende soorten
interventies te kunnen bijdragen. Als goede en betrouwbare partner moet Nederland ook anderen
van dienst zijn als ze een beroep op ons doen. Nederland levert in dit verband bijvoorbeeld in
2017 weer een bijdrage aan de NAVO-patrouillering boven de Baltische staten (Baltic Air Policing).
Verder worden momenteel Nederlandse Patriots ingezet in Turkije voor de verdediging van het
Turkse grondgebied en de bevolking tegen de dreiging van raketten vanuit Syrië.
Page 11 of 20

Europa en Noord-Amerika. Juist in een veranderende wereld zonder vanzelfsprekendheden, is
deze band essentieel. De trans-Atlantische samenwerking is divers en intensief. De rol van de
EDEO wordt hierin belangrijker. Nederland maakt zich daarom in EU-verband hard voor een
prominentere plaats voor veiligheid in de trans-Atlantische dialoog. Dit vraagt om diplomatieke
coördinatie in Brussel en belangrijke hoofdsteden.
Het Nederlandse streven is dat Europa op veiligheidsterrein meer met één stem spreekt. Dit zal
uiteindelijk zijn beslag moeten krijgen op het allerhoogste niveau, de VN-Veiligheidsraad.
Nederland zal daarnaast zelfstandig en via de EU de dialoog aangaan met de nieuwe grote actoren
op het wereldtoneel om hen te wijzen op het belang van de op regels gebaseerde internationale
rechtsorde en de verantwoordelijkheid die een permanent lidmaatschap met zich meebrengt. Meer
met één stem spreken is ook het doel in andere (regionale) organisaties, zoals de OVSE.
Dat Europa en Europese landen een grotere verantwoordelijkheid op veiligheidsterrein moeten
nemen om hun belangen zeker te blijven stellen, is gegeven de diverse veiligheidsontwikkelingen
evident. Europa staat voor de nodige uitdagingen, onder meer als gevolg van de diversiteit in
opvattingen en de versnippering van de defensie-inspanningen. Daar staat tegenover dat de EU
beschikt over een breed instrumentarium voor crisisbeheersing, met militaire, diplomatieke en
economische inzetmogelijkheden.
Verder wordt ingezet op defensiesamenwerking. Dit wordt steeds belangrijker om in deze wereld
voldoende slagkracht te behouden, mede door de bezuinigingen op de defensiebegrotingen. Hier
heeft niet alleen Nederland mee te maken, maar ook vrijwel alle andere Europese landen.
Nederland wil meer samenwerken op het gebied van defensie om het militaire
handelingsvermogen te vergroten. Ons land en onze partners kunnen hierdoor over nuttige
middelen beschikken die we zelf niet kunnen veroorloven. De marinesamenwerking met België en
de landmachtsamenwerking met Duitsland wordt intensiever. Nederland onderzoekt daarnaast de
mogelijkheden van andere internationale samenwerkingsverbanden. Nederland zoekt vooral
samenwerking met landen waarmee het toch al verbonden is.
Internationale coördinatie door NAVO en EU is essentieel bij het maken van keuzes. Nederland zal
zich hiervoor blijven inzetten. Ook politiek gezien moet de samenwerking intensiever: gedeelde
visies op veiligheidsgebied vormen immers de basis voor al dan niet (militair) interveniëren.
Nederland kan dit proces helpen bespoedigen en beïnvloeden door belangrijke landen in Europa
intensiever te consulteren, mee te bewegen waar dat kan (politiek en militair) om daarmee ook
meer recht van spreken te hebben als een specifiek Nederlands belang in het geding is. Een goed
voorbeeld van succesvolle internationale militaire samenwerking is de inzet van luchttransport van
het European Air Transport Commando (EATC) in Eindhoven voor de Franse militaire interventie in
Mali. Een ander voorbeeld is de oprichting van de Heavy Airlift Wing met C-17 Globemaster
transportvliegtuigen in Hongarije.
Beleidsaccent 2: focus op instabiele regio’s in nabijheid Europa
Met de toegenomen focus van de VS op Azië, zal Europa zelf meer verantwoordelijkheid moeten
nemen en zelf meer moeten investeren in stabiliteit in de eigen omgeving. Vooral waar het gaat
om conflictgebieden in de halve ring rondom de Unie: Noord-Afrika, Sahel, Hoorn van Afrika, het
Midden-Oosten en de Kaukasus. Het gaat hierbij niet om een verdeling in invloedssferen tussen de
EU en de rest. Samenwerking met de VS en andere landen zal in de praktijk het uitgangspunt
blijven. Voor grotere interventies kunnen we niet zonder de VS en de NAVO. Ook betekent dit niet
dat we ons uitsluitend op de schil rond Europa kunnen richten: zoals de EU een beroep zal moeten
kunnen blijven doen op de NAVO voor het waarborgen van veiligheidsbelangen in onze directe
omgeving, zullen de VS en andere NAVO-partners een beroep moeten kunnen blijven doen op
Nederland en de Europese landen voor conflicten op grotere afstand. Ook zijn transnationale
dreigingen en de noodzakelijke aanpak ervan veelal niet geografisch af te bakenen.
Maar wat er gebeurt aan de randen van de Europese Unie is direct gerelateerd aan onze eigen
veiligheid en welvaart. In de wetenschap dat de huidige overgangsfase voor een aantal Arabische
landen cruciaal is en bepalend voor de stabiliteit aan de buitengrenzen van Europa in de komende
decennia, kiest Nederland nadrukkelijk voor geïntensiveerde betrokkenheid bij deze regio. Door bij
Page 13 of 20

ook nauwere samenwerking op regionaal veiligheidsgebied in de Caribische regio. In december
2012 sloot de regering van het Koninkrijk met de Organisatie van Amerikaanse Staten (OAS) het
MoU ‘multidimensionale veiligheid’. Dit vormt de basis voor meer informatie-uitwisseling en
coördinatie van activiteiten tegen georganiseerde misdaad, drugs-, wapen-, en mensenhandel en
terrorisme in de regio.
Preventief optreden is ook van belang bij nieuwe uitdagingen als gevolg van klimaatverandering,
schommelende voedselprijzen en uitputting van natuurlijke hulpbronnen, waaronder
waterschaarste. Deze bronnen van (gewapende) conflicten moeten in een zo vroeg mogelijk
stadium worden aangepakt onder meer in multilateraal verband. UNEP en andere VN-onderdelen
dienen een actieve rol te spelen bij ‘early warning’ en ‘early action’, en kunnen internationale
afspraken over natuurlijke hulpbronnen bevorderen. Internationale afspraken over behoud en
duurzaam gebruik van natuurlijke hulpbronnen vormen een belangrijk element in
vredesbesprekingen. Daarbij ontstaan nadrukkelijk ook kansen voor Nederland en het Nederlandse
bedrijfsleven. Zo kan het bedrijfsleven bijdragen aan innovatieve oplossingen voor het vergroten
van voedselzekerheid, energietoegang en groene groei. Het topsectorenbeleid van de regering
biedt hiervoor mogelijkheden.
Nederland investeert daarnaast steeds meer in preventieve maatregelen tegen cybercrime,
cyberspionage en digitale oorlogvoering. Zo maakt Nederland zich hard voor de verdere
ratificering en globalisering van het Cybercrimeverdrag (verdrag van Boedapest). Het cyber
defence beleid van de NAVO gaat mede op aandringen van Nederland in op de noodzaak van
intensievere informatie-uitwisseling, het ontwikkelen van een gezamenlijke dreigingsanalyse en
het belang van EU-NAVO samenwerking. Daarnaast vindt Nederland dat de NAVO op termijn een
doctrine voor cyber security moet ontwikkelen. Met een Europese kopgroep van landen heeft
Nederland een belangrijke bijdrage geleverd aan de EU cyber security strategie, die een integrale
aanpak voorstaat (publiek-privaat, civiel-militair). Met deze kopgroep en andere landen zoals de
VS en Australië werkt Nederland actief aan gedragsnormen en dringt ook in de VN en OVSE aan
op adequate maatregelen.
Een effectief preventief beleid gericht op terrorismebestrijding ten slotte, richt zich niet alleen op
het voorkomen van daadwerkelijke aanslagen maar ook op het wegnemen van de
voedingsbodems van terrorisme. De aanpak van de oorzaken van onveiligheid en een grotere
nadruk op conflictpreventie elders in de wereld is dan ook een belangrijke manier om bedreigingen
van de Nederlandse veiligheid tegen te gaan. Het kabinet vindt dat de bestrijding van terrorisme
altijd moet gebeuren binnen de kaders van de rechtsstaat en met respect voor de fundamentele
vrijheden van burgers.
De sleutel tot het voorkomen van radicalisering en terrorisme ligt voor een groot deel in het
buitenland. Versterking van de wetgevende, opsporings- en justitiële capaciteit in andere landen is
daarbij essentieel. Nederland zal daartoe in het Global Counter Terrorism Forum (GCTF) blijven
bijdragen aan de opbouw van middelen en kennis voor contraterrorisme in risicovolle landen,
bijvoorbeeld door het uitzenden van experts. Nederland wil initiatieven bevorderen die
gewelddadige radicalisering moeten helpen voorkomen door een tegenwicht te bieden aan radicale
invloeden. Zo worden met verschillende communicatiemiddelen (onderwijs, tv- en
radioprogramma’s) jongeren gestimuleerd hun blik te verbreden en onvrede met overheid of
andersdenkenden niet te uiten in geweld en radicalisering. De Nederlandse focus ligt daarbij op
Noord-Afrika en de Sahel, de Hoorn van Afrika en het Midden-Oosten.
Preventie is ook het meest effectieve middel tegen nucleair terrorisme. De kans dat een
terroristische aanslag met nucleaire middelen daadwerkelijk plaatsvindt, is weliswaar erg klein,
maar de impact van zo’n aanslag zou catastrofaal zijn. Nederland streeft er met een grote groep
andere landen naar dat splijtstofmateriaal waarmee een kernwapen gemaakt kan worden niet in
verkeerde handen valt. Dat betekent dat overbodig materiaal zoveel mogelijk wordt vernietigd,
benodigd materiaal is beveiligd en het internationale toezicht hierop wordt verscherpt. Om
aandacht te vragen voor dit probleem en spoedige voortgang te boeken is de tweejaarlijkse
Nuclear Security Summit in 2010 in het leven geroepen. Na de VS (2010) en Zuid-Korea (2012)
organiseert Nederland deze top in 2014.
Page 15 of 20

Hoewel de Nederlandse inzet voor het Europese handelsbeleid in algemene zin gericht is op een zo
vrij mogelijke handel volgens gemeenschappelijke regels en het wegnemen van tarifaire en non-
tarifaire handelsbelemmeringen, zijn bij de uitvoer van strategische goederen (militaire goederen
en dual-use goederen) systematische handelscontroles onvermijdelijk. Het is zowel in het belang
van de internationale rechtsorde als in het Nederlandse veiligheidsbelang om zeker te stellen dat
deze goederen of technologieën geen bijdrage leveren aan regionale of interne conflicten,
mensenrechtenschendingen of de ontwikkeling en productie van massavernietigingswapens. Ook
op het gebied van conventionele wapens is Nederland van mening dat een goede afweging moet
worden gemaakt tussen een zo vrij mogelijke handel enerzijds en de mogelijke misbruik van deze
wapens anderzijds. Mede hierdoor streeft Nederland naar een zo snel mogelijke ondertekening en
(algemene) ratificatie van het onlangs in VN-kader overeengekomen Wapenhandelsverdrag (Arms
Trade Treaty, ATT).
Beleidsaccent 5: Geïntegreerde benadering
Herstel van vrede, veiligheid en rechtsorde is in veel gevallen zowel een ‘eerste levensbehoefte’
voor mensen in fragiele staten en landen in conflict, als een Nederlands economisch of
veiligheidsbelang. Zonder veiligheid, geen ontwikkeling. Zonder ontwikkeling, geen veiligheid. In
een groot aantal fragiele staten en conflictlanden kan of wil de staat de veiligheid niet garanderen
en is een vorm van internationale interventie of ondersteuning nodig om de veiligheid en stabiliteit
te herstellen. Het onder controle brengen van een crisis met hulp van de internationale
gemeenschap is complex. Inzet van alleen militaire middelen is onvoldoende.
Recente ervaringen in Bosnië, Irak, Libië, Kosovo en Afghanistan hebben laten zien dat de aanpak
alleen effectief is als de instrumenten van defensie, diplomatie, ontwikkelingssamenwerking,
politie, justitie en handel gecoördineerd worden ingezet. Ook het aantal betrokken actoren is
daarmee gegroeid. Daarnaast heeft de ervaring geleerd dat effectieve crisisbeheersing een
kwestie is van de lange adem. Met andere woorden, het gaat niet alleen om de conflictfase zelf,
maar juist ook om voldoende aandacht voor preventie, wederopbouw en een goede overdracht
van de acute stabilisatie met militaire middelen naar de lange-termijn stabilisatie met civiele inzet.
Alleen zo kan de (in praktijk vaak nog grote) kans op terugval naar conflict wordt verkleind.
Een goed voorbeeld is de bestrijding van piraterij in de Golf van Aden, die niet los kan worden
gezien van de Nederlandse inspanningen voor het bestrijden van de oorzaken van instabiliteit.
Nederland steunt economische zelfredzaamheid en opbouw van de rechtsstaat in Somalië en de
regio. De oplossing voor het probleem van piraterij ligt immers uiteindelijk niet op zee, maar op
het land.
Deze inzichten hebben de roep om samenwerking en samenhang in de afgelopen jaren versterkt.
Het inzicht dat een inzet pas effectief is als de verschillende delen van het geheel goed tot hun
recht komen wordt zowel nationaal als internationaal inmiddels breed gedeeld. De “geïntegreerde
benadering”, de “comprehensive approach” en de “3D-aanpak” zijn veel gehoorde termen. De
begrippen gaan alleen pas in de praktijk iets betekenen als zij worden vertaald naar concrete
acties. Nederland heeft – onder andere op basis van ervaringen in Afghanistan (Uruzgan en
Kunduz) en de actieve inzet op ontwikkelingssamenwerking – een ruime kennis en ervaring
opgebouwd in het hanteren van de geïntegreerde benadering van crisisbeheersing.
Voor een effectieve aanpak is het van belang dat Nederland van geval tot geval de optimale mix
van diplomatieke, militaire en ontwikkelingsinstrumenten vindt. Er staan de overheid diverse
instrumenten ter beschikking: diplomatie en activiteiten in het politieke domein, inzet van de
krijgsmacht en inlichtingen- en veiligheidsdiensten, bijdragen op het gebied van
ontwikkelingssamenwerking en inzet op andere bestuurlijke terreinen, zoals de rechterlijke macht
en politie.
Het Nederlandse netwerk van meer dan honderd vertegenwoordigingen in het buitenland is een
belangrijke toegevoegde waarde als ogen en oren van de Nederlandse overheid. De krijgsmacht
kan een belangrijke bijdrage leveren aan hervorming van de veiligheidssector in bepaalde
conflictgebieden, zoals ook Nederlandse politiefunctionarissen steeds vaker trainingen verzorgen
om het vaak zwakke politieapparaat ter plaatse te versterken. Nederland zendt ook civiele
Page 17 of 20

practices, instrumenten en gegevens met overheden en private partijen, inclusief versterking van
het operationele Computer Emergency Response Team (CERT) netwerk.
Samenwerking tussen de publieke en private sector is ook belangrijk bij het voorkomen van
schaarste van natuurlijke hulpbronnen. Het is primair aan het bedrijfsleven zelf om de toegang tot
grondstoffen veilig te stellen. Maar de overheid kan een aanvullende taak hebben als zich nijpende
problemen voordoen. Ook economische diplomatie speelt in dit kader een belangrijke rol. Niet
alleen via handelspolitiek, maar ook door politieke en economische relaties met belangrijke landen
zoals Rusland en Noorwegen en regio’s zoals de Golfregio.
Als grondstoffen een politiek onderwerp worden, neemt Nederland maatregelen. Dit doen we waar
mogelijk en opportuun via de EU. Samen met de EU bevordert Nederland het bestuur, de
stabiliteit en het investeringsklimaat in landen met veel grondstoffen. We bevorderen ook
internationale (financiële) transparantie.
Voor wat betreft energie, kiest Nederland voor duurzame en verantwoorde winning van met name
gas. We gaan daarbij uit van standaarden van de OESO en het Internationaal Energieagentschap
(IEA), zodat grondstoffen op een verantwoordelijke, sociale en milieuvriendelijke manier worden
gedolven. Door wereldwijd in te zetten op gas als transitiebrandstof van vervuilende naar schone
energie, draagt Nederland bij aan het beperken van klimaatverandering. Daarnaast stimuleert het
kabinet met het bedrijfsleven ontwikkeling van nieuwe duurzame technologie.
Ook piraterijbestrijding tot slot is een zaak van overheid én bedrijfsleven. Nederland zal met de
inzet van Vessel Protection Detachments op Nederlandse koopvaardijschepen voor militaire
beveiliging van overheidswege blijven zorgen in de strijd tegen piraterij, maar ook de maritieme
sector moet haar verantwoordelijkheden blijven nemen. Private beveiligers zullen ook een deel
van de beveiligingstaak op zich gaan nemen.
Samenvatting/conclusie
Veiligheid is geen vanzelfsprekendheid. Het vraagt continue inzet om een veilige wereld en
daarmee een veilig Nederland mogelijk te maken. Economische ontwikkeling en de opkomst van
nieuwe grootmachten zorgen ervoor dat Azië, Latijns-Amerika en Afrika aan invloed winnen op het
wereldtoneel. Door snelle technologische ontwikkeling, digitalisering en mondialisering zijn we
steeds nauwer met elkaar verbonden. Dit brengt kansen met zich mee, maar ook nieuwe
dreigingen. Naast traditionele thema’s als territoriale veiligheid, wapen- en conflictbeheersing
wordt de internationale veiligheidsagenda beheerst door onderwerpen als cyber security, piraterij,
(nucleair) terrorisme en veiligheidsvraagstukken gerelateerd aan water-, grondstoffen- en
energievoorziening.
Wat er in de wereld om ons heen gebeurt, raakt direct aan onze eigen veiligheid en welvaart. Om
onze strategische veiligheidsbelangen veilig te stellen in het licht van de veranderingen in de
internationale omgeving en de bezuinigingstaken waarvoor dit kabinet zich geplaatst ziet, moeten
we accenten leggen en beperkte middelen efficiënter inzetten.
De accenten die het kabinet wil leggen zijn:
 Meer Europese verantwoordelijkheid: door het afnemende relatieve gewicht van
individuele Europese landen is een verdieping van de samenwerking met Europese partners
nodig. Ook om relevant te blijven voor de VS en de rest van de wereld. Een sterke EU die ook
verantwoordelijkheid neemt op het terrein van veiligheid en defensie is van belang voor een
stabiel internationaal stelsel en een sterke NAVO. Dit betekent ook meer
defensiesamenwerking met andere Europese landen om ons militaire handelingsvermogen te
vergroten en voldoende slagkracht te behouden.
 Meer focus op instabiele regio’s nabij Europa: wat er gebeurt aan de randen van de
Europese Unie heeft directe gevolgen voor onze eigen veiligheid en onze economische
belangen. Het aantal conflicten is de afgelopen twee decennia wereldwijd gedaald, maar in de
Page 19 of 20

