 
 
 
 
 
Jeugdreclassering op Bonaire,  
Sint Eustatius en Saba 
Inspectieonderzoek van de Raad voor de Rechtshandhaving met 
betrekking tot in hoeverre en op welke wijze op Bonaire, Sint Eustatius en 
Saba invulling wordt gegeven aan jeugdreclassering. 
 
 
April 2013 
Opdrachtgever: Raad voor de Rechtshandhaving 
Uitvoering: Inspectie Jeugdzorg
1 
 

 
4.3 Eindoordeel en verbeterpunten ............................................................................... 37 
Bijlage I Uitwerking wettelijk kader.............................................................................40 
1. Inleiding .............................................................................................................. 40 
2. Strafmodaliteiten .................................................................................................. 41 
3. Preventieve hechtenis ........................................................................................... 41 
4. Afdoening ............................................................................................................ 42 
5. Verplichte begeleiding ........................................................................................... 44 
6. Coördinatie taakstraffen ........................................................................................ 45 
Bijlage II Toetsingskader ............................................................................................... 46 
1. Jeugdreclassering  ................................................................................................ 46 
2. Toetsingskader ..................................................................................................... 46 
Bijlage III Geïnterviewden en vragenlijsten ....................................................................... 51 
Bijlage IV         Lijst geraadpleegde Documenten...................................................................................51 
Bijlage V Lijst met gebruikte 
afkortingen........................................................................522 
 
3 
 

 
 
Samenvatting 
De Raad voor de Rechtshandhaving heeft in december 2012 onderzocht op welke wijze op Bonaire, 
Sint Eustatius en Saba uitvoering wordt gegeven aan de volgende drie jeugdreclasseringstaken: 
 
 voorlichting en advies 
 verplichte begeleiding 
 coördinatie van taakstraffen 
 
Omdat de jeugdreclasseringstaken voornamelijk door de Voogdijraad worden uitgevoerd zijn het 
vooral de werkzaamheden van de Voogdijraad op het gebied van strafzaken die door de Raad zijn 
doorgelicht.  
 
Onderzoeksresultaten 
Voor wat betreft de uitvoering van strafrechtelijke taken is zichtbaar dat in de afgelopen twee jaar 
grote stappen voorwaarts zijn gezet bij de Voogdijraad BES. De Voogdijraad profileert zich als een 
professionele organisatie; de werkprocessen zijn beschreven en in samenhang daarmee worden de 
werkzaamheden digitaal geregistreerd. Op Sint Eustatius en Saba is dit proces minder ver 
gevorderd en behoeft aandacht.  
 
Uit het onderzoek blijkt dat de Voogdijraad in alle zaken op tijd een rapport heeft uitgebracht aan 
het OM en de rechterlijke macht. De kwaliteit van deze rapportages wordt als voldoende 
beoordeeld. Het strafadvies is volgens het OM en de rechterlijke macht voor verbetering vatbaar 
door meer rekening te houden met de ernst van het delict. De Voogdijraad adviseert voornamelijk 
vanuit een pedagogische visie en baseert zijn advies mede op de informatie van de jongere en 
ouder(s) die verkregen is met de BaRO (BasisRaadsOnderzoek). Het is van belang dat de 
verschillende verwachtingen van de betrokken actoren met elkaar worden gedeeld en afgestemd.  
De samenwerking met ketenpartners heeft een impuls gekregen door de invoering van het 
convenant ‘3 Modellen interventie jeugdcriminaliteit.’ Op alle eilanden is een Casusoverleg Jeugd 
(COJ). De deelnemers van het COJ Bonaire zijn over het algemeen tevreden over de preventieve 
werking die uitgaat van de 3-modellenaanpak. Er is geen zicht op de kwaliteit van (het 
functioneren van) het COJ op Sint Eustatius en Saba , dit vergt aandacht van zowel de Voogdijraad 
als het OM. 
Aan de feitelijke jeugdreclasseringstaak, inhoudende de coördinatie van de (verplichte) 
jeugdreclasseringsbegeleiding van minderjarigen die met justitie in aanraking zijn gekomen, wordt 
inhoud gegeven door de Voogdijraad. Ook de coördinatie van taakstraffen door de Voogdijraad en 
de samenwerking daarin met ketenpartners verloopt op alle drie de eilanden goed. De 
mogelijkheden voor jeugdreclasseringsbegeleiding, het aanbod van leerstraffen en 
5 
 

 
 
1 Inleiding 
1.1 Aanleiding 
In artikel 3 van de Rijkswet Raad voor de Rechtshandhaving (hierna: de Raad) is bepaald dat 
instellingen en inrichtingen waar reclassering plaatsvindt ten aanzien van minderjarigen tot de 
inspectiegebieden van de Raad behoren. De Raad vindt het van belang dat de overheid het beleid 
met betrekking tot de reclassering van minderjarigen die een strafbaar feit hebben gepleegd op 
goede wijze vorm geeft en uitvoert. Door middel van adequate jeugdreclassering kan worden 
voorkomen dat minderjarigen opnieuw in de fout gaan of zelfs afglijden naar een criminele carrière. 
Afgezien van het persoonlijke belang van de betrokken minderjarige kan jeugdreclassering dus 
bijdragen aan de voorkoming van recidive en daarmee aan een veiligere samenleving. Artikel 40 
van het Internationaal Verdrag inzake de rechten van het kind bevat in dit verband een duidelijke 
opdracht aan de lidstaten. Volgens dat artikel zijn staten verplicht om minderjarigen te stimuleren 
tot een opbouwende rol in de samenleving na het begaan van een strafbaar feit. Jeugdreclassering 
is het aangewezen middel om dit doel te bereiken. Vanwege het belang van de jeugdreclassering 
heeft de Raad besloten naar de organisatie en de werkwijze een inspectieonderzoek te verrichten.  
 
Er is tevens aanleiding onderzoek naar de Jeugdreclassering te doen, omdat de Commissie 
Evaluatieonderzoek Rechtshandhaving Nederlandse Antillen (commissie Camelia-Römer) in haar 
rapport ‘Evaluatieonderzoek Rechtshandhaving: de keten is zo sterk als de zwakste schakel’ van 
februari 2006, diverse knelpunten bij de Voogdijraden van Bonaire, Saba en Sint Eustatius heeft 
geconstateerd. Deze verschillen per Voogdijraad en hebben ermee te maken dat er onvoldoende 
aandacht vanuit het ministerie van Justitie van de Nederlandse Antillen is geweest voor de 
problemen waarmee de Voogdijraden steeds geconfronteerd werden.  De commissie deed 
verschillende aanbevelingen, waaronder het beter regelen van de rechtspositie en 
beheersbevoegdheden van de Voogdijraden.  Daarnaast werd geadviseerd om in samenwerking 
met de betrokken justitiële diensten en de drie de eilandgebieden een beleid voor de aanpak 
van jongeren te ontwikkelen.   
De Raad heeft het onderzoek gelijktijdig uitgevoerd in Sint Maarten, in Curaçao en op Bonaire, Sint 
Eustatius en Saba (BES), op basis van een gezamenlijk plan van aanpak. Dit rapport gaat over de 
uitvoering van jeugdreclasseringstaken op Bonaire, Sint Eustatius en Saba. 
 
1.2 Doelstelling en toetsingskader 
Het doel van deze inspectie is inzicht te verkrijgen in de wijze waarop in de drie landen die onder 
de bevoegdheid van de Raad vallen de jeugdreclassering is georganiseerd en wordt uitgevoerd. De 
7 
 

 
 een juridisch en literatuuronderzoek; 
 deskresearch (bestudering van documenten als (jaar)verslagen, rapporten en 
werkplannen); 
1
 dossieronderzoek ; 
 interviews met personen die zijn betrokken bij het beleid en bij de uitvoering van 
jeugdreclassering;  
 bijwonen van een Casusoverleg Jeugd (COJ);  
 bijwonen van een strafzitting tegen minderjarigen;  
 bezoek aan een werkproject; 
 antwoorden op schriftelijke vragenlijsten;  
 
Van alle interviews zijn gespreksverslagen opgesteld en ter fiattering voorgelegd aan de 
geïnterviewden. Bijlage III van dit rapport bevat een overzicht van de personen die voor dit 
onderzoek zijn geïnterviewd of een vragenlijst hebben ontvangen. 
 
1.5 Leeswijzer 
Hoofdstuk 2 bevat achtergrondinformatie die van belang is voor dit onderzoek. Eerst beschrijft de 
Raad het wettelijk kader zoals dat op Bonaire, Sint Eustatius en Saba geldt voor jeugdreclassering 
2
(paragraaf 2.1). Daarna geeft de Raad een overzicht van de instanties die op Bonaire, Sint 
Eustatius en Saba zijn betrokken bij jeugdreclassering (paragraaf 2.2). In paragraaf 2.3 besteedt 
de Raad aandacht aan enkele actuele ontwikkelingen en hij sluit dit hoofdstuk af met relevante 
kengetallen (paragraaf 2.4). 
De onderzoeksbevindingen en de analyse daarvan staan in hoofdstuk 3. In dat hoofdstuk besteedt 
de Raad eerst aandacht aan de organisatie van de Voogdijraad (paragraaf 3.1) en vervolgens aan 
de drie onderzochte jeugdreclasseringstaken (paragrafen 3.2 tot en met 3.4). De paragrafen met 
de bevindingen worden steeds gevolgd door een paragraaf met een analyse en een paragraaf met 
een conclusie. In het laatste hoofdstuk geeft de Raad een slotbeschouwing en benoemt punten die 
voor verbetering vatbaar zijn. 
In de bijlagen I tot en met V treft de lezer achtereenvolgens een uitwerking van het wettelijk 
kader, het toetsingskader, een overzicht van de geïnterviewde functionarissen, een literatuurlijst 
en een lijst met gebruikte afkortingen aan.
                                                           
1
 Ondanks een tijdig verzoek hiertoe van de Raad bleek het niet mogelijk om dossiers of rapportages over minderjarigen uit 
Saba of Sint Eustatius in te zien. 
2
 Het wettelijk kader wordt hier in samengevatte vorm weergegeven. Bijlage I bevat een uitgewerkte versie daarvan.  
9 
 

 
Ingevolge artikel 352 jo. artikel 492 WvSv komt de rechter in hoger beroep dezelfde bevoegdheid 
toe.  
Het Openbaar Ministerie (OM) is de enige instantie die bevoegd is te beslissen over het wel of niet 
vervolgen van een minderjarige verdachte. Als het Openbaar Ministerie beslist om tot vervolging 
over te gaan dan is het verplicht de Voogdijraad daarvan in kennis te stellen (art 487 WSv). Het 
OM kan besluiten om af te zien van vervolging en hieraan voorwaarden verbinden waar de 
minderjarige zich gedurende een proeftijd aan moet houden. 
 
Als reactie op een strafbare gedraging van een minderjarige kan hem straf worden opgelegd. De 
strafmodaliteiten zijn in artikel 9 van het WvSr opgenomen. Tot de strafmodaliteiten voor 
minderjarigen behoren onder andere berisping, geldboete en (voorwaardelijke) gevangenisstraf al 
dan niet met de bijkomende straf van verbeurdverklaring. De rechter kan bepalen dat de straf 
geheel of gedeeltelijk niet ten uitvoer wordt gelegd, en hieraan voorwaarden verbinden waar de 
minderjarige zich gedurende een proeftijd aan moet houden. De bijzondere voorwaarden kunnen 
onder andere betreffen het uitvoeren van een werk- of een leerstraf, de behandeling voor een 
verslaving of agressieprobleem en het volgen van andere op gedragsverandering gerichte therapie. 
Ook kan aan de minderjarige de maatregel van strafrechtelijke ondertoezichtstelling (art. 41 decies 
WvSr) en terbeschikkingstelling van de regering ter plaatsing in een opvoedingsgesticht (art. 41 
WvSr) worden opgelegd. Verplichte begeleiding van minderjarigen die met justitie in aanraking zijn 
geweest, is mogelijk in het kader van bijstand ter zake van de naleving van de bijzondere 
voorwaarden (art. 17d WvSr). 
 
Deze verplichte begeleiding is niet expliciet bij wettelijke regeling aan de Voogdijraad opgedragen, 
maar kan worden afgeleid uit zijn algemene taak als hoeder van de belangen van het kind. Ook de 
coördinatie van taakstraffen, (opgelegd als bijzondere voorwaarde) en het toezicht op de uitvoering 
daarvan zijn niet bij wet aan de Voogdijraad opgedragen, maar worden in de praktijk wel door de 
Voogdijraad uitgevoerd.  
 
2.2 Betrokken partijen 
Op Bonaire, Sint Eustatius en Saba zijn, zoals hiervoor aangegeven, taken op het terrein van 
jeugdreclassering belegd bij de Voogdijraad. Maar ook andere organisaties zijn betrokken bij de 
processen en trajecten waarmee een minderjarige, die wordt verdacht van een strafbaar feit of die 
ter zake is veroordeeld, te maken kan krijgen. Het gaat onder meer om de politie, het openbaar 
ministerie, de rechterlijke macht, het gevangeniswezen. Indien, als bijzondere voorwaarde bij 
schorsing van de voorlopige hechtenis of gedeeltelijk voorwaardelijk opgelegde straf, een taakstraf 
wordt opgelegd, wordt deze uitgevoerd bij een organisatie die werkplekken aanbiedt of die 
trainingen en cursussen verzorgt.  
 
2.3 Actuele ontwikkelingen 
11 
 

 
 
Bonaire  
4
Op Bonaire woonden in 2011 3948 en in 2012 4060 jongeren tot 20 jaar.  
  2011  2012 
5 6
Aangehouden minderjarigen 26 28 
Aantal in verzekering gestelde 18 14 
7
minderjarigen 
8 9
Kennisgevingen inverzekeringstelling 6 9 
minderjarige  
11
Aantal vroeghulpbezoeken VR 1 7 
10
(binnen 24 uur) 
12 13
Voorlichtingsrapportages  3 9 
14 15
Begeleiding jeugdreclassering 11 9 
16 17
Taakstraffen 58 74 
 
Sint Eustatius 
18
Op Sint Eustatius woonden in 2011 909 en in 2012 894 jongeren tot 20 jaar. 
  2011  2012 
19
Aangehouden minderjarigen 4 - 
Kennisgevingen inverzekeringstelling - - 
minderjarige 
Aantal vroeghulpbezoeken VR 8 1 
20
(binnen 24 uur) 
21 22
Voorlichtingsrapportages 8 11 
23 24
Begeleiding jeugdreclassering - 9 
                                                           
4
 Centraal Bureau voor de Statistiek, 2013 
5
 Informatie van het Openbaar Ministerie uit jaarverslag 2011 
6
 Interview Openbaar Ministerie 
7
 Mail Openbaar Ministerie 20 december 2012 
8
 Jaarverslag 2011 Voogdijraad BES 
9
 Mail Voogdijraad 31 januari 2013 
10
 Mail Voogdijraad 31 januari 2013 
11
 Twee meldingen zijn te laat doorgegeven aan de Voogdijraad 
12
Jaarverslag 2011 Voogdijraad BES 
13
 Mail Voogdijraad 31 januari 2013 
14
 Jaarverslag Voogdijraad BES 
15
 Mail Voogdijraad 31 januari 2013 
16
 Jaarverslag 2011 Voogdijraad BES 
17
 Mail Voogdijraad 31 januari 2013 
18
 Centraal Bureau voor de Statistiek, 2013 
19
 Informatie van het Openbaar Ministerie uit jaarverslag 2011 
20
 Reactie Voogdijraad op conceptrapport 
21
 Jaarverslag 2011 Voogdijraad BES 
22
 Mail Voogdijraad 8 februari 2013 
23
 Jaarverslag 2011 Voogdijraad BES 
24
 Mail Voogdijraad 8 februari 2013 
13 
 

 
 
3 Onderzoeksresultaten 
 
3.1 Organisatie Voogdijraad 
A. Bevindingen 
Bureau Voogdijraad 
De Voogdijraad is in het leven geroepen bij de wijziging van de Burgerlijke Kinderwet van 1 
oktober 1903. De Voogdijraad kent een organisatiestructuur met een bestuur en een bureau. De 
 
secretaris van het bestuur is tevens directeur van het bureau. De feitelijke werkzaamheden van de 
Voogdijraad worden uitgevoerd door het bureau. De Voogdijraad voert zijn taken en bevoegdheden 
zelfstandig uit en is verplicht daarover jaarlijks vóór 1 april aan de Minister van Veiligheid en 
Justitie een onderbouwd verslag van zijn werkzaamheden in het afgelopen jaar te sturen. De drie 
Voogdijraden op Bonaire, Saba en Sint Eustatius zijn met ingang van 10-10-2010 samengevoegd 
tot een Voogdijraad BES, de directie zetelt op Bonaire. De Voogdijraad BES komt op voor de 
rechten van het kind van wie de ontwikkeling en opvoeding worden bedreigd. Het gaat daarbij om 
gezinnen met ernstige problemen, minderjarigen die in aanraking komen met het jeugdstrafrecht, 
34
echtscheidingsproblematiek en advisering in het kader van adoptie.  
Medewerkers 
Eind 2012 bestaat het bureau van de Voogdijraad BES uit een directeur en 6 fte’s medewerkers die 
belast zijn met werkzaamheden in het primair proces. Zij hebben allen een HBO-opleiding. Op 
zowel Saba als Sint Eustatius is één raadsonderzoeker werkzaam. Saba en Sint Eustatius hebben 
geen eigen senior raadsonderzoeker die belast is met de taak om de kwaliteit van het werk te 
bewaken, het eenduidig werken volgens de werkprocessen te stimuleren en een gezonde 
samenwerking met ketenpartners te behouden. Op dit moment reizen de directeur en een senior 
35
raadsonderzoeker van Bonaire periodiek naar de eilanden om het bovenstaande te coördineren. 
Ook worden de medewerkers via skype-gesprekken, mails en via de telefoon gecoacht en 
ondersteund. 
De Voogdijraad heeft geen vastgestelde functiebeschrijvingen. De taken op het terrein van 
jeugdreclassering kunnen worden uitgevoerd door alle raadsonderzoekers. De Voogdijraad stuurt 
op all-round raadsonderzoekers. Dit betekent dat deze medewerkers zich tevens bezighouden met 
de uitvoering van civielrechtelijke taken van de Voogdijraad, zoals het onderzoek naar een 
kinderbeschermingsmaatregel en onderzoek inzake echtscheiding en adoptiezaken.  
                                                           
34
 Jaarverslag 2011 Voogdijraad BES 
35
 Jaarverslag 2011 Voogdijraad BES 
15 
 

 
Naast de werkprocesbeschrijving, is een belangrijk richtinggevend document voor de 
werkzaamheden het convenant ‘3 Modellen interventie jeugdcriminaliteit’.  
Informatievoorziening 
Voor het registreren van zaken, gebruikt de Voogdijraad sinds 2011 een geautomatiseerd systeem, 
ACTk18. Dit systeem is gekoppeld aan de werkprocessen. Hierdoor is het niet alleen mogelijk 
doorlooptijden bij te houden, maar is ook zichtbaar wie de besluiten heeft genomen binnen de 
organisatie en kunnen bepaalde stappen (zoals het vaststellen van een rapportage) niet gezet 
worden zonder dat een daartoe geautoriseerd persoon zoals de directeur Voogdijraad, het stuk 
heeft geaccordeerd.  
Met de gegevens die het geautomatiseerde systeem genereert is het mogelijk om te sturen op 
doorlooptijden en productie. Volgens de geïnterviewde medewerkers van de Voogdijraad worden 
deze mogelijkheden nog niet optimaal benut, omdat nog niet alle data in het systeem zijn 
opgenomen. Ook zijn Saba en Sint Eustatius nog niet aangesloten op het systeem. Het ligt in de 
bedoeling dat in 2013 meer gestuurd zal worden op basis van de managementinformatie die uit het 
geautomatiseerde systeem verkregen wordt. 
Dossiervorming 
De Voogdijraad legt van elke minderjarige die door het OM bij de Voogdijraad wordt aangemeld 
een persoonsdossier aan. Sinds 2011 gebeurt dit zowel digitaal, in ACTk18, als op papier. In het 
digitale dossier worden per cliënt zaken als gezinssamenstelling, contactpersonen, correspondentie 
bijgehouden. Ook bevat het dossier een verslag van alle handelingen die de Voogdijraad verricht 
(met data), alle besluiten en de status van de zaak (in welke fase de zaak zich bevindt, zoals 
intakefase, uitvoering etc.). De Voogdijraad op Sint Eustatius en Saba werkt nog niet met het 
digitale registratiesysteem. Dossierstukken zijn niet met terugwerkende kracht gedigitaliseerd en 
ook voor nieuwe cliënten wordt nog een fysiek dossier bijgehouden. 
Tijdens het dossieronderzoek door de Raad is gebleken dat de meeste relevante stukken zich in het 
fysieke dossier bevinden, zoals de kennisgeving inverzekeringstelling, het voorlichtingsrapport en 
documenten met betrekking tot de uitvoering van werk- of leerstraffen zoals het contract tussen 
Voogdijraad, minderjarige en werkplek. Ook is gebleken dat de persoonsdossiers soms niet 
compleet zijn. Relevante stukken, zoals het verzoek van het OM om een rapportage of het vonnis 
van de rechter waaruit blijkt welke straf of voorwaarden zijn opgelegd, ontbreken regelmatig. Het 
proces verbaal is niet in de dossiers aangetroffen. Aantekeningen van gesprekken in het kader van 
het onderzoek van de Voogdijraad bevinden zich soms wel en soms niet in een persoonsdossier. In 
dossiers van minderjarigen die meerdere strafbare feiten hebben gepleegd zijn de stukken niet 
steeds chronologisch en volgens de processtappen van het werkproces geordend. Hierdoor is niet 
goed te volgen voor welk strafbaar feit welke straf is opgelegd en of de minderjarige zich houdt 
aan de bij deze straf opgelegde voorwaarden.  
B. Analyse 
17 
 

 
processtappen uit het werkproces, waardoor de opbouw van de fysieke persoonsdossiers nog niet 
altijd logisch is en het is niet altijd duidelijk welke (straf) zaak het stuk betreft. 
 
 
 
 
C. Conclusie 
Voor wat betreft de uitvoering van strafrechtelijke taken is zichtbaar dat in de afgelopen twee jaar 
grote stappen voorwaarts zijn gezet bij de Voogdijraad BES. Door de komst van een senior 
raadsonderzoeker met veel ervaring op het gebied van jeugdreclassering heeft de Voogdijraad BES 
de taken op het gebied van de jeugdreclassering zowel inhoudelijk als organisatorisch structureel 
opgepakt. De administratieve organisatie is grotendeels op orde, de werkprocessen zijn beschreven 
en er is een aanzet gemaakt tot goede informatievoorziening met de ingebruikname van een 
digitaal registratiesysteem. Een vervolgstap is het vaststellen van functieprofielen en de gewenste 
doorlooptijden voor de verschillende processtappen en de sturing hierop waarmee een cyclus van 
beleid, evaluatie en planning mogelijk wordt. 
Ook de samenwerking met ketenpartners heeft een impuls gekregen door de invoering van het 
convenant ‘3 Modellen interventie jeugdcriminaliteit.’ Op de eilanden Saba en Sint Eustatius is de 
invoering van de werkprocessen en het registratiesysteem nog achtergebleven. Nu de tijdelijke 
mankracht vanuit de Reclassering is vertrokken, is het zaak om de twee raadsonderzoekers van de 
Voogdijraad goed te begeleiden in het zelfstandig uitvoeren van alle werkzaamheden op het gebied 
van jeugdreclassering en de sturing hierop vanuit Bonaire te waarborgen. 
19 
 

 
In 2011 heeft de Voogdijraad op Bonaire in drie zaken een vroeghulprapport uitgebracht. In 2012 
40
waren dit negen. Op Sint Eustatius en Saba zijn in 2011 geen vroeghulprapportages uitgebracht. 
Een verklaring hiervoor is dat de minderjarigen op Sint Eustatius en Saba bij gebrek aan een huis 
van bewaring op het politiebureau in verzekering gesteld worden en dat hier terughoudend mee 
wordt omgegaan. Op Sint Eustatius zijn zeven onderzoeken in het kader van een 
41
inverzekeringstelling uitgevoerd. Op Saba geen. 
In het werkproces is vastgelegd dat het onderzoek als een minderjarige in verzekering gesteld is 
binnen 24 uur uitgevoerd moet zijn. Er is geen termijn opgenomen waarbinnen de Voogdijraad de 
42
vroeghulprapportage moet uitbrengen. Uit interviews blijkt dat de Voogdijraad in de praktijk een 
termijn van drie dagen hanteert voor het uitbrengen van een vroeghulprapport, te rekenen vanaf 
het moment van binnenkomst van het faxbericht dat de minderjarige in verzekering is gesteld. Uit 
de cijfers blijkt dat het de Voogdijraad Bonaire in 2012 gelukt is om alle voorlichtingsrapportages 
43
binnen deze termijn van drie dagen uit te brengen. Het OM gebruikt de vroeghulprapportage bij 
de beslissing al dan niet de inbewaringstelling te vorderen. De rechter gebruikt de rapportage bij 
het nemen van de beslissing op de vordering van de officier van justitie. Volgens de geïnterviewden 
wordt de vroeghulprapportage met advies vrijwel altijd op tijd ontvangen. Als het OM de 
inverzekeringstelling van de minderjarige wil schorsen onder oplegging van voorwaarden, gaat dit 
altijd in nauw overleg met de Voogdijraad. 
Het komt in de praktijk een enkele keer voor dat de Voogdijraad niet of niet op tijd geïnformeerd 
wordt over de inverzekeringstelling. Dit was in 2012 twee keer het geval. Dit komt bijvoorbeeld 
voor als de minderjarige binnen 24 uur uit de inverzekeringstelling geschorst wordt. Het lukt de 
Voogdijraad dan niet om de minderjarige in het huis van bewaring te bezoeken voor de vroeghulp 
en een advies te geven op basis waarvan het besluit tot schorsing genomen kan worden. De Raad 
heeft in één van de bestudeerde dossiers gezien dat de inverzekeringstelling al na acht uur werd 
geschorst door de hulpofficier. In die acht uur was de Voogdijraad wel langs geweest, maar had 
niet voldoende tijd om een rapport uit te brengen.  
 
Voorlichtingsrapportage 
Uit het onderzoek blijkt dat de politie de Voogdijraad informeert als er een proces-verbaal is 
opgemaakt tegen een minderjarige. De Voogdijraad brengt, al dan niet op verzoek van de officier 
en/of de rechter, met het oog op de te nemen beslissingen in strafzaken van minderjarigen een 
voorlichtingsrapport over de persoonlijkheid en de levensomstandigheden van de betrokken 
minderjarige uit. In de praktijk brengt de Voogdijraad het voorlichtingsrapport binnen vier weken 
uit. Wanneer er al een vroeghulprapport is uitgebracht, wordt dit ten behoeve van de zitting 
geactualiseerd middels een briefrapport.  
                                                           
40
 Mail Voogdijraad dd. 31 januari 2013 
41
 Mail Voogdijraad 8 februari 2013 
42
 werkproces Voogdijraad 
43
 Informatie uit mail Voogdijraad 31-1-2013 
21 
 

 
45
De Raad heeft een dossieronderzoek uitgevoerd op Bonaire . Hiervoor zijn door de Raad de 
dossiers opgevraagd waarin in 2011 en/of 2012 een vroeghulp- of voorlichtingsrapportage is 
opgesteld. De onderzoekers hebben van zeven minderjarigen de fysieke dossiers bestudeerd en het 
digitale registratiesysteem voor zeven minderjarigen ingekeken.  
In de zeven dossiers die de Raad heeft ingezien, bevindt zich een rapport waarin een duidelijk 
advies is opgenomen. De rapporten volgen alle dezelfde structuur en opzet. In de rapporten wordt 
ingegaan op de gezinssituatie, leefomstandigheden, schoolsituatie, problematiek van de 
minderjarige (bijv. alcohol- en drugsgebruik) en de verklaring die de minderjarige geeft over het 
gepleegde delict. De informatie uit het proces verbaal over het delict en de bewijsmiddelen staan 
niet of slechts summier in het rapport. 
 
Advisering ter zitting 
Medewerkers van de Voogdijraad zouden graag bij de voorgeleiding van de minderjarige aanwezig 
willen zijn als het niet is gelukt om op tijd een vroeghulprapportage uit te brengen. In de praktijk 
lukt dit niet altijd, omdat het OM de Voogdijraad niet altijd tijdig informeert over het tijdstip van de 
voorgeleiding. 
Wel is er altijd een medewerker van de Voogdijraad aanwezig ter zitting bij de behandeling van een 
strafzaak tegen een minderjarige, ook is de Voogdijraad aanwezig bij de uitspraak. Zo blijkt uit 
interviews met zowel de rechter, het OM en de Voogdijraad zelf. Zowel het OM als de rechters zijn 
tevreden met de aanwezigheid van de Voogdijraad ter zitting. 
 
Tijdens het onderzoek in december hebben de onderzoekers van de Raad een strafzaak tegen twee 
minderjarigen bijgewoond. De Voogdijraad was ter zitting aanwezig. Het OM en de rechter 
betrokken de informatie uit de voorlichtingsrapportage van de Voogdijraad bij de behandeling van 
de strafzaak. Ook de advocaat baseerde het pleidooi mede op informatie uit de rapportage van de 
Voogdijraad. Er zat wel een groot verschil tussen de eis van de officier van justitie en het advies 
van de Voogdijraad. 
 
Casusoverleg Jeugd 
In maart 2010 heeft de Voogdijraad met de komst van een senior raadsonderzoeker speciaal belast 
met strafzaken het initiatief genomen tot het opstellen van het convenant ‘3 Modellen interventie 
jeugdcriminaliteit’. Het convenant gaat uit van drie modellen waarbinnen een strafbaar feit 
afgedaan kan worden. Dit betreft het HALT-model (buiten gerechtelijke afdoening), het 
officiersmodel en het rechtersmodel. Met de introductie van het convenant is ook het Casusoverleg 
Jeugd COJ ingevoerd. 
                                                           
45
 Ondanks een tijdig verzoek hiertoe van de Raad bleek het niet mogelijk om dossiers of rapportages over minderjarigen uit 
Saba of Sint Eustatius in te zien.   
23 
 

 
Ook op Sint Eustatius en Saba zijn COJ’s gestart. In 2012 zijn op Saba vijftien zaken besproken in 
47
het COJ, op Sint Eustatius drieëndertig zaken. Deelnemers aan het overleg zijn de 
leerplichtambtenaar, de school, het OM, de wijkagent en de Voogdijraad. In het COJ worden naast 
schoolverzuimzaken die door de school worden ingebracht incidenten besproken die op school 
hebben plaatsgevonden, zoals gevechten en het in bezit hebben van wapens/messen. Deze zaken 
worden door de wijkagent ingebracht. De medewerker van de Reclassering die tot 1 december 
gedetacheerd was bij de Voogdijraad signaleert als knelpunt dat de absentielijsten door de scholen 
op Sint Eustatius en Saba onvoldoende worden bijgehouden.  
 
Het OM is van mening dat het COJ op Saba nog niet functioneert zoals het bedoeld is. Het is 
voornamelijk een overleg waar ketenpartners elkaar informeren, kennis delen en problemen 
besproken. Op Sint Eustatius vullen de deelnemers van het COJ hun rol goed in. Ook de senior 
raadsonderzoeker van de Voogdijraad Bonaire betwijfelt of het COJ daar wel functioneert zoals het 
bedoeld is. Hij zal hier in 2013 expliciet aandacht aan besteden en de ketenpartners informeren 
over het doel en de werkwijze van het COJ.  
 
De Raad heeft op Bonaire een COJ bijgewoond. Voorafgaand aan het overleg ontvangen de 
deelnemers geen stukken ter voorbereiding. De school bracht een lijst in met minderjarigen die 
meer dan 16 uur verzuimd hadden. Van deze minderjarigen was niet vooraf duidelijk of zij al onder 
jeugdreclasseringbegeleiding stonden, eerder voor verzuim in het COJ waren besproken, eerder 
een waarschuwing van het OM hadden gehad of onder toezicht stonden van jeugdzorg.  
Sommige minderjarigen die op de lijst stonden werden in het COJ besproken, afgesproken werd 
welke reactie moest volgen en wie wat zou doen. Een van de jongens die op deze lijst stond had 
jeugdreclasseringbegeleiding, waarbij een van de voorwaarden is dat hij naar school gaat. Er 
ontstond discussie over de vraag of er een proces-verbaal opgemaakt moest worden door de 
leerplichtambtenaar of dat de Voogdijraad de minderjarige een officiële waarschuwing moest 
geven.  
 
Tot voor kort was er slechts één leerplichtambtenaar op Bonaire, die niet specifiek was opgeleid als 
leerplichtambtenaar en geen ervaring heeft in het opmaken van een proces verbaal. Sinds 
november 2012 is er een tweede ervaren leerplichtambtenaar aangesteld, die ook een proces 
verbaal kan opmaken. De leerplichtambtenaren zijn bezig met het opstellen van een protocol 
rondom schoolverzuim. Zij hebben hiertoe besloten omdat er onduidelijkheid bestaat bij de 
samenwerkingspartners hoe te handelen rond schoolverzuim en wat daarbij de onderscheiden 
verantwoordelijkheden van de samenwerkingspartners zijn.  
Afgelopen zomer zijn, op initiatief van de Voogdijraad, de top 35 spijbelaars en hun ouders 
uitgenodigd voor een waarschuwingsgesprek bij de officier van justitie. De officier van justitie heeft 
deze gesprekken samen met de senior raadsonderzoeker van de Voogdijraad  gevoerd. De ouders 
en minderjarige werden stevig toegesproken en gewaarschuwd dat als het schoolverzuim niet zou 
                                                           
47
 Mail Voogdijraad 8 februari 2013 
25 
 

 
voorgeleiding als het niet gelukt is om op tijd de vroeghulprapportage uit te brengen. Het OM en de 
rechterlijke macht zijn tevreden over de aanwezigheid en inbreng van de Voogdijraad ter zitting. 
 
COJ 
Het casusoverleg jeugd kan bijdragen aan vroegtijdige afstemming van activiteiten van de 
belangrijkste partners in de justitiële jeugdketen, te weten het OM, de politie, de 
leerplichtambtenaar en de Voogdijraad en daarmee een snelle en effectieve reactie op strafbaar 
gedrag van minderjarigen mogelijk maken. Het COJ vervult op zowel Bonaire als Sint Eustatius en 
Saba een belangrijke rol in de aanpak van schoolverzuim. Schoolverzuim is een risicofactor voor 
later strafbaar gedrag. Er zijn nog wel onduidelijkheden wie wanneer wat doet als het gaat om de 
aanpak van schoolverzuim. Het is een goede zaak dat de leerplichtambtenaar Bonaire bezig is met 
het opstellen van een protocol hoe te handelen in geval van schoolverzuim. 
 
C. Conclusie over voorlichting en advies 
Uit het onderzoek blijkt dat de Voogdijraad in alle zaken op tijd een rapport uitgebracht aan het OM 
en de rechterlijke macht. De kwaliteit van deze rapportages op Bonaire wordt als voldoende 
beoordeeld, het strafadvies is voor verbetering vatbaar. De Raad is van mening dat het de kwaliteit 
van de adviezen ten goede zou komen als de Voogdijraad ervoor zorgt dat hij de inhoud van het 
proces verbaal betrekt in zijn advisering en periodiek met het OM en de rechterlijke macht 
bespreekt wat zij van de kwaliteit van het rapport en daarin gegeven advies vinden en hoe zij de 
inbreng van de Voogdijraad ter zitting waarderen. De uitvoering van de voorlichtende en 
adviserende taak op Sint Eustatius en Saba is lange tijd niet door de Voogdijraad zelf uitgevoerd. 
Het is de vraag of de capaciteit, één raadsonderzoeker per eiland, hiervoor voldoende zal blijken te 
zijn en of de continuïteit hiermee voldoende gewaarborgd is. De implementatie en borging van de 
werkwijze verdient nu de volle aandacht van de Voogdijraad. 
Op Bonaire functioneert het COJ. Hoewel de deelnemers tevreden zijn en signaleren dat er een 
preventieve werking uitgaat van de 3-modellenaanpak, ziet de Raad ook een aantal 
verbeterpunten. Het overleg kan beter voorbereid worden door het opstellen van een agenda die 
tevoren aan de deelnemers wordt toegestuurd zodat iedereen binnen de eigen organisatie kan 
nagaan wat er bekend is over de minderjarige en deze informatie kan inbrengen in het COJ. Als er 
bovendien meer duidelijkheid komt over ieders taken en verantwoordelijkheden, kunnen zaken 
efficiënter worden besproken en aangepakt. Gezien de kanttekeningen die het OM heeft geuit bij 
het functioneren van het COJ constateert de Raad dat een periodieke evaluatie van het 
functioneren van het COJ op zijn plaats is en dat het initiatief hiertoe bij het OM en de Voogdijraad 
gezamenlijk ligt.  
Op de kwaliteit van de COJ’s op Sint Eustatius en Saba heeft de Raad geen zicht gekregen. Ook 
geïnterviewden van de Voogdijraad en het OM geven aan dat zij niet goed weten of het COJ op 
Saba en Sint Eustatius  wel op de juiste wijze wordt ingevuld en dat hierover twijfels zijn. De Raad 
27 
 

 
houden, bv. hoe laat ze waar moeten zijn, hoe vaak zij naar de Voogdijraad moeten komen, over 
de schoolgang etc. In het contract is ook opgenomen wanneer de minderjarige een waarschuwing 
krijgt. Zowel de ouders als de minderjarige moeten het contract ondertekenen. Bij de 
jeugdreclasseringsbegeleiding worden de ouders zoveel mogelijk betrokken. Maar omdat het 
meestal minderjarigen uit éénoudergezinnen betreft en de moeders vaak twee banen hebben om 
voldoende inkomsten te hebben, is dit lastig te realiseren. Als een jongere meerderjarig is 
geworden wordt de begeleiding overgedragen naar de volwassenreclassering. Deze overdracht 
verloopt volgens de geïnterviewden goed. 
De Voogdijraad is belast met het toezicht op de naleving van opgelegde voorwaarden door 
minderjarigen. Als de voorwaarde inhoudt dat de minderjarige naar school gaat, spelen naast de 
Voogdijraad ook de school en politie een rol. Als een minderjarige zich niet aan de afspraken houdt 
krijgt hij een waarschuwing(gele kaart). Na maximaal twee waarschuwingen moet de minderjarige 
teruggemeld worden aan de officier van Justitie. Het is dan aan de officier om te besluiten of de 
minderjarige gedagvaard zal worden voor een tenuitvoerlegging (TUL) van de voorwaardelijk 
opgelegde straf. De officier van justitie kan ook besluiten om de minderjarige te vervolgen in geval 
het ging om een voorwaardelijk niet vervolgen. Ook komt het voor dat de minderjarige nog een 
kans krijgt en hij opnieuw een geheel of gedeeltelijk voorwaardelijk straf opgelegd krijgt en bv. het 
te verrichten aantal uren van arbeid ten algemene nutte verhoogd wordt. Een knelpunt bij de 
terugmelding van een minderjarige aan de officier is dat er geen alternatieven zijn voor 
gevangenisstraf en dat op Sint Eustatius en Saba bovendien een penitentiaire inrichting ontbreekt.  
Een enkele maal komt het voor dat een strafrechtelijke ondertoezichtstelling wordt uitgesproken. 
Volgens de Voogdijraad is de begeleiding in het kader hiervan vergelijkbaar met die van de 
jeugdreclassering. Wel is het mogelijk om deze ondertoezichtstelling om te zetten in een civiele 
ondertoezichtstelling waardoor de begeleiding bij de Gezinsvoogdij (GVI) komt te liggen.  
De Voogdijraad is belast met het toezicht op de uitvoering van het elektronisch toezicht. De senior 
raadsonderzoeker van de Voogdijraad Bonaire heeft deelgenomen aan de training hierin van de 
medewerkers van de Reclassering. Tot nu toe is het nog niet voorgekomen dat een minderjarige 
onder elektronisch toezicht is gesteld.  
 
B. Analyse 
Als de rechter of het OM een voorwaardelijke straf oplegt, gaat dit vrijwel altijd gepaard met 
verplichte jeugdreclasseringsbegeleiding door de Voogdijraad gedurende een proeftijd van meestal 
drie jaar. Dit is tevens het maximum. De Voogdijraad coördineert de 
jeugdreclasseringsbegeleiding, hetgeen inhoudt dat de Voogdijraad afspraken maakt met de 
minderjarige waar hij zich aan moet houden en dat de Voogdijraad toezicht houdt op de nakoming 
van deze afspraken. De afspraken betreffen onder andere de schoolgang en het niet opnieuw een 
strafbaar feit begaan. De Voogdijraad organiseert zo nodig ook de benodigde hulp en begeleiding 
voor de minderjarige en houdt ook hier het toezicht op. Voor de invulling van de begeleiding zijn 
weinig mogelijkheden. Jeugdzorg Bonaire wil geen strafrechtelijke minderjarigen begeleiden. Het 
29 
 

 
Bij het op te leggen aantal uren taakstraf wordt zoveel mogelijk aangesloten bij het aantal uren dat 
in het Nederlandse wetboek van strafrecht is vastgelegd. In het officiersmodel kan maximaal 
veertig uur werkstraf opgelegd worden, in het rechtersmodel is dit maximaal tweehonderd uur. Het 
OM bepaalt het aantal op te leggen uren in het kader van HALT, het maximum is tien uur. De 
Voogdijraad en de barioregisseur doen gezamenlijk de HALT zitting. De afdoening als zodanig kan 
het maken van een werkstuk, of een aantal uren werken betreffen. 
Sinds de inwerkingtreding van het convenant ‘3 Modellen interventie’ vervult de Voogdijraad de 
coördinatie van taakstraffen. De coördinatie van werkstraffen omvat verschillende aspecten. Eén 
daarvan is het zoeken naar en het onderhouden van contacten met instanties en organisaties die 
bereid zijn werkplekken aan te bieden voor de tenuitvoerlegging van werkstraffen. Een ander 
aspect is het zoeken van een geschikte werkplek voor de betrokken minderjarige aan wie een 
werkstraf is opgelegd. Ook tussentijdse begeleiding en terugkoppeling van de resultaten aan het 
OM zijn aspecten van de coördinatie van taakstraffen. Nadat de taakstraf is uitgevoerd, of bij 
voortijdige afbreking daarvan, moet de Voogdijraad de minderjarigen terugmelden aan het OM, 
evenals dit het geval is bij het niet naleven van de opgelegde voorwaarden in het kader van de 
voorwaardelijk opgelegde straf of het voorwaardelijk sepot. Betrokkenen geven aan dat dit ook 
gebeurt, maar noch het OM noch de Voogdijraad houdt hiervan cijfers bij. 
49
In 2011 en 2012 heeft de Voogdijraad op alle eilanden taakstraffen gecoördineerd ; in de 
registratie wordt (nog) geen onderscheid gemaakt in werk- en leerstraffen. 
 Bonaire Saba Sint Eustatius 
2011 2012 2011 2012 2011 2012 
Taakstraf via 42 67 13 4 14 - 
Buitenrechtelijke 
vervolging 
(HALT) 
Taakstraf 4 3 - - - - 
middels de 
officier 
Taakstraf na 12 4 - - - - 
vonnis rechter 
Totaal aantal 58 74 13 4 14 0 
taakstraffen 
 
Werkstraffen 
De Voogdijraad heeft een aantal plekken waar minderjarigen een werkstraf kunnen uitvoeren, zoals 
het dierenasiel, de vuilnisbelt, het bejaardencentrum of het Beautificationproject op Sint Eustatius 
en de Saba Conservation Foundation op Saba. Een deel van deze werkplekken wordt ook gebruikt 
                                                           
49
 Jaarverslag 2011 Voogdijraad BES en mails van Voogdijraad dd 31 januari en 8 februari 2013 
31 
 

 
51
Jong Bonaire voert de leerstraf Sociale vaardigheidstraining (Sova) en een faalangsttraining uit. 
52
In 2012 heeft Jong Bonaire aan twee minderjarigen een Sova-training gegeven. De trainingen 
worden individueel gegeven, eenmaal per week één uur gedurende minimaal vijf weken. Zo nodig 
worden er aan de Sova extra onderdelen toegevoegd, zoals bv. seksuele educatie of communicatie. 
Soms duurt de training langer. De trainer van Jong Bonaire heeft aangegeven graag tevoren 
uitgebreidere informatie over de minderjarige te krijgen, zoals wat het delict is dat de minderjarige 
gepleegd heeft en aan welke specifieke punten gewerkt zou moeten worden tijdens de training. De 
trainer vindt deze informatie van belang voor de inhoud van de training en het eventueel opstellen 
van een vervolgadvies. Over de samenwerking met de Voogdijraad is Jong Bonaire tevreden. 
Periodiek evalueren de Voogdijraad en Jong Bonaire de samenwerking en in het eerstvolgende 
overleg zal het genoemde punt van informatie besproken worden. 
Het aanbod aan leerstraffen op alle drie de eilanden is beperkt. Naast de Sova-training bestaat op 
Bonaire de mogelijkheid tot het volgen van Aggression Replacement Training (ART). Op dit 
moment wordt de ART aangeboden vanuit de Reclassering. Omdat de cursus evidence based is, 
moet hij anderhalf uur per keer, twee keer per week, vijftien weken lang duren. Dit is volgens de 
Voogdijraad te lang: het overstijgt vaak het aantal opgelegde uren, de minderjarigen kunnen zich 
niet zo lang concentreren en hun IQ is vaak te laag. Een alternatief zou zijn om de ART te splitsen 
in een sociale vaardigheidstraining en een stuk moreel redeneren. Maar dat mag niet volgens de 
methodiek.  
Op Sint Eustatius en Saba is de enige leerstraf die kan worden aangeboden de ART. Op Sint 
Eustatius zijn alle minderjarigen via de school echter al verplicht om de ART te volgen. Met name 
het Sova gedeelte van de ART vindt de school gewenst voor alle leerlingen. In de praktijk lukt het 
echter niet om alle leerlingen de ART te geven door een tekort aan voldoende gekwalificeerd 
personeel. Drie à vier keer per jaar start een groep van maximaal tien leerlingen. De minderjarigen 
over wie zorgen bestaan komen als eerste in aanmerking voor de training. Omdat de ART aan alle 
leerlingen wordt aangeboden en dit niet als straf is bedoeld is het lastig om deze training als 
leerstraf op te leggen. Als ART als leerstraf is opgelegd betekent dit voor de minderjarige wel een 
extra stok achter de deur om de training af te maken. De officier van justitie van Sint Eustatius en 
Saba vindt het een gemis dat er geen andere leerstraffen beschikbaar zijn. 
De Voogdijraad zou graag zien dat het aanbod aan leerstraffen wordt uitgebreid. Een leerstraf 
seksualiteit van Rutgers/Nisso is gewenst. Als leerstraf krijgen minderjarigen nu ook vaak een 
opdracht tot het schrijven van een opstel of het houden van een presentatie. Dit is vooral het geval 
bij een HALT-afdoening. Volgens de coördinator taakstraffen is dit voor een aantal minderjarigen 
effectiever dan het uitvoeren van een werkstraf in geval van schoolverzuim, omdat deze 
minderjarigen liever werken dan op school zitten. 
 
B. Analyse  
                                                           
51
 Jong Bonaire is een jeugdontwikkelingscentrum dat buiten schooltijd activiteiten en cursussen verzorgt voor tieners  
52
 Uit interview met Jong Bonaire.  
33 
 

 
 
4 Slotbeschouwing en aanbevelingen 
4.1 Inleiding 
Het Verdrag inzake de rechten van het kind legt de lidstaten de verplichting op om minderjarigen 
die een strafbaar feit hebben begaan te stimuleren tot een opbouwende rol in de samenleving. De 
Raad voor de Rechtshandhaving heeft in verband hiermee onderzocht op welke wijze op Bonaire, 
Sint Eustatius en Saba uitvoering wordt gegeven aan de volgende drie jeugdreclasseringstaken: 
 
 voorlichting en advies 
 verplichte begeleiding 
 coördinatie van taakstraffen 
 
De Raad voor de Rechtshandhaving heeft in december 2012 het onderzoek uitgevoerd naar de 
opzet en uitvoering van jeugdreclassering op Bonaire, Sint Eustatius en Saba. Omdat de 
jeugdreclasseringstaken voornamelijk door de Voogdijraad worden uitgevoerd zijn het vooral de 
werkzaamheden van de Voogdijraad op het gebied van strafzaken die door de Raad zijn 
doorgelicht.  
 
4.2 Slotbeschouwing 
Algemeen 
Als een minderjarige met de politie in aanraking komt is het van belang dat er bij de reactie op het 
strafbare feit rekening gehouden wordt met de persoonlijkheid en de levensomstandigheden van 
de minderjarige verdachte. Daarnaast is het van belang dat de straf die aan de minderjarige wordt 
opgelegd bijdraagt aan een positieve ontwikkeling van de minderjarige en dat hij hierin begeleid 
kan worden. Het ontbreken van een specifiek jeugdstrafrecht en met name de bijbehorende 
voorzieningen op Bonaire, Sint Eustatius en Saba is een knelpunt. Door het ontbreken hiervan 
krijgen veel minderjarigen niet de hulp die ze nodig hebben, verblijven minderjarigen soms bij 
gebrek aan een alternatief in detentie of worden ze een enkele maal naar Nederland overgebracht 
voor behandeling. 
 
Het is cruciaal dat minderjarigen die dreigen te ontsporen zo vroeg mogelijk die hulp krijgen die 
nodig is om de ontwikkeling van de minderjarige in positieve zin om te buigen en te voorkomen dat 
de minderjarige zich schuldig maakt aan strafbare feiten. De initiatieven die genomen zijn om het 
schoolverzuim tegen te gaan en hier alert en adequaat op te reageren, mede door de inzet van een 
HALT-afdoening, werpen hun vruchten af.  
 
35 
 

 
vanuit een pedagogische visie. De verschillende verwachtingen moeten worden gedeeld en 
afgestemd.  
Het COJ is zowel op Bonaire als op Sint Eustatius en Saba ingevoerd en wordt door de deelnemers 
als zinvol ervaren. Toch is het de vraag of het COJ zoals het nu functioneert voldoet aan de 
uitgangspunten, zoals die in het convenant zijn vastgelegd. Hier ligt een taak voor de Voogdijraad 
om samen met het OM en de partners het functioneren van het COJ te evalueren. 
 
De Voogdijraad houdt in het kader van de jeugdreclassering toezicht op de naleving door de 
minderjarige van de opgelegde bijzondere voorwaarden, zoals de schoolgang. Omdat de 
begeleidingsmogelijkheden beperkt zijn biedt de senior raadsonderzoeker/coördinator taakstraffen 
van de Voogdijraad noodgedwongen soms ook praktische hulp. Op dit moment ontbreken zowel bij 
OM als Voogdijraad de cijfers om de omvang van de ontbrekende hulp en begeleiding te 
onderbouwen. Het ontbreken van kengetallen maakt het lastig om de omvang van de 
jeugdcriminaliteit in kaart te brengen en vast te stellen wat er aan specifieke hulp en begeleiding 
ontbreekt. 
 
 Vaak is een van de voorwaarden bij het voorwaardelijk sepot of de voorwaardelijke straf het 
uitvoeren van een taakstraf. De Voogdijraad voert de coördinatie van taakstraffen uit. Dit verloopt 
dankzij de inzet van een ervaren coördinator jeugdreclassering op Bonaire goed.  
Ook op Sint Eustatius en Saba worden sinds de tijdelijke inzet van de Reclassering taakstraffen 
opgelegd en uitgevoerd. De overdracht van deze werkzaamheden aan de medewerkers van de 
Voogdijraad, het beperkte aanbod van passende leerstraffen en de beperkte capaciteit bij de 
Voogdijraad op Sint Eustatius en Saba maken dat de kwaliteit van de jeugdreclasseringstaak van 
de Voogdijraad op deze eilanden kwetsbaar is en aandacht behoeft. 
 
Samenwerking 
De samenwerking tussen de Voogdijraad en ketenpartners heeft een impuls gekregen door de 
invoering van het eerder genoemde convenant ‘3 Modellen interventie jeugdcriminaliteit’. Op 
Bonaire verloopt de samenwerking goed en het is zichtbaar in de daling van het aantal meldingen 
voor het COJ dat er een preventieve werking uitgaat van de 3-modellenaanpak. Omdat door een 
aantal deelnemers nog wel verbetermogelijkheden worden genoemd, vindt de Raad dit een goed 
moment om de samenwerking te evalueren en aan te scherpen. Over de (kwaliteit van de) 
samenwerking tussen de Voogdijraad en ketenpartners op Sint Eustatius en Saba konden de 
geïnterviewden tijdens het onderzoek van de Raad weinig informatie verstrekken. De Raad is van 
mening dat het OM en de Voogdijraad op korte termijn moeten zorg dragen voor een goed 
functionerend COJ op Saba en Sint Eustatius.  
 
 
4.3. Eindoordeel en aanbevelingen 
37 
 

 
Tot slot adviseert de Raad voor de Rechtshandhaving de minister van Veiligheid en Justitie om in 
overleg te treden met de Minister van Volksgezondheid, Welzijn en Sport om bestaande 
jeugdzorgvoorzieningen (ambulant en residentieel) ook beschikbaar te stellen voor minderjarigen 
die met het strafrecht in aanraking zijn geweest.   
39 
 

 
2. Strafmodaliteiten 
Voor de BES is het Wetboek van Strafrecht, zoals dat gold onder de voormalige Nederlandse 
Antillen, van toepassing. Onder dit Wetboek van Strafrecht kan een minderjarige onder de twaalf 
57
jaar niet strafrechtelijk worden vervolgd. De minderjarige die na zijn twaalfde jaar een strafbaar 
feit heeft gepleegd, kan wel worden vervolgd. Op hem zijn de hoofdstraffen geldboete of berisping 
58
van toepassing. De gevangenisstraf als hoofdstraf kan alleen worden toegepast op de zestien- en 
zeventienjarige, tenzij aan de minderjarige tussen de twaalf en zestien jaar de maatregel van 
terbeschikkingstelling ter plaatsing in een opvoedingsgesticht wordt opgelegd. In dat geval kan de 
rechter ook nog een gevangenisstraf opleggen. De tenuitvoerlegging van de gevangenisstraf vangt 
59
dan pas aan nadat de voorziening in de opvoeding onvoorwaardelijk is beëindigd. Tevens is het 
60
mogelijk om op de zestien- en zeventienjarigen het volwassenstrafrecht toe te passen. De 
minderjarige tot zestien jaar kan strafbaar worden verklaard zonder toepassing van straf en met 
61
teruggave van het kind aan zijn ouders of zijn voogd. Naast de hoofdstraffen kan ingevolge 
artikel 41septies, vierde lid, ook de bijkomende straf van verbeurdverklaring ex artikel 9, lid 1b, 
sub 2, aan de minderjarige worden opgelegd. Voorts kunnen aan de minderjarige op grond van 
artikel 17a, eerste lid, jo. artikel 17c bij de (voorwaardelijke) hoofd- of bijkomende straf bijzondere 
voorwaarden worden opgelegd. Die bijzondere voorwaarden kunnen de gedragsverandering van de 
minderjarige ten doel hebben. Volgens artikel 17d van het WvSr kan de rechter bij het opleggen 
van bijzondere voorwaarden bij een straf tevens bepalen dat een in de Nederlandse Antillen 
gevestigde instelling, inrichting of een bijzondere ambtenaar bijstand moet verlenen aan de 
62
minderjarige ter zake van de naleving van de bijzondere voorwaarde. 
3. Preventieve hechtenis 
a. Inverzekeringstelling en schorsing of opheffing daarvan 
Jeugdreclassering in brede zin vangt aan wanneer de minderjarige verdachte in verzekering wordt 
gesteld. Artikel 486, eerste lid, van het WvSv verplicht het openbaar ministerie om de Voogdijraad 
onverwijld in kennis te stellen van ieder bevel tot inverzekeringstelling van een minderjarige 
verdachte, waarna de Voogdijraad vroeghulp aan de minderjarige kan bieden en een 
vroeghulprapport kan opstellen. Wanneer een bevel tot schorsing of tot opheffing 
inverzekeringstelling wordt gegeven, is het openbaar ministerie eveneens verplicht om onverwijld 
de Voogdijraad daarvan op de hoogte te stellen. Het bevel tot inverzekeringstelling geldt voor de 
duur van twee dagen en kan op grond van artikel 87, tweede lid, eenmalig met acht dagen worden 
verlengd. Ingevolge artikel 89, eerste lid, wordt de minderjarige verdachte na zijn 
inverzekeringstelling binnen drie maal vierentwintig uur aan de rechter-commissaris voorgeleid en 
indien de rechter-commissaris de voortzetting van de inverzekeringstelling rechtmatig acht, blijft 
                                                           
57
 Artikel 477 WvSv. 
58
 Artikel 9 lid 2 WvSr. 
59
 Artikel 41, 41bis lid 1 en 41 ter WvSr. 
60
 Artikel 41septies lid 5 WvSr. 
61
 Artikel 40 WvSr. 
62
 Uitgewerkt in Reclasseringsbesluit 1953 BES. 
41 
 

 
het openbaar ministerie de verplichting oplegt de buitengerechtelijke afdoening van een zaak tegen 
minderjarige verdachten te melden aan de Voogdijraad.  
b. Gerechtelijke afdoening 
Artikel 487, eerste lid, van het WvSv verplicht het openbaar ministerie om de Voogdijraad in kennis 
te stellen van zijn voornemen om tot vervolging van de minderjarige over te gaan (de zogenoemde 
kennisgeving vervolging). Daarbij kan het openbaar ministerie de Voogdijraad vragen om 
inlichtingen met betrekking tot de persoonlijkheid en de levensomstandigheden van de verdachte. 
De Voogdijraad kan ook beslissen tot ambtshalve verstrekking van dergelijke inlichtingen. Bij de 
behandeling van de zaak in eerste aanleg kan de rechter op basis van artikel 491 van het WvSv de 
Voogdijraad om inlichtingen met betrekking tot de persoonlijkheid en de levensomstandigheden 
van de betrokken minderjarige verzoeken. Voorts kan het Hof opdracht geven tot het verzamelen 
van gegevens betreffende de persoonlijkheid, de levensomstandigheden of de reclassering van een 
63
verdachte. 
Artikel 17a, eerste lid, van het WvSr bepaalt dat naast de (voorwaardelijke) hoofdstraffen ook een 
bijkomende straf en bijzondere voorwaarden aan de veroordeelde kunnen worden opgelegd. Een 
van de bijzondere voorwaarden die aan de voorwaardelijke straf kunnen worden verbonden, is de 
opname van de veroordeelde in een inrichting ter verpleging voor de duur van ten hoogste de 
proeftijd (artikel 17c, tweede lid, onder b, van het WvSr). Een bijzondere voorwaarde kan ook het 
gedrag van de veroordeelde betreffen en deze mag maximaal de duur van de proeftijd beslaan 
(artikel 17c, tweede lid, onder e, van het WvSr). Het opleggen van een (gedeeltelijk) 
voorwaardelijke straf gebeurt telkens onder de algemene voorwaarde dat de veroordeelde zich 
tijdens de proeftijd onthoudt van strafbare gedragingen (artikel 17c, eerste lid, van het WvSr).  
c. Strafrechtelijke ondertoezichtstelling en terbeschikkingstelling 
Op de strafrechtelijk vervolgde en schuldig verklaarde minderjarige kan ingevolge de artikelen 41 
tot en met 41d van het WvSv de strafrechtelijke maatregel van terbeschikkingstelling ter plaatsing 
in een opvoedgesticht worden opgelegd. De terbeschikkingstelling heeft als doel het heropvoeden 
van de minderjarige. Wanneer deze heropvoeding in een gedwongen kader niet het gewenste 
effect heeft, kan aan de minderjarige aansluitend een gevangenisstraf worden opgelegd. Artikel 41 
decies jo. artikel 41 bis a bepaalt dat wanneer de rechter de terbeschikkingstelling van de 
minderjarige beveelt, hij eveneens kan bepalen dat de minderjarige in een opvoedgesticht wordt 
geplaatst of dat de minderjarige aan een in de Nederlandse Antillen gevestigde rechtspersoon 
waarvan de statuten of reglementen duurzame verzorging van minderjarige personen 
voorschrijven, wordt toevertrouwd. Ingevolge artikel 39d, eerste lid jo. artikel 14 bis en artikel 41 
                                                           
63
 Artikel 352 jo. artikel 492 WvSv. Artikel 352 geeft het Hof de bevoegdheid om ambtshalve of op verzoek van de procureur-
generaal (PG) of de verdachte aan de Reclassering opdracht te geven tot het verzamelen van gegevens betreffende de 
persoonlijkheid, de levensomstandigheden of de reclassering van een verdachte. Artikel 492 verklaart artikel 284 tot en met 
292 (aanhangig maken van de zaak ter terechtzitting in eerste aanleg) en artikel 302 tot en met 413 WvSv (behandeling ter 
terechtzitting) van overeenkomstige toepassing, voor zover in de bepalingen over strafvordering in zaken van jeugdige 
personen (titel II van Boek 7) niet anders wordt bepaald.  
 
43 
 

 
 
 
6. Coördinatie taakstraffen 
De coördinatie van taakstraffen en het toezicht op de uitvoering daarvan zijn thans niet bij wet aan 
de Voogdijraad opgedragen. Uit de algemene taakstelling van de Voogdijraad kan wel worden 
afgeleid dat deze taken behoren tot de werkzaamheden van de Voogdijraad. 
45 
 

 
c) coördinatie taakstraffen 
Thema Criteria Indicatoren 
Vastgelegd is welke - De taken voorlichting en advies, het 
Jeugdreclassering 
instelling(en) zijn belast uitvoeren van verplichte begeleiding en 
met coördinatie taakstraffen zijn toebedeeld 
jeugdreclasseringstaken aan één of meerdere organisaties 
 - De organisaties weten welke taken zij 
moeten uitvoeren in het kader van 
jeugdreclassering  
- De organisaties in de 
jeugdstrafrechtketen weten wie welke 
taken moet uitvoeren. 
a) Voorlichting en Alle taken zijn beschreven De volgende deeltaken zijn beschreven: 
en vastgelegd in een 
advies  
- vroeghulp 
werkprocesbeschrijving 
 
- aanwezigheid ter zitting 
 
- voorlichting en advies bij proces-verbaal 
- voorlichting en advies bij 
inverzekeringstelling. 
Per deeltaak is in ieder geval vastgelegd: 
- welke processtappen worden doorlopen 
- met wie wordt samengewerkt. 
Voor de taken beschreven Minimaal zijn de volgende kwaliteitseisen 
in het werkproces zijn vastgelegd:  
toereikende  kwaliteitseisen 
- de doorlooptijd per deeltaak 
geformuleerd 
- aan welke inhoudelijke eisen de 
advisering en voorlichting moet voldoen, 
waarbij minimaal is vastgelegd dat er 
informatie moet zijn over de  
persoonlijkheid en leefomstandigheden 
van de minderjarige. 
In de praktijk wordt - De vastgestelde processtappen worden 
gewerkt conform de 
47 
 

 
- een begeleidingsplan wordt opgesteld 
waarin de gestelde voorwaarden en 
doelen van begeleiding zijn opgenomen. 
- hoe er wordt samengewerkt met de 
volwassenreclassering 
- wanneer wordt teruggemeld aan de 
officier van justitie (i.v.m. niet-nakomen 
opgelegde voorwaarden) 
- dat gerapporteerd wordt over de 
resultaten van de begeleiding. 
 In de praktijk wordt - De vastgestelde processtappen worden 
gewerkt conform de doorlopen 
vastgestelde werkwijze en 
- Er wordt samengewerkt met relevante 
kwaliteitseisen 
ketenpartners 
- De begeleiding voldoet aan de gestelde 
kwaliteitseisen. 
 De begeleiding heeft tot De begeleiding richt zich op: 
doel het voorkoming van 
- gedragsverandering 
recidive 
- het verkrijgen en behouden van 
 
dagbesteding (opleiding / werk) 
- huisvesting  
- opbouwen positief sociaal netwerk. 
c) Coördinatie Alle taken zijn beschreven De volgende deeltaken zijn beschreven: 
taakstraffen en vastgelegd in een 
- matching van de minderjarige en 
werkprocesbeschrijving 
taakstraf 
- toezicht op de uitvoering van de 
taakstraf 
Per deeltaak is minimaal vastgelegd: 
- welke processtappen worden doorlopen 
- met wie wordt samengewerkt. 
49 
 

 
Bijlage III Geïnterviewden en vragenlijsten 
Geïnterviewde functionarissen 
Coördinator taakstraffen Voogdijraad BES 
Raadsonderzoeker Voogdijraad , locatie Sint Eustatius 
Medewerkers Reclassering, locatie Saba/Sint Eustatius 
Officier van Justitie Bonaire 
Rechter 
Rechter-commissaris 
Chef basiszorg politie 
Senior medewerker bij Bureau Jeugd en Zedenzaken 
Leerplichtambtenaren 
Advocaat 
Directeur Stichting Reclassering 
Manager dierenasiel 
Trainer Jong Bonaire 
 
Schriftelijke vragenlijsten 
Voogdijraad BES 
Officier van Justitie Bonaire, Sint Eustatius en Saba 
Voogdijraadmedewerker Saba 
 
 
 
 
 
51 
 

 
Bijlage V  Lijst met gebruikte afkortingen 
 
AMFO    Antilliaanse MedeFinancierings Organisatie 
ART    Aggression Replacement Therapy 
BaRO    Basis Raads Onderzoek  
BES    Bonaire, Sint Eustatius en Saba 
CJG    Centrum voor Jeugd en Gezin 
COJ    Casusoverleg Jeugd 
EOZ    Expertise Onderwijs en Zorg 
FFT    Functional Family Therapy 
Fte    full-time equivalent 
GOG    Gouvernementeel Opvoedings Gesticht 
GVI    Gezinsvoogdijinstelling 
HALT    Het ALTernatief 
IVS    Inverzekeringstelling 
MST    Multi Systeem Therapie 
OM    Openbaar ministerie 
OTS    ondertoezichtstelling 
Raad    Raad voor de rechtshandhaving 
Sova    Sociale vaardigheidstraining 
TBR    Ter beschikkingstelling van de regering 
TUL    tenuitvoerlegging van de voorwaardelijk opgelegde straf 
VR    Voogdijraad 
WvSr    Wetboek van Strafrecht 
WvSv    Wetboek van Strafvordering 
53 
 

