30 420  Emancipatiebeleid  
 
27 017  Homo-emancipatiebeleid  
 
Nr.   Verslag houdende lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
1
De vaste commissie voor Onderwijs, Cultuur en Wetenschap heeft de minister van Onderwijs, 
Cultuur en Wetenschap de volgende vragen ter beantwoording voorgelegd over haar brief 
inzake de tweede voortgangsrapportage emancipatiebeleid d.d. 26 november 2012 (Kamerstuk 
30420, nr. 177). De minister heeft deze vragen beantwoord bij brief van… De vragen en 
antwoorden zijn hieronder afgedrukt.  
 
Voorzitter van de commissie,  
  Wolbert  
 
  Adjunct-griffier van de commissie 
  Boeve 
                                                           
1
 

schooljaar (2012/2013) aandacht moeten besteden aan dit onderwerp. In dit 
schooljaar (2012/2013) zijn 130 scholen in het basisonderwijs en voortgezet 
onderwijs van start gegaan met de pilot sociale veiligheid van lhbt-jongeren op 
school. Een vast onderdeel van deze pilot is voorlichting over seksuele 
diversiteit. De ervaringen en uitkomsten van de pilot kunnen door alle scholen 
worden gebruikt.  
 
6 Kunt u aangeven welk percentage van de leerlingen in het middelbaar onderwijs 2
op dit moment voorlichting krijgt over homoseksualiteit en welk percentage het 
kabinet nastreeft? 
 
Zie het antwoord op vraag 5. De verplichting geldt voor alle leerlingen in de 
onderbouw van het voortgezet onderwijs. Dus in beginsel leert elke leerling 
vanaf schooljaar 2012/2013 in het eerste of tweede leerjaar van het voortgezet 
onderwijs, of in beide leerjaren, respectvol om te gaan met seksualiteit en 
seksuele diversiteit. 
 
3
7 Wordt bij de inzet van de GSA in het onderwijs rekening gehouden met in welke 2
mate de doelgroep vermoedelijk meer homo-intolerant is? 
 
In de Gay Straight Alliance (GSA)-aanpak gaan leerlingen en docenten zelf het 
gesprek aan over seksuele diversiteit op school en bepalen ze ook zelf hoe ze 
dat doen. Het idee daarachter is dat zij hun eigen school(cultuur) het beste 
kennen en daarom het beste het gesprek met hun medeleerlingen en docenten 
kunnen voeren. Het kan zijn dat zij daarbij ook rekening houden met te 
verwachten weerstanden. COC Nederland biedt ondersteuning aan leerlingen en 
docenten die een GSA willen opzetten. In de praktijk blijkt de behoefte aan 
ondersteuning verschillend per schooltype. Zo is de ondersteuning van GSA’s op 
vmbo-scholen wat meer gericht op docenten en op havo-vwo-scholen wat meer 
op leerlingen. Dat verschil heeft vooral te maken met het gegeven dat leerlingen 
op een havo-vwo-school relatief gezien wat gemakkelijker te activeren zijn met 
een campagne dan leerlingen op een vmbo-school. 
 
8 Wat zijn de doelstellingen van het kabinet als het gaat om vrouwenemancipatie? 2
 
In de beleidsbrief Emancipatiebeleid 2013-2016 informeer ik u namens het 
kabinet over mijn visie op het emancipatiebeleid en licht ik de doelstellingen op 
4
vrouwen- en lhbt-emancipatie toe. Uw Kamer ontvangt deze beleidsbrief in het 
e
voorjaar van 2013, zoals ook toegezegd in de 2 voortgangsrapportage. 
 
9 Welke specifieke maatregelen zijn opgenomen in het regeerakkoord die de 2
positie van vrouwen versterken en de emancipatie van vrouwen bevorderen? 
 
In het regeerakkoord is aangegeven dat het kabinet zich actief inzet om nog 
bestaande loonverschillen tussen mannen en vrouwen voor gelijke arbeid weg te 
nemen. Ook bestrijdt het kabinet alle vormen van onderdrukking van vrouwen. 
Op het terrein van de arbeidsmarkt worden maatregelen genoemd om de 
onderlinge afstemming van onderwijs, peuterspeelzaalwerk en kinderopvang te 
optimaliseren. Verder is aangegeven dat het kabinet streeft naar meer vrouwen 
in hogere (management)functies bij de rijksoverheid. In 2017 bestaat tenminste 
30 procent van de algemene bestuursdienst (ABD) uit vrouwen. 
 
10 Welke budgetten zijn/waren er beschikbaar voor de emancipatie van vrouwen 2
                                                           
 
4
4
  lhbt: Lesbisch, Homo-, Bi-, en Transseksueel 

waar AIDS veel voorkomt, voor vrouwen die seks hebben gehad met een MSM, 
voor personen die hebben betaald met geld of drugs voor seksueel contact, en 
voor personen die seksueel contact hebben gehad met iemand die besmet is 
met HIV, hepatitis B virus, hepatitis C virus of een andere via bloed 
overdraagbare infectieziekte. 
 
13 Wat is de huidige stand van zaken ten aanzien van de resolutie van de Raad van 2
Europa over het donorselectiebeleid met betrekking tot bloeddonatie door 
homoseksuelen? 
 
Over de resolutie van de Raad van Europa over seksueel gedrag van 
bloeddonors met effect op de transfusieveiligheid wordt nog onderhandeld. 
Zodra er overeenstemming is bereikt binnen de Raad van Europa, zal de 
minister van VWS u hierover uiteraard in kennis stellen. 
 
14 Op welke wijze wordt gezorgd voor sociale veiligheid in het onderwijs ongeacht 3
schoolsoort en identiteit? Hoe wordt toegewerkt naar een algemeen beleid om 
de sociale veiligheid op alle scholen te vergroten, en niet alleen op die scholen 
die uit zichzelf hier initiatief op tonen? 
 
Alle scholen zijn verplicht een veiligheidsplan op te stellen en uit te voeren. 
Hierin beschrijft een school hoe zij de fysieke en sociale veiligheid voor 
leerlingen en medewerkers in en om het schoolgebouw waarborgt. Ongeacht 
schoolsoort en identiteit zijn alle scholen hiertoe verplicht. 
De sociale veiligheid van leerlingen en personeel is onderdeel van het toezicht 
van de Inspectie van het Onderwijs. Zo besteedt de inspectie hieraan aandacht 
in de kwaliteitsbeoordeling in jaarlijkse steekproeven. Ook beoordeelt zij de 
sociale veiligheid op scholen als daarvoor aanleiding bestaat. Als sprake is van 
ernstige signalen, risico’s of incidenten, voert de inspectie diepgaand onderzoek 
uit en wordt het toezicht zo nodig geïntensiveerd.  
Om scholen te ondersteunen om een voor alle leerlingen veilig schoolklimaat te 
realiseren, wordt door het Ministerie van Onderwijs, Cultuur en Wetenschap 
(OCW) het Centrum School en Veiligheid (CSV) gefaciliteerd 
(www.schoolenveiligheid.nl).  
OCW laat tweejaarlijks de monitoren sociale veiligheid in het voortgezet 
(speciaal) onderwijs en het primair onderwijs uitvoeren. In deze monitor wordt 
ook aandacht besteed aan de veiligheid van lhbt-leerlingen en lhbt-docenten. 
Daarnaast laat de MBO-Raad tweejaarlijks een sociale veiligheidsmonitor 
uitvoeren in het middelbaar beroepsonderwijs. Deze monitoren brengen de 
veiligheidssituatie op Nederlandse scholen in kaart en geven inzicht in het 
veiligheidsbeleid en de effectiviteit daarvan.  
 
15 Hoe gaat prioriteit worden gegeven aan de bestrijding van homofoob geweld? 3
Hoe wordt er voor gezorgd dat de meldingsbereidheid omhoog gaat? Hoe wordt 
erop toegezien dat de verschillende betrokken partijen hun verantwoordelijkheid 
nemen? Kunnen genoemde initiatieven verder worden toegelicht? 
 
De bestrijding van homofoob geweld is een prioriteit voor de politie en het 
 
Openbaar Ministerie. De strafeis bij commune delicten waarbij een discriminatoir 
aspect een rol heeft gespeeld is met 50% verhoogd. Als het gaat om een 
ingrijpend delict is de strafeis met 100% verhoogd.  
                                                           
6
 Tweede Kamer, vergaderjaar 2010-2011, 30950, nrs.34 en 37. 
7
 Brief van 20 November 2012, 325694. 

 
20 Hoe wordt concreet ingezet op het vergroten van acceptatie bij groepen die 3 4
meer moeite hebben met homoseksualiteit? Kunnen genoemde initiatieven 
verder worden toegelicht?  
Wordt ingezet beleid gemonitord, en zo ja op welke termijn kunnen daar de 
eerste resultaten worden verwacht? 
 
De etnische en levensbeschouwelijke gemeenschappen zijn groepen in 
Nederland waarin de acceptatie achterblijft vergeleken met het landelijke 
gemiddelde. Eind 2012 heeft het COC samen met vier organisaties uit het 
Landelijk Overleg Minderheden (LOM-partners) succesvol een subsidieaanvraag 
voor 3 jaar ingediend bij het Europese Integratie Fonds. Ik ben cofinancier van 
dit project, met als doel homoseksualiteit binnen etnische gemeenschappen 
bespreekbaar te maken en de sociale acceptatie te verhogen. De 
hoofddoelstelling van het project is homoseksualiteit bespreekbaar te maken 
door middel van leiderschap vanuit maatschappelijke organisaties. Hiervoor 
zullen constructieve en effectieve technieken worden ontwikkeld.  
Daarnaast is het doel de zichtbaarheid van etnische lhbt’ers binnen de eigen 
gemeenschap en de Nederlandse maatschappij te vergroten. Het uiteindelijke 
doel is dat zij worden ondersteund om hun eigen emancipatie te 
bewerkstelligen.  
Samen met mijn collega van SZW zal ik daarnaast de mogelijkheden 
onderzoeken voor een gezamenlijke aanpak voor verdere inzet om de sociale 
acceptatie in etnische groepen te verhogen. Hiervoor zal in het voorjaar een 
expertmeeting met maatschappelijke organisaties worden georganiseerd. In de 
periode 2012-2014 voeren LKP, CHJC, Contrario, Holyfemales.nl en Netwerk 
Mirre binnen de christelijke gemeenschappen de LCC Plus Projecten uit. Het gaat 
om vijf projecten. ‘Een vrouw apart’ richt zich op christelijke lesbische vrouwen, 
‘Homo op school’ op het christelijk onderwijs, ‘De roze herberg’ op de veiligheid 
voor lhbt’ers in een christelijke omgeving, ‘Zorg voor een homo’ op professionele 
hulpverlening voor christelijke lhbt’ers en ‘Over de grens’ op internationale 
samenwerking tussen christelijke lhbt’ers.  
In een volgende homo-emancipatiemonitor van het SCP zal opnieuw afzonderlijk 
aandacht worden besteed aan de levensbeschouwelijke en etnische groepen. 
Eind 2014 zullen de projecten worden geëvalueerd. 
 
21 Zijn er cijfers bekend over homo-intolerantie binnen oudereninstellingen? 4
 
Er zijn geen specifieke cijfers over de homo-intolerantie binnen de 
oudereninstellingen. Wel blijkt dat ouderen negatiever denken over 
homoseksualiteit dan gemiddeld. Zo staat 12% van de 65 plussers negatief 
tegenover homoseksualiteit terwijl dat bij de algemene bevolking voor 9% geldt 
(SCP, Steeds gewoner, nooit gewoon, 2010). Uit de Roze Belweek 2011 blijkt 
ook dat – hoewel het beter gaat- lhbt-ouderen nog steeds negatieve ervaringen 
in de zorg kunnen hebben.  
 
22 Hoeveel islamitische scholen zijn inmiddels bezocht in het kader van de GSA- 4
aanpak en in hoeveel islamitische scholen is een GSA opgericht? 
 
De GSA-aanpak richt zich op het voortgezet onderwijs. Er is slechts één 
islamitische school in het voortgezet onderwijs. Deze school heeft geen GSA.  
 
23 Welke bedragen heeft het ministerie van OCW de komende jaren gereserveerd 4
voor de GSA-aanpak?  
 
Voor de jaren 2012 en 2013 is aan het COC een projectsubsidie van € 200.000 
per jaar verleend voor een extra impuls van de GSA-aanpak. 

De uitgangssituaties voor de pilot in de drie gemeenten zijn in kaart gebracht. 
Alle drie gemeenten willen werken aan een geïntegreerd naschoolsarrangement, 
naar behoefte, voor alle kinderen van 4-12 jaar. Ze werken elk op hun eigen 
manier en gekoppeld aan de specifieke situatie per gemeente al aan de 
ontwikkeling van dagarrangementen. Elke gemeente wil op basis van de eigen 
specifieke situatie komen tot een efficiënt en interessant aanbod voor alle 
kinderen. Zij willen met de betrokken bestuurders van onderwijs en 
kinderopvang door middel van dit project op basis van de huidige situatie meer 
en sneller voortgang boeken in deze ontwikkeling. Een uitdaging daarbij is de 
afstemming tussen scholen, kinderopvang (waarvoor werkende ouders 
kinderopvangtoeslag ontvangen) en naschoolse activiteiten (vaak deels 
gesubsidieerd door de gemeenten). In een kleinere gemeente lijkt dat 
eenvoudiger dan in een grotere, die met meer verschillende organisaties te 
maken heeft. De gemeenten willen hun eigen proces onderbrengen in dit 
overkoepelende project, gecoördineerd door het Steunpunt Brede Scholen, om 
zo te kunnen profiteren van elkaars ervaringen en kennis. aangevuld met de 
kennis
 en ervaring van het steunpunt. Praktische knelpunten die worden ervaren 
bij de totstandkoming hiervan worden geïnventariseerd door het Steunpunt 
Brede Scholen. 
Het Kohnstamm Instituut voert een monitor uit. Uit deze monitor moet onder 
meer naar voren komen waaruit het dagarrangement is opgebouwd en hoe de 
inhoudelijke invulling gedurende de looptijd van de pilot zich ontwikkelt.  
 
30 Hoeveel procent van het totaal aantal scholen biedt een sluitend 7
10
dagarrangement aan, en voert daarmee de motie Van Aartsen-Bos uit? Hoe is 
dit percentage uitgesplitst tussen lager- en middelbaar onderwijs?  
 
De motie van Aartsen/Bos betreft uitsluitend de organisatorische aansluiting 
tussen het basisonderwijs en de buitenschoolse opvang (bso). Deze aansluiting 
11
is bijna overal tot stand gekomen . 
31 Hoe wordt “sluitend dagarrangement” gedefinieerd?  7
 
Het Rijk kent geen officiële definitie van een ‘sluitend dagarrangement’. In het 
Jaarbericht Brede Scholen wordt als definitie vermeld: ‘wanneer een school een 
volledig dagarrangement biedt, betekent dit dat de school van ’s ochtends vroeg 
tot het einde van de middag of het begin van de avond een doorlopend aanbod 
12
heeft.’ Dit arrangement wordt geboden door circa 800 brede scholen . Op lokaal 
niveau en zelfs op schoolniveau kan hieraan een andere invulling worden 
gegeven, variërend van uitsluitend een aansluiting in tijd tot een inhoudelijke 
verbinding van het onderwijs met naschoolse partners zoals de kinderopvang. 
 
32 Hoe zijn de kosten voor huishoudens van de verschillende activiteiten binnen 7
een dergelijk “sluitend dagarrangement” opgebouwd?  
 
De kosten voor huishoudens hangen samen met de wijze waarop het sluitend 
dagarrangement is vorm gegeven. Als het dagarrangement wordt gesubsidieerd 
door de gemeente in de vorm van naschoolse opvang, bestaan de kosten voor 
ouders meestal uit een kleine bijdrage aan de activiteiten. Wordt het 
arrangement vorm gegeven met de buitenschoolse opvang dan ontvangen 
ouders conform de Wet kinderopvang, kinderopvangtoeslag als zij (beide) 
werken en/of studeren. 
 
                                                           
10
 Kamerstuk 30 300, nr. 14 
11
 97% Van de schoolleiders had of verwachtte per augustus 2007 aansluiting te hebben met een organisatie 
voor kinderopvang (Panteia, 2007). 81% Van de scholen vermeldt deze aansluiting ook in de schoolgids 
(Onderwijsinspectie, 2009)  
12
 Jaarbericht 2011 Brede Scholen, Oberon (2012) 

regeerakkoord dat werk de snelste route blijft naar een goed inkomen en 
economische zelfstandigheid. 
 
36 Welke maatregelen belemmeren laagopgeleide vrouwen om te participeren? 8
Welke oorzaken liggen hieraan ten grondslag? 
 
Uit onderzoek, gepresenteerd in de Emancipatiemonitor 2012, komen niet direct 
maatregelen naar voren die de arbeidsparticipatie van laagopgeleide vrouwen 
belemmeren. De Emancipatiemonitor spreekt over zowel de opvattingen van 
vrouwen, en economische hulpbronnen als de sociale context die van belang is 
voor de arbeidsdeelname van (laagopgeleide) vrouwen. Hiernaast wordt 
opgemerkt dat de lage arbeidsdeelname van laagopgeleide vrouwen voor een 
deel onverklaard blijft.  
“Laagopgeleide vrouwen zijn in het algemeen vrij negatief over hun 
mogelijkheden op de arbeidsmarkt. Tevens kunnen zij zich veel moeilijker een 
voorstelling maken van typen taken of functies die zij zouden kunnen verrichten 
en denken zij vaker dat zij over te weinig werkervaring beschikken om voor een 
werkgever interessant te zijn. Samen met hun opvattingen over de 
taakverdeling tussen vrouwen en mannen blijken dergelijke percepties van 
invloed op de arbeidsparticipatie van laagopgeleide vrouwen. Dit wijst erop dat 
een deel van de laagopgeleide vrouwen ervan afziet of niet begint aan het 
zoeken van betaald werk, omdat zij de kans dat dit iets voor hen oplevert toch 
al gering achten”. (Emancipatiemonitor 2012, p.76-85) 
 
37 Hoeveel banen regelt het regeerakkoord voor laagopgeleide vrouwen? 8
 
Rondom het creëren van banen voor laagopgeleide vrouwen zijn geen 
maatregelen in het regeerakkoord opgenomen. Er zijn wel bestuurlijke afspraken 
met gemeenten gemaakt. Zie ook het antwoord op vraag 34. Gemeenten 
hebben daarbij veelal een kwantitatieve doelstelling geformuleerd over het 
aantal vrouwen dat ze willen bereiken en een streefcijfer voor de uitstroom naar 
werk of een opleiding.  
 
38 Is het creëren van banen voor laagopgeleide vrouwen ook onderdeel van de 8
gesprekken met de sociale partners? Zo ja, wat heeft dit opgeleverd? Zo nee, 
waarom niet? 
 
In het kader van de sociale agenda wordt onder meer met sociale partners 
gesproken over de Participatiewet en het quotum voor arbeidsgehandicapten. 
Tevens zal een commissie onderzoek doen naar de positie van huishoudelijk 
werkers. Beide onderwerpen raken ook de positie van laagopgeleide vrouwen op 
de arbeidsmarkt. 
 
39 Welke resultaten heeft het project 'de Tafel van één' tot op heden opgeleverd? 8
 
De Tafel van één is een onderdeel van het project Eigen Kracht. WOMEN Inc. 
heeft in de vorm van ‘De tafel van één’ een aanbod voor de deelnemende 
gemeenten ontwikkeld dat gericht is op communicatie, werving, begeleiding en 
activering van laagopgeleide vrouwen zonder werk of uitkering. Gemeenten 
kunnen dit aanbod indien gewenst afnemen. In 2012 zijn 9 gemeenten met ‘De 
Tafel van één’ gestart en 5 gemeenten starten dit jaar. In 2012 hebben circa 
1000 aan de tafel van een of een ander aanbod van de gemeente gebruik 
gemaakt en circa 5000 vrouwen hebben deelgenomen aan een tafel van één 
evenement. Het Ministerie van OCW evalueert de effecten en de uitvoering van 
het project Eigen Kracht in alle 22 gemeenten. Onderdeel van de effectmeting 
zijn de resultaten van ‘De tafel van één’. In de zomer wordt een 
tussenrapportage verwacht. De definitieve rapportage volgt begin 2014. U wordt 
verder geïnformeerd over de resultaten van ‘De Tafel van één’ in de jaarlijkse 

43 Kan nader worden geduid waarom de onderzoekers van ‘Niet te ver uit de kast’ 30
concluderen dat de uitkomsten aangaande veiligheid uit zogenaamde 
convenience samples niet corresponderen met de feitelijke veiligheidsbeleving 
onder alle homoseksuelen en lesbiennes? 
 
In convenience samples (mensen die zichzelf aanmelden) kan sprake zijn van 
een oververtegenwoordiging van homoseksuelen en lesbiennes die zich zeer 
bewust zijn van emancipatie, c.q. discriminatie. Daarom is het belangrijk om – 
als dat mogelijk is - ook andere databestanden te gebruiken en/of vragenlijsten 
op andere manieren uit te zetten. 
 
44 Kunt u nader duiden welke soort overlast/geweld exact onder anti-homogeweld 30 40
wordt geschaard, uitgesplitst naar soort onderzoek? 
 
De politie registreert discriminatie in het registratiesysteem Basisvoorziening 
Handhaving (BVH). Dit kan zijn:  
1. discriminatie als zelfstandig feit of  
2. een commuun delict (zoals vernieling, mishandeling) met een discriminatoire 
achtergrond.  
In het registratiesysteem is een code discriminatie opgenomen. Deze kan 
gekoppeld worden aan deze commune delicten. Alle eenheden registreren 
vervolgens de discriminatiezaken in een apart zaaksoverzicht, conform de 
Aanwijzing Discriminatie van het OM. Hierin wordt o.a. de discriminatiegrond 
overeenkomstig de artikelen 137c tot en met 137g van het Wetboek van 
Strafrecht per zaak vermeld. Seksuele gerichtheid is een van deze gronden. 
Jaarlijks verzamelt het Landelijk Expertisebureau Diversiteit (LECD-politie) de 
zaaksoverzichten van de eenheden en maakt op basis hiervan het landelijk 
criminaliteitsbeeld discriminatie ‘Poldis’. 
 
45 Kunt u aangeven welke inspanningen worden verricht om tot harde cijfers te 31
komen over de daadwerkelijke omvang en eventuele toename van anti-
homogeweld? 
 
De politie registreert sinds 2008 jaarlijks via het landelijke Criminaliteitsbeeld 
Discriminatie van de politie (Poldis). In 2011 is vanuit het Landelijk Expertise 
Centrum Diversiteit (LECD) van de politie ingezet op verbetering van het proces 
rondom de dataverzameling over discriminatie. Zo werkt de politie sinds enige 
tijd met uniforme zaaksoverzichten en een gelijkluidende query waardoor ook 
homofobe incidenten in beeld worden gebracht. 
 
46 Kunt u nader duiden welke onderbouwing gegeven kan worden voor de vergrote 31
aangiftebereidheid? 
 
Zie het antwoord op vraag 15. 
 
47 Kunt u nader duiden en kwantificeren welke correlatie bestaat tussen 33
omgevingsfactoren en de mate van het gevoel van onveiligheid bij 
homoseksuelen en lesbiennes? 
 
Uit het onderzoek ‘Niet te ver uit de kast’ (2012) en andere onderzoeken op het 
terrein van lhbt-discriminatie blijkt dat de omgeving ertoe doet als het gaat om 
(gevoelens van) onveiligheid van lhbt-ers. Hoe masculiener/meer macho de 
omgeving (in bedrijf, school, sport etc) des te groter de kans op pesten, 
uitsluiting en zelfs geweld. Ook subtiele vormen van discriminatie (vervelende 
grappen, ongewenste nieuwsgierigheid) kunnen bij lhbt-ers leiden tot het in de 
kast blijven en minderheidsstress. Er zijn echter nog weinig onderzoeken die 
exacte correlaties tussen omgevingsfactoren en (beleving van) veiligheid van 
lhbt-ers kunnen meten, mede door het gebrek aan betrouwbare en valide 
gegevens via reguliere databestanden, zodat bijvoorbeeld ook vergelijkingen 

