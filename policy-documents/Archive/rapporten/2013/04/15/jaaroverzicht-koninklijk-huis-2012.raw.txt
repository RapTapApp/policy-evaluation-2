het koninklijk huis
jaaroverzicht 2012jaaroverzicht 2012
1

het koninklijk huis
jaaroverzicht 2012
3

inhoud 
jaaroverzichT 
koninklijk huis 2012
Ten geleide 6
selecTie werkzaamheden 11
koninklijk huis 2012
koninklijk huisarchief 129
overzichT werkzaamheden 135 
koninklijk huis 2012 
5

jaaroverzichT koninklijk huis 2012
Ten geleide
In dit Jaaroverzicht Koninklijk Huis 2012 treft u een selectie aan van de werkzaamheden 
van met name Hare Majesteit de Koningin, Zijne Koninklijke Hoogheid de Prins van Oranje 
en Hare Koninklijke Hoogheid Prinses Máxima der Nederlanden. Honderd activiteiten 
geven in woord en beeld een indruk van de diversiteit van de taken van hen die het 
meest direct en dagelijks betrokken zijn bij de Koninklijke functie. De selectie toont ook 
de diversiteit van het Koninkrijk der Nederlanden. Er zijn veel initiatieven, bedrijven en 
mensen die aandacht en aanmoediging verdienen. In dit Jaaroverzicht is getracht hun 
kracht en prestaties voor het voetlicht te brengen. Tegelijkertijd wordt ook inzicht gegeven 
in de werkzaamheden die wat meer achter de schermen plaatsvinden en de werkwijze 
van de Dienst Koninklijk Huis. Zo gaat de thematische bijlage van deze editie over het 
Koninklijk Huisarchief dat de archieven, historische collecties en bibliotheek van het Huis 
van Oranje-Nassau beheert en ontsluit. 
De leden van het Koninklijk Huis vervulden het merendeel van de in dit overzicht 
weergegeven activiteiten tegen de achtergrond van een groot persoonlijk verdriet. Het 
skiongeluk van Prins Friso op 17 februari heeft in ons land en ver daarbuiten zeer velen 
geraakt. De Koninklijk Familie voelt zich dankbaar voor en gesteund door de warme 
betrokkenheid die uit de vele reacties spreekt. 
Marco Hennis
Grootmeester van het Huis van Hare Majesteit de Koningin
7

9

selecTie
werkzaamheden 
koninklijk huis 2012
11

jaaroverzichT koninklijk huis 2012
10 ToT en meT 12 januari
oman
Het staatsbezoek aan Oman begon op 10 januari bij de stadspoort van Muscat. Sultan 
Qaboos bin Said al Said begroette daar Hare Majesteit de Koningin, de Prins van Oranje en 
Prinses Máxima. Na het welkomstceremonieel en een audiëntie spraken zij in museum 
Bait Al Zubair met vertegenwoordigers van overheden, maatschappelijke organisaties en 
bedrijven over het spanningsveld tussen tradities en de snelle economische ontwikkelingen 
en over de rol van vrouwen in Oman. Tijdens een bijeenkomst met het Nederlandse en 
Omani bedrijfsleven werden onder toeziende koninklijke ogen diverse overeenkomsten 
getekend. De dag werd afgesloten met een staatsbanket in het Al Alam Paleis.
Op 11 januari bezocht het koninklijk gezelschap de haven van Sohar, die nauwe banden 
heeft met de Rotterdamse haven. Ook andere Nederlandse bedrijven zijn er actief. Bij het 
International Maritime College of Oman spraken Koningin, Prins en Prinses onder meer 
met enkele studenten. Het staatsbezoek werd vervolgd in Fort Nakhal waar Koningin, Prins 
en Prinses zagen hoe Oman het cultureel erfgoed beheert. ’s Avonds was er een concert van 
het Amsterdam Baroque Orchestra. Op 12 januari werd ten slotte een bezoek gebracht aan 
de Grote Moskee in Muscat.
13

jaaroverzichT koninklijk huis 2012
21 januari
de nieuwe ijsTijd
Op 21 januari woonde Hare Majesteit de Koningin in Rotterdam de première bij van de 
musical ‘De Nieuwe IJstijd’. De voorstelling is gebaseerd op het stripverhaal ‘Tom Poes en 
de nieuwe ijstijd’ uit 1947 van Marten Toonder, dat gaat over de kanteling van de aardas 
waardoor het klimaat ingrijpend verandert. De musical vormt de start van het Toonderjaar 
waarin wordt herdacht dat de striptekenaar (1912-2005) honderd jaar geleden werd geboren 
in Rotterdam. De Koningin sprak na afloop met leden van de familie Toonder en de acteurs 
en medewerkers. Suzan Seegers, die de rol van Tom Poes in het muzikale stripverhaal 
vertolkte, zei over haar onderhoud met de Koningin: “Ik vind het zo’n eer dat de Koningin 
naar een kleine productie is komen kijken. Ze vertelde dat ze het heel knap vond dat we de 
productie met zijn drieën zo levendig konden neerzetten.”
1515

jaaroverzichT koninklijk huis 2012
Raad van State
De Raad van State is onafhankelijk adviseur van de regering en het parlement over 
wetgeving en bestuur en is eveneens de hoogste algemene bestuursrechter van Nederland. 
Het staatshoofd is ceremonieel voorzitter van de Raad van State; de vicepresident heeft 
de dagelijkse leiding. De Prins van Oranje en Prinses Máxima hebben beiden zitting in 
de Raad van State en de afdeling Advisering van de Raad. Zij kunnen deelnemen aan 
de beraadslagingen, maar hebben geen stemrecht. In het Nederlandse staatsrechtelijke 
systeem speelt de Raad van State ook een rol in het geval het staatshoofd niet in staat is het 
koninklijk gezag uit te oefenen, bijvoorbeeld wegens zeer ernstige ziekte. Het koninklijk 
gezag kan dan worden uitgeoefend door een regent, maar zolang dit niet wettelijk is 
geregeld wordt het koninklijk gezag uitgeoefend door de Raad van State. Deze procedures 
zijn vastgelegd in de artikelen 35 tot en met 38 van de Grondwet. 
Met ingang van 1 februari trad Herman Tjeenk Willink terug als vicepresident vanwege 
het bereiken van de pensioengerechtigde leeftijd. Vanaf diezelfde datum is de leiding van 
de Raad van State in handen van Piet Hein Donner. Bij de Raad van State werken ongeveer 
650 medewerkers die de staatsraden ondersteunen in hun werk als wetgevingsadviseur of 
hoogste bestuursrechter. 
17

jaaroverzichT koninklijk huis 2012
31 januari 
inlopen bij cybersoek
Prinses Máxima was op 31 januari bij Cybersoek in Amsterdam voor het startsein van het 
project ‘Open Inloop Taal’. Cybersoek is al tien jaar een ontmoetingsplek in de Indische 
buurt waar buurtbewoners computervaardigheden leren en cursussen kunnen volgen. 
Open Inloop Taal is bedoeld voor mensen die beter Nederlands willen leren schrijven, lezen 
en spreken. Zij krijgen van vrijwilligers begeleiding en advies op maat. Studenten kunnen 
er bijvoorbeeld terecht voor verbetering van hun presentatievaardigheden, ondernemers 
voor hulp bij het schrijven van een bedrijfsplan en allochtone moeders voor het versterken 
van hun taalvaardigheid. Het project vergroot de kansen van de buurtbewoners op de 
arbeidsmarkt en stimuleert het onderlinge contact. 
Met buurtbewoners sprak Prinses Máxima over hun ervaringen. Eén van hen was Siham 
Idrissi uit Marokko. Zij kwam in 2011 naar Nederland om bij haar echtgenoot te gaan 
wonen. Over Cybersoek zegt ze: “Ik heb er veel geleerd, vooral veel woorden die je gebruikt 
in het dagelijks leven. Het geeft me zelfvertrouwen dat ik nu Nederlands spreek, ik voel ik 
me daardoor veel zelfstandiger.”
19

jaaroverzichT koninklijk huis 2012
7 februari
wesTland on sT age
Prinses Máxima opende op 7 februari in Poeldijk de beroepsoriëntatiebeurs voor  
vmbo-leerlingen ‘Westland On Stage’. Op de beursvloer gingen zo’n 1.000 scholieren en 
250 Westlandse beroepsbeoefenaars met elkaar in gesprek over wat een bepaald beroep 
precies inhoudt en hoe een reguliere werkdag er in de praktijk uitziet. Was er een klik 
tussen leerling en professional, dan maakten ze een afspraak voor een werkbezoek op 
de zogenaamde ‘Doe Dag’ op 23 februari. Die dag konden leerlingen bij de bedrijven 
een nog beter beeld krijgen van een beroep. Het doel van het evenement is vmbo’ers te 
ondersteunen bij het maken van een beroepskeuze waardoor vroegtijdige schooluitval 
voorkomen kan worden. Het motto van Westland On Stage is veelzeggend: ‘Alles mag je 
worden. Behalve ongelukkig.’ De Prinses maakte een rondgang over de beursvloer en sprak 
met scholieren en professionals over de toekomst en de beroepspraktijk.
Westland On Stage maakt deel uit van Onderwijs On Stage, een (beroeps)podium dat onder 
meer ‘beroepenfeesten’ voor (v)mbo’ers organiseert. 
21

jaaroverzichT koninklijk huis 2012
27 februari
70 jaar slag in de javazee
Namens Hare Majesteit de Koningin woonde de Prins van Oranje op 27 februari in Den 
Haag de herdenking bij van de Slag in de Javazee, 70 jaar geleden. Met deze slag probeerde 
op 27 en 28 februari 1942 het Nederlands eskader onder commando van schout-bij-nacht 
Karel Doorman, samen met Australische, Engelse en Amerikaanse schepen, tevergeefs een 
Japanse invasie op Java tegen te houden. Bij de herdenking waren enkele overlevenden 
en nabestaanden aanwezig. Zij en alle andere aanwezigen hoorden de Commandant 
Zeestrijdkrachten, viceadmiraal Matthieu Borsboom, bekendmaken dat het grootste nog 
in aanbouw zijnde schip van de Koninklijke Marine de naam ‘Karel Doorman’ zal krijgen. 
Dit als eerbetoon aan Doorman en zijn manschappen omdat zij standvastigheid, moed en 
bezieling hebben getoond terwijl ze vrijwel zeker wisten dat ze niet terug zouden keren. 
Het is de vierde keer dat een marineschip naar schout-bij-nacht Karel Doorman wordt 
vernoemd.
De Slag in de Javazee was de laatste slag in de strijd ter zee die van december 1941 tot 
maart 1942 werd gevoerd ter verdediging van Nederlands-Indië. Bij deze strijd verloren 
ruim 1.600 Nederlandse marinemensen het leven en werden bijna 4.000 krijgsgevangenen 
gemaakt. De herdenkingsplechtigheid werd georganiseerd door de Koninklijke Marine en 
de Stichting Karel Doorman Fonds. De Koningin is beschermvrouwe van deze stichting. 
23

jaaroverzichT koninklijk huis 2012
7 maarT
explosieven opruimingsdiensT defensie
Hare Majesteit de Koningin opende op 7 maart in Soesterberg de nieuwe Sergeant-
majoor Scheickkazerne van de Explosieven Opruimingsdienst Defensie (EOD). De 
openingshandeling bestond uit het onthullen van een plaquette met behulp van een op 
afstand bestuurbare robot. Het complex biedt cursisten onder meer de mogelijkheid te leren 
omgaan met explosieven en EOD-materieel als het bompak en robots. Daarnaast beschikken 
de explosievenopruimers over een schietbunker en een demontagebos. Tijdens een korte 
toespraak ging de commandant EOD, kolonel Marco Kathmann, in op de achtergrond van de 
nieuwe kazerne: “Sinds 2009 zijn de opruimingsdiensten van de landmacht, luchtmacht en 
marine geïntegreerd en in combinatie met personeel van de marechaussee samengevoegd 
tot één EOD. Nu we op één locatie werken, kunnen we nog beter invulling geven aan ons 
gezamenlijke karakter.” Alleen de maritieme tak blijft opereren vanuit Den Helder.
De EOD is verantwoordelijk voor de identificatie en ruiming van explosieven. Dat varieert 
van vondsten uit de Tweede Wereldoorlog tot geïmproviseerde explosieven. De dienst 
is actief op het land en op het water. De EOD krijgt jaarlijks ruim 2.000 meldingen. Ook 
wordt de dienst ingezet in uitzendgebieden om de Nederlandse eenheden te beschermen. 
De kazerne is vernoemd naar de eerste Nederlandse explosievenopruimer die omkwam 
op bevrijd Nederlands grondgebied. Sergeant-majoor Scheick kwam in 1945 om het leven 
terwijl hij het bevel voerde over een sectie die mijnen ruimde in Bergen op Zoom.
25

jaaroverzichT koninklijk huis 2012
14 en 15 maarT
highTech schip meT hisTorische lading
Op 14 maart voer de Prins van Oranje mee met een proefvaart van het patrouilleschip 
‘Holland’ van de Koninklijke Marine. De ‘Holland’ reisde van Amsterdam naar Greenwich 
bij Londen met een bijzondere lading. Aan boord was de historische versiering van 
e
de achtersteven van het 17 -eeuwse Engelse vlaggenschip HMS Royal Charles. Deze 
spiegelversiering werd in 1667 buitgemaakt door Michiel de Ruyter tijdens de succesvolle 
verrassingsaanval op de Engelse vloot op de Thames, in Nederland bekend als de ‘Tocht 
naar Chatham’. Het Rijksmuseum gaf de scheepsversiering in bruikleen aan het Britse 
National Maritime Museum, waar het onderdeel uitmaakte van een expositie ter 
gelegenheid van het 75-jarig bestaan van dit museum en het diamanten regeringsjubileum 
van Koningin Elizabeth II. De overdracht van het museumstuk vond plaats in Greenwich op 
15 maart. Zowel de Prins als de Commandant der Zeestrijdkrachten, viceadmiraal Matthieu 
Borsboom, waren daarbij aanwezig. 
De Holland maakte een proefvaart om de hightech sensor-, wapen- en 
communicatiesystemen te testen. “345 jaar later zijn we hier weer”, zei viceadmiraal 
Borsboom bij de overdracht van de spiegelversiering. “Maar deze keer hebben we om 
toestemming gevraagd!” De Prins was onder de indruk van de technische mogelijkheden 
van het nieuwe patrouilleschip. “Mijn marinehart gaat helemaal open. Het was een 
onvergetelijke reis.”
27

jaaroverzichT koninklijk huis 2012
  
29

jjaaroverzichaaroverzichTT koninklijk huis 2012 koninklijk huis 2012
19 maarT
w aTerschapsdag
De Prins van Oranje hield op 19 maart in Den Haag een toespraak tijdens de jaarlijkse 
Waterschapsdag, georganiseerd door de Unie van Waterschappen. Over de waterveiligheid 
in Nederland zei hij: “Honderd procent veiligheid bestaat niet. We zullen in ons land 
altijd rekening moeten houden met de dreiging van het water. Ondergelopen kelders en 
verkeersoverlast zijn niet altijd te voorkomen. Maar we willen het risico verkleinen op een 
overstroming met slachtoffers en grote economische schade. Dat vereist: goede normen, een 
goed beheer en oog voor het onverhoopte geval dat het toch mis gaat.” De Prins betoogde 
dat de veiligheidsnormen die we nu hanteren uitgaan van het denken in hoogte, maar dat 
we inmiddels weten dat het gevaar meestal van onderen of van opzij komt. “Een reden 
om goed naar onze veiligheidsnormen te kijken en die waar nodig te actualiseren. Dat 
betekent nieuwe kennis verwerken, maar ook denken in termen van meerlaagsveiligheid. 
e
Nederland heeft normen nodig die passen bij de 21 eeuw. Normen waarin onze huidige 
kennis volop tot haar recht komt.” De Prins sprak ook over de rol van de waterschappen: 
“Waterproblemen houden zich niet aan de bestuurlijke grenzen van provincies en 
gemeenten. Het is een verworvenheid dat we dat in Nederland beseffen. En dat we in onze 
bestuurlijke organisatie luisteren naar de stem van het water door het een herkenbare en 
krachtige positie te geven.”
31

jjaaroverzichaaroverzichTT koninklijk huis 2012 koninklijk huis 2012
In Château de Bourglinster volgde een lunch met de regering van Luxemburg waar 
de Koningin onder meer zei: “Luxemburg is er in de afgelopen decennia in geslaagd 
een sterke speler in Europa te worden. Het is vooral de internationale oriëntatie en de 
constante Europese gezindheid van de Luxemburgers die er aan ten grondslag ligt. In de 
behartiging van de nationale belangen toonde Luxemburg zich altijd vasthoudend, maar 
opeenvolgende regeringen beseften dat in de gemeenschap Europa uiteindelijk geen 
tegenstelling bestaat tussen de behartiging van het eigen en het gezamenlijk belang.” In 
de middag bezocht de Koningin satellietexploitant SES Astra, onderdeel van het grootste 
satellietbedrijf ter wereld SES Global. Hier kreeg zij uitleg over het project ‘emergency.
lu’. Dit is een nieuw communicatie- en coördinatie-instrument dat ervoor zorgt dat er in 
de eerste uren na een (humanitaire) ramp communicatie mogelijk is. Als dank voor haar 
ontvangst bood de Koningin haar gastheer ’s avonds een concert aan van het Orkest van de 
Achttiende Eeuw. 
Tijdens een bezoek aan de Universiteit van Luxemburg op 22 maart ontmoette de Koningin 
naast studenten ook de president van de Europese Investeringsbank en de president van 
het Europese Hof van Justitie. Het staatsbezoek werd afgesloten met een ontvangst van de 
Nederlandse gemeenschap.
33

jaaroverzichT koninklijk huis 2012
24 maarT
wk afsT anden in Thialf
Hare Majesteit de Koningin woonde op 24 maart in ijsstadion Thialf in Heerenveen 
de Wereldkampioenschappen Afstanden bij. Op de 1.000 meter voor dames zag ze de 
Canadese Christine Nesbitt de titel pakken. Margot Boer werd derde. Na de wedstrijd 
sprak de Koningin met de schaatsers Margot Boer, Stefan Groothuis, Sven Kramer, Marrit 
Leenstra, Kjeld Nuis, Linda de Vries en Ireen Wüst. Voor Ireen Wüst was het een bijzondere 
ontmoeting: “Ik ben teleurgesteld dat ik vijfde word op een WK. Maar als ik dan haar 
ontmoet, denk ik: waar maak ik me eigenlijk druk om? Zij staat voor veel hetere vuren. En 
toch heeft ze nooit in de put gezeten en is ze alweer aan het werk. Ze straalt zoveel kracht 
uit en is daarom een voorbeeld voor velen. Zeker voor mij.”
35

jaaroverzichT koninklijk huis 2012
29 maarT
bezoek aan barendrechT
De Prins van Oranje bracht op 29 maart een werkbezoek aan de gemeente Barendrecht. 
Met het College van burgemeester en wethouders sprak hij over de kansen en uitdagingen 
van een groeigemeente als Barendrecht. De Prins bezocht aansluitend wijkgebouw 
‘Centrumpost’, een ontmoetingsplek voor vele Barendrechters. Zo biedt Centrumpost onder 
meer ruimte aan een breiclub, een muziekkring voor ouderen en Inloophuis ‘De Boei’, waar 
mensen met kanker en hun naasten ervaringen uitwisselen. Centrumpost wordt financieel 
ondersteund door het Oranje Fonds. Pia van Dalen van Stichting Present Barendrecht 
begeleidde de Prins in Centrumpost. “Toen ik de fotografen aan zag komen snellen, wist 
ik dat dit het moment was. De zenuwen gierden door mijn keel, maar zodra ik hem een 
hand gaf, viel de spanning van mij af. Het leek wel een oude bekende, zo gezellig waren de 
gesprekken.” De Prins ging ook langs bij de Hervormde Dorpskerk, die in 2012  
500 jaar bestond. Hij kreeg er een rondleiding, sprak met vrijwilligers van de Stichting 
Vrienden van de Dorpskerk en nam het eerste exemplaar van het jubileumboek ‘Vijf 
eeuwen Dorpskerk’ in ontvangst. 
 
De Prins was na afloop vol lof over zijn ervaringen in Barendrecht. “Een gemeente onder 
de rook van Rotterdam, maar met een eigen identiteit. Vrijwilligers die hard werken, een 
hechte gemeenschap die de traditie koestert en de geschiedenis levend houdt. Barendrecht 
is een voorbeeld voor de rest van Nederland.”
37

jaaroverzichT koninklijk huis 2012
2 ToT en meT 5 april
maleisië en indonesië
Van 2 tot en met 5 april bezocht Prinses Máxima Maleisië en Indonesië in het kader van 
haar VN- en G20-activiteiten voor toegankelijke financiële diensten. In Kuala Lumpur 
had de Prinses een ontmoeting met de Kroonprins van Perak, Raja Nazrin Shah. Ook 
sprak zij over het belang van de toegang van financiële diensten voor de allerarmsten 
met de plaatsvervangend minister van Financiën Lim Siang Chai en de plaatsvervangend  
gouverneur van de Centrale Bank van Maleisië, Muhammad bin Ibrahim.
In Indonesië voerde de Prinses eveneens gesprekken met diverse regeringsvertegen-
woordigers, onder wie president Susilo Bambang Yudhoyono. De regeringsplannen 
ter bevordering van de toegang tot financiële diensten kwamen aan bod, evenals de 
leidende rol die Indonesië in de regio kan gaan spelen bij het op de politieke agenda 
zetten van dit onderwerp. De Prinses sprak ook met vertegenwoordigers uit de private 
sector en ontwikkelingspartners over het gebruik van financiële diensten voor mensen en 
bedrijven die daar nog niet bekend mee zijn. Verder ontmoette ze in Jakarta Indonesische 
arbeidsmigranten die ter voorbereiding op hun uitzending een cursus financiële educatie 
volgen. Ruim zes miljoen Indonesiërs werken in het buitenland en maken jaarlijks 6,8 
miljard dollar over naar huis. De cursus van de Wereldbank wordt medegefinancierd door 
Nederland.
39

jjaaroverzichaaroverzichTT koninklijk huis 2012 koninklijk huis 2012
11 april
fil Ter in gasThuis
De Prins van Oranje opende op 11 april de eerste Pharmafilterinstallatie in het Reinier de 
Graaf Gasthuis in Delft. Pharmafilter is een innovatief systeem van vermalers, biologisch 
afbreekbare po’s en een bioreactor die zorgen voor schoon afvalwater. Traditionele 
bedpanspoelers hebben bij het ziekenhuis plaats gemaakt voor zestien vermalers. 
Daarnaast zijn de metalen bedpannen vervangen door biologisch afbreekbare po’s. De 
vermaler verwerkt vrijwel al het afval en spoelt die door de bestaande riolering. Buiten 
het ziekenhuis staat een installatie die het vaste afval vergist en ontsmet, waarbij 
biogas wordt geproduceerd. Daarnaast wordt al het afvalwater gezuiverd en ontdaan 
van medicinale reststoffen. Dit bespaart het ziekenhuis tienduizenden euro’s per jaar 
op de afvalwaterheffing. Ook reduceert Pharmafilter de kans op kruisbesmettingen en 
ziekenhuisinfecties omdat het verplegend personeel de po’s niet meer hoeft te spoelen en 
daardoor minder in contact komt met potentiële besmettingsbronnen. Verder zijn er door 
de vermalers geen transporten en liftbewegingen meer nodig voor het vervoer van afval.
Het Reinier de Graaf Gasthuis draaide al een jaar op proef met de Pharmafilter en de eerste 
resultaten zijn veelbelovend. Onafhankelijk onderzoek toont aan dat de medicijnresten in 
het afvalwater dankzij Pharmafilter verwijderd worden tot beneden de vastgestelde norm. 
Dit is volgens Bert Palsma van wateronderzoeksbureau STOWA een belangrijke mijlpaal 
omdat ziekenhuizen verantwoordelijk zijn voor 20 tot 45 procent van de medicijnresten en 
hormoonverstorende stoffen in het Nederlandse afvalwater. 
41

jaaroverzichT koninklijk huis 2012
De eerste dag van het staatsbezoek is afgesloten met een staatsbanket. De Koningin zei in 
haar toespraak dat de relatie tussen Turkije en Nederland meer is dan goed interstatelijk 
contact. “Het is niet alleen een verhaal van staten en diplomaten, maar ook van 
nieuwsgierige reizigers, winstbeluste handelaren, geleerden en kunstenaars. Dat maakt de 
geschiedenis van onze betrekkingen zo levendig.”
 
Op 18 april bezochten president Gül en zijn echtgenote samen met de Prins van Oranje 
en Prinses Máxima de Weekend Academie in Amsterdam. De Weekend Academie 
biedt gemotiveerde jongeren tussen de 10 en 15 jaar hulp bij de ontwikkeling van hun 
mogelijkheden, vaardigheden en talenten door middel van huiswerkbegeleiding, training 
van sociale vaardigheden, sport en spel. De president benadrukte daar het belang van 
het leren van de Nederlandse taal voor Turken in Nederland. Hij vertrok vervolgens naar 
Den Haag voor ontmoetingen met de voorzitters van de Eerste en Tweede Kamer en 
minister-president Rutte. In de Ridderzaal werd hem, in aanwezigheid van de Koningin, 
een regeringslunch aangeboden. ’s Avonds was er in Amsterdam een concert van het Turks 
Jeugd Filharmonisch Orkest. Hare Majesteit de Koningin, president Gül en zijn echtgenote 
waren op 19 april bij de Floriade. Ze bezochten het Nederlandse paviljoen en de president 
opende het Turkse paviljoen. Het staatsbezoek werd afgesloten in Maastricht waar de 
president in het Bonnefantenmuseum een expositie opende van moderne schilderkunst uit 
de collectie van de Centrale Bank van Turkije. 
43

jaaroverzichT koninklijk huis 2012
 
45

jaaroverzichT koninklijk huis 2012
24 april
Troffels en voegspijkers
Op 24 april bezocht Hare Majesteit de Koningin in Barneveld de finale van het Nationale 
metsel-en voegkampioenschap. Voor de zestigste keer organiseerde de Nederlandse 
baksteenindustrie het metselkampioenschap. Het voegkampioenschap vond voor de tiende 
keer plaats. De Koningin sprak met deelnemers aan de wedstrijd, juryleden, docenten 
en vertegenwoordigers uit de sector. De 18-jarige Twan van der Heijden vond het best 
spannend om zijn voegkunsten te tonen aan de Koningin: “Ik was vooraf inderdaad wel 
een beetje gespannen, maar ik vond het erg leuk hoe ze reageerde.” De volgende dag bleek 
dat Twan het voegkampioenschap had gewonnen en de Zilveren Voegspijker in ontvangst 
mocht nemen. De prijs voor de beste metselaar 2012 – de Zilveren Troffel – ging naar Robin 
van Hoof. 
De industrie grijpt het kampioenschap aan om te laten zien hoe leuk het beroep is. 
Jurylid Jo Bogers: “Voegen is helemaal geen zwaar, maar een licht beroep. Iedereen 
denkt wel dat de bouw zwaar en vies is. Maar we staan bij de leukste restauratie- en 
nieuwbouwprojecten. Dus ik denk dat het heel sexy is om voor dit vak te kiezen.”
47

jaaroverzichT koninklijk huis 2012
Summer School Oranienbaum
Hare Majesteit de Koningin is vanaf 2002 beschermvrouwe van de restauratie van 
Slot Oranienbaum in de Duitse deelstaat Saksen-Anhalt, de Duitse bondspresident is 
beschermheer. Samen willen zij hiermee het belang van het behoud van Slot Oranienbaum 
en de goede cultureel-historische betrekkingen tussen Duitsland en Nederland 
onderstrepen. In de loop der jaren waren er diverse tentoonstellingen in het slot en in 
2008 vond ook een Duits-Nederland restauratorensymposium plaats. Sinds 2011 wordt op 
Slot Oranienbaum een Summer School georganiseerd door het Koninklijk Huisarchief, de 
opleiding Conservering en Restauratie van de Universiteit van Amsterdam en drie Duitse 
opleidingen. In de maand augustus restaureren vijf Nederlandse en drie Duitse studenten 
samen, onder leiding van professoren, een bepaalde ruimte in het gebouw. De studenten 
worden geselecteerd op hun specialisatie, zoals binnenhuisarchitectuur of schilderen. In 
2011 en 2012 zijn de twee ‘Chinese’ kamers in het slot opgeknapt. Ook de komende jaren 
worden er Summer Schools gehouden. Tijdens de opening van de tentoonstelling ‘Dutch 
Design – Huis van Oranje’ spraken de Koningin en de bondspresident met studenten van de 
Summer School. De belangstelling van de Koningin voor de restauratiewerkzaamheden van 
Slot Oranienbaum bleek groot. Eén van de studenten zei na afloop: “Ze zit er bovenop!’
49

jjaaroverzichaaroverzichTT koninklijk huis 2012 koninklijk huis 2012
5 mei
vrijheid geef je door
In aanwezigheid van de Prins van Oranje hield bondspresident Joachim Gauck van 
Duitsland op 5 mei in Breda de 5 mei-lezing. De bondspresident gaf aan dankbaar, geroerd 
en zeer verheugd te zijn dat het Nationaal Comité 4 en 5 mei hem had gevraagd de lezing 
te houden. “Het is voor een Duitser – en zeer zeker voor mij – niet vanzelfsprekend dat 
ik vandaag hier voor u mag staan om u toe te spreken. Met deze uitnodiging heeft het 
Nationaal Comité mijn land en mij persoonlijk groot vertrouwen geschonken – het is een 
geschenk, ik neem het deemoedig en dankbaar in ontvangst en ik zal het niet vergeten.” 
Over de vrijheid op het Europese continent zei bondspresident Gauck: “67 jaar geleden 
zouden we de huidige situatie hebben beschouwd als niets minder dan paradijselijk. Al 
drie generaties lang delen Nederlanders en Duitsers hun waarden en zetten ze zich binnen 
Europa en daarbuiten gezamenlijk in voor deze waarden. Wij profiteren allemaal van de 
vrijheid, vrede en welvaart waarmee sterkere Europese en internationale samenwerking 
gepaard gaat. Ik hoop dat dit unieke succes ons de kracht geeft ook de huidige uitdagingen 
te overwinnen en onze gemeenschappelijke toekomst in Europa gestalte te geven.”
Hare Majesteit de Koningin en de bondspresident woonden ’s avonds op de Amstel in 
Amsterdam het 5 mei-concert bij ter gelegenheid van de afsluiting van de Nationale 
Viering van de Bevrijding. 
51

jaaroverzichT koninklijk huis 2012
8 mei 
50 jaar wereld na Tuur fonds
Hare Majesteit de Koningin woonde op 8 mei in Rotterdam de openingsceremonie bij 
van de internationale jaarvergadering van het World Wide Fund for Nature (WWF). Deze 
bijeenkomst werd voor het eerst in Nederland gehouden ter gelegenheid van het 50-jarig 
bestaan van de Nederlandse tak van het WWF, het Wereld Natuur Fonds (WNF). Tijdens 
de openingsceremonie hield de Noorse professor Jørgen Randers een betoog over hoe de 
wereld er in 2052 uit zal zien. De Koningin bezocht ook de fototentoonstelling ‘LIFE’ van 
natuurfotograaf Frans Lanting. WNF-directeur Johan van de Gronden was vereerd met het 
koninklijke bezoek: “De Koningin heeft echt een hart voor duurzaamheid en een visie op 
de lange termijn. Ze heeft in haar laatste kersttoespraak nog een lans gebroken voor een 
respectvolle omgang met de natuur. Het is ontzettend belangrijk dat ook het staatshoofd de 
waarde van de natuur en het doorgeven van de aarde overdraagt.”
Het WWF is in 1961 opgericht. Prins Bernhard was de eerste internationale president. 
53

jaaroverzichT koninklijk huis 2012
16 mei
cliniclowns college
Prinses Máxima opende op 16 mei in Amersfoort het CliniClowns College. De Prinses 
werd na de openingshandeling door de clowns rondgeleid door het theater. Ze deed 
samen met enkele kinderen ook mee aan een goocheltruc. Het CliniClowns College is 
een theaterattractie waar zieke of gehandicapte kinderen even de dagelijkse problemen 
kunnen vergeten. Een kind krijgt, samen met zijn/haar vriendjes en familie, een komische 
voorstelling voorgeschoteld die na uitvoerig contact met de ouders of verzorgers speciaal 
op maat is gemaakt. Directeur van CliniClowns Hans Geels was bijzonder vereerd met het 
bezoek van de Prinses: “Met deze attractie willen we zieke en gehandicapte kinderen uit 
hun dagelijkse omgeving halen en ze een onvergetelijke herinnering geven. De kinderen 
die vandaag meehielpen, houden er zelfs een koninklijke herinnering aan over”.
CliniClowns treedt al twintig jaar op in ziekenhuizen voor meer dan 100.000 kinderen 
per jaar. Veel zieke kinderen werden echter niet bereikt, omdat ze thuis zitten of in een 
instelling wonen. Om ook deze kinderen te bereiken, is het CliniClowns College opgericht. 
Uiteindelijk verwacht CliniClowns met deze attractie jaarlijks zo’n 300 kinderen met hun 
vrienden en families te kunnen bereiken.
55

jaaroverzichT koninklijk huis 2012
22 maaie/mei
nij provinsjehûs fryslân 
Mei it opheljen fan de Fryske flagge iepene Har Majesteit de Keninginne op 22 maaie yn 
Ljouwert it nije provinsjehûs fan de provinsje Fryslân. Mei dy hanneling ûntbleate de 
Keninginne in porsleinen harnas dat ûnderdiel is fan in searje fan alve harnassen; dy 
steane symboal foar de alve Fryske stêden en foar de krêft en de takomst fan Fryslân. It nije 
provinsjehûs stiet op it plak fan it âlde en is ûntwurpen troch arsjitekt Sjoerd Soeters. De 
fan oarsprong achttjinde- en njoggentjinde- ieuske dielen binne behâlden bleaun en slute 
perfekt op de nijbou oan. It projekt is binnen it beskikbere budzjet ta stân brocht.
Met het hijsen van de Friese vlag opende Hare Majesteit de Koningin op 22 mei in 
Leeuwarden het nieuwe provinciehuis van de provincie Fryslân. Met deze handeling 
onthulde de Koningin een porseleinen harnas dat onderdeel is van een serie van elf 
harnassen; deze staan symbool voor de elf Friese steden en de kracht en de toekomst van 
Fryslân. Het nieuwe provinciehuis staat op de plaats van het oude en is ontworpen door 
architect Sjoerd Soeters. De oorspronkelijke achttiende- en negentiende-eeuwse delen zijn 
behouden gebleven en gaan naadloos over in de nieuwbouw. Het project is binnen het 
beschikbare budget gerealiseerd. 
 
57

jaaroverzichT koninklijk huis 2012
29 mei
The rainbow na Tion in beeld
e
Hare Majesteit de Koningin opende op 29 mei op het Lange Voorhout de 15 editie van Den 
Haag Sculptuur. Het beeldevenement was dit jaar gewijd aan Zuid-Afrika, The Rainbow 
Nation. Op het Lange Voorhout, maar ook in Museum Beelden aan Zee in Scheveningen, 
werd de ontwikkeling getoond van de Zuid-Afrikaanse beeldhouwkunst in de afgelopen 
zestig jaar. De opening vond plaats door het onthullen van het beeld ‘Disclosing Decay’ van 
de kunstenaar Angus Taylor. De exposerende kunstenaars zijn van drie generaties. Tot de 
eerste generatie behoren onder anderen Edoardo Villa, Sidney Kumalo en Noria Mabasa. 
De tweede generatie werd naast Angus Taylor onder meer vertegenwoordigd door Andries 
Botha, Willie Bester en Jane Alexander. Van de derde en jongste generatie waren werken te 
zien van bijvoorbeeld Mary Sibande, Wim Botha en Nandipha Mntambo. 
Den Haag Sculptuur 2012 was gedurende de hele zomerperiode te bezoeken. 
59

jaaroverzichT koninklijk huis 2012
30 mei
rio aan de maas
Op 30 mei hield de Prins van Oranje in Rotterdam een toespraak tijdens de duurzaamheids-
conferentie ‘Rio aan de Maas’. Tijdens deze bijeenkomst kon kennis worden gemaakt 
met initiatieven van mensen die duurzaamheid bevorderen in eigen buurt, gemeente 
of bedrijf. Rio aan de Maas werd georganiseerd door het Nationaal Platform Rio+20, een 
netwerkorganisatie die wil bijdragen aan de transitie naar een groene economie.
  
De Prins keek in zijn toespraak vooruit naar de VN-milieuconferentie die op 20 juni in Rio 
de Janeiro begon. “Ik sta hier als voorzitter van de Adviesraad voor Water en Sanitatie 
van de Secretaris-Generaal van de Verenigde Naties. Wij zijn tot drie kernboodschappen 
gekomen voor Rio. Onze eerste prioriteit is en blijft universele toegang tot veilig drinkwater 
en sanitatie.” (…) “De tweede kernboodschap gaat over water en voedselzekerheid. De 
landbouw gebruikt wereldwijd maar liefst driekwart van de schaarse zoetwatervoorraad. 
Er is geen andere keus: de landbouw moet efficiënter omgaan met water.” De derde 
boodschap richting Rio gaat over de omgang met afvalwater. “We onttrekken enorme 
hoeveelheden water aan rivieren, meren en grondwater en laten het vol met industrieel, 
huishoudelijk en landbouwafval weer terugstromen in het ecosysteem. Dat gaat zo niet 
langer. Afvalwater is de grondstof voor een volgend proces. Als zodanig verdient afvalwater 
alle aandacht van politici, wetenschappers en het bedrijfsleven. Het is een probleem dat 
een oplossing kan worden.”
61

jaaroverzichT koninklijk huis 2012
6 juni
schone ToekomsT zellingwijk 
Op 6 juni woonde Hare Majesteit de Koningin in Gouderak de oplevering bij van de 
nieuwbouwwoningen in de Zellingwijk. Deze wijk kent een roerige geschiedenis. Midden 
jaren tachtig van de vorige eeuw moest de hele wijk worden afgebroken omdat er giftig 
afval in de grond zat. De 333 bewoners uit de 96 huizen moesten elders gaan wonen. In 
2008 startte het grootste en meest complexe bodemsaneringsproject in Nederland ooit:  
3,2 hectare vervuilde grond werd volledig afgegraven tot ongeveer zes meter diepte. De 
Koningin liet zich, al wandelend door de wijk, uitgebreid voorlichten over de historie, de 
sanering en de nieuwbouw. Ook sprak zij met bewoners van toen en nu en nam het eerste 
exemplaar van het boek ‘Besmet verleden, schone toekomst’ in ontvangst. 
De Koningin bezocht de Zellingwijk ook op 7 mei 1985, toen de bewoners net hun huizen 
hadden moeten verlaten en de sloop was begonnen. Janny Hoogendijk-Duran en haar 
moeder van bijna 90 zien anno 2012 de Koningin weer op Gouderakse bodem lopen. “Het 
is prachtig. Dit wil ik niet missen. In 1985 was ik er ook bij, toen ook met m’n moeder. Na 
dat bezoek beloofde ze om terug te komen als de sanering was afgerond. En nu is ze er 
gewoon!”
63

jaaroverzichT koninklijk huis 2012
Kinderen Maken Muziek 
Prinses Máxima lanceerde het programma ‘Kinderen Maken Muziek’ tijdens de uitreiking 
van de Appeltjes van Oranje op 17 mei 2011, haar veertigste verjaardag. De Prinses zei 
destijds over de achtergrond van het initiatief: “Een programma met als doel dat zoveel 
mogelijk kinderen in Nederland in aanraking kunnen komen met een muziekinstrument 
en samen muziek kunnen maken. (…) Samen muziek maken heeft een waarde voor de 
ontwikkeling van creativiteit en emotionele intelligentie van kinderen, die we niet 
snel kunnen overschatten.” In het schooljaar 2011–2012 ontvingen 31 organisaties ruim 
1,1 miljoen euro voor het opzetten van muziekprojecten. Hiermee zijn 4.000 kinderen 
tussen de 8 en 14 jaar bereikt. De Prinses bezocht in 2012 vier muziekprojecten in het 
kader van Kinderen Maken Muziek. Zo was zij op 17 januari op basisschool Sint Joseph in 
Heerhugowaard en op 31 mei bij Harmonie Orkest Vleuten. Zij bezocht op 12 juni zowel het 
muziekproject ‘Hoor eens wat ik kan!’ in Zwolle en muziekproject ‘Pop’ op basischool De 
Streek in Tjalleberd.
Naast het Oranje Fonds en het Fonds voor Cultuurparticipatie, wordt Kinderen Maken 
Muziek mede mogelijk gemaakt door het Prins Bernhard Cultuurfonds, het Skanfonds en 
particuliere giften. De Prins van Oranje en Prinses Máxima zijn beschermpaar van het 
Oranje Fonds.
65

jaaroverzichT koninklijk huis 2012
8 juni
mission olympic
In het Olympisch Stadion in Amsterdam gaf de Prins van Oranje op 8 juni het startsein 
e
voor de 10 editie van ‘Mission Olympic The School Final’. De openingsshow vol vuurwerk, 
confetti, muziek en luid gejuich werd eveneens opgeluisterd door judoka Dennis  
van der Geest, Ajax-trainer Frank de Boer en ex-schaatser Erben Wennemars. De Prins sprak 
over zijn eigen schooltijd en hoe leuk hij het toen vond om tegen andere scholen te sporten. 
Mission Olympic is de grootste schoolsportcompetitie voor en door scholen en leerlingen; 
315 middelbare scholen doen inmiddels mee aan de jaarlijkse competitie. Dit is ruim 
40% van de scholen. Via selectieprocedures op middelbare scholen en de regionale 
kampioenschappen strijden jaarlijks circa 150.000 jongeren met én tegen elkaar voor een 
plaats in de nationale finale. Aan deze finale in Amsterdam deden 5.000 jongeren mee. Het 
doel van Mission Olympic is om jongeren tussen de 12 en 19 jaar binnen de schoolomgeving 
kennis te laten maken met verschillende sporten, maar bovenal hen te laten ervaren 
hoe leuk samen sporten is. Mission Olympic bestaat sinds 2003 en is een initiatief van 
NOC*NSF, de Koninklijke Vereniging van Leraren Lichamelijke Opvoeding en Coca-Cola.
67

jaaroverzichT koninklijk huis 2012
10 ToT en meT 14 juni
p anama 
Van 10 tot en met 14 juni was de Prins van Oranje in Panama in het kader van zijn 
voorzitterschap van de Adviesraad van de Secretaris-Generaal van de Verenigde Naties 
(UNSGAB). Hij leidde daar de achttiende vergadering van UNSGAB en had een ontmoeting 
met de Panamese president Ricardo Martinelli. Ook sprak hij met ceo’s van verschillende 
Nederlandse bedrijven die actief zijn in de maritieme sector in Panama. Op 14 juni bezocht 
de Prins samen met andere leden van UNSGAB het Panama Bay Wastewater Project, een 
grootschalig project dat het afvalwater van de stad Panama opvangt, transporteert en 
zuivert voordat het terecht komt in de rivieren en uiteindelijk in de Golf van Panama. Bij 
het Panamakanaal werd het gezelschap door Alberto Alemán, directeur van de Panama 
Canal Authority, geïnformeerd over de uitbreiding van het kanaal. Er wordt gewerkt aan 
een nieuw parallel systeem van sluizen die schepen van 366 meter lang, 46 meter breed en 
15,2 meter diep kunnen verwerken. Bij dit systeem wordt ongeveer 60% van het zoet water 
gerecycled. Het Nederlandse ingenieursbureau Iv-groep ontwierp de sluizen. 
69

jaaroverzichT koninklijk huis 2012
20 juni
corps diploma TiQue
In Paleis Noordeinde ontving Hare Majesteit de Koningin op 20 juni de ambassadeur van 
Bosnië en Herzegovina in Nederland voor het aanbieden van zijn geloofsbrieven. Een 
buitenlandse ambassadeur is pas officieel in functie nadat hij of zij de geloofsbrieven 
heeft aangeboden aan het staatshoofd. In 2012 boden 38 buitenlandse ambassadeurs, 
onder wie de diplomatiek vertegenwoordiger van de Heilige Stoel, hun geloofsbrieven 
aan. Na het ceremonieel heeft de Koningin een gesprek met de nieuwe ambassadeur. Ook 
ambassadeurs die Nederland definitief verlaten, kunnen door de Koningin nog eenmaal 
ontvangen worden. Zo nam zij in 2012 tijdens een audiëntie of een lunch afscheid van  
13 buitenlandse ambassadeurs.
Om de internationale relaties te onderhouden en te versterken biedt de Koningin het Corps 
Diplomatique jaarlijks een galadiner aan. Dit diner vond op 9 mei plaats in het Koninklijk 
Paleis Amsterdam. De Prins van Oranje, Prinses Máxima, Prinses Margriet en professor mr. 
Pieter van Vollenhoven waren hier ook bij aanwezig.
71

jaaroverzichT koninklijk huis 2012
4 juli
hans van manen 80 
In Het Muziektheater in Amsterdam woonde Hare Majesteit de Koningin op 4 juli de 
galavoorstelling bij ter ere van de 80e verjaardag van Hans van Manen. Het Nationale 
Ballet bracht een ode aan de danser en choreograaf Hans van Manen, die sinds 1961 aan 
Het Nationale Ballet is verbonden. Leden van Het Nationale Ballet dansten fragmenten uit 
zijn rijke oeuvre van meer dan honderdtwintig balletten, waaronder ‘Black Cake’, ‘Trois 
Gnossienes’, ‘5 Tango’s’ en ‘Variations for two couples’. Aan het slot van het gala kwamen 
acht dansmuzen van Hans van Manen uit allerlei generaties het podium op, ieder met tien 
rozen: Igone de Jongh, Sol León, Fiona Lummis, Sabine Kupferberg, Rachel Beaujean, Gerard 
Lemaître, Alexandra Radius en Han Ebbelaar. Oud-soliste Sofiane Sylve ontbrak, maar had 
wel een boodschap voor Hans van Manen: “Geen choreograaf maakt je zo mooi.” 
73

jaaroverzichT koninklijk huis 2012
 
75

jjaaroverzichaaroverzichTT koninklijk huis 2012 koninklijk huis 2012
Telegrammen
Hare Majesteit de Koningin stuurt jaarlijks honderden telegrammen uit. Het meest 
bekend zijn de felicitatietelegrammen aan landgenoten die met een bijzondere prestatie 
Nederland op een positieve manier op de kaart hebben gezet, zoals in 2012 André 
Kuipers en de sporters die in Londen Olympisch goud veroverden. Ook andere vorsten en 
staatshoofden ontvangen per telegram gelukwensen en persoonlijke boodschappen van 
de Koningin, bijvoorbeeld op hun nationale feestdag, bij een regeringsjubileum of 
ter gelegenheid van jubilea in de bilaterale relaties. Het telegram wordt ook gebruikt 
bij trieste omstandigheden; bij grote (natuur)rampen, noodlottige ongelukken of het 
overlijden van buitenlandse of binnenlandse hoogwaardigheidsbekleders of bekenden, 
zendt de Koningin een blijk van medeleven. De Koningin bepaalt zelf de inhoud van de 
telegrammen. Een telegram van de Koningin bevat dus een persoonlijke boodschap, maar 
is ongesigneerd en wordt ook lang niet altijd via een koerier bezorgd. In het buitenland 
zorgen meestal de Nederlandse ambassades voor verspreiding van de telegrammen 
via zogenoemde diplomatieke nota’s. Binnen Nederland worden telegrammen soms 
ook per post bezorgd. De Koningin ontvangt zelf ook veel telegrammen, bijvoorbeeld op 
Koninginnedag.
77

jaaroverzichT koninklijk huis 2012
24 augusTus 
forensische weTenschap onder de loep
Op 24 augustus was Hare Majesteit de Koningin in Den Haag bij de afsluiting van de 
European Academy of Forensic Science Conference. Dit is een driejaarlijkse conferentie 
waar forensische wetenschappers uit alle windstreken bijeenkomen om kennis en 
ervaringen uit te wisselen. Dit jaar werd het evenement georganiseerd door het Nederlands 
Forensisch Instituut (NFI). De Koningin was bij de lezing van dr. Tettey van het United 
Nations Office on Drugs and Crime en kreeg een rondleiding door de ‘art gallery’, een 
tijdelijke tentoonstelling van vervalste schilderijen die door het NFI zijn onderzocht.
Tijdens meer dan 250 lezingen en workshops gaven ruim 900 deelnemers uit ruim  
50 landen gedurende vijf dagen invulling aan het thema van de conferentie: ‘Towards 
Forensic Science 2.0’. De European Academy of Forensic Science is een onderdeel van het 
European Network of Forensic Science Institutes, dat tot doel heeft om de kwaliteit en 
ontwikkeling van de forensische wetenschap in Europa op een hoger plan te tillen.
79

jaaroverzichT koninklijk huis 2012
30 augusTus
asTronauT andré Terug op aarde
Het strand van Noordwijk was op 30 augustus het decor van de Nationale Ontvangst van 
astronaut André Kuipers, waar ook de Prins van Oranje bij aanwezig was. Na een verblijf 
van 193 dagen in de ruimte in het Internationale Ruimtestation ISS, keerde André Kuipers 
op  
1 juli 2012 terug op aarde. Het was de langste ruimtereis die een Europese astronaut ooit 
heeft gemaakt. De Prins van Oranje sprak de astronaut kort toe. “Zelf heb ik het voorrecht 
gehad om halverwege uw missie, samen met mijn dochter Amalia, uitvoerig met u te 
kunnen spreken. Zwevend in uw blauwe overall gaf u ons een rondleiding door het ISS. 
Amalia was diep onder de indruk: van de slaapkamers in alle richtingen zonder onder- of 
bovenkant tot het drinken van een bubbel gewichtloos water. Zoiets moois en spannends 
had ze in haar leven nog nooit gezien! (…) Namens heel Nederland wil ik u graag heel 
hartelijk danken voor deze wonderlijke reis. U hebt laten zien dat wetenschap en techniek 
ongelofelijk leuk en interessant zijn. En dat we op een planeet wonen die prachtig is en 
waar we zuinig op moeten zijn.” 
Als eerbetoon ontving Hare Majesteit de Koningin op 19 september André Kuipers en zijn 
medebemanningsleden van het ISS Don Pettit en Oleg Kononenko in audiëntie op Paleis 
Huis ten Bosch. 
81

jaaroverzichT koninklijk huis 2012
3 sepTember
erasmus universiTeiT roTTerdam
Prins Constantijn sprak op 3 september op de Erasmus Universiteit Rotterdam de gastrede 
uit ter gelegenheid van de opening van het Academisch Jaar. In zijn toespraak ging de 
Prins in op Europa, ondernemerschap en internationalisering. “Europa is bovendien veel 
vitaler dan mensen denken. In de top 10 van concurrerendste landen, van de sterkst 
verbonden regio’s en van de meest innovatieve staten domineren Europese landen. De 
wetenschappelijke instellingen van Europa behoren nog steeds tot de beste ter wereld, 
denk aan CERN, het Cambridge Human Genome Project en het IMEC interuniversitair 
micro-elektronica centrum in Leuven. Een aantal Nederlandse sectoren is wereldwijd 
concurrerend, zoals technische materiaalwetenschappen en maritieme techniek in Delft, 
de Biotech Valley die Rotterdam, Leiden en Delft met elkaar verbindt of agrotechnologie en 
voedingswetenschappen in Wageningen, om er een paar te noemen.” De Prins moedigde 
verder de aanwezige studenten aan na hun studie ondernemer te worden. “De werkelijke 
reden waarom ik wil dat jullie een dergelijke carrière overwegen is dat ik overal zo veel 
inspirerende voorbeelden zie van jonge mensen die concrete dingen ontwerpen en 
bouwen, in plaats van alleen maar papier te produceren in grote kantoorpanden. Voor 
Europa is het belangrijk dat jullie ideeën op de markten terechtkomen en dat er nieuwe 
ondernemingen ontstaan die uitgroeien tot wereldspelers. We hebben dat nodig voor onze 
concurrentiekracht, we hebben dat nodig om de banen van morgen te scheppen.”
83

jaaroverzichT koninklijk huis 2012
6 sepTember
open monumenTendag
Professor mr. Pieter van Vollenhoven verrichtte op 6 september bij Château St. Gerlach 
e
in Valkenburg aan de Geul de officiële opening van de 26 Open Monumentendag. In het 
weekeinde van 8 en 9 september openden ruim 3.500 monumenten in heel Nederland 
hun deuren voor het publiek. Het thema van deze Open Monumentendag was ‘Groen van 
Toen’: de relatie tussen het monument en zijn directe omgeving stond centraal. Professor 
Van Vollenhoven gaf aan elk jaar weer getroffen te zijn door de trots die bewoners van 
monumenten tonen voor hun bezit. “En door het elan waarmee zij vertellen over de 
geschiedenis daarvan. Dat maakt Open Monumentendag elk jaar weer een belevenis.” 
Professor mr. Pieter van Vollenhoven is voorzitter van het Comité van Aanbeveling van de 
Stichting Open Monumentendag. Hij is ook voorzitter van het Nationaal Restauratiefonds, 
dat onder andere financieringen en subsidies verstrekt aan monumenteigenaren voor 
restauratie en onderhoud van hun pand.
85

jaaroverzichT koninklijk huis 2012
13 sepTember 
ei in eersel
Op 13 september bracht de Prins van Oranje in Eersel een werkbezoek aan het bedrijf 
Venco Groep, een verzameling innovatieve bedrijven die wereldwijd actief zijn in 
2
de pluimveesector. De Prins opende de zogenoemde Venco Campus, het 30.000 m 
grote nieuwe bedrijfspand in de vorm van een ei. Rond het nieuwe pand werd een 
campusomgeving gerealiseerd, waardoor pluimveespecialisten van over de hele wereld 
kennis kunnen maken met de nieuwste ontwikkelingen binnen de sector. Voorafgaand 
aan de openingsceremonie bracht de Prins een werkbezoek aan het Rondeel in Wintelre. 
Hier werd de Prins geïnformeerd over de ontwikkelingen in de pluimveesector en de 
oplossingen die de bedrijven van de Venco Groep hiervoor hebben. De Prins nam verder 
deel aan een discussie over het verduurzamen van de pluimveehouderij.
De Venco Groep bestaat uit de bedrijven Vencomatic, Prinzen, Agro Supply, Rondeel en 
Vencosteel. Vencomatic ontving op 8 mei uit handen van de Prins van Oranje de Koning 
Willem I Prijs in de categorie midden- en kleinbedrijf. Volgens het juryrapport onderscheidt 
het bedrijf zich door “een groot bewustzijn van haar voetafdruk op deze aarde”. Eén van de 
eigenaren van Venco Groep, Han van de Ven, herinnert zich de prijsuitreiking nog goed. “U 
zei in mei dat u voortaan aan Venco denkt als u een eitje tikt. Vandaag hebt u helemaal een 
goede indruk kunnen krijgen van wat we doen.”
87

jaaroverzichT koninklijk huis 2012
 
Financiële en fiscale aspecten leden Koninklijk Huis
De Wet Financieel Statuut van het Koninklijk Huis (WFSKH) stamt uit 1972 en is in 2008 
geactualiseerd en gemoderniseerd. Op basis van deze wet ontvangen drie leden van het 
Koninklijk Huis een grondwettelijke uitkering van de staat: de Koningin, de Prins van 
Oranje en Prinses Máxima. Deze uitkering bestaat uit een inkomensdeel en een component 
voor personele en materiële uitgaven. De andere leden van het Koninklijk Huis ontvangen 
geen uitkering van het Rijk. 
De Koningin en de overige leden van het Koninklijk Huis zijn belastingplichtig. Er zijn wel 
bepaalde vrijstellingen voor de Koning, de vermoedelijke opvolger van de Koning en diens 
echtgenote. Het gaat hier om de belastingen over hun grondwettelijke uitkering en de 
vermogensbestanddelen die dienstbaar zijn aan de uitoefening van het Koningschap. Over 
privévermogen betalen zij allen vermogensrendementsheffing.
89

jaaroverzichT koninklijk huis 2012
25 sepTember
koningin en bisschop
Hare Majesteit de Koningin ontving op 25 september de Zuid-Afrikaanse aartsbisschop 
Desmond Tutu op Paleis Huis ten Bosch. Een paar dagen eerder was hij benoemd 
tot Commandeur in de Orde van Oranje-Nassau. Aartsbisschop Tutu werd daarmee 
onder meer geëerd voor zijn werk als voorzitter van de Zuid-Afrikaanse Waarheids- en 
Verzoeningscommissie die onderzoek deed naar de mensenrechtenschendingen in de tijd 
van de apartheid. In 1984 kreeg Desmond Tutu de Nobelprijs voor de Vrede.
91

jaaroverzichT koninklijk huis 2012
28 sepTember
ondernemersplaza
Prinses Máxima bezocht op 28 september het Ondernemersplaza in Amersfoort. Ze 
bezocht daar de nieuwe afdeling ‘Coaching’ van Qredits Amersfoort. Qredits is een 
landelijke microkredietverstrekker die de afgelopen jaren ruim 2.800 leningen verstrekte 
aan (startende) ondernemers. De Prinses sprak met ondernemers die een microkrediet 
hebben gekregen. Ook hun coaches van Qredits, die de ondernemers met raad en daad 
bijstaan in de bedrijfsvoering, waren daarbij. Margot de Bekker, projectmanager van 
Ondernemersplaza, over het nut van coaching van ondernemers: “Niet iedere ondernemer 
heeft goede ondernemersvaardigheden over de hele breedte. Door inzichtelijk te maken 
waar je sterke, maar ook waar je minder sterke kanten zitten, kun je als ondernemer 
extra werken aan de zwakke plekken. Daarmee stijgen de overlevingskansen voor die 
onderneming en wordt de kans dat Qredits zijn geld terugkrijgt natuurlijk ook groter.”
De Prinses bezocht eveneens de pensioenmarkt voor ondernemers die werd georganiseerd 
door de Kamer van Koophandel, het Verbond van Verzekeraars en Wijzer in geldzaken. Op 
deze markt konden ondernemers uit heel Nederland terecht met vragen over hun pensioen. 
De Prinses was bij het Ondernemersplaza in haar hoedanigheid van erevoorzitter van het 
platform Wijzer in geldzaken en als lid van het Nederlands Comité voor Financiering en 
Ondernemerschap.
93

jaaroverzichT koninklijk huis 2012
3 okTober 
op heT neTvlies
In het Medisch Centrum Alkmaar was Hare Majesteit de Koningin op 3 oktober aanwezig 
bij de overhandiging van een netvliescamera. De zogenaamde Retcam-camera helpt bij te 
vroeg geboren baby’s blindheid voorkomen. De camera is aangeschaft door het Oogfonds en 
werd tijdens een bijeenkomst aangeboden aan het Medisch Centrum Alkmaar. De Koningin 
kreeg uitleg over het apparaat door kinderoogarts Marije Sminia. Volgens het Oogfonds is 
Prematuren Retinopathie (ROP) de meest voorkomende oorzaak van vermijdbare blindheid 
bij kinderen in Nederland. Het ontstaat bij te vroeg geboren baby’s. Door een wildgroei aan 
bloedvaten raakt het netvlies los. Tijdige ontdekking en behandeling voorkomt blindheid 
bij 90 procent van de kinderen.  
Het Oogfonds zet zich in om vermijdbare blind- en slechtziendheid in Nederland te 
voorkomen. Daarnaast werkt de organisatie aan het bevorderen van integratie van blinden 
en slechtzienden in de samenleving. De Koningin is beschermvrouwe van het Oogfonds. 
 
95

jaaroverzichT koninklijk huis 2012
4 okTober
de boekenberg
Prinses Laurentien opende op 4 oktober het gebouw ‘Boekenberg’ in Spijkenisse. Het 
gebouw heeft een glazen piramide van 26 meter hoog. In de piramide staat een boekenkast 
die zich uitstrekt over vijf verdiepingen. In die kast bevinden zich alle ruimten van de 
plaatselijke bibliotheek, plus de logistieke en technische voorzieningen. De boeken zijn 
van buitenaf zichtbaar en zo lijkt het alsof midden in Spijkenisse een grote kleurrijke 
boekenberg ligt. De ontwerper van het gebouw, de Nederlandse architect Winy Maas, wil 
hiermee inwoners van Spijkenisse uitnodigen om te (gaan) lezen. Boekenberg Spijkenisse 
is bovendien een energie-efficiënt gebouw dat in de toekomst onafhankelijk wordt van 
fossiele energiebronnen. Het klimaat in het gebouw wordt enkel en alleen door planten 
geregeld. Daarnaast wordt er regenwater gebruikt voor de spoeling van de toiletten en de 
vloerverwarming en -koeling van de bibliotheekruimte.
 
In een korte toespraak vertelde Prinses Laurentien wat haar zo aantrekt in de Boekenberg. 
“Voor mij is het een gebouw waar zoveel dingen die in mijn leven grote betekenis 
hebben bij elkaar komen: boeken, lezen en het gevoel van openheid, transparantie en 
duurzaamheid. De bibliotheek als stralend en zichtbaar middelpunt. Zichtbaarheid van 
boeken is ongelooflijk belangrijk in deze digitale wereld. Alles wat wij belangrijk vinden, 
dat maken we zichtbaar. Dus om boeken zo zichtbaar te maken is een belangrijk en 
veelzeggend gebaar.”
97

jaaroverzichT koninklijk huis 2012
10 okTober
loodsvaarTuig polaris
Op 10 oktober doopte Hare Majesteit de Koningin in Rotterdam het nieuwe loodsvaartuig 
‘Polaris’. Het schip is door de Friese werf Barkmeijer gebouwd in opdracht van het 
Nederlands Loodswezen. Polaris is een zogenoemd ‘stationsvaartuig’ dat wordt ingezet  
voor het beloodsen van schepen van en naar de Rotterdamse haven en de Nederlandse  
en Vlaamse havens aan de Schelde. Met een lengte van 81 meter, een breedte van  
13 meter en een innovatief scheepsontwerp kan de Polaris langer op zee blijven. Dit is 
volgens de voorzitter van het Nederlands Loodswezen Eric van Dijk belangrijk voor de 
concurrentiepositie van de zeehavens. “Jaarlijks moet het beloodsen van zeeschepen van en 
naar de Nederlandse zeehavens naar schatting zo’n twintig dagen stilgelegd worden als er 
teveel wind en te hoge golven staan. Ik verwacht dat dat met de nieuwe schepen minstens 
door de helft gaat.”
Polaris is de eerste van een reeks van drie nieuwe loodsvaartuigen voor het Nederlands 
Loodswezen. De voornaamste taak van deze organisatie is het jaarlijks loodsen van circa 
100.000 zeeschepen. Dit gebeurt 24 uur per dag, in weer en wind door zo’n 470 loodsen. 
99

jaaroverzichT koninklijk huis 2012
11 okTober
TroTs op wie je benT
Op de Eikenhorst in Wassenaar ontving Prinses Máxima op 11 oktober de kinderen van 
Leesclub Meetingz!. De kinderen boden de Prinses het boek ‘Trots op wie je bent’ aan, dat gaat 
over pesten en er anders uitzien. Eén voor één lazen de kinderen een stukje voor uit hun eigen 
boek dat ze samen met de schrijfsters Esmy Kromontono en Irish Verwey hebben geschreven 
en dat gebaseerd is op hun eigen ervaringen. 
Leesclub Meetingz! is in de Haarlemse Boerhavewijk opgericht voor basisschoolleerlingen die 
op school een achterstand hebben. Wekelijks gaan de kinderen naar de leesclub en na drie 
maanden krijgen ze een certificaat. Omdat veel kinderen daarna nog graag betrokken willen 
blijven bij Meetingz!, werd als vervolg de Verhalenmakerij bedacht. Het boek ‘Trots op wie je 
bent’ is het eerste product van de Verhalenmakerij.
101

jaaroverzichT koninklijk huis 2012
23 okTober
joods cul Tureel kwarTier
De Prins van Oranje woonde op 23 oktober in Amsterdam de viering bij van het 80-jarig 
bestaan van het Joods Historisch Museum (JHM) en de feestelijke lancering van het Joods 
Cultureel Kwartier. De Prins markeerde het begin van het Joods Cultureel Kwartier door 
het onthullen van één paneel van het kunstwerk ‘The Fragmented TaLIT’ van de Iraaks-
Nederlandse kunstenaar Joseph Semah. Het hele kunstwerk bestaat uit veertien lijsten met 
wisselend witte en zwarte streeppatronen. De zwarte strepen verwijzen naar het zwart op 
de joodse talliet (gebedsmantel). De witte strepen geven de tsietsiet weer, de witte kwasten 
aan de vier hoeken van de gebedsmantel. Professor Heijmans, lid van de Raad van Toezicht 
van het JHM, noemde de komst van de Prins een eer en een bevestiging van de warme band 
tussen de Oranjes en de Joodse gemeenschap. “Vele generaties van uw familie bezochten 
deze synagoge. Elke dienst klinkt er een gebed voor het Koninklijk Huis en het bestuur van 
deze stad. Vanuit deze verbondenheid waarderen wij het zo dat u in ons midden bent.”
103

jaaroverzichT koninklijk huis 2012
1 november
boeren en banken
Op 1 november hield Prinses Máxima in de Ridderzaal in Den Haag een toespraak op 
het congres ‘Samenwerken aan internationale voedselstabiliteit’. Dit deed zij in haar 
hoedanigheid van VN-adviseur voor toegankelijke financiële diensten. In de toespraak 
vroeg de Prinses meer aandacht voor kleine boeren in ontwikkelingslanden, voor vrouwen 
en jongeren en voor de mens achter de boer. Ze wees er ook op dat hoewel boeren de wereld 
moeten voeden, zij in ontwikkelingslanden niet of nauwelijks terecht kunnen bij banken 
en verzekeraars. “Laten we niet vergeten dat slechts twee procent van de volwassenen 
in deze landen een zorgverzekering heeft. Dat maar zes procent van de boeren zich heeft 
verzekerd tegen een slechte oogst. Dat in rijke landen 89 procent van de volwassenen een 
bankrekening heeft, tegen niet meer dan 41 procent in ontwikkelingslanden – om van het 
percentage in de allerarmste landen nog maar te zwijgen. In Rwanda sprak ik eens met een 
boer die met een microkrediet een koe had kunnen kopen. Hij was een klant van de Banque 
Populaire. Zijn leven is daarna veel beter geworden. Hij kon zijn gezin te eten geven, een 
eigen huis bouwen en zijn kind laten studeren op de universiteit. Ik vroeg hem of hij verder 
nog wensen had. En hij zei: ‘Blijf in mij geloven, dat is alles wat ik wil.’ Geloven in boeren in 
ontwikkelingslanden, dat was, is en blijft onze opdracht.”
105

jaaroverzichT koninklijk huis 2012
Kabinetsformatie 
De Tweede Kamer wijzigde in 2012 haar Reglement van Orde om de rol van de Tweede 
Kamer bij de kabinetsformatie te versterken. Bij de kabinetsformatie na de verkiezingen 
van 12 september 2012 werden de nieuwe regels en procedures voor het eerst toegepast. 
De Kamer wees zelf achtereenvolgens een verkenner, een tweetal informateurs en een 
formateur aan. 
De Grondwet bepaalt dat de leden van een nieuw kabinet bij Koninklijk Besluit worden 
benoemd. Uit hoofde van die betrokkenheid én op verzoek van de Tweede Kamer zelf, werd 
de Koningin regelmatig geïnformeerd over de gang van zaken bij de kabinetsformatie. Op  
3 november 2012 presenteerde formateur Mark Rutte zijn eindverslag aan de Tweede Kamer 
waarna hij verslag uitbracht aan de Koningin. Daarbij presenteerde hij de bij Koninklijk 
Besluit te benoemen leden van het nieuwe kabinet en gaf hij de Koningin in overweging 
dienovereenkomstig te besluiten. De Koningin wordt tijdens de kabinetsformatie ambtelijk 
ondersteund door het Kabinet der Koningin.
107

jaaroverzichT koninklijk huis 2012
8 november
presidenT liberia in audiënTie
Op 8 november ontving Hare Majesteit de Koningin in audiëntie op Paleis Huis ten Bosch 
Nobelprijs-winnaar en president van Liberia Ellen Johnson Sirleaf. Tijdens haar bezoek 
aan Nederland dineerde zij ook met de Prins van Oranje, Prinses Máxima en minister voor 
Buitenlandse Handel en Ontwikkelingssamenwerking Lilianne Ploumen op de Eikenhorst. 
De Liberiaanse president had eveneens ontmoetingen met minister-president Mark 
Rutte en de voorzitters van de Eerste en Tweede Kamer. President Johnson Sirleaf ontving 
daarnaast een eredoctoraat van de Universiteit van Tilburg voor haar werk als econome 
en strateeg, haar leiderschap en haar inspanningen in Liberia vrede te stichten en te 
handhaven. 
Het is een goed gebruik dat Hare Majesteit de Koningin als staatshoofd van het Koninkrijk 
der Nederlanden buitenlandse staatshoofden en autoriteiten ontvangt wanneer zij ons 
land bezoeken. Naast de Liberiaanse president ontving de Koningin in 2012 onder meer 
de Israëlische premier Benjamin Netanyahu (19 januari), de voorzitter van het Permanent 
Comité van het Chinese Volkscongres Wu Bangguo (15 mei), Eurocommissaris Cecilia 
Malmström (5 juni), de Duitse Bondsraadvoorzitter en minister-president van Beieren 
Horst Seehofer (7 juni), de echtgenote van de Emir van Qatar, Sheikha Mozah (3 oktober), de 
Senegalese President Macky Sall (14 november) en de Turkse parlementsvoorzitter Cemil 
Çiçek (15 november).
109

jaaroverzichT koninklijk huis 2012
15 november
Tekenen weTTen
Op 15 november 2012 ondertekende de Koningin het wetsvoorstel ‘Wijziging van 
het Wetboek van Strafrecht in verband met de aanpassing van de regeling van de 
vervolgingsverjaring’. Dankzij deze wet wordt de verjaringstermijn afgeschaft voor 
ernstige gewelds- en zedenmisdrijven. Daarnaast wordt de verjaringstermijn voor alle 
misdrijven waar een gevangenisstraf van 8 jaar of meer op staat verlengd van 12 naar 20 
jaar. De wet verbetert de positie van slachtoffers.
De Koningin krijgt een wetsvoorstel ter tekening voorgelegd na advisering door de Raad 
van State en behandeling en stemming in de Tweede Kamer en Eerste Kamer. De Koningin 
plaatst haar handtekening onder de op het wetsontwerp geschreven zinsnede ‘De Koningin 
bewilligt in het voorstel’. Direct hierna zet de Koningin een tweede handtekening op 
het document onder de tekst ‘Lasten en bevelen dat deze in het Staatsblad zal worden 
geplaatst en dat alle ministeries, autoriteiten, colleges en ambtenaren wie zulks aangaat, 
aan de nauwkeurige uitvoering de hand zullen houden’. Het gaat hier om het zogenaamde 
‘dubbel-bevel’. Na ondertekening door de Koningin wordt de wet door de verantwoordelijke 
minister of staatssecretaris gecontrasigneerd. Hierin komt de ministeriële 
verantwoordelijkheid tot uitdrukking. Na bekendmaking in het Staatsblad wordt de wet in 
het archief van het Kabinet der Koningin opgeborgen. De Koningin ondertekende in 2012 
meer dan 400 wetten en algemene maatregelen van bestuur en bijna 2.500 Koninklijke 
besluiten. 
111

jaaroverzichT koninklijk huis 2012
In Ribeirão Preto bezocht het Kroonprinselijk paar op 20 november onder meer het 
Nederlandse bedrijf CRV Lagoa, een fokkerij-organisatie die bijdraagt aan de verbetering 
van de productiviteit van de Braziliaanse veestapel. De Prins nam ook een kijkje bij 
vliegtuigbouwer Embraer in São José dos Campos, de grootste producent ter wereld 
van kleine en middelgrote vliegtuigen. Het bedrijf heeft interesse in de hoogwaardige 
Nederlandse luchtvaarttechnologie. Op 21 november verdiepte de Prins zich in São Paulo 
bij de expositie ‘My waste is your waste’ in het afvalprobleem. De tentoonstelling geeft 
een overzicht van het werk van een aantal Nederlandse en Braziliaanse ontwerpers die 
perspectief zien in afval. De Nederlandse kunstenaar Jan Eric Visser was duidelijk over 
de kansen van afval. “Afval is het nieuwe goud.” Tijdens het wetenschappelijke seminar 
‘Biobased Economy’ hield de Prins vervolgens een toespraak waarin hij het belang van het 
verduurzamen van de economie duidelijk maakte: “Green growth is the only sustainable 
way forward”. Prinses Máxima opende ondertussen in Piracicaba de nieuwe fabriek van het 
Friese milieutechnologiebedrijf Paques. In deze fabriek worden biogasinstallaties gebouwd, 
die veel gebruikt worden in de voedselindustrie en de chemische sector. Samen hadden de 
Prins en Prinses een ontmoeting met de waarnemend gouverneur van São Paulo 
en openden zij de tentoonstelling ‘Connecting Concepts’. De tentoonstelling liet het 
Braziliaanse publiek kennismaken met het werk van Nederlandse ontwerpers en 
vormgevers. 
113

jaaroverzichT koninklijk huis 2012
20 ToT en meT 22 november
sTaa Tsbezoek slowakije
Op uitnodiging van Hare Majesteit de Koningin brachten de Slowaakse president 
Ivan Gasparovic en zijn echtgenote van 20 tot en met 22 november een staatsbezoek 
aan Nederland. Het traditionele welkomstceremonieel vond plaats bij het Koninklijk 
Paleis Amsterdam, waarna de president en zijn echtgenote een krans legden bij het 
Nationaal Monument op de Dam. Samen met de Koningin woonden zij een uitvoering 
van het Leerorkest van de basisscholen Samenspel en Wereldwijs bij. De president 
liet zich van zijn muzikale kant zien en speelde na afloop van de voorstelling op een 
speciaal blaasinstrument een liedje voor de kinderen. Het gezelschap bezocht ook het 
Restauratieatelier van het Rijksmuseum. ’s Avonds vond het staatsbanket plaats. Op 21 
november luidde de president de gong op de Amsterdamse effectenbeurs en sprak hij 
in Den Haag met verschillende politici, ondernemers en de Slowaakse gemeenschap 
in Nederland. ’s Avonds bood de president de Koningin een concert aan van pianist 
Marian Lapsansky en sopraan Andrea Vizvári. In Helmond bezochten de president en zijn 
echtgenote op 22 november de AutomotiveCampusNL; de autoindustrie is een belangrijke 
pijler van de Slowaakse industrie. De Koningin vergezelde haar gasten vervolgens naar 
de High Tech Campus Eindhoven waar zij werden geïnformeerd over technologische 
innovaties en ‘de producten van morgen’. Het staatsbezoek werd afgesloten in het Van 
Abbemuseum voor hedendaagse kunst in Eindhoven. 
115

jaaroverzichT koninklijk huis 2012
30 november
prijs der nederlandse leTTeren
Uit handen van Hare Majesteit de Koningin ontving Leonard Nolens op 30 november in het 
Koninklijk Paleis Amsterdam de Prijs der Nederlandse Letteren. De prijs is toegekend door 
het Comité van Ministers van de Nederlandse Taalunie op voordracht van een Nederlands-
Vlaams-Surinaamse jury onder voorzitterschap van Herman Pleij. In een korte toespraak zei 
de Koningin dat deze prijs, behalve een eerbetoon aan de winnaar, evenzeer een hommage 
is aan het Nederlands. Volgens de jury komt de prijs de Vlaamse dichter toe omdat “aan zijn 
poëtica het geloof ten grondslag ligt dat werkelijkheid en schrijven een eenheid vormen, in 
die zin dat het schrijven van meet af aan deel uitmaakt van de werkelijkheid. Onmodieus 
verwerpt hij de tegenstelling tussen het woord en het leven. Nolens heeft het Nederlands 
opnieuw doen zingen.”
Leonard Nolens schreef twintig dichtbundels. Daarnaast schreef hij vele dagboeken, die 
zijn verzameld in ‘Dagboek van een dichter, 1979 – 2007’. De Prijs der Nederlandse Letteren 
wordt eens in de drie jaar beurtelings door het Nederlandse en het Belgische staatshoofd 
uitgereikt aan een auteur van belangrijke, oorspronkelijk in het Nederlands geschreven 
literaire werken. Eerdere laureaten waren onder meer Hugo Claus, W.F. Hermans, 
Gerard Walschap, Harry Mulisch, Hella S. Haasse en Cees Nooteboom. Aan de prijs is een 
geldbedrag van 40.000 euro verbonden. 
 
117

jaaroverzichT koninklijk huis 2012
 
119

jaaroverzichT koninklijk huis 2012
6 december
hanzelijn
Op 6 december opende Hare Majesteit de Koningin op station Lelystad de Hanzelijn, de 
nieuwe spoorlijn tussen Lelystad en Zwolle. De Koningin arriveerde in Lelystad met de 
koninklijke trein. Na het verrichten van de openingshandeling reisde zij met de koninklijke 
trein via de nieuwe stations Dronten en Kampen Zuid naar station Zwolle. President-
directeur van ProRail Marion Gout-van Sinderen maakte duidelijk dat de opening van de 
Hanzelijn een belangrijke mijlpaal is in de Nederlandse spoorhistorie. “Dit was het laatste 
ontbrekende puzzelstukje in ons spoornet.”
De Hanzelijn verbindt per spoor de Randstad met Noord- en Noordoost Nederland. Aan 
de Hanzelijn is zes jaar gewerkt. ProRail bouwde in die periode 50 kilometer spoorlijn en 
88 bouwwerken, zoals de stations in Dronten en Kampen Zuid, de Drontermeertunnel en 
de Hanzeboog, de opvallende rode spoorbrug tussen Hattem en Zwolle. De Hanzelijn is 
gerealiseerd in opdracht van het ministerie van Infrastructuur en Milieu en is bedoeld voor 
zowel goederenvervoer als reizigers. 
121

jaaroverzichT koninklijk huis 2012
12 december
prins claus prijs 2012
Op 12 december werd in het Koninklijk Paleis Amsterdam de Grote Prins Claus Prijs 2012 
uitgereikt in aanwezigheid van Hare Majesteit de Koningin, de Prins van Oranje, Prinses 
Máxima, Prins Constantijn, Prinses Laurentien en Prinses Mabel. Prins Constantijn 
overhandigde de prijs aan de Argentijnse non-profit uitgeverscoöperatie Eloísa Cartonera. 
Deze organisatie geeft boeken uit met gerecyclede handbeschilderde kartonnen omslagen. 
Gevestigde en opkomende Latijns-Amerikaanse schrijvers ‘doneren’ hun verhalen en 
romans aan de uitgeverij. Hierdoor zijn de boeken veel goedkoper dan de gemiddelde 
paperback, waardoor ‘het boek’ bereikbaar wordt voor een breed publiek. Volgens Prins 
Constantijn hebben alle laureaten van de prijs iets gemeen: “Zij maken hun punt niet 
met wapens, maar met humor. Niet door verspilling, maar door ingenieus hergebruik van 
producten. Niet door mensen te controleren, maar door henzelf het heft in handen te laten 
nemen en de ruimte te geven hun mening in alle vrijheid te uiten.”
Prins Constantijn is, samen met Prins Friso, erevoorzitter van het Prins Claus Fonds. Het 
fonds richt zich op personen en organisaties die met hun culturele en creatieve initiatieven 
en prestaties een positieve invloed hebben op de ontwikkeling van de maatschappij. 
Jaarlijks kent het fonds een hoofdprijs van 100.000 euro toe en daarnaast 10 prijzen  
van 25.000 euro. 
123

jaaroverzichT koninklijk huis 2012
18 december
beëdiging nieuwe sT aa TssecreT aris
Hare Majesteit de Koningin beëdigde op 18 december de nieuwe staatssecretaris van 
Economische Zaken, Sharon Dijksma (PvdA). Staatssecretaris Dijksma is in het bijzonder 
belast met de terreinen landbouw, voedselkwaliteit, dierenwelzijn, natuur en biodiversiteit. 
Zij voert in de internationale contacten de titel ‘minister van Landbouw’.  
In 2012 beëdigde de Koningin ook andere functionarissen voordat zij een hoog ambt binnen 
het Koninkrijk gingen bekleden. In totaal legden – naast de nieuwe bewindslieden en 
de vicepresident van de Raad van State - 20 personen de eed of belofte af ten overstaan 
van de Koningin. Het betrof vijf staatsraden, zes raadsheren bij de Hoge Raad en negen 
ambassadeurs. Na een beëdiging heeft de Koningin doorgaans een gesprek met betrokkene 
over zijn of haar taken en vakgebied.
125

jaaroverzichT koninklijk huis 2012
25 december
 
kersTToespraak
Hare Majesteit de Koningin sprak in haar kersttoespraak over openheid en tolerantie 
als een belangrijke grondslag voor vertrouwen. “Door de eeuwen heen putte onze 
maatschappij kracht uit de aanwezigheid van mensen met een verschillende culturele 
en levensbeschouwelijke achtergrond. Verdraagzaamheid heeft ons land sterk gemaakt. 
(…) Nederland is altijd open geweest en verbonden met de wereld om ons heen. Meer 
en meer heeft dit geleid tot wederzijdse afhankelijkheid en betrokkenheid. Het inzicht 
dat ons eigen welzijn mede afhangt van het leven in andere landen richt de blik naar 
buiten. Niet in isolement ligt onze kracht, maar in saamhorigheid. Dat is de achtergrond 
van internationale samenwerking waartoe ons land zich heeft verplicht. De Europese 
gemeenschap heeft welvaart gebracht. Maar er is meer dan geld alleen; bovenal biedt 
Europa ons vrede. Toch lijkt het of onvrede alles overschaduwt. In de crisis die ons nu 
treft, is een klimaat ontstaan waarin wantrouwen de boventoon voert. Bevrijding uit die 
negatieve instelling begint met het besef dat Europa niet een vreemde mogendheid is, maar 
onze eigen gemeenschap in dit werelddeel. Europa, dat zijn wij zelf.” De Koningin wees 
erop dat niemand voor zichzelf alleen leeft. “De aarde, zo zegt een psalm, heeft God aan de 
mensen gegeven; en de mensen gaf Hij aan elkaar. De opdracht is anderen te aanvaarden 
als naasten die zijn zoals wij, mensen met bestaansrecht. In medemenselijkheid ligt de kern 
van samen-leven.”
127

koninklijk huisarchief
129

jaaroverzichT koninklijk huis 2012
In de depots bevinden zich de nodige merkwaardige objecten. Bijvoorbeeld een sierlijk 
kistje met daarin enkele botsplinters van Koning Willem II die uit zijn linkerschouder 
zijn verwijderd nadat hij in 1815 gewond raakte bij de Slag bij Waterloo. Ook alledaagse 
voorwerpen behoren tot de collectie, zoals een waaier van Koningin Sophie, een 
familiealbum van Koningin Emma en de radio die Prinses Juliana en Prins Bernhard cadeau 
kregen bij hun huwelijk in 1937. Tot de verbeelding spreekt natuurlijk de hermelijnen 
Koningsmantel, die wordt gedragen door de nieuwe Koning bij de inhuldiging. Alles bij het 
Huisarchief heeft historische betekenis. Directeur Flip Maarschalkerweerd omschrijft de 
collectie van ‘zijn’ KHA wel als het particuliere geheugen van de Nederlandse monarchie. 
“Het is ons streven om delen van onze verzamelingen zo veel mogelijk zichtbaar te maken 
voor een zo breed mogelijk publiek. In 2012 hebben we medewerking verleend aan 25 
verschillende tentoonstellingen in binnen- en buitenland. Op de website  
www.koninklijkhuis.nl hebben we al twintig digitale tentoonstellingen ingericht en 
dat aantal neemt alsmaar toe. Een steeds groter deel van onze collectie wordt zo digitaal 
ontsloten. Een groot deel van de permanente inrichting van de voormalige paleizen Het 
Loo en Soestdijk bestaat ook uit bruiklenen van het Koninklijk Huisarchief. Deze paleizen 
ontvingen, samen met het gedeeltelijk opengestelde Koninklijk Paleis Amsterdam, in 2012 
zo’n 500.000 bezoekers. Zichtbaar maken wat wij ‘in huis’ hebben, dat is eigenlijk ons doel. 
Ik heb het liefst zo min mogelijk museale objecten in onze depots liggen!” 
131

jaaroverzichT koninklijk huis 2012
De documentaire verzamelingen bestaan uit topografische tekeningen en prenten, 
prentbriefkaarten, foto’s en gedrukt materiaal als krantenknipsels, brochures, 
menukaarten en programma’s. Veel fotoalbums zijn aan de leden van het Koninklijk 
Huis aangeboden tijdens buitenlandse reizen, stads- en streekbezoeken en andere (veelal 
feestelijke) activiteiten. Bij de kunstverzamelingen van het KHA gaat het om objecten 
en collecties die verbonden zijn aan de geschiedenis van het Huis Oranje-Nassau. Hoe 
uiteenlopend deze verzameling is, blijkt wel uit de objecten die in 2012 in bruikleen zijn 
gegeven aan verschillende tentoonstellingen. Naar Slot Oranienbaum in Duitsland voor 
de tentoonstelling ‘Dutch Design – Huis van Oranje’ (zie pagina 48) gingen onder meer 
een diamanten hanger van Koningin Emma, een portrettekening van een jonge Prinses 
Juliana en een fotoalbum van Koningin Wilhelmina. In het Wereldmuseum in Rotterdam 
waren van 11 oktober 2012 tot en met 24 maart 2013 bij de expositie ‘Samurai’ enkele 
Samuraizwaarden te zien, die Koning Willem III in 1862 cadeau kreeg van de Keizer van 
Japan. En in Paleis Het Loo waren van 13 juni tot en met 16 september bij de tentoonstelling 
‘Oranje en de nationale streekdrachten’ handgemaakte streekkostuums te bewonderen, die 
Koningin Wilhelmina en Koningin Juliana cadeau kregen van de bevolking. 
In het gebouw van het Huisarchief is een museumzaal, waar onder meer de japon 
tentoongesteld is die Koningin Juliana droeg bij haar inhuldiging in 1948 en ook de wieg 
waar jonge Prinsen en Prinsessen de eerste weken van hun leven in liggen. De wieg was 
een geschenk van de vrouwen en meisjes van Amsterdam aan Koningin Wilhelmina ter 
gelegenheid van de geboorte van Prinses Juliana in 1909. Jaarlijks geeft het KHA vele 
tientallen rondleidingen aan groepen belangstellenden. Er is doorgaans een wachtlijst, 
maar het geduld wordt zeker beloond. Bij het Koninklijk Huisarchief heeft alles een verhaal. 
133

overzichT werkzaamheden 
koninklijk huis 2012
135

jaaroverzichT koninklijk huis 2012
Februari
Amsterdam Bijwonen 40-jarig jubileum Nationale Commissie voor internationale Koningin
samenwerking en Duurzame Ontwikkeling
Amsterdam Bijwonen jurering World Press Photo Prins Constantijn
Poeldijk Openen ‘Westland on Stage’ Prinses Máxima
Den Haag In ontvangstname Machiavelli Prijs door Prinses Máxima Prins van Oranje, Prinses 
Máxima, Prinses Margriet, 
Professor Van Vollenhoven
Groningen Openen nieuwbouw VMBO Kluiverboom Prinses Máxima
Utrecht Werkbezoek Stichting Leven en Financiën (LEF) Prinses Máxima
Amsterdam Bijwonen oplevering Stedelijk Museum Amsterdam Prins Constantijn, Prinses 
Laurentien
Rotterdam Openen tentoonstelling ‘Zoet & Zout, water en de Nederlanders’ Prins van Oranje
Ankara Besprekingen i.k.v. functies UNSGSA en G20 Prinses Máxima
Leeuwarden Bezoek Welzijn Centraal Prins van Oranje
Den Haag Bijwonen herdenkingsplechtigheid van de Slag in de Javazee Prins van Oranje
Maart
e
Amsterdam In ontvangstname 1 exemplaar rapport ‘A Billion to Gain?’ Prinses Máxima
Amsterdam Bijwonen bijeenkomst WOMEN Inc. Prinses Máxima
Amsterdam Bijwonen landelijke coachingsdag Qredits Prinses Máxima
Den Haag Bijwonen diner t.g.v. 50-jarig bestaan Nieuwspoort Prins van Oranje, Prinses 
Máxima
Soesterberg Openen nieuwe kazerne Explosieve Opruimingsdienst Defensie Koningin
Den Haag Afscheidsaudiëntie Commandant Luchtstrijdkrachten Koningin
en opwachtingsaudiëntie nieuw benoemd Commandant 
Luchtstrijdkrachten
Arnhem Bijwonen derde Olympische Vuur Jaarcongres Prins van Oranje
Den Haag Bijwonen Vrouwelijk Top Talent Ontbijt Prinses Máxima
Amsterdam Bijwonen jubileumconcert Meesterpianisten t.g.v. 25-jarig bestaan Koningin
e
Marseille Bijwonen 6 Wereld Water Forum Prins van Oranje
Verenigd Koninkrijk Proefvaart met MS Holland en bijwonen overdracht spiegelversiering Prins van Oranje
van de ‘Royal Charles’
Amsterdam Openen Nationale Carrièrebeurs Prins van Oranje
Diverse Locaties Bijdragen aan NL Doet Koninklijke Familie
Wolfheze Bijwonen theatervoorstelling ‘Ongezien’ t.g.v. het 100-jarig bestaan Koningin
van ‘Het Schild’
Parijs Bijwonen concert Koninklijk Concert Gebouworkest Prinses Máxima
Oudewater Bijdrage aan NL Doet Prins Constantijn
Den Haag Toespraak tijdens Waterschapsdag Prins van Oranje
Brussel Bijwonen uitreiking Routes Award van de European Cultural Prinses Margriet, Prinses 
Foundation Laurentien
Basel Bijwonen follow-up meeting Standard Setting Bodies Prinses Máxima
Luxemburg Uitgaand Staatsbezoek Luxemburg Koningin
137

jaaroverzichT koninklijk huis 2012
Den Haag Bijwonen Hofstadlezing Prins van Oranje
Oranienbaum Openen tentoonstelling ‘Dutch Design - Huis van Oranje’ Koningin
Den Haag Koninginnedagconcert Koningin, Prinses Margriet, 
Professor Van Vollenhoven,  
Prins Pieter-Christiaan
Rhenen / Meevieren Koninginnedag Koningin, Leden Koninklijke 
Veenendaal Familie
Mei
Den Haag Bloemenhulde Garderegimenten Koningin
Amsterdam Nationale Dodenherdenking Koningin, Prins van Oranje, 
Prinses Máxima
Rhenen Bijwonen herdenking Militair Ereveld Grebbeberg Prinses Margriet, Professor  
Van Vollenhoven, Prins  
Pieter-Christiaan
Breda /   Amsterdam Inkomend bezoek de heer Joachim Gauck, President van de Koningin, Prins van Oranje
Bondsrepubliek Duitsland 
Amsterdam Viering Nationale Bevrijding, 5 mei-concert Koningin
Wageningen Bijwonen herdenking capitulaties 1945 in Johannes de Doperkerk Professor Van Vollenhoven
Brazilië Besprekingen i.k.v. functies UNSGSA en G20 Prinses Máxima
Epe Openen afvalwaterzuiveringsinstallatie Prins van Oranje 
Venlo Uitreiken Koning Willem I Prijs Prins van Oranje
Rotterdam Bijwonen conferentie i.k.v. 50 jaar Wereld Natuur Fonds Koningin
Amsterdam Galadiner Corps Diplomatique Koningin, Prins van Oranje
Amsterdam Bijwonen Majoor Bosshardt Gala t.g.v. 125-jarig bestaan Leger des Heils Koningin
Middelburg Bijwonen Four Freedoms Awards Koningin
Groningen Bijwonen première Walt Disney’s ‘Little MerMaid’ Prinses Margriet, Professor  
Van Vollenhoven
Heino Bijwonen netwerkbijeenkomst ‘Lente in Overijssel’ Professor Van Vollenhoven
Den Haag Uitreiking Appeltjes van Oranje Koningin, Prins van Oranje, 
Prinses Máxima
Den Haag Audiëntie voorzitter van het Permanent Comité van het Nationale Koningin
Volkscongres China
Schiphol Werkbezoek Korps Landelijke Politiediensten Prins van Oranje
Amersfoort Openen CliniClowns College Prinses Máxima
Londen Bijwonen lunch 60-jarig regeringsjubileum Queen Elizabeth II Koningin
Den Haag Bijwonen jubileumconcert violiste Emmy Verhey Koningin
Londen Bijwonen concert Koninklijk Concertgebouworkest Prinses Máxima
Den Haag Bijwonen oratie hoogleraar Prince Claus Chair Prinses Máxima
Leeuwarden Openen gerestaureerde provinciehuis Friesland Koningin
Stockholm Bijwonen doop Prinses Estelle Prins van Oranje, Prinses 
Máxima
Amsterdam Openen Appel Arts Centre Prinses Máxima
Amersfoort Openen Geldloket Prinses Máxima
Amsterdam Werkbezoek DienstenCentrum Werving en Selectie te Amsterdam Koningin
Dordrecht Heropenen tapijtenzaal in Huis Van Gijn Professor Van Vollenhoven
139

jaaroverzichT koninklijk huis 2012
Apeldoorn Openen tentoonstelling ‘Oranje en de nationale streekdrachten’ Prinses Margriet
Turkije Cultureel bezoek Turkije Koningin
Elburg Openen uitbreiding museum Sjoel Elburg Prinses Máxima
Rotterdam Toespraak voor studiegezelschap ‘Lotgenoten’ Professor Van Vollenhoven
Mexico Bijwonen G20- top, besprekingen i.k.v. functies UNSGSA en G20 Prinses Máxima
Zuid-Korea Bezoek wereldtentoonstelling EXPO 2012 Prins van Oranje
Amsterdam Uitreiken Zilveren Anjer Koningin
Utrecht Openen nieuw provinciehuis Utrecht Koningin
Rotterdam Openen nieuwe hoofdkantoor Van Oord Prins van Oranje
Hoorn Openen voormalig gevangenis- en militaircomplex Oostereiland Professor Van Vollenhoven
Amsterdam Bijwonen Holland Festival Koningin
Loosdrecht Afnemen vlootschouw Kon. Watersport-Vereeniging ‘Loosdrecht’ Koningin
t.g.v. 100-jarig bestaan
Arnhem Bijwonen voorstelling ‘End of Season’ van Introdans Prinses Margriet
Den Haag Bijwonen TEDx Prins van Oranje, Prinses 
Máxima
Den Haag Audiëntie Commandant der Strijdkrachten Koningin
Hellevoetsluis Bijwonen restauratie van de vestingwerken Prins van Oranje
Amsterdam Openen tentoonstelling ‘Koning Lodewijk & zijn Paleis op de Dam’ Prins van Oranje, Prinses 
Máxima
Amsterdam Bijwonen concert ter afsluiting van Holland Festival Prins van Oranje, Prinses 
Máxima
Teuge Openen wereldkampioenschappen parachutespringen Professor Van Vollenhoven
Groningen Openen tentoonstelling ‘Painting Canada-Tom Thomson and the Prinses Margriet
Group of Seven’ 
Den Haag Bijwonen Veteranendag Prins van Oranje
Amsterdam Bijwonen voorstelling ‘Hoe duur was de suiker?’ Prins van Oranje, Prinses 
Máxima
Den Haag Toespraak tijdens Veteranendag  Prinses Margriet
Juli
Den Helder Bijwonen Admiraliteitsraad Prins van Oranje
Amsterdam Bijwonen kennismakingsconcert FORUM en Koninklijk Prinses Máxima
Concertgebouworkest
e
Amsterdam Bijwonen galapremière Nationale Ballet t.g.v. 80 verjaardag  Koningin
Hans van Manen
Noord-Scharwoude Bezoek gemeente Langedijk Prinses Máxima
Friesland Streekbezoek provincie Friesland Koningin
Rotterdam Geven startsein sluiting laatste deel zeewering voor Maasvlakte 2 Koningin
Verenigd Koninkrijk Bijwonen Olympische Spelen Prins van Oranje, Prinses 
Máxima
141

jaaroverzichT koninklijk huis 2012
Den Haag Audiëntie de heer André Kuipers en medebemanningsleden ISS Koningin, Prins van Oranje
Den Haag Openen Haags Academiegebouw Universiteit Leiden Prins van Oranje
Den Haag Bijwonen diner Raad van State Koningin, Prins van Oranje, 
Prinses Máxima
Veldhoven Openen Vrouw Moeder Kind-centrum van het Máxima Medisch Prinses Máxima
Centrum
Den Haag Bijwonen ‘Inaugurating Conference’ van UPEACE Prins van Oranje
Amsterdam Openen Stedelijk Museum Koningin
Uden Bijwonen Burendag Prins van Oranje, Prinses 
Máxima
Assen Openen De Nieuwe Kolk Prinses Margriet
Valkenburg Bijwonen slotdag WK Wielrennen Limburg 2012 Prins van Oranje
New York Besprekingen i.k.v. functies UNSGSA en G20 Prinses Máxima
Maastricht Bijwonen officiële opening Genealogisch Congres Prins van Oranje
Den Haag Audiëntie Aartsbisschop Desmond M. Tutu Koningin
Wassenaar Start kinderpostzegelactie Prins van Oranje
Den Haag Bezoek Eurojust Koningin
Hengelo Openen Combi Terminal Twente Prins van Oranje
Amsterdam Uitreiken Heinekenprijzen en Heineken Young Scientists Awards Prins van Oranje
Amersfoort Bezoek Kamer van Koophandel Ondernemersplaza en Prinses Máxima
Pensioen3daagse
Lunteren In ontvangstname boek ‘100-jarig bestaan St. Het Luntersche Prinses Margriet
Buurtbosch’
Oktober
Utrecht Openen College voor de Rechten van de Mens Koningin
Amsterdam Openen tentoonstelling ‘MixMax Brasil’ Prinses Máxima
Gasselternijveen Bezoek Perenbomenrij Prinses Máxima
Den Bosch Openen tentoonstelling ‘Roots for the future’ Koningin
Alkmaar Bijwonen bijeenkomst ‘De Tafel van één’ Prinses Máxima
Amsterdam Bezoek H.H. Sheikha Mozah Prinses Máxima 
Alkmaar Bijwonen overhandiging ‘RetCam’ aan het Medisch Centrum Koningin
Alkmaar
Nieuwegein Bijwonen viering 150-jarig jubileum van de Koninklijke Koningin
Nederlandse Maatschappij voor Diergeneeskunde 
Spijkenisse Openen ‘De Boekenberg’ Prinses Laurentien
Amsterdam Bijwonen openingsplechtigheid FIP Centennial Congress Prinses Margriet
Amsterdam Openen bijeenkomst ‘Imagining Europe’ van de European Cultural Prinses Laurentien
Foundation
Leiden Openen tentoonstelling ‘Totempalen en Indianen’ Prinses Margriet
Somalië Bezoek antipiraterijmissie Prins van Oranje
Den Haag Toespraak via videolink UPU Ministerial Conference Prinses Máxima
Venray Werkbezoek Defensie Grondgebonden Luchtverdedigings Koningin
Commando 
Rotterdam Dopen loodsvaartuig ‘Polaris’ Koningin
Utrecht Bijwonen opening NVVH-VROUWENNETWERK Prinses Margriet
143

jaaroverzichT koninklijk huis 2012
Istanbul Bijwonen concert Koninklijk Concertgebouworkest Prins van Oranje, Prinses 
Máxima
Amsterdam Toespraak tijdens conferentie ‘Future of Banking’ Prinses Máxima
Rijswijk Openen Geldweek Prinses Máxima
Schiphol Bijwonen Skipperdiner Prins van Oranje
Gilze-Rijen Werkbezoek oefening ‘Advanced Windmill’ Prins van Oranje
Den Haag Bijwonen viering 10-jarig bestaan International Criminal Court Koningin
Amsterdam Uitreiken Erasmusprijs Koningin, Prins van Oranje, 
Prinses Máxima
Den Haag Audiëntie de heer Macky Sall, President van de Republiek Senegal Koningin
Zoetermeer Bijdrage aan Week van het Geld Prinses Máxima
Utrecht Bijwonen Landmachtraad Prins van Oranje
Den Haag Ontvangst van de heer C. Çiçek, President Turks Parlement Koningin
Den Haag Bijwonen gedeelte ECP congres i.k.v. cyber security Prins van Oranje
Den Haag Bijwonen Growing SME’s Connect Exchange Invest Prinses Máxima
Hamilton In ontvangstname Honorary Degree - Mc Master University Prinses Margriet
Brazilië Officieel bezoek Brazilië Prins van Oranje,  Prinses 
Máxima
Nederland Inkomend Staatsbezoek Slowakije Koningin, Prinses Margriet
e
Nairobi Voorzitten 19 UNSGAB-vergadering Prins van Oranje
Arnhem Bijwonen symposium t.g.v. 50-jarig bestaan van Het Dorp Prinses Margriet
Amsterdam Uitreiken Prins Bernhard Cultuurfondsprijzen Prinses Máxima
Den Haag Audiëntie Inspecteur-generaal der Krijgsmacht Koningin
Apeldoorn Openen tentoonstelling ‘Wilhelmina’s levensavond - de stille jaren op Prinses Margriet
Het Loo (1948 - 1962)’ 
Nijmegen Bezoek projectbureau Whaa! Prinses Máxima
e
Den Bosch Bezoek evenement rond de plaatsing van de 1000 leerbaner Prinses Máxima
Den Haag Bijwonen 10-jarig bestaan Prins Claus Leerstoel, toespraak  Koningin, Prinses Máxima
Prinses Máxima tijdens symposium 
Amsterdam Bijwonen ‘International Supply Management Congress’ Prinses Máxima
Nairobi Veldbezoek AMREF i.k.v. beschermheerschap  Prins van Oranje
Amsterdam Uitreiken Prijs der Nederlandse Letteren Koningin
December
Den Haag Bijwonen internationale werkconferentie WASH Prins van Oranje
Oss Openen Pivot Park Prins van Oranje
Doetinchem Bezoek initiatief ‘Mijn School’ op het Graafschap College Prinses Máxima
Amsterdam Werkbezoek Nationaal Lucht- en Ruimtevaartlaboratorium Prins van Oranje
Den Haag Ontvangst de heer Kofi Annan en leden van de Alliance for a Green Koningin
Revolution in Africa Board (AGRA)
Zwolle en Lelystad Openen Hanzelijn Koningin
Den Bosch Bijwonen afsluiting viering 10 jaar Oranje Fonds Prins van Oranje, Prinses 
Máxima
Rotterdam Dopen van LNG Tanker Prinses Máxima
Den Haag Afscheidsaudiëntie Nederlandse ambassadeurs Koningin
145

jaaroverzichT koninklijk huis 2012
Colofon
Samenstelling Dienst van het Koninklijk Huis, Kabinet der Koningin en Rijksvoorlichtingsdienst
Tekst en eindredactie Elza Kuipers
Vormgeving ttwwoo, Creative Design Agency, Amsterdam
Druk Koninklijke BDU Grafisch Bedrijf B.V., Barneveld
Copyright fotografie  Albert Hootsen: 69
(per pagina) ANP: 8, 9, 12, 13, 14, 15, 16, 17, 21, 24, 25, 27, 29, 31, 32, 33, 34, 35, 38, 40, 41, 43, 44, 45, 47, 48, 50, 51, 52, 55, 
 56, 57, 58, 59, 60, 62, 63, 66, 67, 72, 73, 74, 75, 76, 77, 79, 81, 82, 83, 84, 87, 90, 91, 92, 93, 94, 98, 101, 102, 
 103, 104, 105, 106, 109, 110, 112, 113, 114, 115, 117, 118, 119, 120, 121, 123, 124, 125, 126, 130, 131
 Bill & Melinda Gates Foundation: 78
 Damen Shipyards Group: 18
 Dirk Hol: 88, 89
 Fox IT: 36
 G20 Mexico: 70
 Gemeente Olst-Wijhe, !lse fotografie & vormgeving: 46
 Harry Heuts: 85
 IPC, foto: Caroline Barid: 80
 John Thuring: 71
 Koninklijk Huisarchief: 130, 131
 Kulturstiftung Dessau Wörlitz, foto: Heinz Fräßdorf: 49
 Ministerie van Buitenlandse Zaken: 68
 Ministerie van Defensie: 23
 Nationaal Museum Paleis Het Loo: 133
 NCDO: 20
 Nico Kok: 111
 NOS, foto: Mike van Breemen: 127
 Novum: 19, 22, 26, 30, 37, 42, 50, 53, 86, 95, 97, 99, 107, 116 
 Official Website of the President of the Republic of Indonesia: 39
 Oranje Fonds: 28, 54, 64, 65, 100, 108, 122 
 Paul Kramer: 132
 Raymond Rutting: 61
 RVD, foto: Frank van Beek: 6 
 Stichting Herontwikkeling Zellingwijk: 63 
 De tafel van één, foto Rebke Klokke: 96
 
ISBN 978-90-818851-1-9
© 2013 Dienst van het Koninklijk Huis/Rijksvoorlichtingsdienst, Den Haag
Behoudens de in of krachtens de Auteurswet gestelde uitzonderingen, mag niets uit deze uitgave worden verveelvoudigd, 
opgeslagen in een geautomatiseerd gegevensbestand of openbaar gemaakt in enige vorm of op enige wijze zonder 
voorafgaande schriftelijke goedkeuring van de Rijksvoorlichtingsdienst.
147

jaaroverzichT koninklijk huis 2012
149

