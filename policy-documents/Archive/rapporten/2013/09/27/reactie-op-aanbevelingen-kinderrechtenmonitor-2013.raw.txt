 
 
 
 
 
 
 
 
Reactie op aanbevelingen 
Kinderrechtenmonitor 2013  
Domein 1  
 
1. 
Gemeenten moeten ervoor zorgen dat de kwaliteit van de kinderopvang verbetert. De 
Onderwijsinspectie moet er op toezien dat alle gemeenten zich voldoende inzetten om de 
kwaliteit van kinderopvang te garanderen. 
 
Reactie: 
Kwaliteit is primair een verantwoordelijkheid van de sector zelf. Om ervoor te zorgen dat de 
basiskwaliteit goed is, zijn er in wet- en regelgeving eisen met betrekking tot de kwaliteit 
vastgelegd. Gemeenten zijn verantwoordelijk voor het toezicht en de handhaving op de 
kinderopvang; de GGD voert het toezicht uit. De Onderwijsinspectie ziet erop toe dat 
gemeenten hun wettelijke taak vervullen. De aanbeveling is staand beleid. 
 
2 . 
De overheid moet een grotere rol voor de bijzondere curator stimuleren bij scheidings- en 
omgangsconflicten tussen ouders alsmede in andere situaties die de positie van kinderen 
raken, zoals uithuisplaatsingen en bij problemen met de gezinsvoogd. Dit kan onder meer door 
aanpassing van de wet of een richtlijn voor de interpretatie van de wettelijke bepaling. Het 
ministerie van VenJ moet zich ervoor inzetten om meer bekendheid te geven aan de 
bijzondere curator en te stimuleren dat de professionaliteit van bijzondere curatoren verbetert 
door (extra) opleiding.  
 
Reactie: 
In reactie op uw rapport over de bijzondere curator heeft de staatssecretaris van VenJ bij brief 
van 16 oktober 2012 aangegeven dat de huidige formulering in de wet voldoende 
mogelijkheden biedt om de belangen van het kind te waarborgen. Het ministerie van VenJ zet 
zich in om meer bekendheid aan de bijzondere curator te geven en de professionaliteit van de 
bijzondere curator te verbeteren door hiervoor aandacht te vragen bij de relevante 
beroepsgroepen. Ook is informatie op Rijksoverheid.nl geplaatst. 
 
3. 
Er moet meer zicht komen op het aanbod, de spreiding en de toegankelijkheid van 
omgangshuizen en mogelijke wachtlijstproblematiek. Het ministerie van VWS dient deze 
aspecten gezien het belang van contact tussen ouders en kinderen, structureel nader in kaart 
te brengen. Er dient een landelijk dekkend en toegankelijk systeem van omgangshuizen te 
komen. 
 
Reactie: 
De regering deelt de zorg van de Kinderombudsman over de schadelijke gevolgen van 
problematische scheidingen voor het welbevinden en de veilige ontwikkeling van kinderen.  
 

 
vermeld kunnen wensouders na draagmoederschap juridisch ouder worden van het kind door 
(uiteindelijke) adoptie. 
 
7. 
Het ministerie van VWS moet werk maken van zijn verantwoordelijkheid voor nazorg bij 
interlandelijke adoptie en het aanbod vergroten en verbeteren. 
 
Reactie:  
De  Inspectie Jeugdzorg (IJZ) heeft per brief van 3 november 2011 en in het 
onderzoeksrapport van 8 januari 2013 over een individuele casus  aanbevelingen gedaan ten 
aanzien van de invulling van de adoptienazorg. De IJZ constateert dat er sprake is van 
onevenwichtigheid in de fase voorafgaand aan de adoptie en de fase na de plaatsing van het 
adoptiekind. Voorafgaand aan de plaatsing van het adoptiekind doorlopen de aspirant 
adoptieouders een verplicht traject van onderzoek, voorlichting en matching en bemiddeling. 
Na de plaatsing van het adoptiekind in het gezin is er nauwelijks meer bemoeienis met de 
adoptieouders, tenzij ouders hier zelf om vragen. De IJZ is van mening dat het zicht op het 
adoptiekind na de plaatsing in het gezin onvoldoende is gewaarborgd, waardoor een mogelijke 
stagnerende ontwikkeling of eventuele toenemende problematiek niet tijdig worden 
gesignaleerd. 
Om op adequate wijze invulling te geven aan de aanbeveling van de IJZ om het zicht op het 
adoptiekind na plaatsing in het gezin te waarborgen, heeft het Ministerie van VWS  advies 
gevraagd aan de Stichting Adoptievoorzieningen (SAV, deze organisatie ontvangt een reguliere 
subsidie voor het verrichten van taken op het gebied van adoptienazorg),  Artsen 
Jeugdgezondheidszorg Nederland (AJN) en de Nederlandse Vereniging voor 
Kindergeneeskunde (NVK). Uit het advies van de NVK, de AJN en de SAV blijkt dat een 
invulling van het zicht op het kind zoals deze door de IJZ is aanbevolen, niet begint op het 
moment dat het adoptiekind in het gezin is geplaatst. Vóór de plaatsing kan een 
vergunninghouder, die bemiddelt bij adoptie, en/of de betrokken arts risico’s signaleren die 
gevolgen hebben voor de adoptienazorg en/of het houden van het zicht op het kind na 
plaatsing in het gezin.  
Om het zicht op het adoptiekind na de plaatsing in het gezin te bevorderen, is het van belang 
de samenwerking te versterken tussen de professionals die werkzaam zijn binnen de 
jeugdgezondheidszorg (JGZ) en gespecialiseerde hulpverleners, zoals de medewerkers van de 
SAV en kinderartsen. Om deze samenwerking tussen reguliere JGZ en gespecialiseerde zorg te 
versterken, neemt het Ministerie van VWS het advies van de SAV, NVK en de AJN over om 
hiervoor een handreiking op te laten stellen. In deze handreiking zal ook worden aangegeven 
op welke manier de eventueel voor de plaatsing gesignaleerde risico’s zullen worden 
overgedragen. Het programma van eisen voor deze handreiking zal in overleg met de IJZ 
worden opgesteld. 
 
8. 
Gemeenten moeten de stelselwijzigingen in de jeugdzorg zorgvuldig doorvoeren. Het 
ministerie van VWS dient hierin de regie te nemen en erop toe te zien dat tijdens de 
overgangsperiode geen kinderen de dupe worden van een nog haperend stelsel.  
 
Reactie: 
 Jeugdigen of ouders die vóór 1 januari 2015 (jeugd)zorg ontvangen of reeds een recht op 
(jeugd)zorg hadden ontvangen, blijven dit in 2015 ontvangen bij dezelfde aanbieder. De 
verwijzingen en indicatiebesluiten blijven tot een jaar na inwerkingtreding van de Jeugdwet 
gelden. Voor pleegzorg geldt daarbij geen einddatum en wordt tevens de voortzetting ervan 
bij dezelfde pleegouders gewaarborgd. Het Rijk, de Vereniging van Nederlandse Gemeenten 
(VNG) en het Interprovinciaal Overleg (IPO) hebben in bestuurlijk overleg afgesproken welke 
stappen worden doorlopen om continuïteit van geïndiceerde zorg te garanderen (en 
frictiekosten te beperken) tijdens de voorbereiding van de decentralisatie en in de eerste 
periode na decentralisatie. Afgesproken is dat uiterlijk 31 oktober 2013 een regionaal 
transitiearrangement in alle regio’s ligt. In deze overeenkomst staat uitgewerkt hoe de 
samenwerkende gemeenten de zorgcontinuïteit realiseren. In dit arrangement geven 
gemeenten aan hoe ze: de continuïteit van zorg realiseren, de infrastructuur realiseren om de 
cliënten (zittende en nieuwe tot aan 1/1/2015) deze continuïteit van zorg in 2015 te bieden, 
 

 
van VWS en de Inspectie Jeugdzorg moeten erop toezien dat dit gebeurt binnen de 
afgesproken termijnen.  
 
Reactie: 
Met de provincies en de 3 grootstedelijke regio’s ben ik onderstaande  procedure 
overeengekomen om invulling te geven aan het goed in beeld houden van de jeugdigen die op 
hulp wachten zonder vorm van casemanagement:  
De betreffende groep cliënten is divers. Voor een deel van deze cliënten geldt dat zij zelf het 
initiatief hebben genomen om hulp te zoeken en ook goed in staat zijn zelf verder de regie te 
voeren. In dergelijke gevallen kan er van worden uitgegaan dat deze cliënten gedurende de 
wachttijd zelf initiatief zullen nemen om contact op te nemen met bureau jeugdzorg als de 
aanvankelijk als veilig beoordeelde situatie zou dreigen te veranderen.  In dergelijke gevallen 
zijn periodieke controles door bureau jeugdzorg niet passend. Dit geldt echter naar 
verwachting niet voor alle cliënten.  
Daarom is voor de totale groep wachtenden in het vrijwillig kader, die tijdens het wachten op 
hulp geen vorm van intensief casemanagement ontvangen èn die nog geen vorm van zorg 
ontvangen tijdens het wachten, afgesproken dat: 
- Het bureau jeugdzorg in het kader van de indicatiestelling op grond van casusspecifieke 
omstandigheden beoordeelt of het noodzakelijk is dat er gedurende de wachttijd periodiek 
contact wordt opgenomen met de cliënt en/of (professionele) derden om een actueel beeld 
van de situatie inzake de veiligheid te krijgen dan wel dat het verantwoord is om het 
initiatief bij de cliënt te leggen om contact op te nemen als de situatie zou verslechteren.  
- professionals (bureau jeugdzorg en zorgaanbieder) en cliënt binnen 4 weken na 
indicatiestelling, een afstemmingsgesprek voeren, waarin afspraken worden gemaakt 
over: 
o wie gedurende de wachtperiode periodiek het contact onderhoudt met de 
cliënt voor zover dit noodzakelijk wordt geacht, en wie, indien dat op basis van 
een professionele afweging nodig wordt geacht, het contact onderhoudt met 
een professionele derde.  
o met wie de cliënt contact kan opnemen gedurende de wachtperiode als is 
beoordeeld dat het initiatief hiervoor bij de cliënt gelegd kan worden. 
Als  sprake is van een indicatie voor ambulante zorg en er op voorhand duidelijk is dat de 
zorgaanbieder het  contact met de cliënt onderhoudt, dan hoeft bureau jeugdzorg niet 
aanwezig te zijn bij dit afstemmingsoverleg. De afspraken van het afstemmingsoverleg worden 
vastgelegd zodat voor alle partijen duidelijk is wat er is afgesproken.  
Een en ander wordt door de instellingen in het beleid vastgelegd, waarmee duidelijk is voor 
alle partijen wie waarop kan worden aangesproken. Provincies hebben bovenstaande met de 
door hen gefinancierde zorgaanbieders en bureaus jeugdzorg afgesproken. 
 
12. 
Het ministerie van VWS moet een actiever beleid voeren om het aantal pleeggezinnen verder 
te doen toenemen. Ook is actief beleid nodig om het pleegzorgbestand een betere afspiegeling 
van de Nederlandse bevolking te laten zijn. VWS moet daarover een plan van aanpak maken. 
 
Reactie: 
Het aanbod van pleeggezinnen vormt geen afspiegeling van de bevolking. De diversiteit van 
het pleegouderbestand kan verbeterd worden. Om meer pleegouders te werven en de 
diversiteit van het pleegouderbestand te vergroten heeft het ministerie van VWS in 2011 een 
landelijke campagne gefinancierd. Met deze campagne is er op landelijke niveau aandacht 
gevraagd voor het pleegouderschap. De campagneactiviteiten gericht op de werving van 
pleegouders worden nu vooral regionaal ingestoken omdat er dan beter kan worden 
ingespeeld op de regionale behoefte aan bepaalde groepen pleegouders. 
In de praktijk blijkt er een tekort te zijn aan pleegouders uit diverse migrantengroepen. Het 
ministerie van VWS gaat daarom binnenkort in gesprek met de migrantenorganisaties uit het 
Landelijke Overleg Minderheden (LOM) en beziet op welke manier het pleegouderschap onder 
migrantengroepen gestimuleerd kan worden. 
 
 
 
 

 
kindermishandeling dient prioriteit te krijgen. Het Rijk dient hen op korte termijn handvatten 
te bieden voor de inrichting van dit beleid.  
 
Reactie: 
De uitvoering van de acties uit het actieplan Kinderen Veilig loopt volgens planning. De 
Taskforce kindermishandeling en seksueel misbruik brengt halfjaarlijks een monitor uit over de 
voortgang.  
Zowel de Taskforce als de staatssecretaris van VWS vinden opleidingen een belangrijk thema 
dat prioriteit verdient. Op 15 juli j.l. heeft de staatssecretaris van VWS daarom samen met de  
minister van Onderwijs, Cultuur en Wetenschap het plan van aanpak aandacht voor geweld in 
afhankelijkheidsrelaties (GIA) in opleidingen gepubliceerd. Doel is te komen tot een structurele 
verankering in de opleidingen. Naar verwachting zal dat de wet verplichte meldcode huiselijk 
geweld en kindermishandeling, die 1 juli j.l. in werking is getreden, een belangrijke 
katalysator zijn. De wet verplicht organisaties en zelfstandigen over een meldcode te 
beschikken en schrijft voor dat de kennis en het gebruik van de meldcode bevorderd moet 
worden. 
Het plan van aanpak bevat acht acties en heeft een looptijd van 2013 – 2015. Een aantal 
acties is reeds in gang gezet: er worden gesprekken gevoerd met de organisaties die 
eindtermen en competenties vaststellen. In overleg met opleidingen worden lesprogramma’s 
voor medische, agogische en pedagogische beroepsopleidingen ontwikkeld. Voor de eerste 
opleidingen, de agogische HBO opleidingen, zijn dit schooljaar (vanaf september 2013) de 
lesprogramma’s gereed.  
 
Wat betreft het lokaal beleid ten aanzien van kindermishandeling zijn de voorbereidingen voor 
de decentralisatie van de jeugdzorg naar gemeenten in volle gang.  Met de decentralisatie 
komt de verantwoordelijkheid voor de aanpak van kindermishandeling meer dan voorheen te 
liggen bij de gemeente. Voor gemeenten is op de diverse onderdelen van de decentralisatie 
van de jeugdzorg ondersteuning beschikbaar en worden nog ondersteuningsproducten 
ontwikkeld. Voor de aanpak kindermishandeling verschijnt binnenkort een digitale handreiking 
voor gemeenten die beschikbaar komt op www.voordejeugd.nl. Voor de vorming van een 
toekomstig advies- en meldpunt huiselijk geweld en kindermishandeling (AMHK) is op initiatief 
van de VNG en het ministerie van VWS een apart ondersteuningstraject gestart.  
De aanpak kindermishandeling is ook onderdeel van het project RegioAanpak Veilig thuis, naar 
een samenhangende aanpak van geweld in huiselijke kring. Dit wordt door de VNG en de 
Federatie opvang uitgevoerd, in samenwerking met onder meer Jeugdzorg Nederland. Onder 
regie van de centrumgemeenten voor de vrouwenopvang  ontwikkelen gemeenten regiovisies 
voor de aanpak van geweld in huiselijke kring, waar ook kindermishandeling onder valt. Het 
format om centrumgemeenten daarbij te ondersteunen is gereed. Komend najaar zal de VNG 
actief het opstellen van deze regiovisies gaan bevorderen, zodat in de loop van 2014 alle 
centrumgemeenten een actueel beleidsplan hebben. 
 
3. 
Er is onderzoek nodig naar de effectiviteit van interventies in het voorkomen of stoppen van 
verschillende vormen van kindermishandeling.  
 
Reactie:  
Er is en wordt veel onderzoek uitgevoerd naar de effectiviteit van interventies in het 
voorkomen van kindermishandeling. Zo zijn er onderzoeken die zich richten op het vroegtijdig 
signaleren van risico’s. Een aantal voorbeelden hiervan zijn  “In verwachting” van de 
Universiteit Tilburg, “Effectiviteit van vroegsignalering binnen het programma Samen Starten 
(DMO-protocol)” van het UMC Groningen, “Effectiviteit van een signaleringsprocedure 
kindermishandeling op de huisartsenposten in Midden-Nederland” door het Medisch Centrum 
Utrecht. Ook wordt onderzoek verricht naar interventies die preventief worden ingezet, zoals 
“Bemoeizorg in de integrale Jeugdgezondheidszorg. Een studie naar doelgroep, methode en 
doelrealisatie”, “Evaluatie prenatale huisbezoeken JGZ” door TNO, “Voorzorg” door de VU en 
“Effecten van preventieve zorgcoördinatie op risicovolle opvoedingssituaties van ouders met 
psychiatrische problemen” door Universiteit Nijmegen.  
 
Op de website van bijvoorbeeld ZonMW en het NJi zijn meer voorbeelden te vinden.    
 

 
Reactie: 
Zoals aangegeven in de voortgangsrapportage aan de TK over geweld in 
afhankelijkheidsrelaties van 15 juli 2013 (TK vergaderjaar 2012–2013, 33 400 XVI, nr. 156) 
wordt de aanbeveling van de commissie Samson inzake een prevalentieonderzoek 
meegenomen in het in het Actieplan Kinderen Veilig aangekondigde prevalentieonderzoek. Dit 
betreft een vijfjaarlijks onderzoek naar de aard en omvang van kindermishandeling. Ook een 
adequate implementatie van het kwaliteitskader van de commissie Rouvoet en monitoring 
hiervan is belangrijk. In de genoemde brief aan de Kamer staat het volgende:  
“Een belangrijk deel van de aanbevelingen van de Commissie Samson richt zich tot de 
jeugdzorgsector, zowel tot de instellingen als tot de medewerkers.  Jeugdzorg Nederland heeft 
als brancheorganisatie voor de instellingen die werkzaam zijn in de jeugdzorg en de 
jeugdbescherming het initiatief genomen om samen met de instellingen een kwaliteitskader te 
ontwikkelen, specifiek gericht op het voorkomen van seksueel misbruik.  De door Jeugdzorg 
Nederland ingestelde commissie onder voorzitterschap van de oud-minister voor Jeugd en 
Gezin, mr. A. Rouvoet, (Commissie Rouvoet) heeft dit kwaliteitskader inmiddels getoetst en op 
14 mei 2013 vastgesteld. De Commissie Rouvoet zal ook toezien op de implementatie van het 
kwaliteitskader door de instellingen.  
Bij het opstellen van het kwaliteitskader was het uitgangspunt dat het niet (primair) gaat om 
de ontwikkeling van nieuwe protocollen en voorschriften, maar om ‘het realiseren van een 
cultuurverandering, gedreven door de ambitie om kinderen een veilig thuis te bieden’, aldus de 
Commissie Rouvoet. De instellingen, de medewerkers en de pleeggezinnen moeten toegerust 
zijn om signalen van seksueel misbruik te herkennen, bespreekbaar te maken, adequaat in te 
grijpen en kinderen die door seksueel misbruik getraumatiseerd zijn te behandelen. In het 
kwaliteitskader wordt per aanbeveling van de Commissie Samson aangegeven met welke 
acties de betreffende aanbeveling geïmplementeerd moet worden, en binnen welke termijn dit 
gerealiseerd moet zijn. Het betreft enkele algemene aanbevelingen en daarnaast 
aanbevelingen die op het kind gericht zijn, op de medewerkers, op de organisatie en een 
aantal aanbevelingen die specifiek betrekking hebben op de pleegzorg. Het kwaliteitskader is 
van toepassing op alle jeugdzorgorganisaties, en beperkt zich dus niet tot residentiële zorg, 
pleegzorg of het gedwongen kader. Na de implementatie onder leiding van de Commissie 
Rouvoet is het vervolgens de taak van de Inspectie Jeugdzorg om toezicht te houden op de 
naleving van het kwaliteitskader.  
De Commissie Rouvoet wijst er op, dat hoe belangrijk en noodzakelijk het opvolgen van de 
aanbevelingen van de commissie Samson ook is, het perspectief voor de jeugdzorg breder 
moet zijn: het gaat uiteindelijk om de algehele veiligheid van de kinderen en jeugdigen. De 
commissie bepleit dan ook een verdiepings- en verbredingsslag, die uiteindelijk moet leiden 
tot een integrale aanpak van de veiligheid rond jongeren in de jeugdzorg, een Kind Veiligheids 
Systeem (KVS). De commissie geeft tevens aan dat in deze tweede fase ook de verbinding 
gezocht moet worden met andere sectoren waar in met jeugdigen wordt gewerkt, zoals de 
jeugd-GGZ, de verstandelijk gehandicaptenzorg en de justitiële jeugdinrichtingen. Ik vind het 
van groot belang dat Jeugdzorg Nederland en de instellingen de verantwoordelijkheid 
genomen hebben om een kwaliteitskader voor hun eigen professionele handelen te 
ontwikkelen, en ik ben blij met het resultaat. Ik denk dat met het Kwaliteitskader voorkomen 
seksueel misbruik in de jeugdzorg een belangrijke stap is gezet om kinderen in de jeugdzorg 
beter te beschermen. Ik deel de opvatting van de Commissie Rouvoet dat als volgende stap 
zowel een verdieping als een verbreding plaats moet vinden. Wat betreft de verdieping heb ik 
er begrip voor dat Jeugdzorg Nederland en de instellingen eerst het Kwaliteitskader 
voorkomen seksueel misbruik in de jeugdzorg implementeren, zodat dit alle aandacht krijgt. 
Wat betreft de verbreding zal ik bij andere sectoren zoals de jeugd-GGZ en de jeugd-LVB 
nagaan of de aanpak met het Kwaliteitskader voorkomen seksueel misbruik in de jeugdzorg 
ook in die sectoren kan worden toegepast.” 
 
8. 
Er moet meer zicht komen op de omvang van seksuele uitbuiting van kinderen en er moet een 
monitoringsysteem worden ontwikkeld. Het nieuwe Actieplan Kindermishandeling en Seksueel 
Misbruik moet hierbij een stap voorwaarts zijn.  
 
 
 
 

 
veredeling van de gegevens mogelijk is naar aard, leeftijd, plaats etc. van de vermissing. De 
minister van Veiligheid en Justitie is dan ook een voorstander van een up-to-date 
registratiesysteem waardoor analyses mogelijk worden. De Nationale politie zal op korte 
termijn zo’n computerregistratiesysteem ontwikkelen. 
 
11. 
Het ministerie van VenJ moet bevorderen dat ouders en verzorgers bekend zijn met het bellen 
van 112 in geval van vermissing van hun kind, waardoor direct urgentie wordt gegeven aan 
een vermissing. Ook het 116000 nummer en het Amber Alert dienen blijvend onder de 
aandacht gebracht te worden via publiekscampagnes. 
 
Reactie: 
In het rapport van de Nationale Ombudsman “Kind vermist” van 14 maart dit jaar is eveneens 
een aanbeveling opgenomen om 112 onder de aandacht te brengen van ouders en verzorgers 
voor het geval hun kind wordt vermist. Op de dag van het vermiste kind (25 mei) heeft de 
Nationale politie een grootschalige actie gehouden onder 8000 basisscholen met een lespakket 
met preventieregels omtrent kindervermissingen, informatie over Amber Alert en het 
alarmnummer 112. Tevens heeft Amber Alert rond deze dag een wervingscampagne gehouden 
en een groot aantal nieuwe deelnemers geworven. In september is de Minister van Veiligheid 
en Justitie een grote publiekscampagne gestart waarin burgers worden opgeroepen zich aan te 
melden voor Burgernet. Dit is een telefonisch netwerk dat onder meer wordt ingezet voor de 
opsporing van vermiste kinderen in de eigen buurt. 
 
12. 
De ministeries van OCW en VWS dienen de impact van technologische trends op kinderen en 
jongeren te monitoren, om daarmee beleid en regelgeving tijdig bij te kunnen stellen als zich 
nieuwe risico’s voor kinderen voordoen. Bijzondere aandacht daarbij moet uitgaan naar de 
kwetsbare groep kinderen die niet alleen meer risico’s lopen op internet, zoals op online fraude 
of online (seksueel) misbruik, maar door die risico’s ook sociaal-emotionele of economische 
schade dreigen op te lopen of daadwerkelijk oplopen.  
  
Reactie: 
In de aanbeveling van de Kinderombudsman wordt voorzien via Mediawijzer.net. 
Technologische ontwikkelingen zorgen voor snelle verandering in de informatiesamenleving. 
Juist vanwege die impact wordt vanuit het ministerie van OCW mediawijsheid onder alle 
burgers, en ook vooral jongeren, gestimuleerd, via Mediawijzer.net. Een belangrijke 
doelstelling is het vergroten van de bewustwording en kritische houding ten aanzien van de 
mogelijkheden, gevaren en context van informatie. Mediawijzer.net monitort ontwikkelingen in 
mediagedrag en signaleert trends,  en verbindt experts op het gebied van mediawijsheid. 
Mediawijzer.net doet op basis hiervan aanbevelingen aan samenleving, overheid en politiek.  
 
13. 
Commerciële misleiding van jongeren op internet heeft blijvende aandacht nodig van de 
overheid, in het bijzonder van het ministerie van VenJ. De aanpak zou zich moeten richten op 
het bevorderen van bewustwording van jongeren en ouders over (nieuwe mogelijkheden van) 
fraude en misleiding op internet alsmede op het bewaken dat de bestaande regelgeving voor 
kinderen en jongeren voldoende adequate bescherming biedt tegen frauduleuze online 
praktijken.  
 
Reactie: 
De politie heeft meegewerkt aan het project Digikids waarbij is ingezet op de digibekwame en 
digibewuste jeugd, ouders (en collega’s).  Het project heeft geleid tot oa. de publicatie van het 
boekje ‘On-line’, de ontwikkeling van de website www.kenjevrienden.nu dat zich nadrukkelijk 
richt op de jeugd (met de boodschap dat op internet niet iedereen is wij hij of zij lijkt te zijn). 
Het project Digibereikbaar heeft onder andere geleid tot de ontwikkeling van de website 
www.vraaghetdepolitie.nl, en de realisatie van de meldknop (www.meldknop.nl) waar mensen 
(gericht op jeugd) pesten, lastigvallen, misbruik e.d. kunnen melden online. Deze website gaat 
ook in op internetoplichting en hoe je dit kunt voorkomen.  
 
 

 
(Tbs-maatregel) mogelijk. Hierdoor kunnen minderjarigen hun leven lang worden opgesloten 
terwijl artikel 37a IVRK zegt dat kinderen tot achttien jaar nooit een levenslangs 
gevangenisstraf mogen krijgen. De Kinderombudsman adviseert dan ook om af te zien van 
deze mogelijkheid en passende alternatieven te ontwikkelen om deze groep, indien nodig, na 
afloop van de PIJ-maatregel in een niet- justitiële setting op te vangen en te behandelen. Als 
deze mogelijkheid wel realiteit wordt, dan zijn strenge juridische waarborgen noodzakelijk. 
 
Reactie: 
Het wetsvoorstel adolescentenstrafrecht is momenteel onderwerp van debat tussen de 
staatssecretaris van Veiligheid en Justitie en de Eerste Kamer van de Staten-Generaal. Van dit 
wetsvoorstel maakt zoals de Kinderombudsman terecht constateert ook de mogelijkheid deel 
uit om de PIJ-maatregel na het achttiende jaar om te zetten in de maatregel van TBS. Op de 
noodzaak van deze omzetting, de gevallen waarin daarvan sprake kan zijn, de voorwaarden 
waaronder en de verenigbaarheid met IVRK, is ingegaan in de memorie van toelichting bij dit 
wetsvoorstel (Kamerstukken II 2012/13, 33 498, nr. 3).  
 
4. 
De wetgever moet in het wetsvoorstel Adolescentenstrafrecht afzien van het verbod op een 
‘kale taakstraf’ bij ernstige gewelds- of zedendelicten. Hierdoor wordt de discretionaire ruimte 
van rechters beperkt, waardoor de strafrechtelijke reactie mogelijk niet optimaal kan worden 
afgestemd op de persoonlijkheid van de dader en de omstandigheden van het geval. Dit is 
onwenselijk in het licht van de doelstellingen van het jeugdstrafrecht (artikel 40a IVRK). 
 
Reactie: 
Het wetsvoorstel strekkende tot invoering van een adolescentenstrafrecht is momenteel 
onderwerp van debat tussen de staatssecretaris van Veiligheid en Justitie en de Eerste Kamer 
van de Staten-Generaal. Het wetsvoorstel heeft onder meer betrekking op de gevallen waarin 
een taakstraf kan worden opgelegd. Het wetsvoorstel gaat er van uit dat terzake van ernstige 
gewelds- en zedenmisdrijven weliswaar een taakstraf kan worden opgelegd, maar dat deze 
straf dan wordt gecombineerd met een andere – al dan niet vrijheidsbenemende – 
jeugdsanctie. Voor een beperking van de mogelijkheden van de kinderrechter tot het bieden 
van maatwerk, is genoemde staatssecretaris niet bevreesd. Voorts wordt opgemerkt dat, zoals 
ook in de nota naar aanleiding van het verslag is opgemerkt, de voorgestelde wijzigingen in 
lijn zijn met een reeds bestaande praktijk (Kamerstukken II 2012/13, 33 498, nr. 6).   
 
5. 
Het ministerie van VenJ dient samenplaatsing van minder- en meerderjarigen te voorkomen. 
Ook bij invoering van het adolescentenstrafrecht dient men jongvolwassenen op aparte 
afdelingen in justitiële jeugdinrichtingen te plaatsen, omdat samenplaatsen strijd kan 
opleveren met artikel 37c IVRK.  
 
Reactie: 
De plaatsing van jeugdigen geschiedt in lijn met de uitgangspunten als vervat in artikel 37, 
onderdeel c, van het IVRK dat betrekking heeft op kinderen en volwassenen en de 
voorbehouden die daarbij zijn gemaakt. In lijn met de doelstellingen van het 
adolescentenstrafrecht, waarnaar de aanbeveling verwijst, zal bij de plaatsing naast de 
biologische leeftijd, ook nadrukkelijk rekening worden gehouden met de ontwikkelingsfase van 
de jeugdige of jongvolwassene, die volgens het jeugdstrafrecht is veroordeeld.  
 
6. 
In de Nederlandse wetgeving moeten kortere jeugdspecifieke termijnen komen voor 
voorlopige hechtenis, die recht doen aan de bijzondere positie van de minderjarige in het 
Nederlandse strafrecht en aan de uitgangspunten van artikel 37b IVRK. 
 
Reactie: 
Voor wat betreft de termijnen van de voorlopige hechtenis gelden voor jeugdigen geen 
bijzondere wettelijke bepalingen. In de praktijk wordt echter bij jeugdzaken de (verlenging 
van de) gevangenhouding in beginsel per 30 dagen gevorderd in plaats van direct voor 90 
dagen. Tevens geldt bij de toepassing van voorlopige hechtenis het bepaalde in artikel 493 Sv 
 

 
toepassing van de DNA-regelgeving op minderjarige verdachten en veroordeelden. De opslag 
van celmateriaal van minder- en meerderjarigen helpt bij de opsporing van nieuwe delicten die 
zij plegen. Dat wordt in belang geacht van eventuele slachtoffers en de samenleving in zijn 
geheel. De passieve opslag van celmateriaal levert bovendien geen direct nadeel op voor 
betrokken personen, ook niet wanneer zij minderjarig zijn. Gelet op deze argumenten worden, 
zoals ook in de brief van 3 september is aangegeven, de aanbevelingen van de 
Kinderombudsman dan ook niet overgenomen. 
 
10. 
Beperken van afgifte van een VOG staat haaks op de re-integratie gedachte en de 
pedagogische visie - moeten kunnen leren van je fouten - uit het Kinderrechtenverdrag. Te 
veel minderjarigen en jongvolwassenen krijgen geen VOG. Een aanpassing van het beleid is 
nodig.  
 
Reactie: 
De dienst Justis van het ministerie van Veiligheid en Justitie behandelt iedere VOG-aanvraag 
uiterst zorgvuldig. Daarbij wordt het risico op een inbreuk op integriteit voor de samenleving 
afgewogen tegen het belang van de resocialisatie van de individuele aanvrager. In 2012 is 
0,48% van de VOG-aanvragen door jeugdigen tot 23 jaar de VOG geweigerd. Van de 134.481 
aanvragen door jeugdigen zijn er uiteindelijk 650 afgewezen.  
 
Er is dus sprake van een beperkte groep jongeren waarvan de VOG-aanvraag werd afgewezen. 
Omdat de minister van Veiligheid en Justitie het belang van een stage of baan groot acht, en 
daarvoor in de praktijk vaak een VOG nodig is, is tijdens de begrotingsbehandeling van 2012 
van Veiligheid en Justitie besloten de terugkijktermijn bij VOG-aanvragen van adolescenten te 
verkorten van vier naar twee jaar. Voorwaarde is dat de aanvrager ten tijde van de VOG-
aanvraag maximaal 22 jaar oud is. Deze gewijzigde terugkijktermijn geldt sinds 1 maart 2013 
voor alle delicten met uitzondering van zedendelicten en ernstige geweldsdelicten. Het nieuwe 
beoordelingskader biedt hiermee meer ruimte om recht te doen aan de belangen van 
jeugdigen. 
 
11. 
Op basis van internationale en Europese regelingen is Nederland verplicht een 
herstelrechtelijke aanpak te realiseren in reactie op jeugddelinquentie. Het nieuwe 
beleidskader herstelbemiddeling dient te worden voorzien van actieve ondersteuning om 
herstelbemiddelingstrajecten te implementeren en in te bedden in het jeugdstrafrecht. Een 
mogelijke wettelijke verankering van jeugdherstelrecht kan daarbij de implementatie 
ondersteunen. 
  
Reactie:  
Begin 2013 is het beleidskader herstelbemiddeling samen met de ketenpartners van de 
jeugdstrafrechtsketen vastgesteld. Dit beleidskader zorgt ervoor dat de positie van het 
slachtoffer en de behoefte van het slachtoffer bij het toepassen van herstelbemiddeling 
centraal staan, in dit beleidskader staan criteria en uitgangspunten geformuleerd waaraan 
herstelbemiddeling moet voldoen. Deze criteria sluiten aan bij internationale en Europese 
regelingen, zoals de nieuwe Europese Richtlijn ‘Minimumnormen voor de rechten, de 
ondersteuning en de bescherming van slachtoffers van strafbare feiten’. Vanaf het najaar van 
2013 zullen de criteria uit het beleidskader in diverse pilots getest worden (waaronder ook 
jeugd) om na te gaan hoe deze precies uitwerken in de praktijk. Naar aanleiding van de 
evaluatie van de pilots zal het beleidskader aangescherpt en definitief vastgesteld worden, 
ondermeer teneinde verdere invulling te geven aan art. 51h Wetboek van Strafvordering. 
 
12. 
De overheid moet up-to-date cijfers registreren over alle aspecten van de 
jeugdstrafrechtketen, in het bijzonder; 
A. cijfers over de duur van het verblijf van minderjarigen in de Nederlandse politiecellen, 
evenals gegevens over de leeftijd van minderjarigen die op het politiebureau de nacht moeten 
doorbrengen; 
 

 
verleend als de jeugdige instemt met de voorwaarden. Indien de jeugdhulpaanbieder oordeelt 
dat opname in de gesloten accommodatie geboden is omdat de jeugdige de voorwaarden niet 
naleeft kan de jeugdige de rechter vragen  de opname vervallen te verklaren. Hiermee is een 
toereikende rechterlijke toets ingebouwd.  
 
15. 
De vervaltermijn voor de tenuitvoerlegging van gesloten jeugdzorg dient gelijk te zijn aan de 
vervaltermijn die geldt voor een machtiging voor een ‘gewone’ uithuisplaatsing (drie 
maanden). De situatie van een jongere kan in korte tijd weer veranderen en dit vraagt om een 
heroverweging als drie maanden verstreken zijn, mede gelet op de ernst van de maatregel 
van gesloten jeugdzorg. 
 
Reactie: 
De Kinderombudsman signaleert terecht dat de genoemde vervaltermijnen niet 
overeenkomen. In de Jeugdwet (tweede lid van art. 6.1.12) wordt dit hersteld. 
 
16. 
De onafhankelijkheid van de gedragswetenschapper dient gewaarborgd te worden in een 
wettelijke regeling. De eisen aan de taak van de gedragswetenschapper (onderzoek en 
rapportage) moeten nauwkeurig omschreven staan in een landelijk beleidskader. 
 
Reactie: 
De jurisprudentie leert dat de rechter naast het advies van bureau jeugdzorg een advies van 
een gedragswetenschapper wil die niet verbonden is aan het betreffende bureau jeugdzorg. 
Dat zal met de inwerkingtreding van de Jeugdwet niet veranderen. Ik zie gegeven de 
rechtspraak geen reden voor een wettelijke regeling. 
  
17. 
Het verdient aanbeveling om onderzoek te (laten) doen naar de noodzaak van het plaatsen 
van kinderen jonger dan 12 jaar in gesloten jeugdzorg en naar mogelijke alternatieven voor 
deze gesloten plaatsingen door het ministerie van VenJ.  
 
Reactie: 
Helaas is het soms noodzakelijk dat ook jeugdigen jonger dan 12 jaar gesloten geplaatst 
moeten worden. Daarvoor bestaat een landelijke voorziening met 29 plaatsen waarvan de 
leefomgeving is ingericht op jonge kinderen. Daarvan zijn 9 plaatsen tijdelijk tot 1 januari 
2014. Plaatsing gebeurt alleen als de veiligheid voor het kind en of de omgeving dat 
noodzakelijk maken en het thuis niet meer gaat.  
 
18. 
Het ministerie van VWS moet er op toezien dat minder vaak jongeren in een gesloten 
jeugdzorginstelling in afzondering worden geplaatst. Uit artikel 96 en 97 van de VN-Richtlijnen 
voor Alternatieve Zorg blijkt duidelijk dat het onwenselijk is om deze maatregel toe te passen 
en dat eventueel gebruik ervan aan zeer strikte voorwaarden gebonden is. Het frequente 
gebruik van deze maatregel verdient nader onderzoek.  
 
Reactie:  
Als het gaat om het aantal afzonderingen zijn er duidelijke verschillen tussen instellingen. Bij 
plus
de instellingen voor jeugdzorg waar dit naar verhouding vaak gebeurt is het al onderwerp 
van gesprek.  
 
19. 
De ministeries van VenJ en van VWS moeten de wijze waarop jongeren in gesloten jeugdzorg 
met het jeugdstrafrecht te maken hebben gezamenlijk in kaart brengen om nog gerichter te 
kunnen handelen en te kunnen anticiperen op het minimaliseren van toekomstig crimineel 
gedrag. In dit onderzoek dienen in ieder geval de volgende vragen aan bod te komen:  
a. het aantal opleggingen van een maatregel gesloten jeugdzorg in de vorm van een 
bijzondere voorwaarde bij een veroordeling tot jeugddetentie;  
 

 
2. 
Gemeenten moeten beleid ontwikkelen, speciaal gericht op kinderen die opgroeien in 
armoede. Hierin moet niet alleen aandacht zijn voor sportieve en culturele ontwikkeling, maar 
ook voor financiële ondersteuning, schuldpreventie, onderwijs en gezondheid. Gemeenten 
doen er goed aan een kindpakket samen te stellen. Dit pakket bevat tenminste de meest 
noodzakelijke behoeften, aangevuld met zaken om mee te kunnen doen in de samenleving: 
vouchers voor basisbenodigdheden zoals een stel winter- en zomerkleren en bijvoorbeeld 
lessen voor een basiszwemdiploma, een bibliotheekpasje, toegang tot lokaal openbaar vervoer 
en deelname aan een wekelijkse activiteit ter ontspanning of sportieve of culturele 
ontwikkeling. Dit pakket moet beschikbaar zijn voor alle kinderen in een huishouden met een 
besteedbaar inkomen onder de norm van 120% van het sociale minimum.  
 
Reactie:  
Voor een goede ontwikkeling van een kind is een breed scala aan voorzieningen van belang. 
De behoeften van kinderen strekken verder dan basisbehoeften zoals voedsel en kleding. Voor 
een goede ontwikkeling van een kind en een perspectief op een zelfstandig bestaan in de 
toekomst is maatschappelijke participatie in de kinderjaren eveneens van groot belang. Waar 
de financiële situatie van de ouders de vervulling van deze levensbehoeften belemmert, 
bepalen de individuele omstandigheden van het kind en het huishouden waar het kind deel 
van uitmaakt welke hulp het meest effectief is. Individueel maatwerk en een integrale aanpak 
vormen daarom bij voorkeur het uitgangspunt voor het bieden van ondersteuning door 
gemeenten. De door u voorgestelde generieke maatregel voor kinderen in huishoudens met 
een besteedbaar inkomen onder 120% van het sociaal minimum, waarbij het verlenen van 
individueel maatwerk niet aan de orde is, sluit hier niet bij aan. Daarnaast is een dergelijke 
maatregel in strijd met de Wet werk en bijstand, op grond waarvan categoriale bijzondere 
bijstand slechts verleend mag worden aan huishoudens met een inkomen onder 110% van het 
sociaal minimum. Zoals in het regeerakkoord ‘Bruggen bouwen’ is aangegeven, wil de regering 
de mogelijkheden voor categoriale bijzondere bijstand beperken vanwege het ongerichte 
karakter hiervan. Tegelijkertijd heeft de regering de centrale inkomensnorm voor de stadspas 
laten vervallen en wil de regering de mogelijkheden voor individuele bijzondere bijstand 
verruimen. Ondersteuning in de vorm van individuele bijzondere bijstand zorgt er ook voor dat 
de ondersteuning ten goede komt aan de kinderen zelf, omdat er daarbij sprake moet zijn van 
daadwerkelijk en aantoonbaar gemaakte kosten. Gemeenten kunnen bij het op deze 
individuele wijze ondersteunen van kinderen in huishoudens met een laag inkomen, uiteraard 
de elementen van een kindpakket als uitgangspunt nemen. 
 
3. 
De Nederlandse overheid dient het voorbehoud bij artikel 26 IVRK dat kinderen geen 
zelfstandig recht op sociale zekerheid toekent, in te trekken.  
 
Reactie: 
De regering handhaaft het voorbehoud bij het betreffende artikel. De reden hiervoor is dat het 
Nederlandse sociale zekerheidssysteem via de ouders financiële bijstand verleent voor 
kinderen. “The Netherlands’ reservation to article 26: In recommendation 11 on the third 
report, the Committee advises the Netherlands to review its reservation to article 26. The 
Netherlands accepted article 26 subject to the reservation that this provision would not give a 
child an independent right of its own to social security. Children benefit from the Dutch social 
security system through their parents. For example, where necessary, the Netherlands 
provides parents with financial support for their children. This was why the Netherlands 
entered a reservation to article 26 of the Convention. It has since reviewed the reservation, 
and has come to the conclusion that the same arguments still apply.” 
 
4.  
Te veel tieners voldoen niet aan de Nederlandse Norm Gezond Bewegen (NNGB). Met name 
lager opgeleide jongeren verdienen extra aandacht vanuit de overheid. Het ministerie van 
VWS en de gemeenten dienen ervoor te zorgen dat de openbare ruimte uitnodigt tot sport en 
bewegen, met name in de dichtbevolkte binnensteden verdient dit prioriteit. Voorkomen dient 
te worden dat in de steden een tekort aan accommodaties dreigt.  
 
 

 
8. 
Beleid om kinder- en zuigelingensterfte verder terug te dringen dient te worden voortgezet. 
Voortgangsrapportages over voorlichting en preventie, zoals toegezegd in de Landelijke Nota 
Gezondheidszorg 2011 en met nauwe betrokkenheid van gemeenten, dienen ook voor het 
verschijnen van de volgende nota in 2015 beschikbaar te komen.  
 
Reactie: 
Sinds het advies van de stuurgroep Zwangerschap en Geboorte (2009) is het beleid rond de 
geboortezorg in Nederland aanzienlijk geïntensiveerd. De minister van VWS heeft het College 
Perinatale Zorg (CPZ) opgericht. Het CPZ is sinds medio 2011 actief aan de slag om samen 
met alle betrokkenen in het veld te komen tot verbeteringen in de geboortezorg. Vanuit het 
departement van VWS wordt in kennis geïnvesteerd middels het onderzoeksprogramma 
Zwangerschap en Geboorte dat door ZonMw wordt uitgevoerd. Binnenkort starten in het kader 
van dit programma 6 projecten op het gebied van de preconceptiezorg. De resultaten van deze 
projecten komen in de loop van 2016 beschikbaar. ZonMw brengt regelmatig 
voortgangsrapportages uit. Specifieke aandacht wordt geschonken (aan voorlichting) aan 
zwangeren in achterstandssituaties middels het eveneens door VWS gefinancierde project 
‘Healthy Pregnancy 4All”. Dit project wordt in 14 gemeenten uitgevoerd. De resultaten van dit 
project komen begin 2015 beschikbaar. VWS heeft een initiatief van kraamzorgaanbieders 
gefinancierd, namelijk de ontwikkeling van een Kenniscentrum Kraamzorg. Dit centrum heeft 
tot doel de kraamzorg verder te professionaliseren. In dit kader heeft TNO onlangs een 
kennissynthese kraamzorg uitgevoerd. Het resultaat daarvan zal in 2013 verschijnen. 
 
9. 
Kinderen met een beperking dienen een prioriteit te zijn voor het ministerie van VWS. Meer 
inzicht dient te komen in aantallen en omvang van de diverse problematieken. Kinderen die 
extra zorg behoeven dienen voldoende hulp en middelen te krijgen om volwaardig deel te 
kunnen nemen aan de maatschappij. 
 
Reactie: 
Met de stelselwijziging jeugd worden gemeenten ook verantwoordelijk voor de zorg voor 
kinderen en jongeren met een beperking. De zorg voor deze kinderen valt onder de 
‘jeugdhulpplicht’  in het voorstel voor de Jeugdwet. Volgens artikel 2.3 van het wetsvoorstel 
dient de geboden hulp gericht te zijn op zelfredzaamheid en maatschappelijke participatie. Ter 
voorbereiding op hun nieuwe taken worden gemeenten geïnformeerd over het actuele 
zorggebruik van kinderen met een beperking. Deze informatie is voor gemeenten relevant om 
de nodige zorg, al dan niet in regionaal verband, te kunnen inkopen. 
De verblijfszorg voor kinderen en jongeren die in verband met hun beperking levenslang en 
levensbreed zorg nodig hebben zal via de nieuwe wet Langdurige Intensieve Zorg worden 
gefinancierd. 
 
10. 
De regering dient het Internationaal Verdrag Personen met een Handicap zo snel mogelijk te 
ondertekenen en te ratificeren.  
 
Reactie: 
De regering is voornemens om uitvoering te geven aan de motie Slob van 14 november 2012 
om de goedkeuringswet bij het verdrag van de Verenigde Naties inzake de rechten van 
personen met een handicap uiterlijk in 2013 ter advisering aan de Raad van State voor te 
leggen. De goedkeuringswet en de uitvoeringswet bij het verdrag zijn in consultatie gedaan. 
De consultatieperiode liep tot 16 augustus 2013. Nadat de opmerkingen uit de consultatie zijn 
verwerkt in de wetsvoorstellen, zullen de stukken bij het Verdrag inzake de rechten van 
personen met een handicap worden aangeboden aan de Rijksministerraad ten behoeve van 
doorgeleiding aan de Raad van State voor advies. Dit zal naar verwachting in het najaar zijn. 
 
11.  
Astma is de meest voorkomende chronische ziekte bij kinderen in Nederland en vraagt dus om 
extra overheidsaandacht. De ministeries van EZ en VWS dienen een betere luchtkwaliteit te 
garanderen, onder andere door streng toe te zien op de voorgeschreven grenswaarden voor 
 

 
 
Reactie: 
De regering heeft met verzekeraars en zorgaanbieders in het recent gesloten bestuurlijk 
akkoord GGZ ook afspraken gemaakt over wachtlijsten. De partijen uit het akkoord zijn van 
oordeel dat wachtlijsten in de GGZ zeer onwenselijk zijn. Partijen zullen dan ook een uiterste 
poging doen om onder andere via het terugdringen van ongewenste praktijkvariatie en het 
sturen op doelmatigheid verlaging van de groei te realiseren. 
 
Domein 5  
 
1. 
De wetgever dient het recht op onderwijs zoals omschreven in artikel 29 IVRK en artikel 2 van 
het Eerste Protocol bij het Europees Verdrag voor de Rechten van de Mens vast te leggen in 
wetgeving, idealiter wordt artikel 23 van de Grondwet aangepast. 
 
Reactie: 
Het recht op onderwijs wordt beschermd door de Leerplichtwet 1969 (Lpw) en is geborgd in de 
verschillende sectorwetten. Er is daarmee geen aanleiding het recht op onderwijs in de 
Nederlandse (grond)wet op te nemen. 
 
2. 
De invoering van het Passend onderwijs dient met de nodige zorg en waarborgen omkleed te 
worden. Leerkrachten en andere professionals geven aan er nog niet klaar voor te zijn. Het 
ministerie van OCW dient aan te sturen op een herhaling van het CNV onderzoek van eind 
2013 en op basis daarvan te besluiten of uitstel nodig is. Het onderwijsaanbod voor 
zorgleerlingen mag niet achteruit gaan.  
 
Reactie: 
Dit najaar benadrukken het ministerie van OCW, de sectorraden en de vakorganisaties de rol 
van leraren bij passend onderwijs. Zowel de AOB als de CNV laten in het najaar een onderzoek 
uitvoeren onder leerkrachten. Ook het ministerie zal in haar monitor passend onderwijs 
aandacht besteden aan leraren en passend onderwijs. OCW en beide vakorganisaties 
bespreken de uitkomsten van de onderzoeken en zullen daarnaast vanuit hun eigen rol de 
informatievoorziening aan scholen en leraren verder vormgeven. Uitstel van passend onderwijs 
is hierbij niet aan de orde. 
 
3. 
De voorgestelde wijzigingen (bevorderen van afspraken en protocollen tussen instanties en 
scholen, delen van goede voorbeelden) van het ministerie van OCW om een vervolgschool te 
vinden na de behandelsetting (bijvoorbeeld JJI, gesloten jeugdzorg of GGZ) moeten goed 
gemonitord worden. Het ministerie van OCW dient een protocol te ontwikkelen, zodat 
leerlingen na de behandeling aansluitend naar een vervolgschool kunnen die zo goed mogelijk 
past bij de zorgvraag van de leerling. 
 
Reactie: 
De invoering van passend onderwijs en de decentralisatie van de jeugdzorg en jeugdzorgplus 
biedt kansen die kunnen worden benut. De aansluiting met de samenwerkingsverbanden 
passend onderwijs en met het mbo, zodat deze leerlingen/jongeren een goede plek voor 
vervolgonderwijs na geslotenheid kunnen vinden, zal in de komende periode, die van de 
invoering van passend onderwijs, aandacht krijgen. In de wetgeving is geborgd dat voor 
leerlingen die extra ondersteuning nodig hebben, de school waar de leerling wordt aangemeld 
een passende plek in het onderwijs moet vinden. Daar op aansluitend is door de drie 
departementen van OCW, VWS en VenJ een handreiking opgesteld om de aansluiting tussen 
onderwijs en zorg, en het onderwijs voor en na geslotenheid  te verbeteren. Het komend jaar 
worden de ontwikkelingen in de uitvoering op dit punt gevolgd zodat er aan het eind van 2013 
een aangevulde versie van de handreiking kan liggen en verspreid kan worden onder de 
schoolbesturen in de samenwerkingsverbanden passend onderwijs en de mbo-instellingen. 
 
 

 
Reactie:  
De kwaliteit van het speciaal onderwijs heeft vanzelfsprekend de aandacht van het ministerie. 
Op 1 augustus 2013 is de Wet kwaliteit (v)so in werking getreden. Het doel van deze wet is 
om scholen betere handvatten te geven om het onderwijs optimaal af te stemmen op de 
mogelijkheden van hun leerlingen en de leerresultaten te verbeteren. Het toezichtkader (v)so 
van de Onderwijsinspectie is op deze wetgeving afgestemd. Verwacht wordt dat met deze 
kwaliteitsimpuls en het flankerend beleid hieromtrent het aantal zwakke scholen op termijn zal 
afnemen. Om dit te versterken zijn de PO-raad, de Inspectie van het Onderwijs en het 
ministerie in gesprek om te bezien hoe zwakke scholen voor (v)so ondersteund kunnen 
worden in het op orde krijgen van hun kwaliteit. Daarbij wordt aangesloten bij de ervaringen 
die zijn opgedaan met de Vliegende Brigade in het po en (v)so. 
  
6. 
Mensenrechteneducatie hoort in het onderwijsaanbod van alle scholen, zoals internationale 
regels bepleiten. Nationaal beleid dient daarop in te zetten, al dan niet via een verplichting 
aan scholen. 
 
Reactie: 
In de wetgeving voor het funderend onderwijs is opgenomen dat het onderwijs mede is gericht 
op actief burgerschap en sociale integratie. Scholen zijn daarbij vrij om een eigen invulling te 
geven aan deze doelbepaling. In de praktijk vullen veel scholen dit in met o.a. het leren over 
de democratische rechtstaat, de mensenrechten en op welke wijze een actieve bijdrage kan 
worden geleverd aan de samenleving. In het najaar stuurt de staatssecretaris van Onderwijs, 
Cultuur en Wetenschap zijn reactie op het adviesrapport van de onderwijsraad ‘Verder met 
burgerschap’ naar de Tweede Kamer. De Onderwijsraad adviseert onder meer om een aantal 
kerndoelen voor het primair en voortgezet onderwijs die betrekking hebben op burgerschap 
aan te passen. In zijn reactie op dit advies zal de staatssecretaris van OCW ook het voorstel 
om de mensenrechten, waaronder kinderrechten, in de kerndoelen expliciet te benoemen 
bezien. Mensenrechten zijn een belangrijk uitgangspunt van onze democratische samenleving.  
 
7. 
Het plan van aanpak tegen pesten van de Kinderombudsman en de staatssecretaris van OCW 
dient voortvarend te worden opgepakt, waarbij naast de ontwikkeling en implementatie van 
bewezen effectieve pestprogramma’s tevens aandacht moet zijn voor de ondersteuning van 
leerkrachten en docenten in het adequaat in de praktijk brengen van dergelijke programma’s. 
Een effectieve aanpak van pesten vergt nadrukkelijk voldoende aandacht voor de online 
leefwereld van kinderen.  
 
Reactie: 
Cyberpesten is een verschijningsvorm van pesten. Het speelt zich vaak af buiten de muren van 
de school, maar staat niet op zichzelf. Het tegengaan van (cyber)pesten is een gezamenlijke 
verantwoordelijkheid en scholen en leraren spelen hier een belangrijke rol in.   
 
Het omgaan met cyberpesten is dan ook integraal onderdeel van de maatregelen in het plan 
van aanpak tegen pesten. Binnen de bijeenkomsten die de staatssecretaris van OCW gaat 
organiseren is cyberpesten een thema, en ook binnen de module voor leraren die wordt 
ontwikkeld en in de anti-pestprogramma’s wordt aandacht besteed aan cyberpesten. Ook 
worden praktische handvatten om cyberpesten tegen te gaan onder de aandacht van scholen 
gebracht.  
 
Daarnaast subsidieert OCW bestaande initiatieven als de expertisecentra Pestweb en 
Mediawijzer.net. Pestweb heeft als doelstelling om leerlingen, ouders, leraren en schoolleiders 
te ondersteunen bij de aanpak van (cyber)pesten en mediawijzer richt zich op het bevorderen 
van de mediawijsheid onder deze groep.  
 
8. 
Discriminatie en onveilige situaties op scholen dienen direct aangepakt te worden door het 
ministerie van OCW en indien nodig door het ministerie van VenJ. Landelijke campagnes, inzet 
 

 
doelgroep tot kinderen die te maken hebben met toelatingsprocedures van henzelf en/of hun 
ouders en kinderen die in de opvang verblijven. De verantwoordelijkheid van de 
staatssecretaris van Veiligheid en Justitie is tot deze groep vreemdelingenkinderen beperkt. 
 
2. 
Geef kinderen die met hun ouders naar Nederland komen of in Nederland geboren zijn een 
zelfstandige positie binnen verblijfsvergunningsprocedures en beoordeel hun aanspraak op een 
verblijfsvergunning op de eigen merites binnen de aanvraag van de ouders. 
 
3. 
Neem de belangen van kinderen, en in het licht daarvan psychische schade en worteling bij 
kinderen, op als een zelfstandig toetsingscriterium binnen het vreemdelingenbeleid. 
 
Reactie 2 en 3: 
De vreemdelingenwetgeving en het daarop gestoelde toelatingsbeleid bepaalt dat de 
aanvrager van de verblijfsvergunning aan bepaalde, vastgelegde, voorwaarden moet voldoen. 
Deze systematiek maakt het vaak niet mogelijk om, wanneer de aanvraag mede betrekking 
heeft op gezinsleden, deze een zelfstandige positie binnen de aanvraagprocedure toe te 
kennen. Ook kinderen die geboren zijn in Nederland ontlenen hun verblijf aan dat van de 
ouders en spelen daarin geen zelfstandige rol.  
Een en ander laat onverlet dat er wel rekening wordt gehouden met het belang van de 
gezinsleden (en dus ook het belang van het kind) bij verblijf in Nederland, bijvoorbeeld door te 
toetsen aan de bescherming van artikel 8 EVRM. 
In het asieltoelatingsbeleid kan wel degelijk rekening gehouden worden met de positie van 
kinderen binnen een gezin. Hierbij is wel cruciaal dat de kinderen zelfstandig een 
zwaarwegende vrees voor ernstige mensenrechtenschendingen bij terugkeer naar hun land 
van herkomst hebben. Een onderwerp waarbij dit expliciet aan de orde kan zijn is bijvoorbeeld 
vrees voor genitale verminking/besnijdenis, wat als een schending van artikel 3 van het EVRM 
geldt.  
Ten slotte is met de inwerkingtreding van de Regeling voor langdurig in Nederland verblijvende 
kinderen een objectieve maatstaf in het toelatingsbeleid geïntroduceerd aan de hand waarvan 
kan worden bepaald in welke gevallen langdurig verblijf van kinderen leidt tot een 
verblijfsvergunning.  
 
Het belang van het kind wordt dus reeds in belangrijke mate meegewogen in het 
toelatingsbeleid. In aanvulling hierop is er geen noodzaak om de belangen van kinderen als 
zelfstandig toelatingscriterium binnen het vreemdelingenbeleid op te nemen. Ook zou dit niet 
werkbaar zijn, zonder dat dit ertoe zou kunnen leiden dat de belangen van kinderen juist 
geschaad worden doordat zij instrumenteel worden in het verkrijgen van een 
verblijfsvergunning door de ouders. 
 
5. 
Het ministerie van VenJ moet het beleid conform het Actieplan van de Europese Commissie zo 
aanpassen dat meerderjarig geworden amv’s dezelfde rechten en bescherming krijgen als 
tijdens hun minderjarigheid.  
 
Reactie: 
Alleenstaande minderjarige vreemdelingen (amv’s) hebben vanwege hun minderjarigheid 
recht op bepaalde voorzieningen, ook als zij uitgeprocedeerd zijn. De inzet van het beleid is er 
op gericht om hen die niet mogen blijven zo snel mogelijk te laten terugkeren onder de 
voorwaarde van adequate opvang. Zolang dit niet is gerealiseerd kan de amv, met hulp, 
worden voorbereid op terugkeer ook voor het geval hij meerderjarig wordt en adequate 
opvang niet langer een vereiste is. Er is dan ook geen aanleiding om meerderjarig geworden 
amv’s nog voorzieningen te bieden die aan minderjarigen worden verstrekt. Dit zou ook lastig 
uitlegbaar zijn naar overige meerderjarige vreemdelingen.  
 
6. 
Dublinoverdrachten van amv's naar een land waar zij eerder asiel hebben gevraagd, dienen 
conform de uitspraak van het Hof van Justitie alleen plaats te vinden wanneer dit in het belang 
 

 
een pleegkind tijdelijk buiten het gezin is geplaatst. Dit is van belang bij het vaststellen of 
anderen de zorg voor het kind hebben overgenomen waarmee het pleegkind feitelijk hun 
pleegkind is geworden. 
In het geval van pleegkinderen wordt dan ook niet alleen gekeken naar de gezinssituatie op 
het moment van vertrek van de hoofdpersoon uit het land van herkomst, maar ook naar de 
situatie op het moment van vertrek van de hoofdpersoon uit het gezin. Als de feitelijke 
gezinsband tussen het pleegkind en de hoofdpersoon is vastgesteld, dan zijn de voorwaarden 
voor het verbreken van de feitelijke gezinsband voor niet-biologische kinderen gelijk aan die 
van biologische kinderen.  
 
10. 
Gehoren met kinderen die op de ambassades in landen van herkomst plaatsvinden in het 
kader van het nareisbeleid, moeten in overeenstemming zijn met artikel 12 IVRK en aansluiten 
bij de leeftijd en rijpheid van het kind.  
 
Reactie: 
Kinderen jonger dan 12 jaar worden in beginsel niet gehoord in het kader van de 
nareisaanvraag. Van biologische minderjarige kinderen binnen een kerngezin, van wie beide 
ouders bij de nareisaanvraag zijn betrokken, wordt door middel van een DNA-onderzoek  de 
biologische band met de ouder(s) vastgesteld. In het geval van gebroken of samengestelde 
gezinnen, of niet-biologische kinderen, vindt een identificerend gehoor plaats. Bij de 
vraagstelling wordt rekening gehouden met de leeftijd en het ontwikkelingsniveau van de 
jongere. Ook wordt aansluiting gezocht bij de belevingswereld van de betreffende jongere. 
 
11. 
De duur van de procedure voor het verkrijgen van een mvv voor nareis moet worden 
teruggebracht naar maximaal drie maanden. 
 
Reactie: 
Uiteraard is de inzet om procedures zo kort mogelijk te houden waarbij zorgvuldigheid voorop 
staat. Vanaf 1 juni jl. is de Wet nationale visa in werking getreden. Met inwerkingtreding van 
deze is in de wet een beslistermijn voor een mvv-aanvraag van 90 dagen in de wet 
vastgelegd. Deze ‘redelijke termijn’ werd al gehanteerd door de IND, maar is nu voor het eerst 
wettelijk vastgelegd.   
 
12. 
De leges voor gezinshereniging van derdelanders dienen evenredig te zijn aan de kosten die 
EU-onderdanen verschuldigd zijn en mogen het mensen niet onmogelijk maken om gebruik te 
maken van het recht op gezinshereniging.  
 
Reactie: 
De leges voor gezinshereniging zijn naar aanleiding van het arrest van het Hof van Justitie van 
de Europese Unie van 26 april 2012 (C-508/10) en de uitspraak van de Afdeling 
bestuursrechtspraak van de Raad van State van 9 oktober 2012 verlaagd naar € 225. Uit de 
(voornoemde) jurisprudentie volgt niet dat er geen verschil mag zijn in de hoogte van 
legesbedragen voor verblijfsaanvragen van de begunstigden van diverse richtlijnen/verdragen. 
De lidstaten beschikken over een beoordelingsbevoegdheid om het bedrag van de leges te 
bepalen, zolang dat bedrag geen belemmering vormt voor de uitoefening van de bij de richtlijn 
toegekende rechten. Naar het oordeel van de Nederlandse regering vormt de hoogte van het 
legesbedrag voor gezinshereniging van derdelanders (namelijk €225) geen belemmering voor 
het uitoefenen van het recht op gezinshereniging. Voor specifieke groepen vreemdelingen is in 
het beleid een vrijstelling van het legesvereiste opgenomen, bijvoorbeeld voor vreemdelingen 
die in aanmerking komen voor het nareisbeleid.   
 
13. 
De omstandigheden en faciliteiten in de gezinslocaties moeten zodanig verbeteren dat 
eventueel noodgedwongen langdurig verblijf voor de kinderen geen onnodig schadelijke 
gevolgen heeft voor de psychische gezondheid.  
 
 

 
jongere elders op een veilige plek verblijft, bijvoorbeeld bij familie of vrienden, binnen 24 uur 
bij de politie aangifte van vermissing. Tevens worden deze signalen gemeld aan het 
Expertisecentrum Mensenhandel en Mensensmokkel (EMM) en aan Comensha. Het COA heeft 
met regelmaat overleg met het EMM. Per COA locatie zijn twee contactpersonen 
mensenhandel aangewezen. Voor hen is door het EMM een tweedaagse training verzorgd 
teneinde signalen van mensenhandel nog beter te kunnen herkennen. De overige 
medewerkers krijgen een korte training bewustwording. Hoewel ongewenste verdwijningen 
niet geheel zijn uit te sluiten, wordt alles aan gedaan om dit zoveel mogelijk te voorkomen.  
 
17. 
Het ministerie van VenJ dient in het beleid op te nemen dat vreemdelingendetentie van amv’s 
en gezinnen met kinderen beperkt wordt tot uitzonderlijke gevallen. Bij iedere beslissing tot 
plaatsing van een kind in detentie moet het belang van het kind uitdrukkelijk worden 
afgewogen.  
 
18. 
Het ministerie van VenJ moet minder ingrijpende alternatieven voor vreemdelingendetentie 
van gezinnen met kinderen ontwikkelen. 
 
Reactie op 17 en 18: 
Voor kwetsbare groepen zoals gezinnen met minderjarige kinderen en alleenstaande 
minderjarige vreemdelingen (amv) geldt reeds bijzonder beleid voor inbewaringstelling. Bij 
brief van 10 maart 2011 is de Tweede Kamer geïnformeerd over het nieuwe beleid inzake het 
beperken van vreemdelingenbewaring van amv’s. Bij de inbewaringstelling van amv’s geldt dat 
zij alleen in bewaring kunnen worden gesteld, wanneer er zwaarwegende belangen zijn om de 
beschikbaarheid van de amv zeker te stellen.  
 
Sinds 2008 worden gezinnen met minderjarige kinderen in beginsel alleen nog op basis van 
artikel 59 van de Vw2000 in vreemdelingenbewaring geplaatst als het vertrek binnen veertien 
dagen gerealiseerd kan worden. De staatssecretaris van Veiligheid en Justitie heeft de Tweede 
Kamer aangegeven voornemens te zijn waar mogelijk alternatieven voor 
vreemdelingenbewaring breder in te zetten. De Tweede Kamer is hierover geïnformeerd in een 
brief  met een visie op de inzet van toezichtmaatregelen en vreemdelingenbewaring bij 
terugkeer. In deze brief wordt bijzondere aandacht besteed aan kwetsbare groepen zoals 
gezinnen met minderjarige kinderen en alleenstaande minderjarige vreemdelingen. Deze brief 
is reeds voor Prinsjesdag aan de Tweede Kamer aangeboden.  
 
19. 
Het koppelingsbeginsel, dat onrechtmatig verblijvende vreemdelingen uitsluit van sociale 
voorzieningen zou in beginsel niet dienen te worden tegengeworpen voor persoonlijke 
aanspraken van onrechtmatig verblijvende minderjarige vreemdelingen. 
 
Reactie: 
Uitgangspunt van het koppelingsbeginsel is dat in beginsel geen voorzieningen worden 
verstrekt aan vreemdelingen die niet rechtmatig in Nederland verblijven. Dat geldt dus ook 
voor niet rechtmatig verblijvende minderjarigen. Er wordt ten aanzien van minderjarigen wel 
een aantal uitzonderingen gemaakt in verband  met de specifieke belangen van kinderen bij 
onderwijs, gezondheidszorg en bescherming en opvang. 
 
20. 
De beperking dat het optierecht tot het Nederlanderschap door staatloze kinderen slechts kan 
worden uitgeoefend in geval van rechtmatig verblijf dient te vervallen. 
 
Reactie: 
In het najaar wordt een advies van de Adviescommissie Vreemdelingenzaken verwacht over 
staatloosheid. Aan de hand van dat advies zal een nader standpunt worden bepaald. 
 
 
 
 

 
Bij de toepassing van het beleid moet steeds rekening worden gehouden met het feit dat de 
betrokkene vreemdeling een kind is. Dat hoeft niet in de formulering van het beleid tot uiting 
te komen (dit geldt immers voor ieder beleidsterrein), maar wel in de feitelijke toepassing van 
de beleidsregels. 
 
Eén en ander laat overigens onverlet dat het enkele feit dat het om een kind gaat geen reden 
kan zijn om één of meerdere beleidsvoorwaarden te laten vervallen. Er zijn voor het kind (en 
zijn wettelijke vertegenwoordiger) immers voldoende mogelijkheden om (rechts)bijstand te 
zoeken in zowel de terugkeerprocedure als de procedure voor het verkrijgen van een 
uitenschuldvergunning. 
Kader Caribisch Nederland 
 
In de kinderrechtenmonitor wordt aan de hand van het UNICEF onderzoek 
“Koninkrijkskinderen: Kinderrechten op de Nederlandse Cariben” veel aandacht besteed aan 
de kinderrechten in Caribische Nederland, zonder dat daar door de Kinderombudsman 
aanbevelingen aan verbonden worden. De Minister van Binnenlandse Zaken en 
Koninkrijksrelaties (BZK) heeft op 19 juni 2013 samen met de staatssecretaris van VWS, mede 
namens de minister van VWS, de minister voor Wonen en Rijksdienst, de staatssecretaris van 
Sociale Zaken en Werkgelegenheid (SZW), de staatssecretaris van Veiligheid en Justitie (VenJ) 
en de staatssecretaris van Onderwijs, Cultuur en Wetenschap (OCW) een beleidsreactie aan de 
Tweede Kamer aangeboden naar aanleiding van dit UNICEF onderzoek (Tweede Kamer 2012-
2013, 31839, nr 294). In de beleidsreactie wordt onder meer het volgende gesteld: 
Het structureel verbeteren van de positie en rechten van kinderen heeft de aandacht van het 
kabinet. Het uitgangspunt is dat de stem van kinderen wordt gehoord zodat ze gezond, veilig, 
prettig en met goede toekomstperspectieven kunnen opgroeien. We werken toe naar een 
situatie waarin zoveel mogelijk recht wordt gedaan aan dit streven.  
 
Voor wat betreft Bonaire, Saba en Sint Eustatius zijn de verschillende vakdepartementen 
verantwoordelijk voor het eigen beleid evenals in het Europese deel van Nederland. In de 
beleidsreactie is per betrokken departement ingegaan op de activiteiten rond de problemen 
die bestaan ten aanzien van de Kinderrechten zoals beschreven in de rapporten van UNICEF. 
UNICEF geeft tevens aan in haar rapporten dat samenwerking tussen de verschillende 
departementen, evenals een integrale aanpak cruciaal zijn. Hoewel er door ieder departement 
afzonderlijk beleid wordt uitgevoerd gericht op het verbeteren van de verschillende 
probleemgebieden, wordt er sinds 10-10-10 tevens samengewerkt op departement 
overschrijdende problematiek. 
 
De afgelopen jaren is veel werk verzet om verbeteringen tot stand te brengen. Het is zaak om 
dat gezamenlijk en gefaseerd uit te bouwen en verder te brengen. Vele onderwerpen die 
betrekking hebben op de kinderrechtensituatie in Caribisch Nederland worden al regelmatig en 
op structurele basis interdepartementaal besproken en aangepakt. Dit zal in de toekomst 
worden gecontinueerd met inachtneming van de resultaten van het UNICEF rapport. De 
rapporten van UNICEF geven goede handvatten om, waar dat nog niet of onvoldoende 
gebeurt, onderwerpen interdepartementaal te agenderen. 
 
Door middel van de gesprekken tijdens de CN week met de bestuurders van de openbare 
lichamen, de regelmatige structurele agendering op hoogambtelijk niveau en de continue 
samenwerking met de diverse actoren in het veld, is het kabinet van mening de integrale 
samenwerking tussen Rijk, openbare lichamen en partners in het veld afdoende en structureel 
geborgd te hebben. 
 
Tijdens een Algemeen Overleg van 26 juni 2013 is de beleidsreactie besproken door de 
Tweede Kamer met de minister van BZK en de staatssecretaris van VWS.  
 
 
 

