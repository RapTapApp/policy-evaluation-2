 
 
     
     
    COMMISSARIAAT VOOR DE MEDIA 
 
   BESCHRIJVING VAN WERKZAAMHEDEN  
   EN TAAKUITOEFENING IN DE JAREN 2007-2011 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 1 

 
 
 
Hoofdlijnen 
 
Als mediawettelijk toezichthouder op landelijke, regionale en lokale publieke en commerciële 
omroepen bewaakt en beschermt het Commissariaat de pluriformiteit, toegankelijkheid en 
onafhankelijkheid van het Nederlandse media-aanbod. In de afgelopen evaluatieperiode 
heeft het Commissariaat een richtinggevende visie op de toekomst van dit toezicht 
geformuleerd, waarin twee strategische thema’s centraal staan. Ten eerste wil het 
Commissariaat zich inzetten voor het bevorderen van een gelijk speelveld, het ‘level playing 
field’, voor vergelijkbare media-instellingen of vergelijkbaar media-aanbod. Ten tweede kiest 
het Commissariaat expliciet voor toezicht op maat, waarbij de focus zal liggen op de 
voorkant van het toezichtproces: meer vooraf informeren en consulteren, naast het 
handhavend optreden achteraf.  
 
Gelijk speelveld 
Het Commissariaat heeft zich de afgelopen periode ingezet voor het bevorderen van een 
gelijk speelveld en zal dat ook in het huidige sterk convergerende medialandschap blijven 
doen. Onder het toezicht van het Commissariaat vallen verschillende groepen van met 
elkaar in aard, aanbod of doelgroep vergelijkbare media-instellingen. De markt is echter 
volop in beweging: media convergeren niet alleen, ze zijn ook in toenemende mate 
internationaal actief. Dit alles dreigt de concurrentieverhoudingen tussen media-instellingen 
die onder verschillende toezichtregimes vallen, te verstoren. Tevens bemoeilijkt dit de 
mogelijkheden om via wet- en regelgeving kaders op te leggen die het gelijke speelveld 
bewaken.  
Een voorbeeld is het gelijke speelveld voor op Nederland gerichte commerciële zenders. Om 
een einde te maken aan terugkerende overschrijdingen van het wettelijk maximumaantal 
reclameminuten per uur, is het Commissariaat de reclamezendtijd intensief gaan monitoren.  
Naast die van de NPO en SBS zijn ook de uitzendingen van het onder Luxemburgs toezicht 
vallende RTL onderzocht op het aantal reclameminuten dat per uur werd uitgezonden. De 
bevindingen zijn periodiek gerapporteerd aan de Luxemburgse toezichthouder, die RTL 
daarop heeft kunnen aanspreken. De door het Commissariaat gekozen strategie van 
intensief en nauw toezicht heeft het beoogde effect gehad: de omroepen, inclusief RTL, 
hebben hun gedrag aangepast. Na 2010 zijn geen overtredingen meer geconstateerd. 
 
Toezicht op maat 
Het tweede thema is toezicht op maat. Om de navolging van de Mediawet te controleren en, 
waar nodig, af te dwingen, beschikt het Commissariaat over een breed palet aan toezichts- 
en handhavingsinstrumenten. Met de ervaringen die in de voorgaande jaren zijn opgedaan, 
is het Commissariaat tot de conclusie gekomen dat toezicht effectiever wordt als maatwerk 
wordt geleverd. Dit ‘toezicht op maat’ betekent dat uit het palet aan instrumenten steeds een 
weloverwogen keuze wordt gemaakt, toegespitst op de situatie. Het doel is om te 
bewerkstelligen dat de mediaorganisaties zelf de mediawettelijke norm internaliseren, 
waarbij het Commissariaat als adagium heeft: zacht als het kan, hard als het moet. Door de 
nadruk te leggen op informeren en vroegtijdig uitleg te geven over beleidsregels en hun 
praktische invulling, blijken veel overtredingen voorkomen te kunnen worden. Dankzij dit 
toezicht op maat heeft het Commissariaat de flexibiliteit om per geval de meest geschikte 
benadering te kiezen.   
 
Toezicht achter de schermen 
In het toezicht op media-aanbod, dat zich concentreert zich op de naleving van reclame- en 
sponsorregels en het dienstbaarheidsverbod, heeft het Commissariaat besloten de focus te 
verleggen. Om overtredingen vroegtijdig te kunnen opsporen, kijkt het Commissariaat niet 
langer uitsluitend naar wat er op het scherm gebeurt, maar richt het de blik nadrukkelijker op 
 3 

brengen. Binnen dit veld van Europese toezichthouders is de positie van het Commissariaat 
voor de Media onomstreden. Uit een onderzoek naar de onafhankelijkheid van 
toezichthouders in 43 voornamelijk Europese landen kwam de Nederlandse toezichthouder 
naar voren als een voorbeeld van ‘best practice’, met zeer goede scores op het gebied van 
status en bevoegdheden, financiële zelfstandigheid, zelfstandigheid van beslissers en het 
niveau van kennis. 
 
Organisatie 
Het Commissariaat heeft een breed takenpakket, dat in omvang en complexiteit toeneemt.  
Het rap groeiende media-aanbod leidt tot meer en meer vragen over de Mediawet en de 
toepassing daarvan, waarbij ook een toenemend aantal klachten en handhavingsverzoeken 
het Commissariaat bereikt. In het besef dat het handelen van toezichthouders steeds 
kritischer wordt gevolgd, kiest het Commissariaat ervoor veel tijd en energie te steken in de 
communicatie met de media-instellingen die onder het toezicht vallen.  
 
Bezuinigingen 
Vanaf de instelling van het Commissariaat in 1988 heeft het personeelsbestand altijd rond de 
50 fte geschommeld. Toename van het aantal instellingen waarop toezicht moet worden 
gehouden en uitbreiding van het aantal taken heeft daarop geen invloed gehad. 
Het Commissariaat zal de komende jaren een bijdrage leveren aan de bezuinigingen op het 
mediabudget. De noodzaak om besparingen door te voeren stelt het Commissariaat voor 
een stevige uitdaging, maar het ambitieniveau op inhoudelijk terrein blijft op peil. Zoals bij de 
publieke omroep de bezuinigingen niet ten koste mogen gaan van de kwaliteit van de 
programmering, mogen zij bij het Commissariaat niet ten koste gaan van de 
toezichthoudende en adviserende taak.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 5 

leggen op informeren en omroepen vroegtijdig uitleg te geven over beleidsregels en hun 
praktische invulling. Met toezicht op maat heeft het Commissariaat de flexibiliteit om per 
geval de meest geschikte benadering te kiezen. Dat kan een individueel gesprek zijn of een 
boete – en alles wat zich tussen die uitersten bevindt. Het adagium hierbij is: zacht als het 
kan, hard als het moet. 
 
Het toezicht dat het Commissariaat uitoefent, strekt zich uit tot vele terreinen, waarvan het 
programmatoezicht en het financiële toezicht op de publieke omroep de bekendste zijn. Het 
Commissariaat richt het toezicht nu niet meer alleen op wat op het scherm valt waar te 
nemen, maar zal ook meer achter de schermen kijken door samenwerkingsconstructies en 
contractuele afspraken nader te analyseren. Voorts is het programmatoezicht meer 
thematisch ingericht, waarbij het Commissariaat zelf kan bepalen welke onderwerpen 
belangrijk zijn en zo ook snel kan reageren op ontwikkelingen van buitenaf.  
 
 
3. Onderzoek naar onafhankelijkheid toezichthouders 
 
Commissariaat voorbeeld van ‘best practice’ 
In opdracht van de Europese Commissie heeft het Hans Bredow Instituut in Hamburg 
onderzoek gedaan naar de onafhankelijkheid van toezichthouders op audiovisuele media.  
De studie is getiteld ‘Indireg’, een afkorting van Indicators for independence and efficient 
functioning of audiovisual media services regulatory bodies. In dit onderzoek naar de formele 
en feitelijke situatie in 43 landen werd het Commissariaat voor de Media door de 
onderzoekers geïdentificeerd als potentieel een ‘best practice’-voorbeeld in Europa. 
Nederland scoorde zeer goed op status en bevoegdheden, financiële zelfstandigheid, 
zelfstandigheid van beslissers en kennis. 
 
Het onderzoek richtte zich op toezichthouders in de landen van de Europese Unie, 
kandidaat-lidstaten en enkele landen buiten Europa, waaronder de Verenigde Staten en 
Japan. Het doel van de studie is de wettelijke status van de toezichthouders en de situatie in 
de praktijk in kaart te brengen. Uit de resultaten blijkt dat in vrijwel alle Europese landen 
onafhankelijk toezicht op de audiovisuele media bestaat en dat die in de wetgeving wordt 
erkend. In landen buiten Europa gaat de onafhankelijkheid van het toezicht vaak minder ver.  
 
Het Commissariaat voor de Media heeft in de praktijk een grote onafhankelijkheid, zo stellen 
de onderzoekers. Wel noemen zij een aantal mogelijke risico’s voor die onafhankelijkheid. Zo 
kan de wettelijke mogelijkheid van de minister om een besluit van het Commissariaat te 
schorsen of te vernietigen negatief uitpakken, omdat dit ’governance by threat’ in de hand 
zou werken. Daarnaast vinden de onderzoekers het wenselijk dat de vereiste kennis voor het 
uitoefenen van toezicht expliciet in de wet wordt vastgelegd, zelfs al levert dit in de praktijk 
geen probleem op. Ook het houden van publieke consultaties kan een wettelijk basis krijgen, 
omdat dit de ‘checks and balances’ en het draagvlak voor besluitvorming verder versterkt.  
 
Europese trends 
In het onderzoek valt op dat in bijna de helft van de Europese landen een toezichthouder 
instructies kan krijgen van een andere autoriteit dan de rechterlijke macht. In de overgrote 
meerderheid van Europese landen oefent dezelfde instantie toezicht uit over zowel de 
commerciële als de publieke mediadiensten. Overigens betekent dit niet dat het toezicht op 
beide sectoren met elkaar vergelijkbaar is. Zo gaat in sommige landen, zoals het Verenigd 
Koninkrijk, het toezicht op de publieke omroepen minder ver, omdat zij voor een deel ook 
onder een interne toezichthouder vallen. In de meeste Europese landen opereren geen 
geconvergeerde toezichthouders, die zich zowel op de audiovisuele media richten als op de 
telecommunicatiesector. Dit is alleen het geval in het Verenigd Koninkrijk, Italië, Slovenië, 
Bosnië-Herzegovina en Oostenrijk. Ook zijn er buiten de Britse Ofcom maar weinig 
 7 

bestuurstructuur of de administratie niet langer aan de voorwaarden voldoen, kan deze 
worden ingetrokken. 
Naast de wettelijke aanscherpingen kondigt de minister ook in de handhavingsfeer 
maatregelen aan. Zo zullen meer bepalingen onder de werking van de last onder dwangsom 
worden gebracht. Als een omroep niet voldoet aan een dergelijke last, dan wordt zendtijd 
verminderd of tijdelijk ingetrokken en kan de bevoorschotting worden stopgezet. Een andere 
nieuwe bevoegdheid van het Commissariaat is het geven van aanwijzingen als zich 
wanbeheer, ongerechtvaardigde verrijking of onrechtmatig handelen van bestuurders of 
toezichthouders voordoet. Verder worden de mogelijkheden om de bevoorschotting stop te 
zetten verruimd en krijgt het Commissariaat de bevoegdheid onrechtmatig verkregen 
voordelen terug te vorderen en te verrekenen met de bevoorschotting. 
Naar het zich laat aanzien, zal de wetswijziging die de uitbreiding van het instrumentarium 
regelt op 1 januari 2014 van kracht worden. Een voorstel van wet is in de zomer van 2012 
voor advies aan de Raad van State gezonden. 
 
 
5. Vergunningverlening en registratie 
 
Het Commissariaat is verantwoordelijk voor de aanwijzing van media-instellingen op lokaal 
en regionaal niveau, het verlenen van toestemmingen aan commerciële media-instellingen 
en het verlenen van toestemmingen voor het tijdelijk gebruik van een etherfrequentie ten 
behoeve van een bijzonder doel.  
 
Lokale en regionale omroep 
Binnen het publieke omroepbestel vormen de lokale omroepen de grootste groep. Het aantal 
schommelt al jaren rond de 300. Al deze instellingen hebben om de vijf jaar een nieuwe 
aanwijzing nodig. Het Commissariaat beslist daarover op basis van het advies van de 
gemeenteraad. Door de aanwijzingen worden de lokale instellingen in staat gesteld een 
bijdrage te leveren aan het bevorderen van sociale cohesie in de lokale gemeenschap en het 
bieden van onafhankelijke journalistieke informatie teneinde de burgers te betrekken bij het 
functioneren van de lokale democratie. 
De tabel laat zien om hoeveel aanwijzingen het in de periode 2007 – 2011 gaat. 
 
Tabel  5.1 Lokale publieke omroep 
2007 2008 2009 2010 2011 
 
Gemeenten in Nederland 443 443 441 431 418 
Gemeenten met lokale omroep 385 384 393 385 376 
Lokale omroepen voor meerdere 
62 63 65 59 57 
gemeenten 
Aantal lokale omroepen 292 285 286 287 285 
Hernieuwde zendtijdtoewijzingen 48 79 42 51 46 
Nieuwe zendtijdtoewijzingen 13 2 3 6 9 
Ingetrokken zendtijdtoewijzingen 10 5 1 6 6 
Verlopen zendtijdtoewijzingen 6 4 2 0 3 
 
 
De Mediawet laat toe dat een lokale omroep media-aanbod verzorgt voor meerdere 
gemeenten, maar in iedere gemeente kan slechts één publieke lokale omroep actief zijn. Het 
aantal gevallen waarin meerdere gegadigden voor dezelfde gemeente een aanvraag 
indienen, neemt toe. Soms komt dat omdat een al bestaande omroep uit een buurgemeente 
gebiedsuitbreiding nastreeft en in andere gevallen ontstaat in de gemeente een 
concurrerend initiatief. Aanvraagprocedures waarbij meerdere initiatieven betrokken zijn, 
kosten relatief veel tijd, evenals eventuele daaropvolgende bezwaarprocedures. Als is 
vastgesteld dat de aanvragers aan de wettelijke eisen voldoen, moet het Commissariaat de 
 9 

Voor programma’s die uitsluitend in het buitenland te ontvangen zijn, wordt meestal tegelijk 
met de aanvraag een verzoek ingediend om ontheffing van het quotum voor oorspronkelijk 
Nederlands- of Friestalig product. Volledige ontheffingen worden uitsluitend verleend onder 
de voorwaarde dat het programma niet in Nederland te ontvangen zal zijn. Gedeeltelijke 
ontheffingen van het taalquotum kunnen worden verleend als de aanvrager aantoont dat er 
onvoldoende programmamateriaal te verkrijgen is. Ontheffingsverzoeken van commerciële 
omroepen kunnen ook betrekking hebben op het quotum Europees product, bijvoorbeeld 
omdat door het thematische karakter geen of niet voldoende Europees product voorhanden 
is. Volledige ontheffing is in deze gevallen niet mogelijk. Als de ontheffing wordt verleend, 
wordt het aandeel Europees product laag vastgesteld en moet de omroep via een staffel in 
een aantal jaren toegroeien naar het Europees voorgeschreven quotum. 
Ten aanzien van televisie toetst het Commissariaat periodiek het aandeel uitgezonden 
percentages Europese, onafhankelijke en recente producties, de percentages oorspronkelijk 
Nederlands- of Friestalige programmaonderdelen en de oorspronkelijk Nederlandstalige 
programmaonderdelen voorzien van ondertiteling. Jaarlijks worden deze quota getoetst bij 
de landelijke publieke omroep en tweejaarlijks bij de regionale publieke en commerciële 
omroepen. De uitkomsten van de rapportage worden via het ministerie gerapporteerd aan de 
Europese Commissie.  
 
Evenementenzenders 
Voor bedrijfsondersteunende diensten of voor bijzondere doeleinden kan een aanvraag 
worden ingediend om beperkte tijd gebruik te mogen maken van een etherfrequentie met 
een beperkt bereik. Bij deze aanvragen gaat het bijvoorbeeld om ondersteunende informatie 
via de ether tijdens dorpsfeesten, bij lokale wielerwedstrijden of op het terrein van een 
openluchtbioscoop. Door het inzetten van ondersteunend radioaanbod wordt de 
betrokkenheid van de aanwezigen bij evenementen vergroot. Nadat het Commissariaat op 
basis van een inhoudelijke toetsing toestemming heeft verleend, moet de aanvrager bij het 
Agentschap Telecom, dat uitsluitend de technische aspecten beoordeelt, een aanvraag 
indienen voor het toekennen van een frequentie. 
De tabel laat zien dat er ieder jaar veel belangstelling bestaat voor het gebruik van een 
evenementenzender. 
 
 
Tabel 5.4 Evenementenzenders 
2007 2008 2009 2010 2011 
 
Aantal toewijzingen 65 61 85 101 99 
Aantal afwijzingen 5 2 0 0 0 
Totaal 70 63 85 101 99 
 
 
Commerciële mediadiensten op aanvraag 
Door de implementatie in de Nederlandse wetgeving van de Richtlijn Audiovisuele 
Mediadiensten – een ingrijpende wijziging van de Europese richtlijn Televisie Zonder 
Grenzen – zijn bepaalde commerciële mediadiensten onder het toezicht van het 
Commissariaat komen te vallen. Voor bedoelde, voornamelijk via internet aangeboden 
videodiensten geldt een registratieplicht en een verlicht mediawettelijk regime, onder meer 
bedoeld om te voorkomen dat oneerlijke concurrentie ontstaat tussen aanbieders van 
traditionele televisiediensten en deze nieuwe diensten. Aanbieders die op verschillende 
platforms met elkaar concurreren, moeten immers aan dezelfde regels voldoen.  
De vraag welke diensten nu precies geregistreerd moeten worden, wordt door genoemde 
richtlijn noch de implementatie daarvan in de Mediawet 2008 exact aangegeven. In 
algemene bewoordingen wordt gesteld dat het moet gaan om op televisie gelijkend aanbod. 
Het Commissariaat heeft op basis van de wettelijke kaders beleidsregels ontwikkeld met 
daarin vijf criteria, waaraan voldaan moet worden om als commerciële mediadienst op 
 11 

particuliere ondernemingen zoals goede doelen. Dat is toegestaan, doch de financiële 
middelen werden door de farmaceutische industrie aan de goede doelen ter beschikking 
gesteld onder de voorwaarde dat ze voor medische programma’s aangewend zouden 
worden. In een dergelijke constructie kwam naar het oordeel van het Commissariaat de 
redactionele onafhankelijkheid onder druk te staan. De NPO en de betrokken omroepen zijn 
ontboden voor een gesprek, dat heeft bijgedragen aan verbetering van de 
financieringspraktijk. In één geval is naderhand handhavend opgetreden: de EO heeft voor 
niet toegestane reclame-uitingen en sponsoring van de programmaserie Op uw gezondheid 
een boete gekregen van € 50.000. 
 
Een tweede voorbeeld van thematisch toezicht betrof het onderzoek naar mogelijke invloed 
van (commerciële) derde partijen op auditieprogramma’s. Een voorbeeld daarvan is de door 
de AVRO uitgezonden reeks waarin werd gezocht naar hoofdrolspelers voor musicals die 
later op het toneel werden gebracht. Naar aanleiding van het onderzoek heeft het 
Commissariaat aan de omroep duidelijk gemaakt dat het dienstbaarheidsverbod op 
meerdere manieren werd overtreden. Zo mag de theaterproductie slechts beperkt en op 
neutrale wijze worden getoond of vermeld. Ook mogen in het programma alleen 
mededelingen worden gedaan over de kandidaten en niet over andere artiesten, speeldata 
of kaartverkoop. Bij de marketing van de theaterproductie mag niet worden verwezen naar 
de theaterproductie zelf; minimaal twee maanden moeten verstrijken tussen uitzending en 
theatervertoning. De omroep heeft daarbij de plicht om ervoor te zorgen dat de 
theaterproducent geen ontoelaatbare afspraken maakt. Tot slot mag niet voor iedere serie 
met dezelfde theaterproducent worden samengewerkt, omdat dergelijke exclusiviteit de 
kansen voor andere (kleinere) producenten blokkeert. Nadat het Commissariaat zijn positie 
helder had overgebracht, besloot de AVRO de uitzending van auditieprogramma’s te staken.  
 
Reclamezendtijd 
Voor het uitzenden van reclameboodschappen gelden voor zowel de publieke als de 
commerciële omroep beperkingen. Aan reclame mag per uur niet meer dan twaalf minuten 
worden uitgezonden. In de toezichtpraktijk werd meerdere keren geconstateerd dat 
omroepen dit maximum overschreden. Uit een steekproef kwam naar voren dat de STER dit 
meerdere keren had gedaan, met twee tot vijf minuten. Voor deze overtreding is een boete 
opgelegd van € 117.500. SBS beging in hetzelfde jaar soortgelijke overtredingen en ontving 
daar een boete voor van eveneens € 117.500. 
Om een einde te maken aan deze terugkerende overtredingen, heeft het Commissariaat de 
reclamezendtijd intensief gecontroleerd, met behulp van gedetailleerde data van de Stichting 
KijkOnderzoek. Om een gelijk speelveld voor op Nederland gerichte commerciële zenders 
dichterbij te brengen, heeft het Commissariaat het initiatief genomen ook de RTL-
uitzendingen nauwgezet te controleren, al valt RTL formeel niet onder het Nederlandse 
mediatoezicht. Over de bevindingen is periodiek gerapporteerd aan de Luxemburgse 
toezichthouder, die RTL daarover heeft kunnen aanspreken. Hoewel het Nederlandse 
speelveld in juridische zin nog niet gelijk is, heeft de door het Commissariaat gekozen 
strategie het beoogde effect gehad: alle op Nederland gerichte omroepen zijn ervan 
doordrongen geraakt dat het Commissariaat hun bevindingen op de voet volgt en dat over de 
op objectieve feiten gebaseerde conclusies weinig discussie mogelijk is. Daarop hebben de 
omroepen, inclusief RTL, hun gedrag aangepast en zijn na 2010 geen overtredingen meer 
aangetroffen. Het Commissariaat blijft ook in de toekomst de reclamezendtijd van de grotere 
omroepen monitoren. 
 
Verscherpt toezicht 
Bij het verlenen van een voorlopige erkenning aan aspirant-omroepen WNL en PowNed 
heeft de minister van OCW het Commissariaat gevraagd om de relatie met de oprichters van 
de omroepen extra kritisch te volgen. WNL is opgericht door de Telegraaf Mediagroep en 
PowNed door de website GeenStijl, die in handen is van de Telegraaf Mediagroep. De 
banden met de oprichters vormden reden tot zorg of de onafhankelijkheid van het 
 13 

banden met Rebecca Beheer verbroken, met als resultaat dat de eerlijke verhoudingen tot 
andere aanbieders van commerciële radio zijn hersteld. 
 
Bescherming minderjarigen 
Ter bescherming van de lichamelijke, geestelijke en zedelijke ontwikkeling van kinderen 
onder de zestien jaar, oefent het Commissariaat metatoezicht uit op de kwaliteit van de 
NICAM-classificaties op het gebied van televisie, film, video en dvd. Het NICAM is het 
Nederlands Instituut voor de Classificatie van Audiovisuele Media, door de branche in het 
leven geroepen en door de minister aangewezen als de instantie die ervoor moet zorgen dat 
jeugdigen niet onverhoeds worden blootgesteld aan beelden die mogelijk schade kunnen 
toebrengen. Dit ter uitvoering van de bepalingen uit de Europese richtlijn die betrekking 
hebben op de bescherming van minderjarigen.  
Het NICAM classificeert beeldmateriaal op schadelijkheid voor bepaalde leeftijdscategorieën, 
wat bepalend is voor het tijdstip van uitzending. Aan de hand daarvan is de Kijkwijzer 
ontwikkeld, die met pictogrammen ouders attendeert op de aanwezigheid van onder meer 
grof taalgebruik, geweld en/of seks. 
 
Jaarlijks rapporteert het Commissariaat aan de minister van OCW over het functioneren van 
het NICAM. Dit toezicht richt zich zowel op de kwaliteit van de classificaties als op de criteria 
die het instituut gebruikt om te bepalen of de classificatie betrouwbaar, valide, stabiel, 
consistent en nauwkeurig is. De steekproef voor het kwaliteitsonderzoek wordt jaarlijks in 
overleg met het Commissariaat opgezet. Over het algemeen was de beoordeling van de 
prestaties van het NICAM in de jaren 2007 – 2011 positief, al was er in een enkel geval 
reden voor kritiek. In 2008 werd geconstateerd dat de classificatie van bioscoopfilms slechts 
in 80 procent van de gevallen juist was, hetgeen beduidend lager was dan in voorgaande 
jaren. Het NICAM heeft de kritiek ter harte genomen en kondigde maatregelen aan om de 
classificatie naar een hoger plan te tillen.  
 
Dit systeem van coregulering en metatoezicht kent grote voordelen. Zo bestaat dankzij deze 
werkwijze een groot draagvlak voor de classificaties en toont de branche bereidheid zelf 
verantwoordelijkheid te nemen voor de naleving daarvan. Voor de toekomst verdient het 
aanbeveling om te onderzoeken waar uitbreiding van deze werkwijze naar andere terreinen 
mogelijk is. Als toezichtsubjecten mediawettelijke normen accepteren en bereid zijn deze uit 
zichzelf na te leven, kan er meer verantwoordelijkheid bij hen worden gelegd. Daarbij heeft 
de toezichthouder een andere, maar zeker zo belangrijke rol op afstand te vervullen. 
 
Naast beeldmateriaal dat schadelijk kan zijn voor jeugdigen, bestaat er een categorie content 
die ‘ernstige schade’ kan toebrengen. Dergelijke beelden mogen door de publieke omroep in 
het geheel niet worden uitgezonden en door de commerciële omroep alleen als ze zijn 
afgeschermd. Deze content valt rechtstreeks onder het toezicht van het Commissariaat. Het 
formuleren van een sluitende definitie van ‘ernstige schade’ in verhouding tot ‘gewone 
schade’ en tot wat strafrechtelijk verboden is, kan echter door het NICAM noch het 
Commissariaat gegeven worden. Daarom heeft het Commissariaat in 2011 een 
adviescommissie ingesteld die bij de behandeling van klachten over afzonderlijke gevallen 
kan adviseren. De commissie bestaat uit deskundigen op het vlak van ethiek, pedagogiek, 
kinder- en jeugdpsychologie, communicatiewetenschap en het strafrecht. 
 
 
7. Financieel toezicht 
 
Het financieel toezicht door het Commissariaat is primair gericht op de controle van de 
rechtmatige besteding van de gelden die aan de publieke omroepen ter beschikking worden 
gesteld. De controle vindt plaats aan de hand van de jaarrekeningen die de publieke 
omroepen bij het Commissariaat indienen. Gelet op de aanzienlijke omvang van de bijdrage 
 15 

mogelijkheid open om, indien nodig, de kosten voor extern advies nogmaals in kaart te 
brengen. 
 
Uittreding LLiNK 
In augustus 2010 beëindigde LLiNK haar activiteiten als publieke omroepvereniging, omdat 
de minister geen definitieve erkenning verleende. Op het vrijwillig uittreden van Veronica na, 
was het nog niet eerder voorgekomen dat een vereniging het bestel verliet. Nu stond LLiNK 
al voor de uittreding onder verscherpt toezicht vanwege de surséance van betaling die in 
2009 was aangevraagd. Deze surséance eindigde in 2010 door goedkeuring van het 
crediteurenakkoord door de rechtbank Amsterdam. Bij dit crediteurenakkoord werd 
gemiddeld 65 procent per vordering uitbetaald. Het Commissariaat is verscherpt toezicht 
blijven uitoefenen tot aan alle financiële verplichtingen van LLiNK is voldaan. 
De afwikkeling van het vertrek van LLiNK uit het bestel was zowel in financieel als in juridisch 
opzicht gecompliceerd. Het Commissariaat heeft zich ingespannen om te komen tot een 
uittredingsovereenkomst waar alle betrokkenen zich in konden vinden en is er zo in geslaagd 
publiek geld veilig te stellen. 
 
Onafhankelijk product 
Op grond van de Europese richtlijn is de publieke omroep verplicht om een bepaald 
percentage van het media-aanbod te betrekken van onafhankelijke producenten. Dit ter 
stimulering van de audiovisuele industrie. Tot 2011 was het quotum onafhankelijk product 
voor de publieke omroep uitgedrukt in een percentage van de zendtijd. De Europese richtlijn 
laat voor de lidstaten echter ook de mogelijkheid open de verplichting te koppelen aan een 
percentage van het budget. In 2011 is van die mogelijkheid gebruik gemaakt door te bepalen 
dat de landelijke publieke omroep minimaal 16, 5 procent van het door OCW toegekende 
programmabudget moet besteden aan onafhankelijke producties. Het Commissariaat heeft in 
dat jaar afspraken gemaakt met de publieke omroep en de Vereniging van Onafhankelijke 
Producenten (OTP) over een heldere en praktische invulling van deze verplichting. 
Onderdeel van die afspraken is dat de NPO jaarlijks zal rapporteren en dat eventuele 
onderbesteding in het jaar daarop gecompenseerd kan worden. 
 
 
8. Toezicht en handhaving op maat 
Voor goed toezicht en adequate handhaving beschikt het Commissariaat over een breed 
palet aan instrumenten. Deels worden die aangereikt door de Mediawet en deels kunnen de 
instrumenten zonder wettelijke grondslag worden ingezet. Het verschil in impact tussen het 
gebruik van deze instrumenten kan groot zijn, daarom wordt bij iedere gelegenheid 
zorgvuldig afgewogen welke aanpak het meest geëigend is. 
 
Doorgaans kiest het Commissariaat, steeds afhankelijk van de specifieke situatie, in eerste 
instantie voor de milde vorm van toezicht: overtredingen voorkomen door informatie te 
bieden en voorlichting te geven. Dit kan met brochures, zoals die over de regels voor 
publiek-private samenwerking, of door middel van voorlichtingsbijeenkomsten. Zo 
organiseerde het Commissariaat in 2011 twee voorlichtingsessies met omroepjuristen over 
het mediawettelijk dienstbaarheidsverbod. Ook de roadshow met informatie voor publieke 
lokale omroepen is een goed voorbeeld. Daarnaast verschaft het Commissariaat inzicht hoe 
mediawettelijke regels geïnterpreteerd en toegepast worden door beleidsregels te voorzien 
van een duidelijke uitleg.  
 
Om omroepen ervan te weerhouden zich buiten de grenzen van de regelgeving te begeven, 
geeft het Commissariaat schriftelijke waarschuwingen bij lichte overtredingen of dreiging 
daarvan. Desgevraagd is het Commissariaat altijd bereid met de omroepen over deze 
constateringen een gesprek aan te gaan. In voorkomende gevallen nodigt het 
Commissariaat zelf omroepen uit voor een gesprek over geconstateerde overtredingen. Het 
is onze ervaring dat na zulke interventies de programmering meestal in overeenstemming 
 17 

financieel aan het programma hebben bijgedragen. Daarnaast waakt het Commissariaat 
ervoor dat nieuws en actualiteitenprogramma’s vrij zijn en blijven van commerciële invloeden 
en dat jeugdigen niet met gesponsorde items worden geconfronteerd. Het Commissariaat 
heeft in elk jaar van zijn bestaan, en dus ook in de evaluatieperiode, sancties opgelegd voor 
overtreding van deze regels. Deze sancties krijgen geregeld de nodige aandacht in de pers. 
Het Commissariaat maakt soms de keuze in te spelen op deze aandacht door in eerste 
instantie hoog in te zetten bij een boetevoornemen, om tijdens de daaropvolgende 
hoorzitting nadere uitleg te geven en, indien de boodschap voldoende is overgekomen, de 
hoogte van de voorgenomen boete aan te passen. Hieronder staan enkele in het oog 
springende zaken uit de evaluatieperiode. 
 
In 2007 stelde de RVU in de programmareeks Keuringsdienst van Waarde misstanden bij de 
productie van chocolade aan de kaak. In het kader van het programma brachten de 
programmamakers in eigen beheer de ‘slaafvrije’ chocoladereep Tony’s Chocolonely op de 
markt. In het programma werd dit product vervolgens zo veelvuldig en overdadig vermeld en 
getoond, dat dit een overtreding van de reclameregels opleverde. Het Commissariaat 
reageerde met een boetevoornemen van € 50.000 om de ernst van de overtreding duidelijk 
aan te geven. Dit is een doelbewuste strategie in de handhaving door het Commissariaat: 
het boetevoornemen hoog inzetten, maar uitdrukkelijk ruimte behouden om op basis van 
nadere informatie het bedrag neerwaarts te kunnen aanpassen. Tijdens de hoorzitting bracht 
de RVU naar voren dat de uitingen waren gedaan in de context van een 
onderzoeksjournalistiek programma over chocoladeproductie in derde wereldlanden. Nadat 
het Commissariaat zich ervan vergewist had dat herhaling van deze overtreding voorkomen 
zou worden, werd het boetebedrag verlaagd tot € 20.000.  
 
Het niet-landelijke commerciële radiostation Hot Radio 93FM liet in 2007 de nieuwsblokken 
die op het hele uur werden uitgezonden sponsoren en kreeg daarvoor een boete opgelegd 
van € 10.000. Hiermee toonde het Commissariaat dat het nadrukkelijk verboden is nieuws te 
laten sponsoren. 
De op kinderen gerichte zender Jetix zond in 2008 het programma Fristi Dance Game uit. De 
reclame voor de naamgever van het programma was zo met de inhoud verweven dat het 
vereiste onderscheid tussen programma-inhoud en reclame ontbrak. Dit resulteerde voor de 
aanbieder van het programma, TV10 B.V., in een boete van € 80.000. Het Commissariaat 
deelde deze substantiële boete uit omdat het programma bestemd was voor een kwetsbare 
doelgroep, die toch al moeite heeft om reclame als zodanig te herkennen. 
 
In het programma De Wereld Draait Door kreeg KRO-presentatrice Yvonne Jaspers in 2010 
de gelegenheid om over door haar ontworpen serviesgoed te spreken, terwijl dat servies 
tijdens het gesprek werd onthuld en op tafel bleef staan. De bespreking was zo positief en de 
uitingen waren zo nadrukkelijk en overdadig dat dit tot een boete van € 50.000 leidde. 
 
De NOS kreeg uiteindelijk een boete van € 60.000 voor overtreding van het reclameverbod 
en voor het achterwege laten van de sponsorvermelding in het programma NOS Studio 
Sportzomer: de Avondetappe. In dit programma werden in 2010 gesponsorde racefietsen 
overdreven en overdadig in beeld gebracht. Daarnaast verzuimde de NOS om de 
fietsfabrikanten als sponsor te vermelden. Voorts werd in het programma een boek over 
Eddy Merckx op ontoelaatbare wijze aangeprezen. 
 
De STER overtrad in 2011 de mediawettelijke bepaling dat reclame voor alcoholhoudende 
dranken niet mag worden uitgezonden voor 21.00 uur. Het Commissariaat ziet de 
bescherming van minderjarigen als een zeer belangrijke taak en legde de STER daarom een 
boete op van € 50.000. 
 
Tot slot kan het gebeuren dat in programma’s reclame-uitingen voorkomen die vermeden 
hadden kunnen worden. Dergelijke uitingen zijn onder voorwaarden toegestaan, mits ze niet 
 19 

De TROS betaalde daarop een afkoopsom aan D&D. Voor de noodzaak van de betaling en 
de hoogte daarvan had de TROS geen verklaring. Het Commissariaat concludeerde daarop 
dat sprake was van een onverschuldigde betaling waar D&D beter van was geworden. Dat 
de afkoopsom uiteindelijk uit verenigingsgeld was betaald, had geen invloed op de beslissing 
om een boete op te leggen. 
 
In de periode 2007-2011 heeft het Commissariaat diverse malen boetes uitgedeeld wegens 
overtreding van het dienstbaarheidsverbod. Deze boetes hebben geleid tot internalisering 
van het beginsel van non-commercialiteit bij de publieke omroep. 
 
Een aantal zaken is voor de rechter gebracht, die doorgaans het Commissariaat in het gelijk 
stelde. Enkele van deze zaken staan hieronder beschreven.  
 
NPO-3 FM The Simpsons Movie 
In 2007 vond op Radio 3FM een zenderbrede actieweek plaats, die in het teken stond van de 
film The Simpsons Movie van 20th Century Fox. Met behulp van promotiemateriaal dat door 
de filmmaatschappij ter beschikking was gesteld en in ruil voor toegangskaarten en een 
exclusieve voorpremière, werd nadrukkelijk en voortdurend aandacht besteed aan The 
Simpsons Movie. Het Commissariaat oordeelde dat dit een overtreding van het 
dienstbaarheidsverbod opleverde en legde een boete op van € 20.000. De NPO ging tegen 
dat besluit in beroep. De rechtbank overwoog “dat het selecteren van één bepaalde film, 
waaraan vervolgens een week lang speciale aandacht wordt geschonken door verschillende 
omroepen in deze omvang en met deze frequentie, niet onder ‘normaal economisch 
handelen’ van een publieke omroep valt. Gelet op de vorm, de omvang en de frequentie 
volgt de rechtbank de stelling van de NPO dat deze actie een puur informatief karakter had 
niet.”  
 
Ten aanzien van de bewijslastverdeling oordeelde de rechtbank dat uit de zinsnede “tonen 
ten genoegen van het Commissariaat aan” in artikel 55 lid 1 Mediawet (oud) kan worden 
afgeleid dat het Commissariaat de rechter ervan moet overtuigen dat het Commissariaat aan 
de geconstateerde feiten de aanname mocht verbinden dat het dienstbaarheidsverbod is 
overtreden. Slaagt het Commissariaat daarin, dan is het vervolgens aan de NPO om het 
tegendeel te bewijzen. De rechtbank overwoog daarbij dat de onschuldpresumptie uit artikel 
6 EVRM deze bewijslastverdeling niet in de weg staat, mits de NPO in de gelegenheid wordt 
gesteld de aanname van het Commissariaat te weerleggen. In dit geval oordeelde de 
rechtbank dat de NPO in die weerlegging niet was geslaagd. Verder oordeelde de rechtbank 
dat het onder de aandacht brengen van een product een verkoopbevorderend effect heeft. 
Dit verkoopbevorderende effect behoeft niet daadwerkelijk door het Commissariaat te 
worden bewezen, aldus de rechtbank. De Afdeling bestuursrechtspraak van de Raad van 
State bevestigde deze uitspraak op 22 december 2010. De NPO heeft naar aanleiding van 
deze uitspraak bij het Europese Hof voor de Rechten van de Mens in Straatsburg een klacht 
ingediend tegen de Staat der Nederlanden. Deze procedure loopt nog.  
 
TROS-Alle fans aan dek  
De TROS organiseerde in 2007 samen met Van der Valk Vakanties B.V. een cruisereis in 
het kader van het muziekprogramma Alle fans aan dek. Tijdens de reis werden opnamen 
gemaakt van optredens van Nederlandse artiesten. De vakantie werd feitelijk georganiseerd 
door Van der Valk Vakanties en kwam voor diens rekening en risico. De TROS betaalde 
alleen de kosten van de opnamen van de optredens. De reis werd gepromoot op de website 
van de TROS en er werd voor geadverteerd in het TROS-kompas. Daarmee wekte de TROS 
de schijn dat het om een door de TROS georganiseerde reis zou gaan. Het Commissariaat 
stelde zich op het standpunt dat de TROS daarmee Van der Valk Vakanties had bevoordeeld 
en zo de kans had gegeven meer dan normale winst te behalen. Tot slot verweet het 
Commissariaat de TROS dat Van der Valk Vakanties in advertenties verwezen had naar de 
te maken televisieopnamen en gebruik had gemaakt van het TROS-logo. De TROS heeft 
 21 

Commissariaat. Klachten over programma’s buiten het wettelijk minimumpakket moeten 
worden voorgelegd aan OPTA. Het Commissariaat heeft tijdens de evaluatieperiode elk jaar 
handhavingsverzoeken ontvangen, zoals blijkt uit onderstaande tabel. 
 
Tabel 8.3 Handhavingsverzoeken inzake kabelzaken 
 2007 2008 2009 2010 2011 
Aantal handhavingsverzoeken 5 4 3 2  13 
 
 
De opmerkelijke stijging van het aantal handhavingsverzoeken in 2011 is toe te schrijven aan 
een verschil van inzicht tussen programmaraden en kabelexploitant Ziggo, dat het analoge 
zenderpakket wil afbouwen ten gunste van het digitale aanbod. Zenders als het Spaanse 
TVE, het Italiaanse Rai Uno en het Franse TV5Monde zouden daardoor alleen nog digitaal 
te ontvangen zijn. Het Commissariaat heeft al deze handhavingsverzoeken afgewezen, 
omdat de adviezen van de programmaraden niet voldeden aan de mediawettelijke 
voorwaarden. Het Commissariaat volgde, zoals hij daartoe op grond van de Mediawet 
gehouden is, de redenering van de Rechtbank Groningen in haar uitspraak van 28 februari 
2011, waarin gesteld werd dat een advies van een programmaraad draagkrachtig moest zijn 
gemotiveerd. Ook mochten de programmaraden in hun advisering niet anticiperen op 
omvang en invulling van het boven het wettelijk minimumpakket gelegen gedeelte van het 
analoge pakket door Ziggo. Tevens bleek uit de genoemde uitspraak dat opname van 
Nederlandstalig programma-aanbod van commerciële media-instellingen in het wettelijk 
minimumpakket onmisbaar was voor de pluriforme samenstelling daarvan. Tegen deze 
uitspraak van de Rechtbank Groningen werd door Ziggo en de programmaraden Breda e.o. 
Multikabel hoger beroep ingesteld bij de Afdeling bestuursrechtspraak van de Raad van 
State (hierna: de Afdeling).  
 
Acht van de betrokken programmaraden maakten bezwaar tegen de afwijzing van hun 
handhavingsverzoeken. De behandeling van hun bezwaarschriften werd door het 
Commissariaat aangehouden tot de Afdeling een uitspraak had gedaan in het geschil tussen 
programmaraden Breda e.o. Multikabel en Ziggo.  
Op 11 april 2012 vernietigde de Afdeling deels de uitspraak van de Rechtbank Groningen 
van 28 februari 2011. De overweging daarbij was dat waar het gaat om de pluriformiteitseis 
uit de wetsgeschiedenis volgt dat het aan de programmaraden kan worden gelaten een 
nadere invulling te geven aan het basispakket, ook ten aanzien van de pluriformiteit. Hierin 
vindt het Commissariaat bevestiging voor het standpunt, neergelegd in de Beleidsregels, dat 
de beoordeling van de pluriformiteit van het basispakket aan de programmaraden toekomt. 
Hierin past zowel de kabelexploitant als het Commissariaat terughoudendheid. 
 
Het systeem van consumenteninvloed, waarin programmaraden de voorkeur van de 
regionale bevolking vertolken, is door de jaren heen aan kritiek onderhevig geweest. Kern 
van de kritiek was dat de systematiek tamelijk omslachtig is en tot veel administratieve lasten 
leidt. Daarbij komt dat de invloed van de adviezen op het aanbod beperkt is, omdat het naast 
het ‘must carry’-pakket over niet meer dan acht televisieprogramma’s gaat. Dat gegeven 
brengt programmaraden ertoe om strategisch te gaan adviseren, door er bijvoorbeeld vanuit 
te gaan dat de op Nederland gerichte commerciële publiekszenders ook zonder hun advies 
wel in het analoge pakket een plaats krijgen. Momenteel is wetgeving in voorbereiding 
waarin de overstap zal worden gemaakt naar een ander systeem, waarin voor 
programmaraden niet langer een plaats is weggelegd. 
 
 
 
 
 23 

Kamer. Op de website werden kandidaten opgeroepen om zich kandidaat te stellen als 
lijsttrekker van de nieuwe partij. In een normoverdragend gesprek heeft het Commissariaat 
BNN erop gewezen dat het oprichten van een politieke partij door een publieke media-
instelling niet is toegestaan. Publieke media-instellingen hebben immers tot taak om media-
aanbod te verzorgen, daarnaast is alleen ruimte voor verenigings- en nevenactiviteiten. Het 
oprichten van een politieke partij zou als nevenactiviteit worden aangemerkt, om vervolgens 
bij toetsing verboden te worden omdat er onvoldoende relatie is met de hoofdtaak. BNN 
heeft daarop van haar voornemen afgezien. 
 
Eenmaal toegestane nevenactiviteiten kunnen na verloop van tijd alsnog verboden worden 
als de nevenactiviteit niet meer voldoet aan de voorwaarden. Een voorbeeld daarvan deed 
zich voor in 2008, toen het Commissariaat de AVRO liet weten dat deze moest staken met 
het uitgeven van het blad TV Film, omdat deze uitgave na drie jaar nog steeds niet 
kostendekkend was. De juridische procedure over dit oordeel van het Commissariaat is nog 
niet afgerond. 
 
Bij de introductie van het nieuwe systeem van melding en toetsing heeft het Commissariaat 
aangekondigd dit te evalueren. Deze evaluatie zal naar verwachting in 2012 afgerond zijn. 
 
 
10. Publiek-private samenwerking 
 
Vanaf 2007 is samenwerking tussen publieke omroepen en mediabedrijven of culturele 
instellingen steeds prominenter op de agenda komen te staan. Aan beide zijden bestaat 
toenemende belangstelling voor samenwerking, omdat er synergievoordelen te behalen zijn. 
Zeker in een klimaat waarin de publieke omroep en de culturele sector met stevige  
bezuinigingen te maken krijgen en uitgevers nog steeds de gevolgen van de economische 
crisis voelen, lijkt het zoeken naar deze synergetische voordelen van samenwerking voor alle 
partijen interessant. Dat laatste is ook benadrukt door de commissie Brinkman, die advies 
heeft uitgebracht over de toekomst van de dagbladsector. Hoewel er een positieve houding 
bestaat om samenwerkingsverbanden aan te gaan, is er tegelijkertijd de nodige aarzeling. 
Die komt mede voort uit het idee dat de Mediawet teveel belemmeringen opwerpt om 
initiatieven voor private partners interessant te laten zijn. Er is echter meer mogelijk dan men 
vaak denkt. 
 
In 2008 en 2009 heeft het Commissariaat beleidsbrieven gepubliceerd over publiek–private 
samenwerking met mediabedrijven en over samenwerking met culturele instellingen. In 2010 
en 2011 heeft het Commissariaat niet alleen door intensieve voorlichting, maar ook door het 
ontwikkelen van nieuw beleid duidelijk gemaakt wat er wel en niet kan op het gebied van 
publiek-private samenwerking. In talloze gesprekken op individueel niveau heeft het 
Commissariaat uitgelegd wat de mogelijkheden voor dergelijke samenwerking zijn en waar 
vooral op gelet dient te worden. Ook zijn er collectieve werkconferenties belegd voor 
geïnteresseerde partijen. Dankzij deze communicatieve inspanning wordt het Commissariaat 
veelvuldig door initiators van publiek-private samenwerking benaderd en geconsulteerd.  
 
In een aantal beleidsbrieven sinds 2008 staat het beleid op dit terrein nauwkeurig 
omschreven. Al in de eerste brief uit 2008 is duidelijk gemaakt dat niet langer alle 
samenwerkingsverbanden als nevenactiviteit worden aangemerkt. Als uitwisseling van 
materiaal plaatsvindt op basis van gelijkwaardigheid, dan is geen sprake van een 
nevenactiviteit. Over de toelaatbaarheid van een gelijkwaardige samenwerking spreekt het 
Commissariaat zich uit in een bestuurlijk rechtsoordeel. Ook hier geldt dat geen publiek geld 
mag wegvloeien naar derden en dat eerlijke concurrentieverhoudingen in stand moeten 
blijven. Bij de beoordelingen ziet het Commissariaat erop toe dat de onafhankelijkheid van 
de publieke omroep niet in het geding komt, maar ook dat er ruimte blijft voor 
samenwerkingsverbanden. Die kunnen immers een stimulans geven aan de toegankelijkheid 
 25 

markt te brengen. Hoewel deze adviezen, die naast de reguliere werkzaamheden worden 
verricht, de werkdruk behoorlijk kunnen verhogen, beschouwt het Commissariaat het als een 
kerntaak zijn kennis van de media hiervoor in te zetten.  
Naast dergelijke incidentele adviezen en rapporten, heeft het Commissariaat ook een 
mediawettelijke taak als adviseur van de minister. Het gaat daarbij om adviezen over de 
aanvragen voor een (voorlopige) erkenning, over het Concessiebeleidsplan en het 
tussentijds Concessiebeleidsplan van de NPO en over de jaarlijkse Meerjarenbegrotingen 
van de landelijke publieke omroep en de Wereldomroep.  
 
Erkenningen 
In 2009 stond het Commissariaat voor de taak om advies uit te brengen over de aanvragen 
van de omroepverenigingen voor een erkenning voor de volgende vijf jaar. Behalve de 
bestaande omroepen meldden zich twee nieuwe omroepinitiatieven voor een voorlopige 
erkenning, te weten PowNed en Wakker Nederland, die beide voortkwamen uit de Telegraaf 
Mediagroep. 
 
Na het behalen van voldoende leden moesten de aanvragers een beleidsplan presenteren 
waaruit blijkt dat de vereniging toegevoegde waarde biedt ten opzichte van het aanbod van 
de andere verenigingen en dat een stroming uit de samenleving wordt vertegenwoordigd die 
nog geen plaats heeft in het bestel. Voorts geldt voor de aspirant-omroepverenigingen dat zij 
de beloftes die bij de toetreding zijn gedaan ook moeten worden waargemaakt. De 
beoordeling daarvan is een belangrijk element in de advisering door het Commissariaat. Bij 
het advies over alle aanvragen wordt voorts nadrukkelijk de governancestructuur van de 
betreffende verenigingen betrokken. 
Over de aanvragen van PowNed en Wakker Nederland heeft het Commissariaat uiteindelijk 
positief geadviseerd, al is daarbij aangegeven dat Wakker Nederland maatregelen moest 
treffen om de banden met het Telegraafconcern te verbreken, onder meer door een andere 
naam te kiezen.  
 
Het Commissariaat gaf een negatief advies over de aanvraag van LLiNK, die weliswaar 
voldoende leden had, maar in de aspirantfase niet heeft kunnen waarmaken wat zij beloofde. 
Bij het negatieve oordeel heeft meegespeeld dat LLiNK tijdens de aanwezigheid in het bestel 
zowel bestuurlijk als financieel weinig stabiel bleek te zijn. Zij was de eerste 
omroepvereniging in de geschiedenis die surséance van betaling moest aanvragen. 
Aanvankelijk luidde ook het advies over de erkenning voor de TROS negatief. Deze 
vereniging kreeg van alle publieke omroepen de meeste boetes en zocht volgens het 
Commissariaat te nadrukkelijk de grenzen op tussen publieke en commerciële omroep. Pas 
nadat de TROS had toegezegd maatregelen te treffen die verdere wetsovertreding moeten 
voorkomen, waarbij ook de contacten met het Commissariaat worden geïntensiveerd, is 
alsnog een positief advies afgegeven. 
De minister heeft alle adviezen van het Commissariaat overgenomen. Dat leverde met 
PowNed en WNL, de nieuwe naam van Wakker Nederland, twee nieuwe toetreders op. 
LLiNK moest het bestel na de aspirantfase verlaten. 
 
De aanloop naar het verlenen van nieuwe (voorlopige) erkenningen brengt voor het 
Commissariaat, naast het advies over de aanvragen, de periodieke ledentelling met zich 
mee. Deze ledentelling was in 2009 nog belangrijker dan bij voorgaande gelegenheden, 
omdat in de wet de systematiek van de glijdende schaal geïntroduceerd was: ieder 
lidmaatschap legt gewicht in de schaal in termen van zendtijd en financiële middelen. 
Van alle omroepverenigingen moest worden nagegaan of hun leden voldeden aan de 
wettelijke eis dat zij minstens 16 jaar oud zijn, in Nederland woonachtig en de 
minimumcontributie van € 5,72 aan de vereniging hebben betaald. Uit de ledenbestanden 
van de aanvragers is een aselecte maar representatieve steekproef getrokken van 500 of 
100 leden. In de gemeentelijke basisadministratie is vervolgens nagegaan of deze leden te 
traceren waren en of zij aan de twee eerstgenoemde wettelijke eisen voldeden. In de 
 27 

pleidooi voor meer onderzoek voorafgaand aan het starten van neventaken en een betere 
onderbouwing van nut en noodzaak van een aantal experimentele activiteiten. 
 
In 2008 sprak de NPO het voornemen uit te willen blijven investeren in brede generieke 
zenders, van waaruit verwezen kan worden naar verdiepend aanbod op andere platforms, 
zoals themakanalen. Ten aanzien van de gewenste uitbreiding van het aantal themakanalen 
adviseerde het Commissariaat om eerst de bestaande kanalen te evalueren en zowel bereik 
van als behoefte aan nieuwe themakanalen te onderzoeken. 
 
De MJB van 2009 bevatte niet veel nieuwe beleidsvoornemens, omdat in het voorjaar van 
2010 het concessiebeleidsplan voor de komende tien jaar zou worden gepresenteerd. 
Bovendien werden voor 2010 de nodige veranderingen verwacht, waarvan de impact vooraf 
niet helemaal was in te schatten. Het ging daarbij bijvoorbeeld om de toetreding van WNL en 
PowNed en de introductie van de glijdende schaal voor de verdeling van budget en zendtijd. 
Het Commissariaat heeft in zijn advies enkele onderwerpen benoemd die ook in het 
concessiebeleidsplan aan de orde zouden moeten komen. Genoemd werden nader 
uitgewerkte (bereiks)doelstellingen voor kunst en cultuur, een algemene visie op 
samenwerking met derde partijen, een integrale aanpak op het diversiteitsvraagstuk, een 
goed onderbouwde visie op de zenderprofielen en een verdere uitwerking van de digitale 
contentstrategie. 
 
In 2010 was het Commissariaat kritisch in zijn advies over de MJB. Benadrukt werd dat het 
uitoefenen van goed toezicht gebaat is bij transparantie in de beleidsplannen. De MJB moet 
duidelijk aangeven wat de publieke omroep precies gaat doen, wat de kosten van de 
activiteiten zijn en wat het bereik van deze activiteiten is. In dat verband is bijzondere 
aandacht gevraagd voor de summiere financiële onderbouwing van de beleidsvoornemens 
en het nagenoeg ontbreken van bereiksdoelstellingen. Het Commissariaat verzocht de 
minister om bij de NPO erop aan te dringen op deze punten daadwerkelijk verbeteringen aan 
te brengen. Omdat voor de jaren 2012 tot en met 2015 een financiële vertaling van de 
ambities ontbrak, is over deze jaren geen advies uitgebracht. 
 
De begroting die in 2011 werd voorgelegd stond in het teken van de bezuinigingen die in 
2013 hun beslag krijgen. Het Commissariaat gaf aan dat het juist in de context van de 
bezuinigingen van belang is om de publieke waarde en het onderscheidende karakter van de 
publieke omroep te bewaken. Verder vroeg het Commissariaat aandacht voor adequaat 
risicomanagement binnen de NPO, gericht op de financiële risico’s die samenhangen met 
bezuinigingen en met structuurwijzigingen als toetreding, uittreding en fusies. Het 
Commissariaat adviseerde positief over de beëindiging van vier themakanalen op televisie 
en 38 audiowebkanalen.  
 
De NPO is de houder van de concessie voor landelijke publieke omroep. Aan de verlening 
van deze concessie ligt een concessiebeleidsplan ten grondslag. De concessie geldt voor 
een periode van tien jaar en omdat dit een wel erg lange periode is om beleid voor te 
ontwikkelen, brengt de NPO na vijf jaar een tussentijds concessiebeleidsplan uit. In 2010 
heeft het Commissariaat advies uitgebracht over de plannen van de NPO, die graag 
langjarige zekerheid over het budget zou willen hebben. De jaarlijks terugkerende discussie 
over de omvang van de mediabegroting, zo stelt de NPO, maakt het moeilijk om meerjarig 
beleid te ontwikkelen. Bovendien vergoot dit de afhankelijkheid van de politiek. 
Bij de ambitie van de publieke omroep om wekelijks 85 procent van de Nederlanders te 
bereiken, plaatste het Commissariaat de kanttekening dat zou moeten worden aangegeven 
met welke programmagenres men dat gewenste bereik wil realiseren. Zo kan de publieke 
omroep inzichtelijk maken hoe de programmering zich onderscheidt van die van de 
commerciële zenders. 
 29 

bleef steken op 9,5 procent en bleef het jaar daarvoor met 12 procent ook al onder de norm 
van 12, 5 procent. Omdat toen een waarschuwing was gegeven en de inspanning 
desondanks nog verder daalde, volgde een boete. 
 
In de Mediawet die op 1 januari 2009 van kracht werd, was programmavoorschrift vervangen 
door een prestatieovereenkomst tussen de minister van OCW en de publieke omroep. Het 
Commissariaat heeft bij die gelegenheid de verantwoordelijkheid gekregen de methode 
waarmee de NPO de jaarlijkse rapportage tot stand brengt te valideren en de uitkomsten van 
de rapportage te verifiëren. 
De eerste overeenkomst die de minister en de NPO sloten, bevatte tientallen afspraken. 
Daardoor was het, mede door het ontbreken van vergelijkbare gegevens, niet doenlijk om 
het nakomen van elke afspraak te verifiëren. Het Commissariaat vond een uitkomst door 
steekproefsgewijs te werk te gaan en over de verificatie van de uitkomsten uit die steekproef 
aan de minister te rapporteren. 
Het Commissariaat heeft geadviseerd om bij het sluiten van een volgende overeenkomst 
kritisch te kijken naar de hoeveelheid afspraken en naar de gedetailleerdheid daarvan. In 
plaats van afspraken waarin exact het aantal uren wordt opgenomen voor programma’s in 
een bepaald genre, ziet het Commissariaat meer in globale raamafspraken, zoals die over 
de programmamix. De tweede overeenkomst, die in mei 2010 werd gesloten en die mede 
door het Commissariaat is ondertekend, is veel globaler van opzet en daardoor beter 
werkbaar. Met de NPO heeft het Commissariaat jaarlijks een aantal malen overleg over de 
prestatieovereenkomst om het proces van classificeren, valideren en verifiëren zo optimaal 
mogelijk te laten verlopen. 
 
Programmagegevens 
Een gevoelig dossier is dat van de programmagegevens, waarmee de omroepgidsen van de 
verenigingen worden samengesteld. Al vaak is gesteld dat de publieke omroep het 
monopolie op deze gegevens moet opgeven, om ook private partijen als dagbladuitgevers de 
mogelijkheid te bieden een tv-gids op de markt te brengen. Na talloze rechtszaken en andere 
pogingen om het vrijgeven wettelijk te regelen, besloot de minister de publieke omroep nog 
één kans te geven om met geïnteresseerde uitgevers tot overeenstemming te komen over 
een reële vergoeding voor de gegevens. Tevens besloot zij het Commissariaat opdracht te 
geven in een parallel traject advies uit te brengen over de vraag hoe de 
programmagegevens op een zorgvuldige en evenwichtige manier beschikbaar kunnen 
worden gesteld. De vrijgave zou tot niet te veel schade voor de omroepen moeten leiden en 
marktpartijen dienden voldoende ruimte te krijgen voor de door hen gewenste exploitatie van 
de programmagegevens.  
 
De onderhandelingen tussen de publieke omroep en de uitgevers leverden geen resultaat 
op, omdat de NPO volgens de wederpartijen een veel te hoge vergoeding vroeg. Vanaf dat 
moment waren alle ogen gericht op het Commissariaat, dat dankzij zijn uitgebreide en 
diepgaande kennis van de mediawereld bij uitstek geëquipeerd is om zo’n gecompliceerde 
en gevoelige kwestie in korte tijd tot een goed einde te brengen. Hoewel er  
grote (financiële) belangen van uitgevers en omroepen op het spel stonden, heeft het 
Commissariaat in enkele maanden de opdracht tot een goed einde gebracht, waarbij het zich 
op één onderdeel heeft laten steunen door financieel adviesbureau Duff & Phelps. 
In mei 2011 presenteerde het Commissariaat het rapport “Is er nog iets op TV?”, waarin een 
aantal scenario’s worden geschetst en uiteindelijk twee modellen worden voorgesteld. De 
keuze viel uiteindelijk op het model dat de gemiddelde prijs hanteert die is afgeleid van de 
berekende waarde voor Nederlandse programmagegevens. Dit model voorziet in een 
tweejaarlijkse herberekening, zodat ook hier sprake is van getrapte introductie van vrijgave 
van programmagegevens. Op het moment van de herberekening kan bezien worden in 
hoeverre marktverruiming heeft plaatsgevonden en welke opstelling RTL en SBS hebben 
gekozen. Hun gedrag is in sterke mate bepalend voor de verdere ontwikkelingen. 
 31 

Uitvoeringstoetsen 
Op basis van goede afspraken legt het ministerie van OCW voorstellen tot wijziging van wet- 
en regelgeving voor aan het Commissariaat, dat ze kan toetsen op uitvoerbaarheid en 
handhaafbaarheid. Bij wijze van wederkerigheid legt het Commissariaat overigens zijn 
beleidsregels voor aan het ministerie, om daar te laten beoordelen hoe die zich verhouden 
tot de regelgeving waaraan nadere uitleg wordt gegeven. 
In de evaluatieperiode heeft het Commissariaat twee omvangrijke wetsvoorstellen van 
commentaar voorzien. In 2007 was dat de wet die later als de Mediawet 2008 van kracht is 
geworden. Uitgangspunt van het wetsvoorstel was een techniekneutrale benadering, waarbij 
van de gelegenheid gebruik is gemaakt om de Mediawet een geheel gewijzigde en meer 
logische structuur te geven. Door de grote wijzigingsfrequentie bleek de wet hoognodig aan 
modernisering toe. Het commentaar van het Commissariaat heeft tot verschillende 
aanpassingen van het wetsvoorstel geleid.  
 
 
12. Aanwijzing 2.42-omroepen 
 
Het Commissariaat heeft de discretionaire bevoegdheid om kerkgenootschappen en 
genootschappen op geestelijke grondslag aan te wijzen voor de verzorging van media-
aanbod op landelijk niveau. Voor aanwijzing komen representatieve vertegenwoordigers van 
de zeven religieuze en geestelijke hoofdstromingen in ons land in aanmerking. Als 
hoofdstromingen onderscheidt het Commissariaat het Katholicisme, het Protestantisme, het 
Humanisme, het Jodendom, de Islam, het Hindoeïsme en het Boeddhisme. 
In december 2009 zijn de instellingen aangewezen die vanaf 1 september 2010 tot en met 
31 december 2015 het media-aanbod mogen verzorgen. Voor het bepalen van de omvang 
van het aantal uren en de financiële middelen die het aanbod moeten bekostigen, hanteert 
het Commissariaat een systeem waarin voor de omvang van de achterban drie klassen 
worden onderscheiden. Het Humanistisch Verbond en de Boeddhistische Unie Nederland 
stelden in hun aanvraag dat zij een achterban vertegenwoordigen van meer dan 500.000 
personen, zodat zij niet langer thuishoren in de laagste klasse, maar in de middelste. De 
Humanisten slaagden erin aan te tonen dat hun achterban inderdaad de grens van 500.000 
aanhangers overschrijdt en kreeg daardoor de beschikking over meer uren, wat overigens 
ten koste ging van de uren voor de overige hoofdstromingen. De Boeddhistische Unie kon 
het Commissariaat er niet van overtuigen dat er meer dan 500.000 boeddhisten in Nederland 
leven. Het bezwaarschrift tegen het besluit om de indeling in de laagste klasse te handhaven 
is in mei 2010 ongegrond verklaard. 
 
Na de besluitvorming door het Commissariaat was de verdeling van de beschikbare zendtijd 
als volgt. 
 
Tabel 12.1 Zendtijdverdeling van de 2.42 omroepen (in uren) 
Televisie Radio 
Stroming 
2007 2011 2007 2011 
Katholicisme (RKK) 94 82,7 286 249,2 
Protestantisme (VKZ) 104 82,7 286 249,2 
Islam (SVIZ) (tot september 2010) 65 58,2 195 175,2 
Humanisme (HOS) 32 58,2 130 175,2 
Boeddhisme (BOS) 25 23,1 78 69,5 
Jodendom (NIK) 25 23,1 78 69,5 
Hindoeïsme (OHM) 25 23,1 91 69,5 
Totaal  370 351 1144 1057 
 
 33 

en sponsoring. Het Commissariaat verleent deze vergunningen en ziet toe op de naleving 
van de voorschriften. 
 
In zijn advies over het wetsontwerp was de Raad van State kritisch over het toedelen van 
deze taken aan het Commissariaat, omdat de fysieke afstand tot de eilanden wel erg groot is 
om goed contact te kunnen onderhouden met de omroepen en de lokale bestuurders. De 
Raad stelde daarom voor om ofwel een apart toezichthoudend orgaan in het gebied te 
stationeren, ofwel te bepalen dat het Commissariaat jaarlijks in het eilandgebied zal 
vergaderen. Omdat toegang tot de toezichthouder van wezenlijk belang is – een 
mogelijkheid die in Nederland gevestigde landelijke, regionale en lokale omroepen immers 
ook hebben – heeft de regering gekozen voor de laatste optie. Te meer daar de financiële 
mogelijkheden van de omroepen op de BES-eilanden het hun niet toestaan de reis naar 
Nederland te ondernemen. 
Het Commissariaat heeft zich in 2011 voorbereid op deze nieuwe taak en in het voorjaar van 
2012 een werkbezoek gebracht aan alle drie de eilanden. Op Bonaire is gesproken met de 
daar gevestigde omroepinstellingen, kabelexploitanten en eilandbestuurders. Hoewel Sint 
Eustatius en Saba aanmerkelijk minder omroepen tellen, hadden de bestuurders daar 
diverse vragen over distributie en jurisdictie van televisie op die eilanden. Al deze 
gesprekken leverden de nodige prangende kwesties op. Ze maakten duidelijk dat de media-
activiteiten een belangrijke maatschappelijke rol spelen, maar in commerciële zin tamelijk 
marginaal zijn. Bovendien zijn er grote verschillen zijn met het Koninkrijk aan deze kant van 
de oceaan. Problemen vormen bijvoorbeeld het verbod op sponsoring van nieuws, wat daar 
een gebruikelijke inkomstenbron is, en de wettelijke verplichting tot een redactiestatuut. De 
omroepen zijn vaak zo klein, dat het opleggen van een dergelijk statuut nauwelijks realistisch 
is. Ook de plicht tot het aanbieden van gratis zendtijd aan politieke partijen heeft financiële 
gevolgen, omdat dit nu nog één van de belangrijkste inkomstenbronnen is. En die zijn al zo 
schaars. Het Commissariaat heeft het ministerie geïnformeerd over de gesignaleerde 
knelpunten.  
 
Om een toegankelijk aanspreekpunt op de BES-eilanden te hebben, is een medewerker van 
de Rijksdienst Caribisch Nederland aangewezen om voor het Commissariaat de 
werkzaamheden ter plaatse uit te voeren. Zo kan het Commissariaat zijn werkzaamheden op 
afstand efficiënt inrichten en mogelijke problemen tijdig signaleren. Indien de situatie daarom 
vraagt, kan een delegatie van het Commissariaat afreizen om ter plaatse de 
toezichthoudende taken te vervullen. 
 
Frictiekosten 
Alle organisaties die deel uitmaken van de publieke omroep moeten een bijdrage leveren 
aan de forse bezuinigingen op het mediabudget, waartoe het kabinet in 2011 heeft besloten. 
In het kader van de bezuinigingen moeten omroepverenigingen fuseren, worden 
efficiencymaatregelen getroffen, verdwijnen honderden arbeidsplaatsen en verdwijnt de 
Wereldomroep als publieke media-instelling. Bij het realiseren van de bezuiniging van in 
totaal € 200 miljoen worden onvermijdelijk frictiekosten gemaakt. Om die op te vangen, heeft 
de minister besloten om de jaarlijkse prijsindex niet meer toe te kennen en het op die manier 
vrijgekomen budget in de Algemene Mediareserve te storten. In 2011 werd duidelijk aan 
welke voorwaarden aanvragen voor vergoeding van frictiekosten moeten voldoen en hoe de 
jaarlijks terugkerende aanvraagprocedure eruit komt te zien. Op verzoek van de minister 
zullen deze aanvragen bij het Commissariaat worden ingediend. Het Commissariaat zal ze 
beoordelen, voorzien van een advies en doorgeleiden naar de minister.  
Na de toekenning en inzet van de middelen om frictiekosten te dekken, zal het 
Commissariaat beoordelen of het geld daadwerkelijk is gebruikt voor het doel waarvoor het is 
verstrekt.  
Ook het Commissariaat ontkomt niet aan bezuinigingen en moet prioriteiten stellen in de 
taakuitvoering. De rechtmatige en doelmatige besteding van publieke middelen blijft echter 
een belangrijk speerpunt in het beleid van het Commissariaat. Het toezicht op frictiekosten is 
 35 

Het bewaken van een pluriform en onafhankelijk media-aanbod is voor het Commissariaat 
een essentiële taak, waarvoor de Mediamonitor inmiddels een onmisbaar instrument is. Naar 
aanleiding van het tienjarige bestaan van de Mediamonitor is een jubileumeditie uitgegeven 
van het jaarlijks rapport en is in oktober 2011 met een tiental experts nagedacht over de 
opzet van de huidige en toekomstige Monitor. Ook is de lezers gevraagd om via een online 
enquête hun mening over het rapport, de onderzoeken en de website te geven. Zij gaven 
aan vooral het in één rapport bijeenbrengen van trends, ontwikkelingen bij mediabedrijven en 
resultaten van gebruiksonderzoeken als waardevol te zien. Een mogelijke verbetering zou 
zijn het opnieuw opnemen van de belangrijkste telecomaanbieders en kabel- en 
satellietexploitanten. Daarnaast zouden reeds uitgevoerde onderzoeken naar het 
brongebruik van nieuwstitels en de samenstelling van nieuwsredacties herhaald kunnen 
worden. Naar aanleiding van alle op- en aanmerkingen hebben de distributeurs opnieuw een 
plek in het jaarlijks rapport gekregen en voldoet de aankomende onderzoekspublicatie aan 
de behoefte van dieper inzicht in het online media-aanbod. 
 
 
15. Internationale contacten 
 
Een groeiend aantal internationale mediabedrijven ontplooit activiteiten binnen de 
Nederlandse mediasector. Mondiale marktleiders als Google, Facebook en Youtube hebben 
hier een steeds nadrukkelijker aanwezigheid in de media, maar vallen buiten de jurisdictie 
van de Nederlandse Mediawet. Om dergelijke wereldwijd opererende bedrijven ertoe te 
brengen zich te houden aan lokale mediawettelijke bepalingen, is samenwerking tussen 
toezichthouders van groot belang. Zo kan eenheid in het toezicht worden aangebracht, terwijl 
de gezamenlijkheid meteen tot een sterkere onderhandelingspositie leidt. Het Commissariaat 
neemt in dat verband deel aan het ‘European Platform of Regulatory Authorities’ (EPRA), het 
overlegplatform van Europese toezichthouders op de audiovisuele media. Het 
Commissariaat is een van de ‘founding fathers’ van dit in 1995 opgerichte netwerk, dat 
tweemaal per jaar een conferentie houdt. De bijeenkomsten worden doorgaans goed 
bezocht, niet alleen door de EPRA-leden uit meer dan 40 landen, maar ook door 
waarnemers als de Europese Commissie, de Raad van Europa en het EAO, de ‘European 
Audiovisual Observatory’. Sinds kort woont ook de OVSE, de Organisatie voor Veiligheid en 
Samenwerking in Europa, de vergaderingen bij. Samen met enkele andere toezichthouders 
uit bijvoorbeeld het Verenigd Koninkrijk, België, Frankrijk en Italië speelt het Commissariaat 
een actieve rol binnen het netwerk. Zo heeft het Commissariaat diverse werkgroepen 
voorgezeten en presentaties gehouden over bijvoorbeeld belspellen en 
programmavoorschriften voor de publieke omroep. Naast deze halfjaarlijkse vergaderingen is 
er voortdurend contact tussen het EPRA-secretariaat en de toezichthouders onderling over 
diverse toezichts- en reguleringsvraagstukken. Zo heeft het Commissariaat de afgelopen 
jaren veel bilateraal overleg gevoerd met collega-toezichthouders uit het Verenigd Koninkrijk 
en België over het vormgeven van toezicht op mediadiensten op aanvraag. Een andere 
internationale activiteit binnen en buiten het EPRA-netwerk is het beantwoorden van 
informatieverzoeken en vragenlijsten van Europese collega-toezichthouders en het leveren 
van bijdragen aan Europese studies. 
 
Het Contact Comité is een ander internationaal orgaan waarbij het Commissariaat sinds de 
oprichting betrokken is. Het Contact Comité is een overlegorgaan van de EU-lidstaten, 
waarin de nationale ministeries voor mediawetgeving onder voorzitterschap van de Europese 
Commissie spreken over de uitleg en toepassing van de richtlijn Audiovisuele mediadiensten 
(hierna: richtlijn). Steeds meer landen vaardigen net als Nederland een vertegenwoordiger 
van de toezichthouder af in het Contact Comité. De vaststelling van lijsten met 
belangwekkende evenementen die niet achter de decoder mogen verdwijnen is een 
regelmatig terugkerend agendapunt. Datzelfde geldt voor de implementatie van de richtlijn 
en de uitleg van de regels voor reclame, sponsoring en productplaatsing. In dat kader heeft 
het Commissariaat het ministerie van OCW regelmatig ondersteund door bijdragen te 
 37 

geven. Als OPTA een dergelijk verzoek honoreert, is de consequentie dat een ander, wel in 
het advies opgenomen programma moet wijken. De aanbieder van dat programma kan dan 
weer bij het Commissariaat bepleiten dat ten onrechte van het advies wordt afgeweken. 
Dergelijke dubbele procedures willen beide toezichthouders vermijden. In de beleidsregels 
van het Commissariaat is daarom opgenomen dat ook programma-aanbieders een 
handhavingsverzoek kunnen indienen als zij menen dat het omwille van hun programma juist 
geboden is om van het advies van de programmaraad af te wijken. Door deze praktijk, die 
inmiddels door een wijziging van artikel 82k van de Mediawet wordt ondersteund, buigt het 
Commissariaat zich over alle zaken die het wettelijk minimumpakket betreffen en is OPTA 
bevoegd te oordelen over geschillen over toegang tot het standaardpakket. 
Het Commissariaat betrekt OPTA bij zijn besluitvorming. Voor iedere hoorzitting over een 
geschil dat het basispakket betreft, krijgt OPTA een uitnodiging en iedere beslissing wordt in 
concept aan OPTA voorgelegd, met de mogelijkheid daarop commentaar te leveren. 
Door het aangenomen amendement van het Kamerlid Van Dam over de wederverkoop van 
programma-aanbod op de kabel, zijn de contacten met OPTA geïntensiveerd. Dit 
amendement heeft namelijk geleid tot wijziging van zowel de Telecommunicatiewet, die 
OPTA uitvoert, als van de Mediawet 2008. 
 
NMa 
Het Commissariaat onderhoudt goede contacten met de Nederlandse Mededingingsautoriteit 
(NMa). Het belang daarvan toont zich als het Commissariaat geconfronteerd wordt met 
handhavingsverzoeken van partijen die vinden dat publieke omroepen zich schuldig maken 
aan valse concurrentie. Voorbeelden van dergelijke activiteiten zijn het uitgeven van bladen, 
het opzetten van internetactiviteiten en het in de markt zetten van themakanalen als het 
TROS-kanaal Sterren.nl. Met dat kanaal voor Nederlandstalige muziek had met name 
concurrent TV Oranje grote problemen. In dergelijke gevallen weegt het Commissariaat bij 
zijn besluitvorming de belangen van de commerciële marktpartijen. Omwille van eenduidig 
gebruik van mededingingsrechtelijke begrippen is de afspraak gemaakt dat het 
Commissariaat zal aansluiten bij de betekenis die de NMa daaraan geeft. 
Overigens zullen OPTA en NMa naar verwachting per 1 januari 2013 samen met de 
Consumentenautoriteit opgaan in de nieuw te vormen Autoriteit Consument en Markt (ACM). 
 
Agentschap Telecom 
Sinds de uitgifte van etherfrequenties aan landelijke en regionale commerciële omroepen is 
de relatie tussen het Commissariaat en het Agentschap Telecom (AT) van het ministerie van 
Economische Zaken geïntensiveerd. Een van de elementen in de herverdeling van 
frequenties was het verbinden van specifieke programmavoorschriften aan vijf landelijke 
kavels en het opleggen van de verplichting om een minimumpercentage regiogerichte 
programmering te verzorgen via de regionale frequenties. De van het veilingbod afgeleide 
voorschriften zijn met het oog op de pluriformiteit van het aanbod opgenomen in de 
vergunningen die door het AT zijn afgegeven. Dat maakt het AT ook verantwoordelijk voor 
de handhaving. Het Commissariaat is verantwoordelijk voor de naleving van de 
minimumvoorwaarden die zijn vastgelegd in het Frequentiebesluit en voor de handhaving 
van de overige mediawettelijke verplichtingen. Hier is sprake van overlap in bevoegdheden. 
Om die reden heeft het Commissariaat met het AT een convenant gesloten waarin een 
heldere taakverdeling is overeengekomen. Omdat het AT primair techniekgericht is (in het 
telecommunicatietoezicht heerst het adagium ‘geen boodschap aan de boodschap’), voert 
het Commissariaat het programmatoezicht uit voor zover dat gericht is op de percentages 
die in de voorschriften zijn opgenomen. Het AT is vervolgens verantwoordelijk voor de 
handhaving, gebaseerd op de bevindingen van het Commissariaat. In geval van klachten 
worden die doorgegeven aan het AT, dat beoordeelt of een onderzoek noodzakelijk is. Is dat 
het geval, dan zal het Commissariaat dat onderzoek uitvoeren. Het Commissariaat 
rapporteert de bevindingen aan het AT, dat beslist of handhavingsmaatregelen moeten 
worden getroffen.  
 
 39 

Het Commissariaat is thans doende maatregelen te treffen om te kunnen voldoen aan de 
bezuinigingsopdracht. Om ook in 2018, met minder menskracht en in een steeds complexer 
wordend medialandschap, goed toegerust te zijn voor het uitvoeren van alle toezichts- en 
handhavingstaken, zal het Commissariaat de organisatiestructuur wellicht nog een keer 
moeten wijzigen. 
 
 
Tabel 17.1 Omvang van het personeelsbestand 
2007 2008 2009 2010 2011 
 
Aantal fte’s 43 45 45 46 52 
 
De tabel geeft het aantal fte’s weer per 1 januari van elk kalenderjaar. De getallen zijn 
afgerond. De stijging in 2011 ten opzichte van het jaar daarvoor is veroorzaakt door het op 
sterkte brengen van de afdelingen Handhaving en Financieel Toezicht, die voor die tijd een 
groot beroep deden op inleenkrachten.  
 
Financiën 
De inkomsten van het Commissariaat zijn afkomstig uit twee bronnen: de bijdrage van het 
ministerie van OCW uit de Mediabegroting en de inkomsten uit de toezichtkosten die 
commerciële omroepinstellingen op grond van de Mediawet 2008 verschuldigd zijn. De 
administratieve boetes die het Commissariaat oplegt, worden niet toegevoegd aan de 
inkomsten, maar vallen overeenkomstig de Mediawet toe aan de minister, die ze aanwendt 
voor mediadoeleinden in een brede zin des woords. Dwangsommen en boetes die 
voortkomen uit de handhaving van de Wet op de vaste boekenprijs worden eveneens 
afgedragen aan de minister. Op grond van de wet dienen zij echter tot aan de limiet van het 
toegezegde budget ter bestrijding van de kosten van het Commissariaat. 
Het verloop van de baten en lasten is weergegeven in onderstaande tabel. 
 
Tabel 17.2 Financiële huishouding Commissariaat voor de Media (x 1.000 Euro) 
 2007 2008 2009 2010 2011 
Baten 5,850 5,727 5,837 6,023 6,146 
Lasten 5,436 5,727 5,837 6,023 6,146 
Resultaat 414 230 -/- 512 -/- 595 -/-28 
 
 
Samenstelling College 
Tijdens de evaluatieperiode 2007 -2011 was de samenstelling van het College als volgt: 
 
mr. Inge Brakman    voorzitter tot 1 april 2009 
prof. dr. Tineke Bahlmann   commissaris tot 1 april 2009 daarna voorzitter 
prof. dr. Jan van Cuilenburg   commissaris tot 1 april 2011 
prof. mr. dr. Madeleine de Cock Buning commissaris vanaf 1 juli 2009 
drs. Eric Eljon     commissaris vanaf 1 juni 2011 
 41 

