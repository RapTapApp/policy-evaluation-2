 
 
 
 
 
 
 
 
 
 
 
 
 
 
 
 
 
 
 
 
Het opsporingsproces door de recherche op Bonaire, 
Sint Eustatius en Saba 
Inspectieonderzoek van de Raad voor de rechtshandhaving naar het 
functioneren van het opsporingsproces van de recherche van het 
Korps Politie Caribisch Nederland 
 
 
  
 
 
 
 
 
 
 
 
 
 
 
 
 
April 2013 
Opdrachtgever: Raad voor de rechtshandhaving
 

4.3     De inrichting van het opsporingsproces op Bonaire 40 
4.3.1 De inrichting van het opsporingsproces van IGO 40 
4.3.2  De inrichting van het opsporingsproces van PGO 42 
4.3.3 Tijdelijke invulling van functies 42 
4.3.4 De inrichting van het opsporingsproces op Sint Eustatius en Saba 43 
4.3.5  Huisvesting en middelen 43 
4.4     De sturing van het opsporingsproces binnen het KPCN 43 
5 De bevindingen met betrekking tot het informatiemanagement .............................. 46 
5.1 ActPol 47 
5.2 Informatievoorziening 49 
5.3 Managementinformatie 51 
6 De bevindingen met betrekking tot de resultaten van het opsporingsproces ............. 52 
7 Analyse ........................................................................................................... 54 
7.1 Inleiding 54 
7.2 Analyse met betrekking tot de organisatie, inrichting en sturing 54 
7.2.1 Organisatie 54 
7.2.2  Inrichting 58 
7.2.3.  Sturing 59 
7.3            Analyse met betrekking tot het informatiemanagement 61 
7.4            Analyse met betrekking tot de resultaten 62 
7.5 Analyse met betrekking tot de geconstateerde tekortkomingen 63 
8 Conclusies en aanbevelingen .............................................................................. 65 
8.1 Conclusies per onderzocht aspect 65 
8.2 Aanbevelingen 67 
BIJLAGE I    Overzicht geïnterviewde personen ........................................................ 68 
BIJLAGE II Overzicht geraadpleegde literatuur .......................................................... 69 
 
3 

Voorwoord 
De Raad voor de rechtshandhaving (hierna de Raad) is belast met de algemene inspectie van 
de effectiviteit en de kwaliteit van de taakuitvoering door de verschillende diensten en 
instellingen die deel uit maken van de justitiële keten in Curacao, Sint Maarten en Bonaire, 
Saba en St.Eustatius. De Raad heeft begin 2012 in het werkplan aangekondigd onderzoek te 
zullen doen naar de kwaliteit en effectiviteit van het opsporingsproces. Dit rapport betreft 
het opsporingsproces zoals dat op Bonaire, Saba en St.Eustatius door het Openbaar 
Ministerie en het Korps Caribisch Nederland wordt uitgevoerd. In september 2012 heeft de 
Raad aangekondigd dat het onderzoek in de periode oktober/november 2012 zou worden 
uitgevoerd. Het rapport toont aan dat er significante knelpunten bestaan in de kwaliteit van 
het opsporingsproces. Tijdens het onderzoek bleek dat de gemandateerd Korpsbeheerder, de 
Korpschef en de Hoofdofficier van Justitie hier al langere tijd van op de hoogte waren. In die 
zin heeft het onderzoek van de Raad nauwelijks nieuwe feiten aangedragen. De 
aankondiging in het werkplan en de daadwerkelijke uitvoering van het onderzoek hebben, zo 
bevestigen de Korpschef en de Hoofdofficier, echter nadrukkelijk bijgedragen aan de 
besluitvorming en uitvoering van een aantal noodzakelijke maatregelen. Het feitenrelaas, 
zoals opgetekend in de periode oktober/november 2012, is voor wederhoor voorgelegd aan 
de verantwoordelijke functionarissen. De Raad heeft de Hoofdofficer en de Korpschef 
gevraagd om te reageren op de feiten. Beiden bevestigen, op een enkel aspect na, de 
correcte weergave van de feiten. De Raad heeft de Hoofdofficier en Korpschef tevens 
uitgenodigd om aan te geven welke maatregelen intussen zijn getroffen. Het overzicht van 
de getroffen maatregelen geeft de Raad het vertrouwen dat de meest significante 
kenlpunten zijn weggenomen en dat daarmee de voorwaarden zijn gecreeërd om de 
komende periode de noodzakelijke kwaliteitsverbetering door te voeren.. De genomen 
maatregelen werken niet door in de tekst en inhoud van het rapport zoals dat door de Raad 
is opgemaakt. In de samenvatting zal de Raad, waar nodig, melding maken van de genomen 
maatregelen in relatie tot de gesignaleerde knelpunten. Op deze wijze wil de Raad 
weergeven wat feitelijk is aangetroffen bij de inspectie en anderzijds recht doen aan de 
maatregelen die genomen zijn om de kwaliteit van het opsporingsproces te verbeteren. Dit 
dient ook de noodzakelijke transparantie.  
 
De Raad voor de rechtshandhaving, 
Mr. F.E. Richards, voorzitter 
Mr. G.H.E. Camelia 
Mr. J.J. van Eck 
 
 
5 

citaten in het rapport zijn volgens de korpschef te verklaren uit het gegeven dat 
respondenten niet op de hoogte waren van genomen en te nemen maatregelen.  
De Hoofdofficier geeft in zijn wederhoor-reactie aan dat de maatregelen per direct invloed 
hebben gehad op de operationele aansturing binnen IGO. Daarmee verloopt het 
opsporingsproces aanzienlijk professioneler en is de rolverdeling tussen het Korps en het OM 
weer genormaliseerd.  
Wat betreft Saba en Sint Eustatius is sprake van meer dan alleen een geografische afstand 
die een hindernis vormt bij het vormgeven van het opsporingsproces aldaar. Hoewel de 
korpsleiding oog heeft voor de noodzaak om ook op deze eilanden de opsporing op een 
goede wijze vorm te geven moet in de optiek van de Raad de opsporing op Saba en Sint 
Eustatius serieus onder de loep worden genomen om deze op een professionele en 
volwaardige wijze binnen het KPCN vorm te geven. De Korpschef merkt hierover op dat het 
formatieplan niet voorziet in zelfstandige opsporingscapaciteit voor Saba en St.Eustatius. 
Momenteel wordt een eventuele herverdeling van rechercheurs onderzocht. Het werkaanbod 
op Saba en St.Eustatius is onvoldoende om rechercheurs full-time te plaatsen. Er loopt 
momenteel een pilot waarbij een rechercheur gedurende drie maanden wordt gedetacheerd 
op St. Eustatius en van daaruit ook werkzaamheden verricht op Saba. Daarnaast wordt er 
geïnvesteerd in verschillende opleidingen waaronder een MBO-4 opleiding van 1 jaar, waarbij 
de opsporingsfunctie ook aan de orde komt. Bij geweldsdelicten, jeugd en zedenzaken wordt 
altijd ondersteuning geleverd vanaf Bonaire. In een enkel geval is er sprake van 
samenwerking met St. Maarten, op basis van mondelinge afspraken tussen de korpschefs. 
Het maken van formele en eventueel verdergaande samenwerkingsafspraken is 
voorbehouden aan de betrokken ministers. 
Ten tijde van het onderzoek bleek dat de afgesproken norm over de bezetting niet werd 
gehaald. Per 31-12-2013 voldoet het korps wel aan de voorgeschreven minimale sterkte 
door interne vacaturevervulling, werving in Nederland (tegen lokale arbeidsvoorwaarden) en 
tijdelijke ondersteuning van de Kmar.  
Om de kwaliteit van de opsporing op het gewenste niveau te krijgen wordt er geïnvesteerd in 
een meerjarig opleidingsplan. Dat houdt wel in dat gedurende de opleiding het korps enige 
operationele capaciteit mist. Dat is een bewuste keuze. Aldus de korpschef.  
 
In het rapport wordt gewag gemaakt van de onbetrouwbaarheid van de cijfers en het feit dat 
de gegevens niet worden ingevoerd in ACTPOL. De Korpschef erkent dat de cijfers niet even 
betrouwbaar waren. Hij constateert wel een verbetering, zodanig dat het korps vanaf juli 
2012 halfjaarlijks de cijfers presenteert aan de pers. Er is volgens de korpschef nog wel een 
weg te gaan. De leidinggevenden sturen strak op het geburik van ACTPOL. Technische 
problemen zijn opgelost, zodat vanaf 1-1-2013 het systeem vanaf de drie eilanden 
benaderbaar is. Ook is er een werkgroep geïnstalleerd die het systeem en het gebruik ervan 
moet doorontwikkelen. 
 
7 

1. Inleiding 
1.1          Aanleiding en doelstelling 
 
In het ‘Jaarplan 2012’ heeft de Raad voor de rechtshandhaving (hierna: de Raad) vastgelegd 
welke onderzoeken in 2012 worden uitgevoerd. Eén van deze onderzoeken betreft het 
onderzoek naar het functioneren van het opsporingsproces door de recherche. Dit onderzoek 
naar het opsporingsproces is gelijktijdig uitgevoerd in Curaçao, Sint Maarten en Bonaire, Sint 
Eustatius en Saba (BES-eilanden). Dit rapport bevat de uitkomsten van het onderzoek op de 
BES-eilanden.  
 
1.1.1 Aanleiding 
2
De Raad is bij de ‘Rijkswet Raad voor de rechtshandhaving ’ opgericht. De Raad is belast 
met de algemene inspectie op de effectiviteit en kwaliteit van de verschillende diensten en 
instellingen die deel uitmaken van de justitiële keten in Curaçao, Sint Maarten en op de BES-
eilanden.  
 
De recherche vormt een belangrijk onderdeel in de keten van de rechtshandhaving. Het is 
voor de burger van belang dat de overheid zorg draagt voor een veilige leefomgeving en  
een adequate rechtshandhaving. Dit wordt mede bewerkstelligd door een goed ingericht en 
3
uitgevoerd opsporingsproces .  
 
Tot op heden bestaat er geen actueel beeld over de organisatie en uitvoering van de 
recherchefunctie op de BES-eilanden. Dat hieraan wel behoefte bestaat, blijkt uit het feit dat 
het opsporingsproces regelmatig wordt bediscussieerd in relatie tot het ervaren 
4
veiligheidsgevoel van burgers .  
 
Om een uitspraak te kunnen doen over de actuele stand van zaken en de mate van 
ontwikkeling van het opsporingsproces binnen de drie landen, is het van belang om inzicht te 
                                                
2 Rijkswet Raad voor de rechtshandhaving, Eerste Kamer der Staten-Generaal Vergaderjaar 2009–2010 32 020 (R1887). 
 
3 Het opsporingsproces beslaat het geheel van onderzoek in verband met strafbare feiten onder gezag van de officier van justitie, met als 
doel het nemen van strafvorderlijke beslissingen. 
4 In 2011 heeft de Raad een onderzoek verricht naar het aangifteproces bij de politie. Uit dit onderzoek naar het aangifteproces blijkt 
 
onder meer dat slachtoffers het gevoel hebben dat de politie onvoldoende aandacht besteedt aan de strafzaak waarover zij aangifte hebben 
gedaan. Daarnaast constateert men in dit onderzoek dat in de samenleving de indruk bestaat dat de criminaliteit stijgt en dat de opsporing 
door de politie onder druk staat.
 
 
 
9 

3. Komt de in de praktijk vastgestelde werkwijze overeen met de in de wet- en 
regelgeving en planvorming beschreven werkwijze van het opsporingsproces? 
4. Welke aanbevelingen kunnen worden gedaan aan de hand van de antwoorden op 
bovenstaande deelvragen? 
 
1.1.4 Onderzoeksopzet 
Voor het inspectieonderzoek is door de Raad een onderzoeksteam geformeerd. Conform de 
5
Rijkswet zijn voor het onderzoek op de BES-eilanden medewerkers van de Inspectie 
Veiligheid en Justitie (IV&J) ingezet.  
 
Voor de beantwoording van de centrale onderzoeksvraag zijn in de eerste plaats de 
relevante wet- en regelgeving en plannen bestudeerd. Vervolgens is onderzocht hoe het 
feitelijke opsporingsproces door de recherche plaatsvindt. Om het beeld te completeren zijn 
6
sleutelspelers uit de verschillende organisaties geïnterviewd . Deze interviews zijn getoetst 
7
aan de bevindingen . Ten behoeve van de interviews is een interviewprotocol opgesteld 
waarin de wijze van het interviewen als ook de wijze waarop met de informatie uit de 
interviews wordt omgegaan, zijn vastgelegd. 
 
De wet- en regelgeving benoemt een aantal normen waaraan het opsporingsproces door de 
recherche moet voldoen. Deze normen zijn, voor zover voor de effectiviteit van het 
opsporingsproces relevant, beschreven.  
 
Voor een groot deel van het opsporingsproces zijn echter géén ‘harde normen’ te benoemen. 
Voor deze onderdelen zijn dikwijls wel beoogde prestaties of doelen vast te stellen op basis 
van de door het KPCN vastgestelde interne plannen. Door de beoogde prestaties te 
vergelijken met de feitelijke prestaties kan – ondanks het ontbreken van harde normen – 
een uitspraak worden gedaan over het functioneren van het opsporingsproces door de 
recherche van het KPCN. In combinatie met de vereisten uit de wet- en regelgeving kan op 
basis hiervan de centrale onderzoeksvraag worden beantwoord. 
 
1.2 Reikwijdte van het onderzoek 
Het opsporingsproces door de recherche is een veelomvattend proces. Dit onderzoek richt 
zich op de volgende facetten binnen dit proces, te weten: 
                                                
5 Rijkswet Raad voor Rechtshandhaving, Eerste Kamer der Staten-Generaal Vergaderjaar 2009–2010 
32 020 (R1887). 
6 Zie voor een overzicht van de geïnterviewde personen bijlage I. 
7 Daar waar de interviews niet overeenstemmen met de feitelijk waargenomen bevindingen zijn deze bij buiten beschouwing gelaten. 
 
11 

2        Wet- en regelgeving 
2.1    Inleiding 
Om te beoordelen of en in hoeverre het opsporingsproces door de recherche op de BES-
eilanden effectief is, is in de eerste plaats gekeken naar de relevante wet- en regelgeving. 
De basis voor deze wet- en regelgeving met betrekking tot de politie is gelegen in de 
8 9
Rijkswet Politie (2010). Deze rijkswet regelt de inrichting, organisatie, het gezag en het 
beheer van de politie van Curaçao, van Sint Maarten en van Bonaire, Sint Eustatius en Saba.  
 
Een groot aantal aspecten die in bovengenoemde rijkswet zijn benoemd worden nader 
uitgewerkt in zogeheten ‘onderlinge regelingen’. Voor zover deze onderlinge regelingen 
relevant zijn voor de uitvoering en werking van het opsporingsproces (uitgevoerd door de 
10
recherche van het KPCN ) komen deze regelingen in deze rapportage aan de orde. Het 
11
betreft de Onderlinge regeling verwerking politiegegevens (2010) , de Onderlinge regeling 
12
kwaliteitseisen opleidings- en trainingsvereisten (2010) en de Onderlinge regeling 
13
uitrusting politie (2010) . De relevante verplichtingen die in deze rijkswet en in de 
onderlinge regelingen zijn genoemd, zijn opgenomen in dit hoofdstuk. 
 
 
 
                                                
8 Rijkswet van 7 juli 2010, houdende regeling van de inrichting, de organisatie, het gezag en het beheer van de politie van Curaçao, van 
Sint Maarten en van Bonaire, Sint Eustatius en Saba en de onderlinge samenwerking tussen de politie van Curaçao, van Sint Maarten en 
van Bonaire, Sint Eustatius en Saba (Rijkswet Politie van Curaçao, van Sint Maarten en van Bonaire, Sint Eustatius en Saba). 
9 De meeste wetsvoorstellen gelden alleen binnen het Europese grondgebied van Nederland. In bepaalde gevallen gelden wetten ook 
binnen het gehele grondgebied van het Koninkrijk der Nederlanden. Deze wetten dragen de naam rijkswet. 
10 Zie reikwijdte onderzoek, hoofdstuk 1.2. 
11 Onderlinge regeling tussen Curaçao, Sint Maarten en Nederland betreffende de verwerking van politiegegevens juli 2010. 
 
12 Onderlinge regeling houdende kwaliteitseisen, opleidings- en trainingsvereisten politie van Curaçao, van Sint Maarten en van Bonaire, 
Sint Eustatius en Saba juli 2010. 
 
13 Onderlinge regeling uitrusting politie van Curaçao, van Sint Maarten en van Bonaire, Sint Eustatius en Saba (uitrustingsregeling voor de 
politie van Curaçao, van Sint Maarten en van Bonaire, Sint Eustatius en Saba) juli 2010. 
 
 
13 

‘De landen treffen onderling een regeling houdende regels voor de uitrusting van 
ambtenaren van politie. Deze regels worden in elk van de landen vastgesteld bij landsbesluit, 
15
houdende algemene maatregelen, of algemene maatregel van bestuur .’ 
 
In artikel 48 (lid 1 en verder) van de Rijkswet Politie worden voor wat betreft het beheer van 
de politie diverse vereisten gesteld. Zo moet het politiekorps er zorg voor dragen dat er 
jaarlijks een ontwerpjaarplan en een ontwerpbegroting voor het desbetreffende politiekorps 
wordt opgesteld (artikel 48 Rijkswet Politie). 
 
In artikel 49 van de Rijkswet Politie zijn voorwaarden gesteld aan de minimale sterkte van 
het politiekorps:  
‘Onze Minister stelt de minimale sterkte van de politie van zijn land vast (…).’  
 
Het Besluit methode vaststelling minimale sterkte politie Curaçao, Sint Maarten en Bonaire, 
Sint Eustatius en Saba werkt het bovengenoemde artikel 49 van de Rijkswet Politie nader 
uit. Het besluit verplicht in onderstaande artikelen de navolgende aspecten wat betreft de 
minimale sterkte: 
 
Artikel 1 
1. De minimale sterkte van de politie van een land wordt vastgesteld op een percentage van 
het volgens het door de Slot Ronde Tafel Conferentie bekrachtigde inrichtingsplan van het 
politiekorps van dat land beoogde aantal ambtenaren van politie, bedoeld in artikel 3, onder 
16
a , van de Rijkswet politie van Curaçao, van Sint Maarten en van Bonaire, Sint Eustatius en 
Saba. 
2. Tot de minimale sterkte van de politie van een land behoren niet de aspiranten. 
 
Artikel 2 
Het percentage bedraagt na de inwerkingtreding van de Rijkswet politie van Curaçao, van 
Sint Maarten en van Bonaire, Sint Eustatius en Saba ten minste: 
a. in het eerste jaar 60 procent; 
b. in het tweede jaar 65 procent en 
c. in de daaropvolgende jaren 75 procent.  
 
Tevens voorziet de Rijkswet Politie in het opstellen van een protocol, waarin de 
gespecialiseerde recherchesamenwerking wordt beschreven (artikel 57a Rijkswet Politie). 
                                                
15 Artikel 42 Rijkswet Politie (2010). 
16 Artikel 3 Rijkswet Politie: Ambtenaren van politie in de zin van deze rijkswet en de daarop berustende bepalingen zijn: 
 
 ambtenaren aangesteld voor de uitvoering van de politietaak. 
 
15 

Als laatste stelt deze onderlinge regeling in dit kader dat als politiegegevens worden 
verstrekt, verbeterd, aangevuld, verwijderd of afgeschermd, de ontvanger de verstrekker 
hiervan op de hoogte brengt (artikel 17). 
 
2.4     Resultaten 
In de Rijkswet Politie staat omschreven dat er viermaandelijks wordt gerapporteerd over de 
inzet en de resultaten van het korps. 
 
Artikel 23 
De korpschef rapporteert viermaandelijks aan Onze Minister en de procureur-generaal over 
de inzet en resultaten van ambtenaren van politie die door middel van de 
gemeenschappelijke voorziening politie aan het korps beschikbaar zijn gesteld. 
 
Tevens dient men er zorg voor te dragen dat er regelmatig een evaluatie plaatsvindt van de 
kwaliteit van de taakuitoefening, de resultaten en het beheer van het korps (artikel 50). 
  
  
 
17 

Deze missie is praktisch vertaald in het ‘Implementatieplan Inrichting Korps Politie Caribisch 
Nederland’. 
 
Het Implementatieplan Inrichting Korps Politie Caribisch Nederland vloeit voort uit artikel 
C20 van de slotverklaring van het bestuurlijk overleg over de toekomstige staatkundige 
positie van Curaçao, Sint Maarten, Bonaire, Sint Eustatius en Saba (2 november 2006). In 
die slotverklaring is opgenomen dat: ’Voordat de nieuwe structuur in werking treedt de 
politieorganisatie sterk verbeterd zal moeten worden.’ In dat kader heeft de Politieke 
Stuurgroep Staatkundige Veranderingen bij besluit van 1 oktober 2008 de opdracht verstrekt 
tot instellen van een project, om uitvoering te geven aan de versterking en verdere 
22
professionalisering van de Antilliaanse politiekorpsen .  
 
Deze opdracht omvat voor het KPCN, naast het opstellen van onder andere een inrichtings- 
en een implementatieplan, tevens een traject dat zich richt op het versterken van 
leiderschap, vakmanschap en professionaliteit, om daarmee de kwaliteitsverbetering ook 
daadwerkelijk te borgen. Om de uitvoering van de plannen te laten slagen, is het 
noodzakelijk om een aantal condities te scheppen. Een van die condities is een meerjarige 
investering in de kwaliteit, cultuur en organisatie-ontwikkeling van het korps. 
 
Ten tijde van de implementatie van de nieuwe organisatie KPCN is daarom gelijktijdig een 
breed verbetertraject (kwaliteit- en professionaliseringstraject) gestart. De ambities van het 
verbetertraject luiden als volgt: 
  
 kwaliteitsverbetering van werkprocessen en/of procedures, gericht op een 
effectieve en efficiënte aanpak van de criminaliteit;   
 het professionaliseren van de bedrijfsvoering in brede zin, waaronder begrepen 
het inrichten van informatiemanagement; 
 het ontwikkelen van de gewenste organisatiecultuur, waarin professionaliteit, 
23
leiderschap en communicatie centraal staan .  
 
Een belangrijk uitgangspunt voor de inrichting van het KPCN is het idee van 
informatiegestuurde politie (IGP). Het Inrichtingsplan korps BES beschrijft dat dit concept  
erop neer komt dat: ‘de informatie uit de samenleving optimaal wordt gegenereerd en 
gebruikt om te komen tot sturing op de meest effectieve bestrijding van criminaliteit en 
realisatie van veiligheid in de samenleving.’ 
 
                                                
22 Implementatieplan Inrichting Korps Politie Caribisch Nederland, 10 februari 2011. 
 
23 Implementatieplan Inrichting Korps Politie Caribisch Nederland, 10 februari 2011. 
 
19 

Het hoofd opsporing is verantwoordelijk voor het totale opsporingsproces. Het proces omvat 
diverse opsporingsactiviteiten, gericht op onder meer incidentgerichte opsporing, forensische 
opsporing en probleemgerichte opsporing.  
 
De opsporing op Bonaire, Saba en St.Eustatius is onderverdeeld in de zogenoemde 
incidentgerichte opsporing (IGO) en de probleemgerichte opsporing (PGO). Beide afdelingen, 
gehuisvest op Bonaire worden aangestuurd door een chef. Vanuit de BPZ wordt 
ondersteuning geleverd aan IGO. Op roulatiebasis zullen medewerkers van de BPZ voor een 
bepaalde periode  ingezet worden bij IGO, om de aanpak van de gebiedsgebonden 
problematiek te versterken. Ook worden hiermee de dwarsverbanden tussen de BPZ en de 
25
opsporing versterkt .  
 
De organisatiestructuur voor wat betreft het opsporingsproces van de KPCN ziet er als volgt 
uit: 
 
Korpschef
 
 
 
 
Hoofd BPZ Hoofd Intake Hoofd Opsporing
 
 
 
Chef Chef
Incidentgerichte Probleemgerichte
 
opsporing Opsporing
 
 
Jeugd- en 
 
ZwaCri
zedenzaken
 
 
 
Forensische Opsporings-
Opsporing ondersteuning
 
 
                                                
25 Deel-rapport inzake de organisatie en formatie van het onderdeel Politiekorps-BES, versie 24 september 2010. 
  
 
21 

◊ 
 
Probleemgerichte opsporing richt zich specifiek op de ‘haaldelicten’. Bij ‘haaldelicten’ gaat 
het om het opsporingsproces dat wordt opgestart naar aanleiding van een door de politie 
gesignaleerd probleem. Probleemgerichte opsporing is ‘het proces van projectmatig opsporen 
dat volgt op constatering van stelselmatig in verdachte(n) en/of strafbare feiten, indien deze 
een ernstige inbreuk op de veiligheid en/of leefbaarheid vormen en/of de maatschappelijke 
27
integriteit aantasten .’ PGO omvat tevens de zaken die betrekking hebben op zware 
criminaliteit (ZwaCri) en is verantwoordelijk voor de opsporingsondersteuning. Het doel van 
het probleemgericht opsporen is volgens het Inrichtingsplan Korps BES niet alleen het 
aanhouden van verdachten, maar omvat ook het vergroten of herstellen van de veiligheid en 
leefbaarheid in de buurt. Dit alles om structurele verbeteringen te bereiken. De 
probleemgerichte aanpak kan dus sterk geografisch georiënteerd zijn. Het kenmerkt zich 
door de vanzelfsprekende samenwerking tussen de processen/domeinen binnen het korps en 
de samenwerking met andere partners, aldus het plan. 
 
◊ 
 
In het Jaarplan 2012 is beschreven dat in 2012 de splitsing tussen incidentgerichte en 
probleemgerichte opsporing verder wordt uitgewerkt, door het beschrijven en 
doorontwikkelen van de processen.  
3.3.3  De inrichting 
Het jaarplan 2012 beschrijft dat de opsporing kampt met behoorlijke onderbezetting. De 
ambitie was dat de afdeling Opsporing in 2012 tenminste voor 70 procent werd bezet.  
 
De formatie van de afdeling Opsporing is in het organisatie- en formatierapport als volgt 
ingericht: 
 Hoofd Chef Rechercheur Medewerker BOA 
Hoofd opsporing 1     
      
Chef incidentgerichte  1    
opsporing 
Rechercheur   9   
Rechercheur JZZ   4   
                                                
27 Inrichtingsplan Korps BES, 25 november 2009 
 
23 

Binnen het KPCN is de korpschef eindverantwoordelijk voor het opsporingsproces. Het 
organisatieonderdeel Opsporing, wordt voor wat betreft het dagelijkse werk aangestuurd 
door een hoofd opsporing. Er is één chef verantwoordelijk voor de leiding aan de afdeling 
IGO, met inbegrip van de JZZ en de FO, en één chef die leiding geeft aan PGO. 
 
De strategische sturing vindt plaats op basis van informatie uit het criminaliteitsbeeld, dat 
één maal per vijf jaar in opdracht van de PG wordt opgesteld, aldus de plannen. Uit dit 
criminaliteitsbeeld komen de beleidskeuzes naar voren op het gebied van opsporing. De 
prioriteiten worden jaarlijks door het OM vastgelegd in het jaarplan OM.  Het KPCN neemt de 
daarin genoemde prioriteiten v.w.b. de opsporing over in het korpsjaarplan.  
 
Het deelrapport inzake de organisatie en formatie beschrijft dat het hoofd opsporing 
verantwoordelijk is voor het totale opsporingsproces. Hij draagt verantwoordelijkheid voor de 
verschillende onderdelen van de opsporing. Het hoofd opsporing neemt deel aan het MT van 
het KPCN en onderhoudt op tactisch en operationeel niveau contact met verschillende 
externe organisaties. Verder stuurt het hoofd opsporing volgens de planvorming op het 
proces en draagt hij zorg voor de inrichting van de werkprocessen.  
 
PGO en IGO hebben ieder hun eigen chef. Volgens het deelrapport inzake de organisatie en 
formatie zijn bij deze functies de operationele aansturing van de opsporingswerkzaamheden 
belegd. Naast de leidinggevende taken bevat deze functie ook het houden van 
voortgangsoverleggen met het OM. Daarnaast geeft de chef IGO volgens de planvorming 
tevens leiding aan de werkzaamheden op het gebied van jeugd en zeden en is de chef PGO 
tevens verantwoordelijk voor de opsporingsondersteuning. De chefs PGO en IGO zijn 
verantwoordelijk voor de kwaliteit en de realisatie van de operationele resultaten en geven 
richting aan de uitvoering. 
 
De aansturing van de opsporingsprocessen geschiedt op basis van zaaksturing door de chef, 
waarbij bepaald wordt welke zaken er worden opgepakt en binnen welke termijn deze 
worden afgehandeld. Hierbij wordt de doorlooptijd voortdurend gemonitord en waar nodig 
bijgesteld, aldus het inrichtingsplan. 
 
Voor wat betreft IGO is de sturing een continu weegproces tussen beschikbare capaciteit en 
onderzoeken die uitgevoerd moeten worden, aldus het inrichtingsplan. Hiervoor dient de 
verantwoordelijke chef zicht te hebben op de voor hem/haar beschikbare capaciteit en de in 
behandeling zijnde onderzoeken. De chef bepaalt welke rechercheur zich bezig houdt met 
welk onderzoek en maakt de prioritering van zaken.  
 
 
25 

Het systeem ActPol is volgens de planvorming toereikend om met de gegevens betrouwbare 
32
criminaliteitsrapportages op te leveren .  
 
In het Jaarplan 2012 zijn tevens de volgende ambities met betrekking tot het 
informatiemanagement beschreven: 
    In 2012 worden per eiland twee veiligheidsscans gehouden, één in het eerste kwartaal 
en één in het derde kwartaal.  
    Het opleveren van een wekelijkse rapportage waarin veiligheidscijfers (incidenten) en 
trends zijn opgenomen.  
    Het maandelijks voorzien in een rapportage met daarin de delicten en de 
oplossingspercentages, conform het afgesproken format. 
3.5 De resultaten 
De Raad heeft niet vastgesteld dat het KPCN beoogde prestaties voor wat betreft de 
resultaten in plannen of afspraken heeft vastgelegd. Wel zijn er een aantal prioriteiten 
33
benoemd . Binnen de opsporing is, in afstemming met het Openbaar Ministerie, voor 2012 
prioriteit gegeven aan de aanpak van: 
1. geweldscriminaliteit (incl. zeden en straatroven); 
2. woning- en bedrijfsinbraken en 
3. jeugdcriminaliteit. 
 
Daarnaast heeft ook mensenhandel, drugs- en grensoverschrijdende criminaliteit (in 
samenwerking met RST en KMar) aandacht binnen de opsporing. 
 
 
 
                                                
32 Jaarplan ‘Samen verder bouwen aan een veilig Caribisch Nederland’ KPCN, 2012. 
33 Jaarplan ‘Samen verder bouwen aan een veilig Caribisch Nederland’ KPCN, 2012. 
 
27 

werk van IGO uit een groot aantal werkzaamheden die over het algemeen een korte 
doorlooptijd kennen. In het eerder genoemde Inrichtingsplan BES wordt in dit verband over 
zogeheten ‘brengdelicten’ gesproken.  
 
36
IGO is recentelijk losgekoppeld van de BPZ. Dat heeft met name gevolgen voor de 
37
werkwijze binnen het rechercheproces. De BPZ-medewerker handelt eenvoudige misdrijven 
niet meer zelf af. Dat deze ontkoppeling niet (breed) binnen de recherche is geaccepteerd 
blijkt onder meer uit het feit dat meerdere geïnterviewden hebben aangegeven dat, ook na 
de ontkoppeling, BPZ de zogeheten ‘zes uurzaken’ blijft doen. Een geïnterviewde zegt 
hierover:  
‘De zogeheten ‘6 uurzaken’ worden soms door de BPZ opgepakt. Eigenlijk zouden alle zaken 
ook de ‘6 uurzaken’ bij de IGO terecht moeten komen. De BPZ zou dan iemand moeten 
leveren om samen met een rechercheur van de IGO de zaak op te pakken. Door het 
personeelstekort bij de BPZ gebeurt dit echter niet. Soms gaan zaken dan gewoon terug 
naar de BPZ (…)’ 
 
Ook binnen de IGO geeft men aan dat de kleinere zaken nog steeds door BPZ worden 
afgehandeld: ‘Volgens het inrichtingsplan moet IGO ook kleine zaken (bijvoorbeeld ‘zes 
uurzaken’) doen. Als we een ‘zes uurzaak’ krijgen die BPZ zelf kan afdoen dan stuur ik die 
gewoon terug. BPZ kan dat ook zelf afdoen. Die kleine zaken - bijvoorbeeld een 
winkeldiefstal - kost helemaal niet zoveel tijd. De verdachte is bekend en BPZ kan de zaak 
zelf gewoon afhandelen. Daar hebben ze IGO in principe niet voor nodig. Dan kunnen ze 
tegelijkertijd met dat soort kleine recherche onderzoeken ook ervaring opdoen.’ 
 
Ook voor direct betrokken ketenpartners zoals het OM zijn de afspraken niet altijd even 
duidelijk: ‘IGO richt zich meer op wat je zou kunnen noemen ‘de waan van de dag’. Op dit 
moment is de afspraak dat IGO alle (reguliere) onderzoeken doet. Vanaf 1 november is de 
afspraak dat de Algemene Politiedienst (Basispolitiezorg – BPZ) helemaal geen zaken met 
een opsporingsaspect meer doet, ook niet de kleinere zaken. In principe is afgesproken dat 
alles waar een opsporingsindicatie inzit – ook de zogeheten 6 uurzaken - door IGO wordt 
afgedaan. De afspraken daaromtrent zijn niet duidelijk. Voor het OM is belangrijk dat alle 
zaken, dus ook de kleinere opsporingszaken, goed worden afgehandeld.’   
 
◊ 
 
                                                
36 In het implementatieplan van 10 februari 2011 wordt al gesproken over ‘het loskoppelen van de Incidentgerichte Opsporing’ van de 
BPZ. Uit interviews is echter gebleken dat deze ontkoppeling in ieder geval tot medio 2012 nog niet het geval was.  
37 Onder ‘eenvoudige zaken’ wordt vooral verstaan de zogeheten ‘zes uurzaken’. Dit zijn kleine zaken (bijvoorbeeld een winkeldiefstal) 
waarbij de dader vaak al bekend is en binnen zes uur (administratief) kan worden afgehandeld.  
 
29 

voor de samenwerking tussen de tactische en forensische opsporing, maar in de praktijk 
gebeurt dit niet.‘ 
◊ 
 
In het inrichtingspan staat met betrekking tot de start van een mogelijk onderzoek door  
IGO: ‘De afdeling IGO start op basis van een melding, ontvangen informatie, één of meer 
aangiften dan wel één of meer aangehouden verdachten ‘een zo efficiënt mogelijk reactief 
39
onderzoek .’  
 
Uit de interviews komt stelselmatig naar voren dat de wijze waarop IGO in eerste instantie 
aan haar onderzoeken komt, prioriteert en vervolgens oppakt, grotendeels ongestuurd en 
door toeval bepaald is. Vervolgens blijkt er in de praktijk sturing in tweede instantie door het 
OM te bestaan, waarbij het OM de vinger aan de pols houdt en heel nadrukkelijk op 
40
onderzoeken stuurt .  
 
Hoewel in de planvorming aandacht is voor de samenhang en dwarsverbanden tussen de 
verschillende werkzaamheden zoals intake, selectie en opsporing, blijkt uit de bevindingen 
dat dit in de praktijk nog niet is gerealiseerd en dat duidelijkheid en samenhang vaak 
ontbreekt.  
 
Dit probleem wordt door diverse direct betrokkenen zowel binnen IGO, binnen het Korps als 
ook bij direct betrokken ketenpartners gesignaleerd:  
 
 ‘De input van IGO komt of uit de intake, uit de BPZ of uit aangiften die we zelf 
opnemen. Die inputstroom komt niet automatisch terecht bij de opsporing, zo kan 
het zijn dat een aangifte is opgenomen bij ’intake en service’ ergens anders ‘ter 
beoordeling’ in de organisatie terechtkomt. Dat kan dan soms wel een maand 
blijven liggen, zonder dat men bij de IGO op de hoogte is van het bestaan van die 
aangifte. Het zou dus kunnen zijn dat je met een zaak bezig bent en geen kennis 
hebt van het feit dat er meerdere aangiftes zijn die je in die zaak zou kunnen 
betrekken. Zo krijg je geen overzicht in dadergroepen of in trends die zich 
voordoen. Wanneer een zaak gemakkelijk is, houdt de BPZ een zaak ook nog wel 
eens bij zich, als het echter moeilijk wordt, gooien ze de zaak over de schutting.’ 
 
 ‘IGO doet veel zaken. Het is mij niet altijd duidelijk op welke wijze de zaken bij IGO 
worden geselecteerd. Soms denk ik wel eens dat bepaalde onderzoeken wat meer 
                                                
39 Inrichtingsplan korps BES, pagina 26. 
40 Zie verder hoofdstuk 4.4 ‘De sturing van het opsporingsproces binnen het KPCN’.   
 
 
31 

Ook het geïnterviewde lid van de rechterlijke macht constateert een wisselend beeld voor 
wat betreft de kwaliteit van de processen-verbaal: 
‘De kwaliteit van de proces-verbalen wisselt sterk. De kwaliteit is in sterke mate afhankelijk 
van wie het proces-verbaal heeft opgesteld. Soms zijn ze goed en soms zijn ze heel 
rommelig en onduidelijk. (…) Ik krijg soms zaken waarin ik best de ernst van de situatie 
onderschrijf, maar waar ik op basis van het rommelige proces-verbaal niet naar kan 
handelen. Soms leidt dat in een strafzaak zelfs tot vrijspraak. Dat gebeurt niet vaak, maar 
het ingewikkelde van strafzaken is dat sommige fouten in het begin van het 
opsporingsproces niet meer in een later stadium hersteld kunnen worden. Dan is er 
bijvoorbeeld bewijs verloren gegaan. Soms kan dat achteraf nog wel worden hersteld, dan 
kun je bijvoorbeeld nog een politieman of een getuige horen om meer duidelijkheid te 
verschaffen.’ 
◊ 
 
De positie van IGO als grootste afdeling binnen het opsporingsproces is – mede gezien het 
takenpakket – een bepalende factor binnen het opsporingsproces van het KPCN. Volgens 
planvorming heeft IGO gezien de aard van haar werkzaamheden met vrijwel alle 
organisatieonderdelen nauw contact. Uit de interviews die de Raad met betrokkenen van 
andere organisatieonderdelen én met betrokkenen binnen IGO heeft gehouden, blijkt dat 
IGO vooral een in zichzelf gekeerd organisatieonderdeel is. Contacten met andere 
organisatieonderdelen zijn er uit hoofde van de werkzaamheden wel – een belangrijk 
41
moment in dit verband is de briefing – maar van een vruchtbare wisselwerking (zoals 
42
bedoeld in de procesoriëntatie van het inrichtingsplan ) tussen IGO en andere 
organisatieonderdelen is nauwelijks sprake. Men is vooral bezig met de eigen ‘drukte’ en 
heeft weinig oog voor gedeelde organisatiebelangen. 
Het feit dat het middenkader een belangrijke rol heeft bij het behartigen van deze belangen, 
zoals in het inrichtingsplan staat beschreven, lijkt in de dagelijkse praktijk geen rol te spelen. 
Een direct betrokkene zegt hierover: ‘Er is een inrichtingsplan, hierin is beschreven hoe we 
zouden moeten werken, maar feitelijk werken we zo niet. Het lijkt soms of die plannen alleen 
maar zijn geschreven om aan te tonen van ‘kijk maar, we werken wel op deze manier’. We 
zijn niet in staat, zeker niet op het gebied van leiderschap, om ook volgens dat plan te 
werken. Daarnaast speelt er ook het aspect ‘cultuur’. Er is een uitspraak hier op de Antillen 
‘kachó no ta kome kachó; je zegt niets slechts over je gelijken. Men spreekt elkaar dus ook 
niet aan.’ 
 
                                                
41 Zie hoofdstuk 5 ‘Informatiemanagement’.  
42 Inrichtingsplan Korps Bes, Paragraaf 2.3 ‘Procesoriëntatie’.  
 
33 

name om vormen van veel voorkomende, lokaal ernstige of zware georganiseerde 
44
criminaliteit .  
 
Over de afdeling PGO is men zowel binnen als buiten de KPCN – zo blijkt uit de interviews – 
goed te spreken. Uit de bevindingen van de Raad blijkt dat de Stuurgroep Opsporen BES een 
belangrijke impuls geeft aan de prioritering en inrichting van de bestrijding van 
probleemgerichte, grensoverschrijdende, zware en georganiseerde criminaliteit  op de BES-
eilanden. De wijze waarop de afdeling PGO zaken krijgt toegewezen, maar ook de wijze van 
45
interne prioritering, is overzichtelijk en afgewogen . Toch lijkt op dit moment – door een 
relatief kleine bezetting van deze afdeling –  de mogelijkheden om de in de planvorming 
opgesomde werkzaamheden in volle omvang op te pakken, niet haalbaar.     
 
Dit beeld wordt van verschillende kanten bevestigd. Zo stelt een medewerker van het OM: 
‘Aan de ‘haal’-zaken, op basis van bijvoorbeeld informatiegestuurde opsporing, komen we 
(nog steeds) te weinig toe. Met de groei van de capaciteit mag verwacht worden dat het 
aantal ‘haal’ -zaken (volgens de principes van de stuurgroep opsporen BES) zal toenemen. 
Ook PGO moet op een gegeven moment in staat zijn – al dan niet met ondersteuning van de 
Kmar en/of RST – om zelfstandig onderzoeken te gaan draaien. Tot op heden ging alle 
capaciteit zitten in de ‘breng’ -zaken. Ze hebben vooral veel moeten bijspringen bij IGO. 
Daar moet nu ook verandering in komen. Samen met de partners in de ‘stuurgroep opsporen 
BES’ moeten de projectmatige onderzoeken worden opgepakt.’  
 
Ook binnen het KPCN worden de beperkte mogelijkheden voor PGO onderkend: ‘Tot nu toe 
lag de focus van het recherchewerk met name op de incidenten. Dat verloopt redelijk 
succesvol. Zo pakken wij bijna alle geweldsdelinquenten op. Aan de andere kant zorgt het 
feit dat we zo op incidenten gericht zijn ervoor dat meer stelselmatige problemen, zoals de 
woninginbraken, minder aandacht krijgen. Dat wil ik in 2013 beter borgen bij de PGO.  Er is 
een ‘stuurgroep opsporen BES’ opgericht die mede op basis van ‘pre-weeg documenten’ de 
zaken die PGO oppakt vaststelt. Dit in lijn met de vastgestelde prioriteiten in het jaarplan 
van het OM en politie.’ 
 
Over het feit dat PGO momenteel tegen de grenzen zit van haar mogelijkheden wat 
capaciteit betreft, merkt een leidinggevende binnen het KPCN op: ‘Op dit moment heeft PGO 
weinig capaciteit, het is daarbij vooral zoeken hoe men toch zaken kan draaien. Als in de 
                                                
44 Inrichtingsplan Korps BES. 
45  De Stuurgroep Opsporen Bes stelt de prioriteiten vast op basis van diverse criteria. In de voorfase wordt pre-weegdocument opgesteld 
en vervolgens wordt – indien de zaak genoeg ‘gewicht’ heeft - een projectvoorstel gemaakt.. Als het projectplan is goedgekeurd wordt een 
onderzoek uitgevoerd. De stuurgroep bepaalt de periode van onderzoek  en stelt de capaciteit die voor een onderzoek ter beschikking 
wordt gesteld vast. 
 
35 

Bijvoorbeeld over het mensenhandelonderzoek ben ik tevreden en ik denk dat we daar een 
goed resultaat mee boeken.’ 
 
◊ 
 
De afdeling PGO ondersteunt desgevraagd (zover dat wat capaciteit betreft binnen haar 
mogelijkheden ligt) de afdeling IGO en werkt vooral samen met de KMar en – in mindere 
mate – met het RST. 
 
Een betrokkene van PGO zegt hierover: ‘De PGO ondersteunt ook de IGO. Er zijn collega’s 
met zogeheten ‘taakaccenten’ (bijvoorbeeld digitaal of financieel rechercheren). Deze 
collega’s ondersteunen waar nodig binnen het KPCN. Overigens is het in de praktijk ook zo 
dat als er een huiszoeking of een aanhouding is, en er zijn meerdere mensen nodig, dat het 
PGO dan mensen levert en bijspringt als dat kan. Hoewel PGO niet veel mensen ter 
beschikking heeft verlenen we als dat nodig is ondersteuning; ‘als het nodig is, dan moet 
het.’ 
 
Wat betreft de samenwerking met de KMar en het RST wordt opgemerkt: ‘Met de KMar 
werken we meer samen dan met het RST, dat heeft onder andere te maken met de criteria 
die het RST hanteert voor hun zaken, bijvoorbeeld dat een zaak grensoverschrijdend moet 
zijn of moet gaan om georganiseerde criminaliteit. De zaken die wij momenteel draaien 
voldoen niet aan (alle) RST-criteria. De reden dat de samenwerking nog niet echt van de 
grond komt heeft vooral te maken met de afspraken die gemaakt zijn met betrekking tot het 
doel waarvoor het RST hier is en de praktische invulling die wordt gegeven aan de 
samenwerking (bijvoorbeeld het labellen van mensen om samen te werken).’  
 
 
37 

van de BPZ taakaccenthouder forensische opsporing te maken, maar dat blijkt lastig. De 
basismiddelen zijn er wel, maar het is lastig om de mensen de juiste opleiding te 
verschaffen.’ Een andere geïnterviewde zegt hierover: ‘Er zijn geen rechercheurs op deze 
eilanden. Voor wat betreft de zedendelicten verlenen wij vanaf Bonaire wel regelmatig 
bijstand. Dit soort delicten vragen om specifieke kennis en expertise.’ 
 
Dat het ontbreken van expertise soms leidt tot problemen blijkt wel uit de bevindingen met 
betrekking tot de forensische opsporing:‘Op dit moment is er op de eilanden geen 
zelfstandige forensische opsporing mogelijk. Wanneer er een incident is waarbij wel 
forensische opsporing gewenst is, gebeurt dit door de KMAR of door rechercheurs van 
Bonaire. Het opsporingsproces loopt hierdoor vertraging op.’ 
 
Een medewerker van het OM geeft met betrekking tot het opsporingsproces aan: ‘Op Saba 
verloopt de opsporing niet optimaal. Op dit moment zijn daar geen rechercheurs, het werk 
wordt gedaan door mensen van de BPZ en door de KMar. Pas op het moment dat daar 
behoefte aan is vliegen er vanaf Bonaire rechercheurs naar Saba. Het gevolg hiervan is dat 
de productie door de politie erg laag is. Voor Sint Eustatius geldt eigenlijk hetzelfde, hoewel 
er daar wel meer agenten zijn. Ook daar blijven onderzoeken liggen omdat er geen 
recherchecapaciteit is. Onlangs was ik op Sint Eustatius en heb ik ook bijstand geleverd aan 
Saba. Daar ontving ik dossiers van begin 2012 omdat die zaken zijn blijven liggen.’ 
 
◊ 
 
Vooral de geografische afstand tussen Sint Eustatius en Saba wordt gezien als een grote 
hindernis voor een effectieve en efficiënte afstemming en samenwerking. Ook het feit dat – 
door de kleinschaligheid – men ter plaatse niet (altijd) over de juiste middelen en 
opleidingen beschikt, draagt niet bij aan een optimale inrichting van het opsporingsproces. 
Een leidinggevende binnen het KPCN zegt hierover: ‘Ook de Bovenwindse Eilanden vallen 
onder het KPCN. De geografische ligging van de eilanden en het feit dat er geen directe 
vlucht beschikbaar is naar Saba en Sint Eustatius zorgt ervoor dat het lastig is om ook de 
opsporingstaak daar optimaal te laten verlopen.’ 
 
Dat de verantwoordelijke leidinggevenden regelmatig veranderen, draagt ook niet bij aan 
een vaste werkstructuur. Een leidinggevende binnen het KPCN merkt op, dat: ‘De mensen 
van de KMar die fungeren als chef BPZ wisselen nu (circa) om de 9 maanden. Dat betekent 
dat je daar steeds nieuwe afspraken mee moet maken. Daar proberen we nu meer lijn in te 
brengen. Op dit moment is het nog niet voldoende georganiseerd.’ 
 
 
39 

volgens geïnterviewden nog maar de vraag of de capaciteitshoeveelheid zoals genoemd in 
het inrichtingsplan überhaupt voldoende is om alle onderzoeken op te pakken. Een 
medewerker van IGO merkt het volgende op: ‘In die briefing blijkt telkens dat de opsporing 
het te druk heeft met de afhandeling van de ‘zes uurzaken’. 
 
Met betrekking tot de JZZ en de FO wordt door geïnterviewden aangegeven, dat op dit 
moment in principe voldoende capaciteit is om de meeste zaken te behandelen. Voor wat 
betreft de FO zorgen volgens geïnterviewden ook de toename van middelen en expertise 
(door opleiding en de komst van een medewerker van het NFI) voor het sneller en beter 
oppakken van zaken. 
49
De daadwerkelijke bezetting van IGO is als volgt : 
 Chef Rechercheur Medewerker 
Chef incidentgerichte 1   
opsporing 
Rechercheur  8  
Rechercheur JZZ  3  
Forensische opsporing   2 
    
Totaal 1 11 2 
 
Uit het bovenstaande schema blijkt, als dit wordt vergeleken met het Organisatie- en 
50
formatierapport , dat IGO op dit moment (inclusief de chef IGO) de beschikking heeft over 
veertien medewerkers in plaats van zestien medewerkers. Dit houdt in dat IGO op dit 
moment een bezettingsgraad heeft van bijna 90 procent. 
 
                                                
49 Excel-document – formatie vs bezetting 31-10-2012 KPCN, 2012. 
50 Deelrapport inzake de organisatie en formatie van het onderdeel Politiekorps-BES, versie 24 september 2010. 
 
41 

4.3.4 De inrichting van het opsporingsproces op Sint Eustatius en Saba 
Op Sint Eustatius en Saba zijn geen aparte FTE’s voor de opsporing gelabeld. Het 
opsporingsproces wordt op beide eilanden volgens de plannen wel ingevuld, veelal door 
middel van een basisniveau aan kennis, vaardigheden en middelen bij de BPZ, aangevuld 
met ondersteuning vanuit Bonaire, de KMar, andere eilanden in de omgeving of in een 
voorkomend geval met hulp van Nederland. Door de Raad is overigens niet vastgesteld of er 
voor wat betreft de opsporing op Sint Eustatius en Saba een gestandaardiseerde 
samenwerking is met Sint Maarten, zoals dat in de planvorming is omschreven.  
 
Wat de JZZ en de FO betreft, is het voornemen een deel van de taken van deze afdelingen 
55
door personen van de BPZ ter plaatse ‘met een taakaccent’ te laten uitvoeren . Op dit 
56
moment wordt hier binnen de FO en JZZ invulling aangegeven .  
 
4.3.5  Huisvesting en middelen 
Op dit moment zijn IGO en PGO nog fysiek van elkaar gescheiden; ze bevinden zich in  
verschillende gebouwen. Door verschillende geïnterviewden wordt deze fysieke scheiding als 
57
een obstakel gezien in de samenwerking tussen PGO en IGO . Geïnterviewden geven aan 
dat men hierdoor niet naar briefings gaat en dat men de informatie, die voor een onderzoek 
nodig is, niet altijd krijgt. 
 
In het Jaarplan 2012 van het KPCN komt het aspect automatisering en tekortkomingen op 
dit terrein aan de orde. Dit heeft ook weerslag op de opsporing. Zo is voor PGO nog niet 
58
bekend welk systeem moet worden gebruikt en zijn er nog geen eigen tapfaciliteiten. PGO 
maakt nu gebruik van de faciliteiten van het RST.  
Een duidelijke vooruitgang is geboekt bij FO, onder andere wat betreft de beschikbaarheid 
van ondersteunende middelen. Zo is er een DNA databank en een digitaal 
59
vingerafdruksysteem opgezet . 
 
4.4     De sturing van het opsporingsproces binnen het KPCN 
 
Het opsporingsproces binnen het KPCN is – zo blijkt uit de bevindingen van de Raad – een 
onderwerp dat vrijwel alle betrokkenen intensief bezighoudt. Ook hieruit blijkt de 
                                                
55 Inrichtingsplan Korps BES, 25 november 2009. 
56 Zie meer uitgebreid paragraaf 4.2. 
57 Zie meer uitgebreid paragraaf 4.1.1. 
58 zie voor meer informatie over (het gebruik van) de systemen hoofdstuk 5. 
59 Zie meer uitgebreid hierover paragraaf 4.1.1. 
 
43 

 
 
Een direct betrokkene van IGO zegt: ‘De sturing bij IGO kan naar mijn mening wel beter. Ik 
denk dat ze het bij IGO toch anders moeten aanpakken. Ik zie bijvoorbeeld dat een 
onderzoek naar een schietpartij of een zware mishandeling stilstaat, maar een eenvoudige 
bedreiging wel wordt opgepakt. Ik denk soms dat de reden is dat ze makkelijker kunnen 
scoren met kleine onderzoeken omdat deze makkelijk zijn op te lossen. Binnen het KPCN zijn 
er op zich wel mogelijkheden om aan te kaarten als dingen niet goed lopen, bijvoorbeeld 
over IGO. Maar niet iedereen durft dat.’ 
 
De kritiek op de wijze van leidinggeven binnen IGO en de aansturing van de recherche, is 
niet van vandaag of gisteren. Dit blijkt onder meer uit de interviews waar men aangeeft dat 
men het probleem meerdere malen op verschillende niveaus binnen en buiten de organisatie 
ter sprake heeft gebracht  
Door een andere respondent wordt opgemerkt: ‘Het zou goed zijn, als daar op zeer korte 
termijn verandering in komt. Door het OM wordt daarover met de korpsleiding in alle 
openheid gesproken. Het OM heeft er alles aan gedaan om de signalen over de falende 
sturing - en de gevolgen die dit heeft voor de kwaliteit van de opsporing – onder de 
aandacht te brengen en goed te communiceren. Het lijkt wel te ontbreken aan echte 
daadkracht om door te pakken. Er is op het oog toch tijd genoeg geweest om een stevig 
dossier over de stand van zaken op te bouwen en op basis daarvan de noodzakelijke stappen 
te ondernemen. De situatie wekt langzamerhand wel verbazing, mede omdat het probleem 
op de niveaus die daarover kunnen beslissen bekend is, ook bij DGPol /de korpsbeheerder. 
Dat deze situatie zo lang ‘doorsuddert’ is onverantwoord.’ 
 
Naast de sturing op prioritering van zaken en de afhandeling daarvan (lijnsturing) ontbreekt 
het ook aan bewaking van de afgesproken processen binnen de afdeling IGO. De 
lijnverantwoordelijke toont zich niet verantwoordelijk voor de implementatie en uitvoering 
van afgesproken werkwijzen en resultaten. Ook werkt hij daar niet aan mee als nut of 
noodzaak van de werkwijze niet wordt ingezien (zie onder andere paragraaf 5.1). Ook 
medewerkers worden niet aangesproken op afwijkend gedrag.  
◊ 
 
Aan de werkprocessen bij PGO wordt op gestructureerde wijze leiding gegeven door de 
directe chef van PGO. Voor de medewerkers is hiermee een werksituatie gecreëerd waarbij 
men weet wat er wordt verwacht. De Stuurgroep Opsporen BES speelt (zie ook paragraaf 
4.1) een belangrijke rol bij de prioritering en inrichting van de werkzaamheden van deze 
afdeling. Bij PGO functioneert de chef ook daadwerkelijk als lijnverantwoordelijke van zijn 
uitvoerende medewerkers.  
 
45 

 
De ‘Onderlinge regeling tussen Curaçao, Sint Maarten en Nederland betreffende de 
verwerking van de politiegegevens’ beschrijft een aantal verplichtingen met betrekking tot 
de informatievoorziening. Zo moeten gegevens juist en nauwkeurig zijn en moet er sprake 
zijn van een passende beveiliging van de gegevens. De bevindingen van de Raad betreffende 
61
deze politiegegevens laten zien dat niet in alle gevallen wordt voldaan aan de onderlinge 
regeling.  
 
Er is binnen het korps geen gegevensbeheerder. De informatie wordt niet beheerd of 
gerubriceerd. Iedere medewerker kan in principe in alle bestanden kijken. De 
korpsbeheerder is hiervan op de hoogte. In het Inrichtingsplan wordt de gegevensbeheerder 
niet benoemd, de ‘Onderlinge regeling tussen Curaçao, Sint Maarten en Nederland 
betreffende de verwerking van politiegegevens’ doet dat wel. Een geïnterviewde uit de 
korpsleiding geeft hierover aan: ‘Deze functionaris (gegevensbeheerder) moet ervoor zorgen 
dat er ook aan de Wet politiegegevens wordt voldaan, deze functie is dus vooralsnog niet 
ingevuld, maar ik heb goede hoop dat dit wel in 2013 gaat gebeuren.’  
 
Ook een andere geïnterviewde geeft hierover aan: ‘Er zijn nog tal van aspecten die aandacht 
nodig hebben. Er is bijvoorbeeld nog steeds geen gegevensbeheerder werkzaam binnen het 
KPCN. Er wordt op dit moment niet gewerkt zoals de Wet Politiegegevens dat voorschrijft. De 
korpsbeheerder is voor een goede uitvoering daarvan verantwoordelijk. Er wordt op dit 
moment niet volgens de voorgeschreven regels en procedures gewerkt. Dan hebben we het 
bijvoorbeeld over het opslaan, verwerken en delen van (gerubriceerde) informatie.’  
 
Het niet in alle gevallen voldoen aan de ‘Onderlinge regeling tussen Curaçao, Sint Maarten 
en Nederland betreffende de verwerking van de politiegegevens’ hangt nauw samen met de 
wijze van gebruik van het door het korps gekozen informatiesysteem ActPol.  
 
5.1 ActPol 
Binnen het KPCN wordt ten behoeve van het informatiemanagement gewerkt met het 
bedrijfsprocessensysteem. Hoewel de geïnterviewden wel spreken over een verbetering van 
het informatiemanagement, werkt het systeem ActPol binnen de opsporing niet zoals het 
bedoeld is. Een geïnterviewde leidinggevende zegt hierover: ‘Het informatiemanagement is 
voor wat de betreft de opsporing niet op orde. Het systeem lijkt niet toegerust te zijn voor 
het opsporingsproces.’ Uit de interviews blijken er grofweg twee verklaringen te zijn voor dit 
                                                
61 Onder politiegegevens wordt in de ‘Onderlinge regeling tussen Curaçao, Sint Maarten en Nederland betreffende de verwerking van 
politiegegevens’ verstaan: ‘Elk gegeven betreffende een geïdentificeerde of identificeerbare natuurlijke persoon, dat in het kader van de 
uitoefening van politietaken wordt verwerkt’ 
 
47 

 
Hoewel in de planvorming is vastgelegd dat het systeem ActPol door alle 
organisatieonderdelen binnen het KPCN gebruikt moet worden, gebeurt dit nog niet. 
Hierdoor beschikt men niet gelijktijdig over dezelfde informatie. Zo zijn de bestanden van de 
FO ‘stand-alone.’ Een geïnterviewde geeft aan dat alle informatie van de FO door hen zelf 
wordt geregistreerd. Men kan bij de FO bijvoorbeeld precies zien hoeveel inbraken er zijn 
gepleegd. Bij de FO geeft men aan over betrouwbare informatie beschikken van de eigen 
werkzaamheden. Die informatie kan afwijken van de informatie uit bijvoorbeeld ActPol. Als 
er bijvoorbeeld bij de FO sprake is van 60 inbraken, kunnen er in ActPol 40 of 80 inbraken 
geregistreerd zijn. Een geïnterviewde zegt hierover: ‘Niet alle inbraken worden in ActPol 
verwerkt en de FO registreert alleen de zaken waar de FO een rol in speelt. Als de FO ter 
plaatste komt is er nog niet altijd aangifte gedaan. Regelmatig komt de FO bijvoorbeeld met 
een uitslag van het NFI bij de IGO en dan blijkt dat er überhaupt nog geen aangifte is 
gedaan. Dan moet er eerst een aangifte worden gehaald.’ 
 
Op Sint Eustatius en Saba wordt niet gewerkt met het systeem ActPol. Men houdt daar een 
eigen informatiesysteem bij, dat niet gekoppeld is aan ActPol. Op Bonaire heeft men niet 
automatische toegang tot het informatiesysteem van Sint Eustatius en Saba.  
 
Het niet gebruiken van ActPol heeft als gevolg dat dossiers soms niet compleet zijn. Veel 
informatie is bij de afzonderlijke medewerkers aanwezig. Door het gebrek aan een goed 
gevuld en bevraagbaar informatiesysteem kunnen verbanden tussen zaken en personen niet 
worden gelegd. Een geïnterviewde zegt hierover: ‘Verbanden tussen verschillende zaken 
kunnen in het systeem niet worden gelegd. Deze verbanden tussen zaken zit bij mensen 
‘tussen de oren’. Het is wel een probleem wanneer mensen uit dienst gaan of bijvoorbeeld 
ziek worden.’ 
 
5.2 Informatievoorziening 
Het KPCN kent een afdeling Intake, Informatie en Operationele Ondersteuning (IIOO). Onder 
deze afdeling valt de infodesk. ‘De infodesk is het centrale punt binnen onze organisatie voor 
wat betreft informatie.’ De infodesk krijgt bevragingen van alle afdelingen en tevens van 
andere organisaties zoals het RST en de KMar. Geïnterviewden geven aan dat de 
samenwerking tussen de infodesk en de overige afdelingen goed verloopt. De infodesk krijgt 
met name bevragingen van de opsporingsafdelingen, waarbij het vooral gaat over kentekens 
en personalia. De meeste bevragingen komen van IGO.  
 
De infodesk heeft toegang tot verschillende systemen waaronder ActPol,  
 
49 

Officieel doet de infodesk op Bonaire ook de bevragingen voor Sint Eustatius en Saba. 
Feitelijk gebeurt dat niet. Een geïnterviewde zegt hierover: ‘Soms heb ik in dit verband wel 
eens het gevoel dat we Sint Eustatius en Saba ‘vergeten’.’ 
 
 
5.3 Managementinformatie 
Uit de bevindingen blijkt dat het informatiesysteem niet consequent wordt ingevuld. Dit heeft 
als gevolg dat men niet beschikt over complete en betrouwbare informatie. Hierdoor kunnen 
onvoldoende betrouwbare kwartaal- of jaarcijfers worden opgeleverd. Ook is het niet 
duidelijk hoeveel zaken blijven liggen waar bijvoorbeeld wel aangifte van zijn gedaan, maar 
niet verder hebben geleid tot vervolgstappen. Door een gebrek aan betrouwbare 
managementinformatie is het de geïnterviewden niet in alle gevallen duidelijk op basis 
waarvan managementkeuzes worden gemaakt (zie ook paragraaf 4.4) 
 
In de interviews wordt aangegeven dat het OM wel beschikt over betrouwbare informatie. 
Het OM gebruikt een gesloten systeem waarin alle zaken worden geregistreerd: ‘Dit systeem 
wordt voor 100 procent bijgehouden. Dit systeem is handmatig, maar wel compleet. 
(…)echter, de cijfers van het OM vormen het topje van de ijsberg.’ Het OM registreert alleen 
de zaken die bij het OM binnenkomen, de overige zaken die niet door het OM worden 
afgehandeld, worden niet door het OM geregistreerd.  
 
 
 
 
 
  
 
51 

62
2011 is wel een onderzoek verricht. In een brief aan de Tweede Kamer van 12 september 
2012, wordt een beeld van de criminaliteitssituatie op de BES geschetst. In deze brief wordt 
over de criminaliteit op Bonaire aangegeven: ‘Het grootste deel van de registraties gaat over 
vermogenscriminaliteit, waarbij door de jaren heen een forse toename wordt geconstateerd. 
In 2008 bestaat bijna de helft van de registraties (48,7%) uit vermogensdelicten terwijl dat 
in 2011 bijna driekwart (71,1%) van de geregistreerde incidenten betreft.’ en: ‘Bij 
geweldsincidenten neemt het aantal registraties, na een lichte daling in 2009, de 
daaropvolgende jaren toe. In 2011 heeft 14% betrekking op geweldsdelicten.’ 
 
Voor wat betreft de criminaliteit op Sint Eustatius stelt de brief: ‘Op Sint Eustatius werden er 
in 2011 in totaal 266 delicten geregistreerd in ActPol, waarvan 201 zaken werden opgelost. 
Er werden 114 incidenten geregistreerd als vermogensdelict, 42,9% van de totale 
registraties.’ Ook de cijfers van Saba laten zien dat vermogensdelicten het meest 
voorkomen.  
 
Hoewel deze cijfers een beeld schetsen van de criminaliteit op de BES, zijn ook deze 
63
gegevens niet compleet en betrouwbaar. In de rapportage bijhorend bij de brief aan de 
Tweede Kamer zeggen de onderzoekers hierover: ‘Ook al is de registratie in ActPol volgens 
woordvoerders van de politie van jaar tot jaar verbeterd, vanuit ActPol kan mede door de 
invoerproblemen geen betrouwbaar beeld worden geconstrueerd van de geregistreerde 
criminaliteit. Meerjarige cijfers kunnen daarnaast vertekenen omdat er in 2012 steeds meer 
wordt gehamerd op de noodzaak van registreren van incidenten.’ 
 
In de planvorming wordt gesproken over extra inzet op een drietal delictvormen 
(geweldscriminaliteit, woning- en bedrijfsinbraken en jeugdcriminaliteit). Tijdens de 
driehoeken BES en het beheersoverleg met de korpsbeheerder, de Hoofdofficier, de 
Korpschef en de drie gezagherbbers d.d. 6 december 2011 zijn  deze drie vormen van 
criminaliteit als speerpunten benoemd, op basis van eerdere beschikbare cijfers. De Raad 
heeft niet kunnen vaststellen  wat de resultaten van de extra inzet zijn. 
 
                                                
62 Tweede Kamer, vergaderjaar 2011–2012, 33 000 IV, nr. 80.
  
63 Geregistreerde  criminaliteit op Bonaire, Saba en Sint Eustatius 2008-2011 door Dienst IPOL en de KMar. 
 
 
53 

 
Afdeling Incidentgerichte opsporing 
Ondanks de afspraken binnen het KPCN dat IGO de ‘lichtere’ zaken voor zijn rekening 
66
neemt, zijn deze afspraken voor wat betreft deze zogeheten ‘zes uurzaken ’ die tot medio 
2012 ook door de BPZ werden afgehandeld niet (breed) geaccepteerd door de rechercheurs 
op de werkvloer en het direct verantwoordelijk operationeel management. Men ziet het 
afdoen van ‘zes uurzaken’ – zo blijkt uit de interviews – als een onnodige verzwaring van de 
werkdruk, omdat de BPZ, zo meent men, deze zaken zelf kan oppakken en daar ook de 
capaciteit en ruimte voor heeft.  
 
In de praktijk betekent dit dat momenteel de organisatie waarbij alle ‘lichtere’ zaken met 
een opsporingsindicatie bij de afdeling IGO zijn ondergebracht nog niet is gerealiseerd, 
omdat men in de praktijk deze zaken niet van de BPZ overneemt of BPZ deze zaken in een 
aantal  gevallen zelf blijft afdoen. Als gevolg hiervan bestaat er zowel in- als extern (bij het 
OM) geen duidelijk beeld over wie welk onderzoek uitvoert.   
 
◊ 
 
Onder de afdeling IGO zijn de eenheden JZZ en FO organisatorisch opgehangen. Deze 
afdelingen functioneren als op zich zelfstaande eenheden binnen IGO. Men is vooral bezig 
met de ‘eigen’ werkzaamheden. Men werkt vooral ‘naast elkaar’ en in enkele gevallen zelfs 
‘langs elkaar heen’. Van enige synergie bij de werkzaamheden binnen IGO tussen recherche, 
de FO en de JZZ – door bijvoorbeeld het delen van informatie of het meedenken bij de 
aanpak van onderzoeken – is geen sprake. Binnen IGO wordt niet optimaal gebruik gemaakt 
van de expertise en technische mogelijkheden die - met name de FO - biedt bij het oplossen 
van onderzoeken. Het gevolg hiervan is dat men bij IGO de kans loopt informatie te missen 
die noodzakelijk is om onderzoeken af te ronden. Bij het management van IGO leeft geen 
besef van de mogelijkheden die de ontwikkelingen binnen JZZ en FO bieden als opmaat naar 
een efficiënter en effectiever georganiseerd opsporingsproces.        
 
◊ 
 
 
De afdeling IGO heeft als grootste afdeling binnen de opsporing van de BES opvallend weinig 
contacten met andere organisatieonderdelen binnen het KPCN. Uit het onderzoek blijkt dat 
van een vruchtbare samenwerking en wisselwerking met andere organisatieonderdelen 
                                                
66 De zogeheten ‘zes uurzaken’ zijn relatief kleine onderzoeken (bijvoorbeeld een winkeldiefstal) waarbij de dader vaak al bekend is en binnen zes uur (administratief) 
kan worden afgehandeld. 
 
55 

het OM dat (noodgedwongen) in de praktijk de organisatie van de opsporingsproces binnen 
IGO bepaalt.  
       ◊ 
 
Afdeling Probleemgerichte Opsporing 
De afdeling PGO richt zich op de aanpak van criminaliteit die tot problemen leidt binnen de 
samenleving waaronder grensoverschrijdende en zware criminaliteit.  De organisatie is 
helder en overzichtelijk in die zin dat de wijze waarop PGO onderzoeken krijgt en vervolgens 
uitvoert volgens duidelijke (van te voren vastgelegde) richtlijnenvan de ‘Stuurgroep 
opsporen BES’. zijn hier mede debet aan.  
 
De medewerkers van PGO hebben – naar eigen zeggen – een goed gevoel over de wijze 
waarop hun werk is georganiseerd en weten wat van hen wordt verwacht bij de uitvoering 
daarvan. Men is (wellicht door capaciteitsgebrek gedwongen) op samenwerking gericht. 
 
Dat de organisatie van de bestrijding van (zware) criminaliteit door PGO binnen het KPCN 
niet volledig uit de verf komt, is niet zozeer een kwestie van kwaliteit maar van kwantiteit. 
Door een gebrek aan menskracht kan slechts een (zeer) beperkt aantal onderzoeken worden 
uitgevoerd. Dit heeft gevolgen voor de ‘slagkracht’ van de organisatie die zich richt op de 
aanpak van de zware criminaliteit. Deze slagkracht is binnen het KPCN nu zodanig beperkt, 
dat er vraagtekens gezet kunnen worden bij de effectiviteit van het  projectmatig opsporen 
van strafbare feiten op de BES.           
 
Saba en Sint Eustatius 
De opsporing op Saba en Sint Eustatius is binnen het KPCN ‘een ondergeschoven kindje’. 
Hoewel het wellicht te verklaren is uit het feit dat sinds ’10-10-10’ binnen het KPCN veel 
aspecten met betrekking tot de opsporing om aandacht vroegen, is in de optiek van de Raad 
de ontwikkeling van het opsporingsproces op Saba en Sint Eustatius achtergebleven bij 
Bonaire. Dit verdient op korte termijn aandacht.  
 
Tijdens het onderzoek van de Raad stelt een van de geïnterviewden terecht: ‘De BES is  
meer dan Bonaire alleen.’ Het opsporingsproces blijkt zich echter vooral op Bonaire af te 
spelen. De wijze waarop op Saba en Sint Eustatius de opsporing in de praktijk vorm krijgt, 
heeft meer weg van een ‘noodverband’ dan van een structureel vormgegeven 
opsporingsorganisatie. Het gebrek aan recherchecapaciteit op Saba en Sint Eustatius heeft 
heel direct gevolgen voor het aantal zaken dat blijft liggen. Uit het onderzoek van de Raad – 
hoewel niet specifiek de hoeveelheid is onderzocht – blijkt dat veel rechercheonderzoeken 
(bijvoorbeeld met betrekking tot woninginbraken) niet worden opgepakt, of pas in een veel 
later stadium met behulp van bijstand door Bonaire worden opgepakt. Het ontbreken van de 
 
57 

hierop niet aangepast. Hierdoor bestaat het risico dat overige werkzaamheden van IGO in 
het gedrang komen.  
 
De invulling van de formatie van de opsporing gebeurt voor een  deel op tijdelijke basis door 
medewerkers van de KMar. De Raad is van mening dat het tijdelijk invullen van functies door 
medewerkers van de KMar een risico met zich mee brengt op het gebied van continuïteit. De 
69
minister van Veiligheid en Justitie heeft in een brief aan de Tweede Kamer aangegeven, dat 
de inzet van de KMar op dit moment noodzakelijk is om de capaciteit van het KPCN op het 
gewenste niveau te houden. De minister geeft echter ook aan dat het belangrijk is dat deze 
inzet in mindere mate gaat plaatsvinden. Hoewel de Raad begrijpt dat het tijdelijk invullen 
van functies binnen de opsporing op dit moment noodzakelijk is, is dit voor de langere 
termijn geen structurele oplossing.  
 
 
 
Saba en Sint Eustatius hebben geen aparte rechercheafdeling. Een aantal medewerkers van 
de BPZ beschikken over een basisniveau aan kennis van en worden ingezet voor de 
opsporing. Voor grotere zaken krijgen zij volgens het Inrichtingsplan ondersteuning vanuit 
Bonaire, Sint Maarten of de KMar. Uit de bevindingen blijkt echter dat deze ondersteuning 
vanuit Bonaire, onder andere door de afstand tussen de eilanden, maar in beperkte mate 
plaats vindt (zie paragraaf 4.2). Een samenwerking tussen Saba, Sint Eustatius en Sint 
Maarten heeft de Raad niet vastgesteld. De kwartiermaker KPCN heeft indertijd, op basis van 
de toen beschikbare cijfers, voorgesteld om geen volwaardige rechercheafdeling op deze 
eilanden op te zetten. De Raad is van mening dat als het KPCN bij deze opvatting blijft,  in 
ieder geval moet worden voldaan aan de randvoorwaarden op het gebied van samenwerking. 
Los van andere organisatorische aspecten die bij moeten dragen aan een effectieve 
opsporing, is er volgens de Raad op dit moment sprake van grote risico’s als het gaat om de 
inrichting van het opsporingsproces op Saba en Sint Eustatius. 
 
7.2.3.  Sturing 
Afdeling Incidentgerichte opsporing 
De sturing bij de afdeling IGO vormt een probleem. Dit probleem heeft weerslag op vrijwel 
alle werkzaamheden van deze afdeling en daarmee op het functioneren van de organisatie 
van IGO en de opsporing als geheel. Hoewel het functioneren van het management geen 
apart onderdeel uitmaakt van dit onderzoek, blijkt uit de bevindingen van de Raad dat 
sturing en leiding binnen IGO ernstig tekortschiet. Dit tekortschieten geldt voor alle fasen 
                                                
69
 Brief 30 november 2012, betreffend ‘aangifteproces op Bonaire, Sint Eustatius en Saba’. 
 
59 

7.3            Analyse met betrekking tot het informatiemanagement 
Uit de bevindingen blijkt dat het KPCN niet werkt volgens de in de ‘Onderlinge regeling 
tussen Curaçao, Sint Maarten en Nederland betreffende de verwerking van politiegegevens’ 
voorgeschreven werkwijze. Artikel 6 lid 2 van deze regeling stelt dat het korps maatregelen 
moet nemen om inzage van politiegegevens door onbevoegden te voorkomen. Deze 
maatregelen zijn binnen het KPCN niet (volledig) genomen, waardoor politiegegevens 
mogelijk toegankelijk zijn voor personen die hiertoe niet gerechtigd zijn. Hoewel uit de 
bevindingen niet blijkt dat dit gebrek aan maatregelen in het verleden tot incidenten heeft 
geleid, zorgt het gebrek aan deze maatregelen in de ogen van de Raad dat het systeem 
onnodig kwetsbaar is.   
 
Hoewel het KPCN de ambitie heeft om binnen de opsporing informatiegestuurd te werken, 
wordt op dit moment nog niet volgens deze methodiek gewerkt. Het jaarplan KPCN 2012 
beschrijft dat het systeem ActPol toereikend is voor het opleveren van betrouwbare 
criminaliteitsrapportages, zodat op basis van deze informatie gestuurd kan worden. Uit de 
bevindingen blijkt echter dat het systeem door de opsporing van het KPCN niet of niet 
volledig wordt gebruikt. Door dit onvolledige gebruik van het informatiesysteem ActPol, 
bestaat er geen volledig en betrouwbaar beeld op basis waarvan gestuurd kan worden. 
Hierdoor is er geen sprake van een professionele informatiehuishouding. Zolang de 
informatieorganisatie en de informatieprocessen niet geprofessionaliseerd zijn, zal niet 
kunnen worden gewerkt volgens de methodiek van informatiegestuurde politie. Hierdoor 
mist men voor de opsporing noodzakelijke informatie.  
 
Hoewel zowel uit de planvorming als uit de interviews blijkt dat de korpsleiding grote waarde 
hecht aan het gebruik van ActPol en ook wil dat hierop wordt gestuurd, wordt hier door het 
operationeel management van IGO niet op gestuurd. Door registreren in ‘eigen bestanden’ in 
plaats van in ActPol en het ‘onthouden zonder te registreren’, wordt informatie niet centraal 
geregistreerd. Hierdoor is de informatiepositie van het KPCN voor wat betreft opsporing 
onder de maat. Uit onderzoek van de Raad blijkt dat zelfs de meest basale informatie niet in 
het systeem staat.  
Saba en Sint Eustatius maken geen gebruik van het systeem ActPol. Ook zij houden eigen 
bestanden bij, die niet automatisch zijn te raadplegen op Bonaire. Ook op deze eilanden 
wordt hierdoor niet voldaan aan de ambitie van het korps om met ActPol te werken. Door 
het niet invoeren in een centraal systeem op Saba en Sint Eustatius is – mogelijk relevante – 
informatie niet toegankelijk voor de opsporing op de BES-eilanden.   
 
61 

7.5 Analyse met betrekking tot de geconstateerde tekortkomingen  
Elk proces is een keten van aaneengeschakelde activiteiten. Die activiteiten hangen met 
elkaar samen en beïnvloeden elkaar. Dat geldt ook voor het opsporingsproces van het KPCN 
op de BES. In de bevindingen is meermalen aangegeven dat de verschillende beschreven 
onderdelen niet los van elkaar, maar in samenhang moeten worden bezien. Die samenhang 
wordt in de analyse benadrukt. Uit de analyses van de bevindingen met betrekking tot de 
organisatie, inrichting en sturing, het informatiemanagement en de resultaten, afgezet tegen 
de kaders (wet- en regelgeving, planvorming), blijkt dat deze facetten nauw met elkaar 
samenhangen. De inzet van mensen (zoals de verdeling van taken, bevoegdheden en 
verantwoordelijkheden), middelen (zoals huisvesting, informatievoorziening) en activiteiten 
(de diverse handelingen binnen de opsporingsketen) zijn in samenhang met elkaar van 
invloed op de effectiviteit van het opsporingsproces.  
 
Uit de analyses komen een aantal tekortkomingen naar voren binnen het opsporingsproces 
van het KPCN. Een deel van die tekortkomingen zoals met betrekking tot de organisatie, de 
inrichting en het informatiemanagement zullen (als het probleem op de keeper wordt 
beschouwd) voor een belangrijk deel kunnen worden opgelost door een doorontwikkeling van 
de bestaande situatie.  
 
Voor wat betreft sturing van het opsporingsproces is een meer ingrijpende aanpassing 
noodzakelijk om te komen tot een structurele en substantiële verbetering. Dit geldt vooral 
voor het opsporingsproces binnen KPCN.  
 
Uit de analyses komt naar voren dat de aansturing van de recherche KPCN in het algemeen 
te wensen overlaat. Dit geldt  voor de gehele afdeling Opsporing,  IGO in het bijzonder. Dit 
gebrek aan sturing is direct van invloed met de wijze waarop de organisatie van de afdeling 
IGO functioneert, de daar heersende cultuur en de kwaliteit van de uitgevoerde 
werkzaamheden en de producten daarvan (zoals de processen-verbaal). Het gebrek aan 
sturing en kwaliteit van het recherchewerk heeft ook invloed op de wijze waarop het OM nu 
gedwongen wordt haar rol in te vullen binnen rechercheonderzoeken. Ook het gebrek aan 
complete en betrouwbare informatie uit het informatiesysteem ActPol, is voor een belangrijk 
deel terug te voeren aan het gebrek aan sturing.  
 
Bij het zoeken naar oplossingen voor de tekortkomingen binnen het opsporingsproces van 
het KPCN is het belangrijk de samenhang van de verschillende facetten in het oog te 
houden. De korpsleiding zal zwaar moeten inzetten op de kwaliteit van de sturing, maar zal 
 
63 

8 Conclusies en aanbevelingen 
De centrale vraag van dit onderzoek luidt als volgt: ‘In hoeverre is het opsporingsproces 
door de recherche op Bonaire, Sint Eustatius en Saba effectief?’. Op basis van dit onderzoek 
concludeert de Raad dat het opsporingsproces door de recherche op Bonaire, Sint Eustatius 
en Saba niet effectief verloopt. Hoewel het KPCN sinds ’10-10-‘10’ stappen vooruit heeft 
gemaakt op het gebied kwaliteit van het opsporingsproces, constateert de Raad desondanks 
een aantal forse tekortkomingen. 
 
8.1 Conclusies per onderzocht aspect 
Organisatie, Inrichting en Sturing 
 
De organisatie, inrichting en sturing van de recherche op Bonaire kent twee gezichten. Die 
van de afdeling IGO en de afdeling PGO. 
De Raad constateert dat de organisatie van en sturing binnen van de afdeling IGO ernstig 
tekort schiet. Dit dwingt het OM in een (sturende) rol op en in zaken, die veel verder gaat 
dan van het OM mag worden verwacht. Uitzonderingen binnen de afdeling IGO zijn de 
onderdelen FO en JZZ, die min of meer als zelfstandige eenheden binnen de recherche 
functioneren. Met een bezetting van 90 procent heeft IGO op papier voldoende menskracht 
om het werk naar behoren uit te voeren. 
De Raad constateert dat de afdeling PGO goed functioneert. De organisatie en sturing zijn 
adequaat en effectief te noemen. De bezettingsgraad van de afdeling PGO is echter met 35 
procent dermate gering, dat dit ten koste gaat van de slagkracht van deze afdeling. 
 
Hoewel verschillende malen is getracht om op basis van diverse gegevens een 
criminaliteitsbeeld van de BES op te stellen, heeft dit tot op heden niet geresulteerd in een 
betrouwbaar en volledig beeld van de aard en omvang van de criminaliteit. Het is voor de 
Raad dan ook onduidelijk waarop de inrichting (mensen en middelen) van het 
opsporingsproces is gebaseerd.  
 
De organisatie, inrichting en sturing van de recherche op Sint Eustatius en Saba 
Van een structureel en volledig opsporingsproces op Sint Eustatius en Saba is – door een 
tekort aan middelen, kennis en capaciteit – volgens de Raad nauwelijks sprake. De Raad 
constateert dat er binnen de afdeling opsporing op Bonaire weinig gevoel voor urgentie is 
voor de opsporing op Sint Eustatius en Saba en waar dit er wel is, dit nauwelijks wordt 
omgezet in concrete acties. 
 
65 

 
8.2 Aanbevelingen 
 
Zoals aangegeven in voorwoord en samenvatting zijn ten tijde van het schrijven van deze 
rapportage binnen het KPCN aanpassingen binnen het opsporingsproces doorgevoerd. Bij de 
formulering van de aanbevelingen is in zoverre rekening gehouden met deze aanpassingen 
dat aanbevelingen die onverkort en ten volle zijn “ingehaald” door de getroffen maatregelen, 
niet meer zijn opgenomen in de tekst.  
 
Aan de Korpsbeheerder en de Korpschef van het Korps Politie Caribisch Nederland: 
met betrekking tot de Organisatie, inrichting en sturing 
1. Tref op korte termijn maatregelen met betrekking tot het geconstateerde 
sturingsprobleem binnen de afdeling IGO. Verbeter de operationele aansturing. 
2. Breng de afdeling PGO op korte termijn met behulp van een stappenplan op de 
afgesproken sterkte zodat deze afdeling over voldoende slagkracht beschikt. 
3. Neem de opsporing op Saba en Sint Eustatius onder de loep. Organiseer (de 
ondersteuning aan) het opsporingsproces op Saba en Sint Eustatius zodanig dat er 
minimaal wordt voldaan aan de ambities en doelstellingen van het jaarplan 2012.      
 
Aan de Korpschef van het Korps Politie Caribisch Nederland: 
met betrekking tot het informatiemanagement 
1. Draag zorg voor een goed informatiemanagement, binnen het gehele 
opsporingsproces op de BES. Zorg daarbij dat: 
a. de betrokken functionarissen binnen het gehele opsporingsproces (dus ook 
op de werkvloer) het belang beseffen van goed informatiemanagement en de 
rol die men daarin vervult; 
b. de betrokkenen bekend zijn met de werking van het informatiesysteem 
ActPol en er actief wordt gestuurd op het gebruik hiervan; 
c. er voldoende bezetting is binnen de infodesk op Bonaire zodat men het werk 
conform beoogde werkwijze kan uitvoeren; 
d. Saba en Sint Eustatius nadrukkelijk betrokken worden bij het 
informatiemanagement van de KPCN. 
 
67 

BIJLAGE II Overzicht geraadpleegde literatuur  
 
 
 Evaluatieonderzoek Rechtshandhaving, de keten is zo sterk als de zwakste schakel’, Mr 
S.F.C. Camelia-Römer e.a., 2005.           
 ‘Nu of nooit; naar een verbeterplan voor de politiekorpsen op de Nederlandse Antillen. 
Rotterdam, maart 2008. 
 ‘Baselinestudy Criminaliteit en Rechtshandhaving Curaçao en Bonaire’, Faber 
organisatievernieuwing BV, Vrije Universiteit Amsterdam, 2007. 
  Rijkswet van 7 juli 2010, houdende regeling van de inrichting, de organisatie, het gezag 
en het beheer van de politie van Curaçao, van Sint Maarten en van Bonaire, Sint 
Eustatius en Saba en de onderlinge samenwerking tussen de politie van Curaçao, van Sint 
Maarten en van Bonaire, Sint Eustatius en Saba (Rijkswet politie van Curaçao, van Sint 
Maarten en van Bonaire, Sint Eustatius en Saba). 
 Onderlinge regeling tussen Curaçao, Sint Maarten en Nederland betreffende de verwerking 
van politiegegevens, Staatscourant 2010 nr. 11337, juli 2010. 
  Onderlinge regeling houdende kwaliteitseisen, opleidings- en trainingsvereisten politie 
van Curaçao, van Sint Maarten en van Bonaire, Sint Eustatius en Saba, Staatscourant  
2010, nr. 11398, juli 2010. 
  Onderlinge regeling uitrusting politie van Curaçao, van Sint Maarten en van Bonaire, Sint 
Eustatius en Saba (uitrustingsregeling voor de politie van Curaçao, van Sint Maarten en 
van Bonaire, Sint Eustatius en Saba) Staatscourant  2010, nr. 11333, juli 2010. 
 Inrichtingsplan Korps BES, 25 november 2009. 
 Jaarplan ‘Samen verder bouwen aan een veilig Caribisch Nederland’ KPCN, 2012. 
 Openbaar Ministerie Nederlandse Antillen (2009). Jaarverslag 2008. Kralendijk, Parket 
Nederlandse Antillen. 
 Openbaar Ministerie Nederlandse Antillen (2010). Jaarverslag 2009. Kralendijk, Parket 
Nederlandse Antillen. 
 Openbaar Ministerie BES (2011). Jaarverslag 2010. Kralendijk, Parket Bonaire, Sint 
Eustatius en Saba. 
 Openbaar Ministerie BES (2012). Jaarverslag 2011. Kralendijk, Parket Bonaire, Sint 
Eustatius en Saba. 
 Openbaar Ministerie BES (2012). Jaarverslag 2012. Kralendijk, Parket Bonaire, Sint 
Eustatius en Saba. 
 Implementatieplan inrichting Korps Politie Caribisch Nederland, 10 februari 2011. 
 Stuurgroep Opsporen BES, de inrichting van een sturingsproces op tactisch niveau binnen 
de BES. 
 
69 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Colofon  
Uitgever: Raad voor de rechtshandhaving  
Jaar: 2013 
Maand: april 
Plaats: Kralendijk, Bonaire  
Vindplaats internet: www.raadrechtshandhaving.com 
 
71 

