 
Halfjaarrapportage College financieel toezicht voor de openbare lichamen Bonaire, Sint Eustatius 
en Saba, april 2011‐december 2011 
 
Inleiding 
Artikel 4 lid 2 van de Wet financiën openbare lichamen Bonaire, Sint Eustatius en Saba (FinBES) 
bepaalt dat het Cft eens per half jaar schriftelijk verantwoording aflegt aan de minister van BZK over 
zijn werkzaamheden. In maart 2011 heeft het Cft gerapporteerd over de periode juni 2010 tot en 
met maart 2011. De voorliggende rapportage heeft betrekking op de periode april 2011 tot en met 
december 2011. Na een algemeen deel wordt ingegaan op het begrotingsproces van de drie 
openbare lichamen, daarna komt het financieel beheer aan bod. Tot slot wordt uitgebreid ingegaan 
op het Geïntegreerd Middelenbeheer (GMB). 
 
Algemeen 
Sinds 10 oktober 2010 zijn de eilanden Bonaire, Sint Eustatius en Saba openbaar lichaam van 
Nederland, ook wel aangeduid met de term Caribisch Nederland. Het College financieel toezicht (Cft) 
voor de openbare lichamen Bonaire, Sint Eustatius en Saba valt sinds die datum onder de 
ministeriële verantwoordelijkheid van de minister van BZK. De minister van BZK neemt de formele 
beslissing tot goedkeuring van de begroting of onthouding van goedkeuring. Het Cft adviseert de 
bestuurscolleges van de openbare lichamen en de minister van BZK en houdt toezicht op het 
dagelijkse beheer door de bestuurscolleges. 
 
De Wet FinBES vormt de basis voor de uitoefening van het financieel toezicht door het Cft. In artikel 
13 van deze wet is opgenomen dat bovendien voldaan moet worden aan bij of krachtens algemene 
maatregel van bestuur te geven regels. Deze zijn nader uitgewerkt in het Besluit begroting en 
verantwoording openbare lichamen BES (BBV BES), welke conform artikel 99 van de Wet FinBES voor 
het eerst worden toegepast voor het begrotingsjaar 2012. Aangezien de nieuwe regelgeving het 
nodige vraagt van de openbare lichamen, voorziet de BBV BES in een (ruime) overgangsregeling. 
Deze overgangsregeling maakt het mogelijk om gedurende de periode 2012‐2015 via een 
groeitraject aan de bepalingen van het besluit te voldoen, waarbij het Cft bepaalt in hoeverre en hoe 
lang er mag worden afgeweken van de BBV BES.  
 
Een aantal taken uit de Wet FinBES is met het mandaatbesluit Cft BES door de minister van BZK aan 
het Cft gemandateerd, te weten het verlenen van goedkeuring aan: 
• af‐ of overschrijvingen op de posten van de begroting waartoe machtiging is verleend bij een 
afzonderlijk besluit van de eilandsraad; 
• het aangaan van verplichtingen die niet zijn opgenomen in de goedgekeurde begroting, een 
goedgekeurde wijziging van de begroting dan wel een door de minister vastgestelde begroting 
(waarna wel alsnog het formele besluit omtrent goedkeuring dient plaats te vinden);   
• een tekort op de begroting of een overschrijding van de rentelastnorm indien dit nodig is in 
verband met herstel van schade veroorzaakt door buitengewone gebeurtenissen waaronder 
natuurrampen; 
• besluiten tot oprichting van of deelneming in een privaatrechtelijke rechtspersoon of 
maatschap; 
1 
 

 
te zijn bij de verbeteringen in het financieel beheer en het begrotingsproces. Het Cft zal altijd de 
wettelijke toezichtstaak voorop stellen, per specifiek geval wordt bekeken of ondersteuning niet met 
die taak conflicteert.  
 
Voor alle partijen ligt een taak om de processen te stroomlijnen, goed aan te laten sluiten op de 
behoeften en capaciteiten van alle betrokkenen en om de communicatie te verbeteren. Het 
Bestuurlijk Overleg financiële verhoudingen BES heeft hierin een belangrijke rol. Sinds 2011 wordt 
dit overleg, waar de minister van BZK met de besturen van de eilanden diverse zaken bespreekt, 
tweemaal per jaar georganiseerd. Veel van deze zaken raken aan het begrotingsproces en het 
financieel beheer, waarbij het Cft als toezichthouder zeer nauw betrokken is. In het kader van het 
verbeteren van de samenwerking en afstemming tussen alle betrokken partijen geeft het Cft de 
minister van BZK in overweging om het Cft als toehoorder aanwezig te laten zijn bij de bestuurlijke 
overleggen inzake de financiële verhoudingen BES.   
 
Het Cft is over het algemeen minder positief over de ontwikkelingen op de openbare lichamen dan 
in de voorgaande rapportage. Het tekort aan gekwalificeerd personeel en de vele veranderingen als 
gevolg van gewijzigde wet‐ en regelgeving die de aanwezige medewerkers (hebben) moeten 
doorvoeren, lijken hun tol te eisen. De verandercapaciteit is in de afgelopen periode verminderd. 
Vooral het relatief kleine Saba en Sint Eustatius laten weinig vooruitgang zien op het gebied van het 
financieel beheer en het begrotingsproces. 
 
Begrotingsproces Bonaire, Sint Eustatius en Saba 
Begroting 2011 
Op basis van toetsing aan de relevante criteria uit de Wet FinBES heeft  het Cft ‐onder voorbehoud‐ 
een positief oordeel afgegeven over de begrotingen voor het jaar 2011. Het voorbehoud had 
betrekking op eventuele budgettaire gevolgen van de transitie en het vraagstuk rondom de 
financiering van de werkgeverslasten met betrekking tot de ziektekostenpremies, die in een later 
stadium naar voren konden komen. In voorkomend geval diende dit alsnog, via een 
begrotingswijziging, in de begroting 2011 te worden verwerkt. De minister van BZK heeft, rekening 
houdend met het advies en het voorbehoud van het Cft, de begrotingen 2011 van de drie openbare 
lichamen op 28 februari 2011 goedgekeurd.  
Artikel 19 van de Wet FinBES schrijft voor dat het bestuurscollege de door hen vastgestelde 
begroting, door tussenkomst van het Cft, uiterlijk 15 november voorafgaand aan het begrotingsjaar 
ter goedkeuring aan de minister van BZK dient voor te leggen. De datum van 15 november is voor 
wat betreft de begroting 2011 weliswaar niet gehaald, maar aangezien het een overgangsjaar van 
eilandgebied naar openbaar lichaam betreft, is door de minister van BZK en het Cft besloten hier 
pragmatisch mee om te gaan. 
 
Sluitende begrotingen 
De begrotingen 2011 waren de eerste sinds de openbare lichamen onderdeel uitmaken van het 
Nederlandse staatsbestel. De tekortreeks 2008‐2010, een jaarlijks afnemend tekort dat voor die 
jaren op de begrotingen was toegestaan, is met ingang van het begrotingsjaar 2011 beëindigd. Dat 
betekent dat de openbare lichamen voor 2011 voor het eerst een sluitende begroting dienden te 
3 
 

 
het feit dat er onrechtmatige betalingen hebben plaatsgevonden, namelijk voordat deze door de 
eilandsraad waren goedgekeurd. De minister van BZK heeft met dit verzoek ingestemd en dit op 11 
november 2011 schriftelijk kenbaar gemaakt aan de eilandsraad van Sint Eustatius.  
Het instellen van VT heeft veel stof doen opwaaien op Sint Eustatius. Echter, zowel op bestuurlijk als 
op ambtelijk niveau is draagvlak voor het besluit van de minister van BZK. Sint Eustatius onderkent 
de problemen met de budgettaire discipline en het financieel beheer en heeft al voordat het VT 
werd ingesteld de budgethoudersregeling ingetrokken, waardoor alleen door de afdeling Financiën 
verplichtingen kunnen worden aangegaan. 
In overleg met Sint Eustatius is afgesproken het VT met zo min mogelijk bureaucratie toe te passen 
en het te gebruiken om het niveau van de (verplichtingen)administratie te verbeteren en de kennis 
van de medewerkers die daarmee dienen te werken te vergroten. In de praktijk houdt het VT in dat 
geen financiële verplichtingen mogen worden aangegaan voordat het Cft, namens de minister van 
BZK, hiermee heeft ingestemd. De eerste ervaringen met het VT zijn positief. De 
verplichtingenadministratie wordt langzaam vormgegeven en er vinden voor zover het Cft het kan 
overzien geen onrechtmatige betalingen plaats. In de laatste weken van 2011 is slechts een 
minimum aan nieuwe juridische verplichtingen aangegaan, waardoor het bij de derde 
uitvoeringsrapportage verwachte tekort naar meest recente inschatting van het Cft niet verder is 
opgelopen.  
 
Vermogenspositie 
Met Sint Eustatius is eind 2011 gesproken over de vermogenspositie en op welke wijze vermogen 
kan en mag worden ingezet om het verwachte begrotingstekort in 2011 te compenseren. In de Wet 
FinBES staat onder artikel 31: ‘Indien uit de jaarrekening blijkt dat sprake is van een tekort op de 
gewone dienst of op de kapitaaldienst of van een overschrijding van de rentelastnorm, geeft het Cft 
aan het bestuurscollege een advies voor wijziging van de begroting voor het lopende jaar en voor de 
begroting voor het komende jaar. Het bestuurscollege betrekt dit advies bij de eerstvolgende 
uitvoeringsrapportage, bedoeld in artikel 22’. Dit artikel suggereert dat een begrotingstekort 
zondermeer dient te leiden tot een begrotingswijziging om dit tekort te compenseren. Echter de 
totale vermogenspositie van het openbaar lichaam kan dusdanig positief zijn, dat het compenseren 
van een begrotingstekort in datzelfde dan wel volgende jaar niet in de rede ligt. Ook de aard van het 
tekort, incidenteel of structureel, heeft gevolgen voor de wijze waarop het tekort dient te worden 
opgelost. 
Het Cft heeft geen zicht op de vermogenspositie van de openbare lichamen. In samenspraak met 
Sint Eustatius is dan ook besloten eerst de totale vermogenspositie (inclusief sanering) in beeld te 
brengen, alvorens een uitspraak te doen over het verplicht stellen van een begrotingswijziging om 
een eventueel begrotingstekort ongedaan te maken.  
 
Begrotingswijzigingen 
Het proces met betrekking tot de begrotingswijzigingen heeft in 2011 helaas niet de daartoe 
omschreven stappen uit de Wet FinBES doorlopen. Alle openbare lichamen hebben moeite gehad 
om ervoor te zorgen dat de eilandsraad tijdig tot een besluit kon komen en dit besluit vervolgens 
tijdig aan de minister van BZK kon worden voorgelegd. Dit heeft grotendeels te maken met het 
capaciteitsgebrek; de werkzaamheden rondom de begroting en het financieel beheer worden 
5 
 

 
opgenomen investeringen door Nederland uitblijft, hiervoor elders binnen de begroting dekking 
gevonden moet worden.  
In de eerdere concept ontwerpversies van de begroting 2012 was nog sprake van een groot tekort, 
veroorzaakt door diverse claims richting Nederland die het vorige bestuurscollege in de 
ontwerpbegroting had opgenomen. Het huidige bestuurscollege heeft deze claims uit de begroting 
gehaald, omdat duidelijkheid over de honorering van deze claims naar alle waarschijnlijkheid pas 
plaatsvindt bij het eerstvolgende Bestuurlijk Overleg financiële verhoudingen BES in het voorjaar van 
2012. Daarbij zullen de uitkomsten van het eerder genoemde referentieonderzoek betrokken 
worden. Bonaire heeft al een extra budgetneutrale begrotingswijziging 2012 voor advisering aan het 
Cft voorgelegd. Hierin zijn onder andere de uitkomsten van de recente CAO‐onderhandelingen 
verwerkt. Dit geeft aan dat Bonaire momenteel goede stappen zet om het begrotingsproces beter te 
laten verlopen. 
 
Sint Eustatius 
Na meerdere adviesrondes heeft het Cft op 14 november 2011 een positief advies gegeven op de op 
USD 11,9 miljoen sluitende ontwerpbegroting 2012. Het openbaar lichaam heeft op verzoek van het 
Cft de toelichting verbeterd en een aantal (onzekere) baten aangepast, dan wel uit de begroting 
verwijderd. Ook heeft het Cft in het najaar van 2011 samen met het openbaar lichaam een intensief 
traject doorlopen om de personeelslasten –die een groot beslag op de begroting leggen‐ op een 
juiste manier in de begroting 2012 en de meerjarige doorwerking daarvan te verwerken. Het Cft 
spreekt zijn waardering uit voor de voortvarendheid waarmee Sint Eustatius de ontwerpbegroting 
heeft aangepast, rekening houdend met de opmerkingen van het Cft.  
Aangezien de samenwerking tussen Sint Eustatius en het Cft pas op 14 november tot een positief 
advies leidde van het Cft, was aan Sint Eustatius uitstel verleend tot 1 december voor het indienen 
van de vastgestelde begroting 2012 bij de minister van BZK. Volgens de Wet FinBES dient deze 
vastgestelde begroting uiterlijk 15 november voorgelegd te worden aan de minister van BZK. Het is 
uiteindelijk niet gelukt om de deadline van 1 december te halen, waardoor de minister van BZK op 
23 december 2011 de op 14 december 2011 ontvangen vastgestelde begroting 2012 heeft 
goedgekeurd. Sint Eustatius moet nog de nodige verbeteringen doorvoeren in de interne processen 
om volgend jaar wel aan de wettelijke termijnen te voldoen. 
Het begrotingsjaar 2012 staat, ondanks het door het Cft afgegeven positieve advies op de begroting 
en de goedkeuring ervan door de Minister van BZK, in het teken van VT. Dit in verband met het 
gebrekkige inzicht in de begrotingsuitvoering 2011 en het daaruit voortkomende tekort, het mogelijk 
ontstaan van nieuwe betalingsachterstanden (een reëel risico aangezien er op dit moment 
onvoldoende betrouwbare uitvoeringsinformatie beschikbaar is), de eerder geconstateerde 
onrechtmatigheid van bepaalde uitgaven en het traject met betrekking tot de 
begrotingsvoorbereiding 2012. De begroting 2012 dient als basis voor dit VT. Concreet houdt het VT 
in dat het Cft alle nieuwe verplichtingen toetst aan de beschikbare begrotingsruimte, waarbij ook 
wordt gekeken naar het beslag van eerder aangegane verplichtingen op de begroting van 2012. Het 
is belangrijk dat Sint Eustatius zo snel mogelijk een deugdelijke verplichtingenadministratie opbouwt 
om meer zicht te krijgen op de inpasbaarheid van nieuwe verplichtingen binnen de totale 
begrotingsruimte. 
 
7 
 

 
het Cft, de jaarrekening, de controleverklaring en het verslag van bevindingen van de externe 
accountant worden begin 2012 aan de minister van BZK gestuurd. Hierbij zal ook worden ingegaan 
op de eerder genoemde discussie met betrekking tot de vermogenspositie en de wijze waarop een 
eventueel positief vermogen kan en mag worden ingezet om een tekort in baten‐lastentermen te 
compenseren. Of, in geval er geen sprake is van een positief vermogen, hoe een tekort in de 
komende periode gecompenseerd dient te worden. 
 
Los van het feit dat het proces rondom de jaarrekeningen redelijk loopt, heeft het Cft zorgen over de 
inhoud van de verantwoordingsstukken. De jaarrekeningen 2009 (en de beginbalansen 2009) en de 
jaarrekeningen 2010 van de openbare lichamen zijn gecontroleerd door de accountant. De 
jaarrekeningen 2010 van Bonaire en Saba zijn voorzien van een afkeurend oordeel. De controle van 
de jaarrekening van Sint Eustatius is bijna afgerond en deze zal zeer waarschijnlijk worden voorzien 
van een oordeelsonthouding. De afkeuring zit hem met name in het onvoldoende toepassen van het 
baten‐ en lastenstelsel zoals dat is voorgeschreven in de geldende comptabiliteitswetgeving. Zonder 
betrouwbare verantwoordingsinformatie is het onmogelijk om de vermogensposities van de 
openbare lichamen te bepalen, om een volledig zicht te krijgen op de betalingsachterstanden en om 
de betrouwbaarheid van de financiële informatie te garanderen.  
 
De aanbevelingen van de accountant naar aanleiding van de controle van de jaarrekeningen worden 
meegenomen in het prioriteren van verbeteringen in het financieel beheer. In 2012 zal een 
belangrijke stap worden genomen naar een goedkeurende accountantsverklaring voor de openbare 
lichamen, door het opschonen van de balansen van de eilanden naar aanleiding van de bevindingen 
van de accountants. Dit betreft met name correcties in de waardering van activa, vorderingen, 
schulden en voorzieningen.  
 
Financieel beheer Bonaire, Sint Eustatius en Saba 
Een begrotings‐ en verantwoordingsproces dat voldoet aan de daartoe gestelde vereisten kan niet 
worden gerealiseerd zonder een adequaat financieel beheer. Alleen dan kan worden gesteld dat de 
begroting en verantwoording volledig is, dat de ramingen en realisaties correct zijn en dat men de 
beschikking heeft over tijdige, volledige en juiste informatie. Alleen dan kan tijdig bijsturing 
plaatsvinden indien nodig. 
 
Vaststellen prioriteiten financieel beheer 
Het Cft vat het begrip financieel beheer breed op. Daarmee ontstaat een veelheid aan onderwerpen 
die aandacht behoeven. Bij aanvang van het toezicht heeft het Cft in overleg met Bonaire, Sint 
Eustatius en Saba een inventarisatie gemaakt van de verbeteracties op het terrein van het financieel 
beheer en daarin een prioritering in de tijd aangebracht. Ieder kwartaal rapporteren de openbare 
lichamen in de uitvoeringsrapportage, naast onder andere de begrotingsuitvoering, over de stand 
van zaken c.q. de voortgang met betrekking tot de verbeteracties in het financieel beheer. De 
onderwerpen waar de openbare lichamen onder andere over rapporteren zijn het verplichtingen‐ en 
budgetbeheer, de begrotings‐ en verplichtingenadministratie, de begrotingsuitputtingsrapportage, 
de planning‐ en controlcyclus, de Corporate Governance Code (implementatie en 
informatiesysteem), het subsidiebeleid, het auditjaarplan en het grondbeleid. Ook is met de 
9 
 

 
waarin de verbeteringen dienen te worden gerealiseerd. Omdat er een verschil is in voortgang 
tussen de openbaren lichamen, zijn de afspraken per eiland verschillend.  
Gegeven de beperkte capaciteit en de wens om te komen tot realistische en haalbare doelstellingen, 
zullen per jaar drie tot vier prioriteiten worden vastgesteld. De openbare lichamen blijven ieder 
kwartaal rapporteren over de voortgang van deze verbeterpunten en het Cft zal de voortgang 
nauwlettend blijven volgen. Het Cft heeft, in overleg met de openbare lichamen, voor 2012 de 
volgende prioriteiten vastgesteld voor wat betreft het financieel beheer: 
• Openbaar lichaam Bonaire: verplichtingenadministratie, grondbeleid, grondbelasting/erfpacht, 
subsidiebeleid, beginbalans en verantwoording materiële vaste activa. 
• Openbaar lichaam Saba: maandafsluitingen, integratie en implementatie personeel‐ en 
salarissysteem, procesbeschrijvingen afdeling Financiën, Corporate Governance Code, 
subsidiebeleid, dividendbeleid. 
• Openbaar lichaam Sint Eustatius: maandafsluitingen, verplichtingenadministratie, Corporate 
Governance Code, subsidiebeleid, dividenbeleid. 
 
Capaciteit 
Het capaciteitsgebrek baart het Cft grote zorgen. De afdeling Financiën op met name de kleinere 
eilanden bestaat slechts uit enkele personen die hun handen vol hebben aan de dagelijkse 
werkzaamheden en daardoor niet toekomen aan de verbeterpunten van het financieel beheer. 
Nieuw personeel is moeilijk te vinden, Sint Eustatius is bijvoorbeeld al een half jaar bezig om een 
nieuw afdelingshoofd Financiën te vinden. Het Cft signaleert dat de verandercapaciteit van de 
aanwezige mensen vermindert. 
De minister van BZK heeft in november 2011 een incidenteel bedrag ter beschikking gesteld (Bonaire 
€ 1,5 miljoen, Sint Eustatius € 0,8 miljoen en Saba € 0,7 miljoen) voor onder andere het versterken 
van de bestuurlijke en financiële administratie. Het Cft heeft de openbare lichamen aangemoedigd 
dat deel van de tegemoetkoming in te zetten voor de verbetering van het financieel beheer. Ook 
stimuleert het Cft de samenwerking tussen de openbare lichamen. Aangezien bepaalde openbare 
lichamen op sommige onderdelen –zoals het opstellen en implementeren van verordeningen en 
beleid‐ reeds op het gewenste niveau zijn, adviseert het Cft de andere openbare lichamen om 
hiervan te leren, onder andere tijdens de FinBES dagen. De uitwisseling van informatie tussen de 
openbare lichamen vindt helaas nog niet automatisch plaats. Daarnaast zijn medewerkers van het 
secretariaat regelmatig op de eilanden om assistentie te verlenen. Vanaf januari 2012 wordt 
maandelijks, in ieder geval op Saba en Sint Eustatius, geassisteerd bij de maandafsluitingen. Dit is 
echter van tijdelijke aard.  
Het Cft signaleert dat, naast de inzet van incidentele middelen en assistentie vanuit het secretariaat, 
samen met de openbare lichamen gewerkt moet worden aan een meer structurele oplossing van het 
capaciteitsprobleem. Het Cft en de eilanden hechten daarbij grote waarde aan het continu opleiden 
en on‐the‐job trainen van het personeel. Het Cft is momenteel bezig om samen met de openbare 
lichamen de mogelijkheden hiervoor in kaart te brengen. 
 
Doeluitkering sociaal vangnet 
In het Bestuurlijk Overleg van 18 juni 2008 zijn tussen de BES‐eilanden en Nederland afspraken 
gemaakt over het samenwerkingsbeleid 2009. De afspraken betreffen de middelen die waren 
11 
 

 
2. Uiterlijk 31 januari 2012  een zorgcontract is afgesloten tussen de 15 instellingen en het 
openbaar lichaam; 
3. Onder de gesubsidieerde instellingen is een aantal dat een subsidieverzoek heeft ingediend bij 
zowel het openbaar lichaam als het Regionaal Service Center (RSC). In het geval dat deze 
instellingen van het RSC het bedrag krijgen toegekend, vervalt het toegekende bedrag van het 
openbaar lichaam Bonaire. 
 
In de periode na 23 augustus tot heden heeft het Cft nog twee verzoeken geaccordeerd. Er resteren 
nog negen verzoeken welke nog niet afgehandeld zijn. Hiervan zijn zes verzoeken van stichtingen die 
ressorteren onder een enkele dienst.  
 
Begin december 2011 is het Cft begonnen met de evaluatie van het VT. Het resultaat hiervan zal 
bepalend zijn voor het wel of niet indienen door het Cft van een verzoek bij de minister van BZK tot 
continueren van het VT.  
 
Corporate Governance 
Het Cft houdt conform de Wet FinBES en het mandaatbesluit Cft BES toezicht op de benoeming van 
commissarissen, vervreemding van bezittingen en besluiten tot het oprichten van of het deelnemen 
in een privaatrechtelijke rechtspersoon. De openbare lichamen dienen zelf nadere regels te stellen 
in een ‘Code Corporate Governance’. Het Cft ziet er vervolgens op toe dat deze regels worden 
nageleefd.  
Bonaire heeft de meeste stappen gezet met het implementeren van corporate governance beleid, 
maar voor alle openbare lichamen geldt dat ze nog moeten wennen aan de wetten en regels op dit 
gebied. De afgelopen periode is het een aantal keren voorgekomen dat niet voldaan werd aan de 
voorschriften uit de Wet FinBES en de eigen regels. Het Cft wijst de eilanden hierop bij elk incident 
om zo het bewustzijn over de wet‐ en regelgeving op dit terrein te vergroten. 
 
Bonaire 
Op 22 december 2009 is de Code Corporate Governance Bonaire (Code) met unanieme stemmen in 
de eilandsraad aangenomen. Naast de Code zijn ook de functieprofielen voor de commissarissen van 
de Bonaire Holding Maatschappij N.V. (BHM), de beheerder van de overheidsvennootschappen en 
stichtingen waarin de overheid participeert, aangenomen. De incorporatie van de Code in de 
statuten van de overheidsvennootschappen en stichtingen is nog niet afgerond. Dit komt onder 
andere door de vele wisselingen van bestuurscolleges op Bonaire in de afgelopen twee jaren. 
Onlangs is een proces opgestart om de statuten van de overheidsN.V.’s in overeenstemming te 
brengen met de bepalingen van de Code. Ondanks dat de statuten nog niet officieel zijn aangepast, 
wordt al zoveel mogelijk gehandeld conform de regels van de Code.  
Het mandaatbesluit Cft BES bepaalt dat het Cft de benoemingsvoorstellen voor commissarissen in 
overheidsvennootschappen en stichtingen voorgelegd krijgt ter beoordeling. Het Cft toetst deze 
voorstellen aan de bepalingen in de Wet FinBES, de Code, het bijbehorende functieprofiel van de 
commissarissen, de statuten van de overheidsN.V. en het C.V. van de kandidaat. Onlangs zijn diverse 
leden van RvC’s benoemd, zonder dat deze benoemingen vooraf ter beoordeling aan het Cft waren 
13 
 

 
voorafgaande aan de ondertekening van de overeenkomst geen advies of goedkeuring hebben  
gevraagd aan het Cft. Het Cft heeft de openbare lichamen hierop gewezen. 
 
Uit de memorie van toelichting bij de overeenkomst van 29 oktober blijkt dat Nederland een 
belangrijke rol moet gaan spelen in het garanderen van duurzame en betaalbare energie op de 
eilanden. In de memorie wordt aangegeven dat de operaties op de twee eilanden momenteel 
verliesgevend zijn en gesubsidieerd worden door Sint Maarten. De openbare lichamen zijn van 
mening dat Nederland garant moet staan voor deze toekomstige subsidiëring. Uit ambtelijke 
gesprekken met de Rijksvertegenwoordiger en het ministerie van EL&I blijkt echter dat hierover 
geen afspraken zijn gemaakt hetgeen een groot financieel risico betekent voor Sint Eustatius en 
Saba. Ondanks dat de openbare lichamen een bedrag aan liquide middelen meekrijgen (Sint 
Eustatius USD 9 miljoen en Saba USD 6,2 miljoen) is het van belang dat er op zeer korte termijn 
afspraken worden gemaakt over de wijze waarop invulling wordt gegeven aan de drinkwater‐ en 
elektravoorziening op de eilanden en de rol van Nederland daarin. Het is van belang dat een 
eenduidige regie wordt gevoerd door een instantie die zowel op de eilanden als in Nederland 
partijen bij elkaar kan brengen. 
 
Betalingsachterstanden 
In het Bestuurlijk Overleg tussen Nederland en de openbare lichamen van 19 maart 2009 is door het 
Cft een plan van aanpak voorgesteld met betrekking tot de sanering van de betalingsachterstanden 
ontstaan in de jaren 2006 en 2007 van de voormalige eilandgebieden Bonaire, Sint Eustatius en 
Saba. Voor de sanering van deze betalingsachterstanden is door de minister van BZK een bedrag 
toegezegd van maximaal ANG 50 miljoen. Er is geen verdeling gemaakt per eilandgebied. 
Het bedrag van ANG 50 miljoen is in december 2009 door de minister van BZK op de rekening 
schuldsanering ten name van het Cft gestort.  
 
Afgesproken is dat het Cft een plausibiliteittoets zou uitvoeren op het bestaan en de omvang van de 
schulden die zijn ontstaan in de jaren 2006 en 2007 op basis van de bevindingen van een accountant, 
een onderzoeksinstituut, onderhandelingen tussen de eilandgebieden en de schuldeisers en overige 
onderbouwende documenten. Op basis van deze toets zou het Cft een advies uitbrengen over de 
afwikkeling van de betreffende betalingsachterstanden. De minister van BZK zou vervolgens 
besluiten om het advies van het Cft geheel of gedeeltelijk op te volgen en de opdracht geven aan het 
Cft om de gelden over te maken aan de openbare lichamen om de betalingsachterstanden te 
saneren.  
 
De minister van BZK heeft tevens ingestemd met het voorstel van het Cft om nagekomen 
betalingsachterstanden tot en met 2005 die reeds per 31 december 2010 bij het Cft bekend waren 
en waarvan het Cft de onderbouwende stukken in het bezit had, van een plausibiliteitadvies te 
voorzien. De minister van BZK kan vervolgens besluiten om deze schulden ook te saneren, op basis 
van het advies van het Cft en accountantsonderzoeken. 
 
15 
 

 
sector is naar de definitie van de Wet FinBES de gezamenlijkheid van de rechtspersonen die op basis 
van het System of National Accounts (SNA) van de Verenigde Naties tot de sector overheid worden 
gerekend.  
 
Momenteel wordt op initiatief van en in samenwerking met het Cft door het CBS NL onderzoek 
gedaan naar de samenstelling van de collectieve sectoren van de openbare lichamen. Het Cft 
faciliteert hierbij zowel procesmatig als met personele ondersteuning. Het CBS NL heeft namelijk 
aangegeven voor het jaar 2011 en mogelijk verder geen budget te hebben voor het bepalen van de 
samenstelling van de collectieve sectoren en de daarmee samenhangende rentelasten van de 
openbare lichamen. Het Cft heeft daarom een medewerker beschikbaar gesteld aan het CBS NL voor 
het uitvoeren van deze werkzaamheden. Het CBS NL heeft deze medewerker geïnstrueerd en 
begeleid.  
 
De rentelasten zijn nog niet getoetst aan de rentelastnorm. Volgens plan zal dit in het voorjaar van 
2012 gaan gebeuren, wanneer de resultaten van het lopend onderzoek beschikbaar zijn gekomen. 
Belangrijkste knelpunt bij het toetsen van de rentelastnorm is de bepaling van de samenstelling van 
de collectieve sector en de rentelasten van tot deze sector behorende organisaties. Het begrip 
collectieve sector is nieuw en statistisch nooit als zodanig geregistreerd (het CBS hanteert het begrip 
sector overheid, wat beter aansluit op definities uit het SNA). Een bijkomend knelpunt is de 
rentelastnorm zelf. Deze is in de Wet FinBes gelijkgesteld aan nul. Dit betekent dus dat de 
rentelasten van de collectieve sector nul dienen te zijn. De openbare lichamen mogen niet op de 
kapitaalmarkt lenen, maar dit mogen de overige entiteiten binnen de collectieve sector wel. Omdat 
het totaal aan rentelasten nul dient te zijn, is hier spanning tussen de wet en de realiteit, wat zou 
kunnen leiden tot bedrijfseconomische beperkingen voor de overige entiteiten binnen de collectieve 
sector. 
 
Financiële afhandeling overgangssituatie Caribisch Nederland 
In januari 2011 is de informele werkgroep Financiële Afhandeling Overgangssituatie BES (FAOBES) 
opgericht om een aantal onafgeronde kwesties tussen Nederland en de openbare lichamen Bonaire, 
Sint Eustatius en Saba te bespreken. Deze werkgroep bestond uit medewerkers van het ministerie 
van BZK en het Cft. De openbare lichamen hadden geen zitting in de werkgroep.  
De doelstelling van de werkgroep was:  
• Het (mede aan de hand van de jaarrekeningen van de openbare lichamen) inventariseren van de 
schuld/vorderingspositie van de openbare lichamen jegens Nederland die zijn ontstaan in de 
jaren 2008, 2009 en tot en met 9 oktober 2010 en die buiten de reguliere schuldsanering vallen;  
• Het beoordelen van de geïnventariseerde schulden/vorderingen; 
• Het doen van voorstellen ter afwikkeling van de geïnventariseerde en beoordeelde posten. 
 
De werkgroep heeft sinds april 2011 niet meer overlegd en is inmiddels opgeheven. Desondanks zijn 
er onafgeronde kwesties die aandacht behoeven: 
1. Betalingen aan het Algemeen Pensioenfonds Nederlandse Antillen (APNA) en het Pensioenfonds 
Caribisch Nederland (PCN) 
17 
 

 
getoetst worden en een verdeling over de periode tot en met 2005 en de periode 2006 en 2007 
moet nog gemaakt worden. 
5. Verplichtingen aangegaan vóór 10 oktober 2010 
Het is onduidelijk hoe omgegaan moet worden met verplichtingen die zijn aangegaan vóór 10 
oktober 2010 met betrekking tot taken die nu onder de verantwoordelijkheid van Nederland vallen, 
bijvoorbeeld de verplichtingen op het gebied van de zorg en het onderwijs. Betaling van de facturen 
door de voormalige eilandgebieden heeft niet altijd plaatsgevonden. 
6. Schuld/vorderingspositie jegens derden 
Het (mede aan de hand van de gecontroleerde jaarrekeningen 2010 en de concept jaarrekeningen 
2011 van de openbare lichamen) inventariseren en beoordelen van de schuld/vorderingspositie van 
de openbare lichamen jegens derden moet nog plaatsvinden.  
7. Betalingsachterstanden Landsbijdragen 
Een deel van de betalingsachterstanden aan bijvoorbeeld de Sociale Verzekeringsbank (SVB) en het 
Bureau Ziektekosten Voorziening (BZV) is niet gesaneerd. Dit omdat het zogenaamde Landsbijdragen 
betreft. Het Cft stelt voor om de Commissie Boedelscheiding, die zich hiermee bezighoudt, te 
informeren over welke betalingsachterstanden reeds zijn gesaneerd en welke 
betalingsachterstanden bekend zijn bij de minister van BZK en het Cft. Tot slot dient er rekening mee 
te worden gehouden dat, nadat alle bezittingen en schulden in kaart zijn gebracht door de 
Commissie Boedelscheiding, alsnog een of meerdere betalingsachterstanden door de voormalige 
eilandgebieden betaald moeten worden.  
 
Tijdens het eerste Bestuurlijk Overleg financiële verhouding BES van maart 2011 is door de minister 
van BZK een aantal afspraken gemaakt met de bestuurders van Bonaire, Sint Eustatius en Saba. 
Onder andere is gesproken over de besluitvorming ten aanzien de vaststelling van de schuldposities 
van de openbare lichamen aan Nederland en de effecten van de boedelscheiding Nederlandse 
Antillen. Dit punt zal aan de orde komen in het Bestuurlijk Overleg financiële verhouding BES in het 
voorjaar van 2012.  
 
Sinds het opheffen van de informele werkgroep FAOBES is het bestuurlijk overleg de enige plaats  
waar deze onafgeronde kwesties besproken en eventueel opgelost kunnen worden. Aanwezigheid 
van het Cft bij deze bestuurlijke overleggen ligt dan ook voor de hand. 
 
Geïntegreerd Middelenbeheer (GMB) 
Op basis van de Wet FinBES hebben de openbare lichamen elk een inkomsten‐ en uitgavenrekening 
lopen bij een commerciële bank. Daarnaast heeft het Cft voor elk openbaar lichaam een rekening‐
courant lopen. Het Cft heeft hiervoor een mantelcontract afgesloten met de MCB‐bank, waarbij is 
vastgesteld aan welke normen en voorwaarden de rekeningen moeten voldoen. Alle betalingen en 
ontvangsten dienen uitsluitend via deze bankrekeningen te lopen. Andere rekeningen zijn in principe 
niet toegestaan. Hiervan kan slechts in geval van zwaarwegende argumenten en in overleg met het 
Cft worden afgeweken. Stromen via deze extra rekeningen dienen zichtbaar te worden gemaakt en 
aan het Cft te worden verantwoord.  
 
19 
 

 
betalingsverplichtingen te voldoen. Wel is het van belang om op te merken dat met uitzondering van 
Saba, dat met een negatief saldo op de rekening courant het jaar begon, de openbare lichamen 
gedurende het jaar 2011 praktisch geen gebruik hebben moeten maken van rekening 
courantkredieten. In 2011 bedroeg het totaal betaalde bedrag aan rente dan ook slechts USD 5.780 
waarvan het overgrote deel (USD 3.392) betrekking heeft op Saba.  
 
Sint Eustatius heeft een aantal bankrekeningen die met toestemming van het Cft om zwaarwegende 
redenen  buiten het GMB‐systeem worden aangehouden. Conform opgave van het openbare 
lichaam betreffen het drie lopende rekeningen en vier depositorekeningen. Sint Eustatius heeft eind 
september 2011 een overzicht overhandigd vermeldende de saldi van deze rekeningen per 
respectievelijk 31 december 2010 en 31 augustus 2011. De saldi zijn als volgt: 
 
Rekeningen  USD   
Lopende rekeningen  141.702  Per 31‐08‐2011
Depositorekening  2.028.022  Per 31‐12‐2010
Totaal  2.169.724  
 
Ondanks herhaaldelijke verzoeken van het Cft is het nog niet gelukt om de afschriften te ontvangen 
met de standen per eind december 2011, noch van de lopende rekeningen, noch van de 
depositorekeningen. Hoogstwaarschijnlijk zullen de standen niet al te grote mutaties laten zien. Wel 
zal naar verwachting het totale banksaldo per 31 december toenemen met de vervallen rente van de 
depositorekeningen over 2011. 
 
Begroot resultaat versus liquiditeitsontwikkeling 
Onderstaand wordt een overzicht verstrekt van de geprognosticeerde baten en lasten over 2011 
afgezet tegen de liquiditeitsstanden per begin en eind 2011 (in USD). De liquiditeitsstanden per eind 
2011 zijn inclusief de saldi van de vrije uitkeringsrekeningen (het niet bestede gedeelte van de vrije 
uitkeringen over 2011). 
 
  Begrote lasten  Begrote baten  Begrote resul‐ Verwacht resul‐ Liq st. per 1  Liq. st. per 31 
jan t/m dec.  Jan. t/m dec.  taat boekjaar  taat boekjaar*  januari  december  
Bonaire  49.468.612  49.468.612  Nihil  0  1.001.799  9.223.048 
Sint Eustatius  12.496.383  12.496.383  Nihil  (1.400.000)  934.272  1.070.140 
Saba  7.256.444  7.256.444 Nihil 0 (640.274)  1.460.296
e
* Op basis van stand t/m 3  uitvoeringsrapportage 2011 
 
De begroting van de openbare lichamen wordt conform het baten‐ en lastenstelsel opgesteld. 
Volgens dit stelsel bedraagt het begrote resultaat over het jaar 2011 nihil. Dit betekent dat de 
openbare lichamen over het jaar 2011 geen winsten of verliezen hebben begroot. Echter, de 
realisatie zal doorgaans afwijken van de begrote bedragen. De resultaten opgenomen in de kolom 
‘verwacht resultaat boekjaar’ hebben betrekking op de conform de uitvoeringsrapportages 
gerealiseerde baten en lasten over de eerste drie kwartalen. De uitvoeringsrapportages tot en met 
het vierde kwartaal moeten nog binnenkomen. Uitgaande van de uitvoeringsrapportages die 
betrekking hebben op de periode januari tot en met september kan geconcludeerd worden dat, met 
uitzondering van Sint Eustatius, de verwachte resultaten in lijn zijn met hetgeen is begroot. 
21 
 

 
vergoeden niet kan worden voldaan. Dit probleem is diverse malen met het ministerie van BZK 
besproken, echter een oplossing is tot nu toe uitgebleven.  
 
Het doelsaldo geprojecteerd tegen het totaal van de GMB banksaldi 
Per openbaar lichaam is een minimum saldo (doelsaldo) bepaald dat permanent aanwezig dient te 
zijn op de rekening courant. Dit doelsaldo dient als werkkapitaal. Het ministerie van BZK heeft bij de 
start van het GMB voor elk openbaar lichaam afzonderlijk het doelsaldo op de rekening courant 
gestort. Er zijn nog geen afspraken gemaakt over het terugbetalen van de doelsaldi. Per 31 
december 2011 waren de standen als volgt (USD): 
 
Openbaar lichaam  Doelsaldo  Saldo GMB  Over‐/onderschrijding 
Bonaire  2.255.499 4.430.771 2.175.272 
Sint Eustatius  927.303  1.070.140  142.837 
Saba  618.202  1.418.161  799.959 
 
Uit bovenstaand overzicht blijkt dat het GMB‐saldo per 31 december 2011 bij alle openbare 
lichamen het doelsaldo overtrof. Dit is zeker een positieve ontwikkeling. Echter, ook in dit geval kan 
niet geconcludeerd worden dat deze overschrijding het gevolg is van een verbeterde financiële 
positie. Zoals eerder naar voren gebracht is hiervoor meer informatie nodig, zoals inzicht in de 
ontwikkelingen in de positie van debiteuren en crediteuren.  
 
Het verloop van de vrije uitkeringsgelden 
De openbare lichamen ontvangen de vrije uitkeringsgelden vanuit het BES‐fonds. Procedureel is 
afgesproken dat het Cft de doorbetalingen aan de openbare lichamen zal verzorgen. Hiertoe zal het 
ministerie van BZK ervoor zorgdragen dat de benodigde middelen tijdig ter beschikking worden 
gesteld op de daarvoor geopende bankrekeningen van het Cft. Om het Cft een bufferfunctie te 
geven is ambtelijk afgesproken dat BZK maandelijks een termijn overmaakt naar het Cft en in januari 
een dubbele termijn. Verder is op ambtelijk niveau de afspraak gemaakt dat de maandelijkse 
betaling aan de openbare lichamen aan de hand van een door de openbare lichamen daarvoor 
ingediende liquiditeitsprognose zal geschieden. 
Aangezien het Cft in 2011 geen maand‐ c.q. aangepaste liquiditeitsprognoses opgestuurd kreeg, is de 
hoogte van de maandelijkse termijnen voornamelijk bepaald op basis van opgebouwde 
ervaringcijfers. Bonaire heeft over de maand september wel een geactualiseerde prognose 
ingediend. Deze prognose diende als leidraad bij de bepaling van de termijnen voor Bonaire in het 
laatste kwartaal.  
Het ministerie van BZK heeft in 2011 alle termijnen conform het afgesproken betaalritme op de 
rekeningen van het Cft overgemaakt.  Onderstaand wordt per openbaar lichaam een overzicht 
verstrekt van de vastgestelde uitkeringen, van de van BZK ontvangen bijdragen en het bedrag dat de 
openbare lichamen van het Cft op de ontvangstenrekening kregen bijgeschreven. 
 
Openbaar lichaam  Totaal tegoed (USD)  Ontvangen van BZK (USD)  Totaal gebruikt (USD) 
Bonaire  20.024.400 20.050.242 15.257.960
Sint Eustatius  7.875.700 7.797.835 7.797.835
Saba  6.769.800  6.811.935  6.769.800 
 
23 
 

 
 
Concluderend 
Na vier jaar toezicht signaleert het Cft, na eerdere berichten van vooruitgang, dat er over de 
afgelopen periode over het algemeen weinig vooruitgang is geboekt door met name de twee 
kleinere openbare lichamen. Het grootste struikelblok is de personele capaciteit. De vele 
veranderingen moeten door slechts enkele personen worden doorgevoerd. Na een periode van 
(lichte) vooruitgang lijkt een zekere ‘verandermoeheid’ te zijn ingetreden.  
Ondanks dit signaal mag niet onvermeld blijven dat sinds de start van het staatkundige 
vernieuwingsproces al veel stappen zijn gezet. De eilanden zijn van ver gekomen en hebben, gezien 
het vertrekpunt, veel bereikt. Het Cft heeft hier sinds het begin een belangrijke rol in kunnen 
vervullen. Enerzijds door er als toezichthouder voor te waken dat de openbare lichamen herinnerd 
blijven worden aan de geldende wet‐ en regelgeving op het terrein van het begrotingsproces en het 
financieel beheer. Anderzijds door de openbare lichamen waar mogelijk met advies bij te staan. 
Het uitbreiden van de capaciteit is een zeer belangrijk aandachtspunt voor de nabije toekomst, want 
alleen op die manier kan de reeds ingezette weg van verbeteringen verder worden doorgezet. 
25 
 

