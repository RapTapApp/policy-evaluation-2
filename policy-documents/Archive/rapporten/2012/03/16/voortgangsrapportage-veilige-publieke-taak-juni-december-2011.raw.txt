Voortgangsrapportage Veilige Publieke Taak, juni – december 2011
De aanpak van agressie en geweld tegen de publieke taak vindt plaats langs vier hoofdlijnen. In de rapportage wordt 
verslag gedaan van de inspanningen en activiteiten per hoofdlijn in de periode juni tot december 2011:
o het voorkomen van agressie en geweld;
o het stellen van grenzen aan geweld;
o het aanpakken van de daders;
o en het ondersteunen van werkgevers en werknemers. 
Vervolgens wordt ingegaan op onderzoek dat is uitgevoerd ten behoeve van bovengenoemde aspecten. 
De rapportage wordt afgesloten met een beschrijving van de voortgang bij de diverse departementen en de daaronder 
ressorterende diensten.
Voorkomen van agressie en geweld
Project Voorkomen van agressie en geweld
In september 2011 is het project Voorkomen van agressie en geweld van start gegaan. Het project heeft allereerst een 
visiedocument opgeleverd. Op basis hiervan wordt door het expertisecentrum Veilige Publieke Taak een handreiking 
‘Voorkomen van agressie en geweld’ voor werkgevers met een publieke taak opgesteld.
Daarnaast zijn vanuit het project subsidies toegekend aan organisaties voor deelname aan pilots om maatregelen ter 
voorkoming van agressie en geweld te toetsen. In november 2011 zijn elf subsidieaanvragen gedaan, waarvan zes 
(gedeeltelijk) zijn toegekend (zie bijlage). Tot 1 maart 2012 hadden organisaties wederom de mogelijkheid om een 
subsidieaanvraag in te dienen.
Pilot gedragsbeïnvloeding
Uit onderzoek blijkt dat een groot deel van de daders van agressie en geweld tegen de publieke taak in het publieke 
1
domein bestaat uit beïnvloedbare jongeren, al dan niet onder invloed van alcohol . Vanuit het programma Veilige Publieke 
Taak wordt daarom een pilot uitgevoerd in het uitgaansgebied in Groningen om een gedragsverandering bij deze 
doelgroep te bewerkstelligen. De doelstelling van dit project is het ontwerpen van interventies die effectief zijn in het 
tegengaan van agressie en geweld tegen werknemers met een publieke taak en efficiënt zijn in de zin dat ze 
verhoudingsgewijs niet veel tijd- en mankracht kosten en in de toekomst breed uitrolbaar zijn op meerdere locaties. Er 
zijn de afgelopen maanden een aantal interventies ontwikkeld en getest in het uitgaansgebied in Groningen bij politie en 
OV-personeel. Hierbij moet worden gedacht aan onbewuste beïnvloeding van het uitgaanspubliek door middel van onder 
andere visuele prikkels. Het rapport met de resultaten wordt binnenkort verwacht.
Agressie tegen ambulancehulpverleners
De oorzaak van agressie en geweld tegen werknemers met een publieke taak is soms onbegrip. Veel mensen denken 
bijvoorbeeld dat een ambulance altijd op bestelling komt. Daarom heeft de Veiligheidsregio Noord-Holland Noord de 
serious game Ambulance Control ontwikkeld. Met de serious game wil de veiligheidsregio meer begrip creëren voor 
meldkamermedewerkers van de ambulancezorg en ambulancebemanningen, omdat zij regelmatig te maken krijgen met 
agressie. De game is tot nu toe al vijfenzestigduizend keer gespeeld. Het initiatief wordt ondersteund door Ambulancezorg 
Nederland. 
1
 Wat hebben geweldplegers gemeen? Een typologie van plegers van geweld tegen de publieke taak en van publiek geweld (2010), Verwey-Jonker Instituut, 
Utrecht.
1

Ketenintensiveringsregio’s 
In het voorjaar van 2010 heeft de minister vijf ketenintensiveringsregio’s VPT aangewezen, namelijk Groningen, 
Amsterdam-Amstelland, Noord en Oost Gelderland, Midden-West Brabant en Zeeland. In deze regio’s wordt de 
ketensamenwerking verstevigd tussen de politie, openbaar ministerie en werkgevers in de regio, waaronder Openbaar 
Vervoer, ziekenhuizen, ambulancezorg, brandweer, jeugdzorg en welzijnswerk. De ketensamenwerking richt zich op het 
aanpakken van daders waarbij de problematiek in de regio centraal staat. Namens de minister is met de korpsbeheerders 
van de vijf regio’s een convenant ondertekend waarin deze samenwerking is bekrachtigd. De partners in de regio hebben 
een prestatiecontract afgesloten waarin afspraken zijn gemaakt over de te behalen resultaten. Onderdeel van de 
prestatiecontracten zijn onder andere: normstelling, reactie van de werkgever en het verhogen van de meldings- en 
aangiftebereidheid. De voortgang en de aanpak zijn periodiek gedeeld tussen de regio’s. De eerste resultaten zijn 
bemoedigend. Er is een grote betrokkenheid van alle partijen en de aanpak in de verschillende regio’s wordt voortvarend 
ter hand genomen. Momenteel zijn de vijf regio's nog druk met de uitvoering; een belangrijke reden om de 
uitvoeringstermijn te verlengen tot halverwege 2012. In de regio’s Amsterdam-Amstelland en Midden-West Brabant is de 
succesvolle aanpak gepresenteerd op conferenties alwaar veel werkgevers, bestuurders en vertegenwoordigers van de 
politie en het Openbaar Ministerie aanwezig waren. Opvallend daarbij was dat veel lokale bestuurders de aanpak actief 
willen ondersteunen en verspreiden. Momenteel vinden verkennende gesprekken plaats om meer intensiveringsregio's te 
starten om op deze manier een landelijk dekkend netwerk te krijgen. De ketenintensiveringsregio’s Midden-West Brabant 
en Zeeland zijn samengevoegd. Voor de regio Midden Nederland en IJsselland is onlangs een convenant ondertekend 
om de samenwerking op te starten. 
Landelijke afspraken met politie en openbaar ministerie
Om de implementatie van de Eenduidige Landelijke Afspraken (ELA) extra kracht bij te zetten binnen de politiekorpsen 
heeft in 2011 een communicatiecampagne plaatsgevonden. Tevens zijn binnen de korpsen implementatiecoördinatoren 
benoemd die de invoering en naleving van de ELA borgen. In het politiekorps Amsterdam-Amstelland  is – in het kader van 
de ketenintensiveringsregio - een netwerk van taakaccenthouders ELA/VPT opgericht. Dit heeft de bekendheid en ELA-
conforme dienstverlening door de politie aan andere sectoren een impuls gegeven, met een hogere meldingsbereidheid als 
gevolg. Deze werkwijze zal actief in het land worden uitgedragen. Daarnaast is de ELA opgenomen in het vademecum 
van initiële en postinitiële politieopleiding. Begin 2012 zal een evaluatie plaats vinden van de implementatie en naleving 
van de eenduidige landelijke afspraken (ELA).
Bekendheid met en de naleving van de ELA is niet alleen een verantwoordelijkheid van de politie en het openbaar 
ministerie maar met name ook van de verschillende sectoren. Binnen de zogenaamde ketenintensiveringsregio's wordt de 
samenwerking gericht op deze gezamenlijke verantwoordelijkheid en op een structurele integrale borging.
3

Schadeverhaal
Het verhalen van schade als gevolg van agressie en geweld op de dader vormt een belangrijk speerpunt van het 
programma Veilige Publieke Taak. Werkgevers en werknemers kunnen in het proces van schadeverhaal worden begeleid 
en ondersteund vanuit de Helpdesk Veilige Publieke Taak (sinds november 2011 onderdeel van het expertisecentrum 
VPT). Hierbij wordt nauw samengewerkt met de – inmiddels landelijk opererende – slachtofferloketten. Vanuit de 
behoefte uit de praktijk zijn recentelijk vanuit het programma Veilige Publieke Taak een viertal fact sheets opgesteld:
 Factsheet Schadeverhaalbeleid;
 Factsheet Versterking Positie Slachtoffers;
 Factsheet Schadeverhaal door werknemer;
 Factsheet Schadeverhaal door werkgever.
Geweld mag niet lonen. Het programma Veilige Publieke Taak hanteert daarom als uitgangspunt dat de dader altijd het 
volle pond moet betalen en dat het slachtoffer altijd alle schade vergoed krijgt. In de praktijk blijkt dat veel schade langs 
verzekeringsrechtelijke weg wordt vergoed zodat het slachtoffer (werkgever/werknemer) niet gestimuleerd wordt om 
verhaal te zoeken op de dader. De dader komt dus met de schade weg. Op dit moment wordt bezien, hoe via het 
verhaalsrecht (regres) van de verzekeraar er daadwerkelijk verhaal kan worden genomen op de dader. In dit verband is de 
pilot Intensivering Schadeverhaal (Haaglanden en Midden Nederland) in het leven geroepen, waarvan halverwege 2012 de 
evaluatie gereed is. Parallel aan en ingegeven vanuit de pilot, heeft op 19 januari jl. een expertmeeting plaatsgevonden 
tussen het programma Veilige Publieke Taak en het Verbond van Verzekeraars om te bezien waar de hiaten en knelpunten 
precies liggen bij informatie-uitwisseling en welke verbeterslagen nodig zijn om de dader het volle pond te laten betalen 
en het slachtoffer alle schade te vergoeden. De resultaten van de deze Expertmeeting zullen mede worden betrokken bij de 
Evaluatie van eerdergenoemde pilot. 
De smartengeldgids van de ANWB geldt binnen de sectoren voor VPT-zaken als het naslagwerk ter bepaling van de hoogte 
van het schadeverhaal.  Met de ANWB zijn verkennende gesprekken gevoerd om de smartengeldgids - die haar 
vertrekpunt kent in het verkeersrecht - gericht te verrijken met casuïstiek en jurisprudentie betreffende agressie en 
geweld tegen werknemers met een publieke taak. De ANWB heeft aangegeven in principe open te staan voor deze 
uitbreiding.
Ondersteuning/versterking van werkgevers en werknemers
Expertisecentrum Veilige Publieke Taak
Werkgevers met een publieke taak moeten bij de bescherming van hun publieke taak en hun werknemers kunnen rekenen 
op de nodige ondersteuning, kennis en advies. In november 2011 zijn de ondersteunende werkzaamheden aan werkgevers 
ondergebracht in een expertisecentrum Veilige Publieke Taak. Doel van het centrum is werkgevers ondersteunen opdat zij 
beter in staat zijn om agressie en geweld effectief aan te pakken. Het expertisecentrum VPT is een samenwerkingsverband 
van drie partijen: het Centrum voor Arbeidsverhoudingen Overheidspersoneel (CAOP), Slachtofferhulp Nederland en het 
Centrum voor Criminaliteitspreventie en Veiligheid (CCV). De Helpdesk schadeverhaal dader is een onderdeel van het 
centrum: hier kunnen werkgevers terecht voor praktische ondersteuning en advies bij het verhalen van schade op de 
dader;
Het Expertisecentrum wordt met geleidelijke afbouw door BZK gefinancierd tot en met 2014 en moet daarna 
zelfvoorzienend zijn.
Intensiveringstraject 5 werkgevers 
Het programma VPT stimuleert vijf grote, landelijke werkgevers met een publieke taak bij de intensivering van hun 
aanpak van agressie en geweld. Dit zijn: het UWV, de Belastingdienst, de Jeugdzorg, Ambulancezorg Nederland (AZN) en de 
Dienst Justitiële Inrichtingen (DJI). Geïnspireerd door elkaars aanpak, hebben vier werkgevers (Belastingdienst, AZN, UWV 
en DJI) intensiveringstrajecten ontwikkeld die kortdurend door het programma zijn gesubsidieerd. De jeugdzorgsector 
werkt in opdracht van het ministerie van Volksgezondheid, Welzijn en Sport ook aan het verminderen van agressie en 
geweld. Op de VPT Beurs van 6 oktober 2011 hebben veel bezoekers kennis genomen van de diverse maatregelen die door 
het vijftal zijn ontwikkeld en uitgevoerd worden. Enkele belangrijke resultaten van deze intensiveringstrajecten zijn: 
 De aanwezigheid van een heldere norm (UWV, Belastingdienst en DJI);
 Een goed werkend registratiesysteem van incidenten (UWV en Belastingdienst);
 Trainingen ter bewustwording van het personeel (AZN, DJI, UWV en Belastingdienst);
 Herstelbemiddeling tussen dader en slachtoffer (DJI);
5

VPT-beurs
Op 6 oktober 2011 vond voor de vierde keer de VPT Beurs plaats. Deze beurs is opgezet voor iedereen die zich bezig houdt 
met de aanpak van agressie en geweld tegen werknemers met een publieke taak. De beurs kende ruim 550 bezoekers. Dit is 
een stijging ten opzichte van de ruim 400 bezoekers van vorig jaar. Ruim 60% van de bezoekers bezochten de beurs voor de 
eerste keer. De beurs werd (met een cijfer 8) goed gewaardeerd. In 38 stands en 20 workshops was informatie te verkrijgen 
over succesvolle aanpakken van agressie en geweld. Ook kon men informatie uitwisselen, ervaringen delen, contacten 
leggen en kennis nemen van nieuwe ontwikkelingen.
VPT-AWARD
Elk jaar ontvangt die organisatie in de publieke sector die de beste aanpak heeft om agressie en geweld tegen werknemers 
met een publieke taak te verminderen de Veilige Publieke Taak AWARD. Bureau Regionale Veiligheidsstrategie (RVS) 
Utrecht is de winnaar van de Veilige Publieke Taak AWARD 2011. De organisatie ontving een kunstwerk en een cheque van 
25.000 euro voor hun aanpak om agressie en geweld te beperken. De AWARD werd uitgereikt op 6 oktober 2011 tijdens de 
VPT Beurs. Bezoekers van de VPT Beurs hebben de winnaar gekozen. Zij konden stemmen op een van de drie 
genomineerden:
 Justitiële Jeugdinrichting De Hartelborgt in Spijkenisse;
 Centrum voor geestelijke gezondheidszorg Emergis in Goes;
 Bureau Regionale Veiligheidsstrategie in Utrecht.
Dit jaar waren er 42 inzendingen voor de AWARD, meer dan een verdubbeling ten opzichte van vorig jaar. Ook de kwaliteit 
van de inzendingen en de gedrevenheid van de inzenders was volgens de jury hoog dit jaar. Ten slotte is opvallend de 
verscheidenheid van de inzendingen: zowel grote als kleinschalige projecten, een grote diversiteit aan projecten, en - voor 
het eerst - inzendingen uit alle sectoren van de publieke taak.
Onderzoeken
2-meting
In vervolg op metingen van het aantal slachtoffers van agressie en geweld onder werknemers met een publieke taak in 
2007 en 2009 heeft in 2011 de zogenaamde 2-meting plaatsgevonden. 
De 2-meting laat een significante daling ten opzichte van 2007 zien; het percentage slachtoffers onder werknemers met 
een publieke taak is van 66% in 2007, via 65% in 2009 gedaald naar 59% in 2011. Deze resultaten bevestigen de noodzaak om 
te blijven inzetten op de aanpak door werkgevers en de (bestuursrechtelijke) mogelijkheden die zij hebben om agressie en 
6
geweld aan te pakken .
Bedreigd Bestuur
De monitor Bedreigd Bestuur naar agressie en geweld tegen politieke ambtsdragers in het openbaar bestuur is november 
2011 gestart en uitgebreid met ambtenaren in het openbaar bestuur. Hiermee wordt een integraal beeld verkregen. 
Daarnaast worden de resultaten gebruikt voor de eindevaluatie van de Vertrouwenslijn. De koepelorganisaties en 
beroepsverenigingen zijn actief betrokken bij het onderzoek zodat de resultaten zullen bijdragen aan de verdere 
intensivering van de aanpak van agressie en geweld. De rapportage zal september 2012 aan u worden verstuurd.
Monitoring
Voor de toekomstige monitoring van de voortgang in andere sectoren geldt dat hierover in 2012 verdere afspraken 
worden gemaakt met sectoren. Zoals gezegd kunnen werkgevers daarbij gebruik maken van het Agressie en 
Weerbaarheids Onderzoek dat in opdracht van het programma is ontwikkeld door het programma Internetspiegel van de 
7
ICTU . Voor 2012 stelt BZK dit onderzoek beschikbaar aan een aantal organisaties, met name ter ondersteuning van de 
ketenintensiveringsregio’s.
Veilig politiewerk
Dit (deel)onderzoek betreft een empirisch onderzoek dat in opdracht van het programma Veilige Publieke Taak, de Raad 
van Korpschefs en de politievakbonden is uitgevoerd onder een representatieve steekproef agenten in de basispolitiezorg. 
6
 Tweede Kamer, vergaderjaar 2011–2012, 28684, nr. 327
7
 Tweede Kamer, vergaderjaar 2009–2010, 28684, nr. 260
7

OV- en Reisverboden
Tijdens het Algemeen Overleg van 22 november jl. over Veilige Publieke Taak vroeg het lid Çörüz naar de status van een 
motie uit 2008 inzake een openbaar vervoersverbod. Deze maatregel wordt, in verschillende vormen, in Rotterdam en 
Amsterdam toegepast.
 Het aantal OV-verboden dat is opgelegd in Rotterdam was in
o 2008 – 8
o 2009 – 10
o 2010 - 15 
o 2011 – 22 OV-verboden.
 In Amsterdam zijn er in
o 2008 - 30
o 2009 – 13
o 2010 - 11 
o 2011 - 21 keer een OV-verbod opgelegd.
Het betreft hier uitgereikte OV-verboden voor een specifieke lijn binnen de grens van de gemeente Amsterdam en 
exclusief de NS-verboden. Deze zijn niet specifiek voor Amsterdam en zijn dan ook niet meegenomen.
Ministerie van Sociale Zaken en Werkgelegenheid (Arbeidsinspectie)
Er wordt steeds beter onderkend dat geüniformeerden en hulpverleners vaak te maken hebben met psychosociale 
problemen als gevolg van hun werk. Het ministerie van SZW heeft in samenwerking met VPT, TNO en de Politieacademie 
in het najaar van 2011 een conferentie georganiseerd over de aanpak van Post Traumatische Stress (Syndroom). Tijdens 
deze conferentie is de ‘Handreiking effectieve opvang na schokkende gebeurtenissen’ uitgebreid aan de orde 
gekomen. Ook werd aandacht besteed aan het vergroten van veerkracht en weerbaarheid. De beoogde agendasetting voor 
dit thema is gerealiseerd en in 2012 vindt een verdere uitrol van de handreiking plaats en komt er expertmeeting 
georganiseerd door VPT. Tegelijkertijd wordt vanuit SZW ingezet op preventie en de aanpak van grote groepen niet-
geüniformeerden, omdat ook zij steeds vaker slachtoffer zijn van schokkende gebeurtenissen op het werk (juweliers, 
kassapersoneel, pompstationhouders, horeca, pizzabezorgers etc). In 2012 gaat SZW de begrippen veerkracht en 
weerbaarheid betrekken in het kader van de plannen voor vitaliteit en duurzame inzetbaarheid van werknemers.
De Inspectie SZW heeft in het kader van haar ‘Programma Agressie en Geweld tegen werknemers in publieke functies’ 
(2010 – 2012)’ ondersteuning aan werkgevers gegeven via voorlichting en inspectie in een groot aantal sectoren met 
publiekscontacten. Wezenlijk hulpmiddel hierbij is een folder met 11 punten getiteld: Agressie en Geweld: Waar let de 
Arbeidsinspectie op. In 2011 zijn er inspecties gedaan bij de politie, justitiële inrichtingen, gerechtsdeurwaarders, 
brandweer, zorg en welzijn, horeca, benzinestations en verkeersregelaars. Hierover is afgestemd met VPT. De inspecties 
laten zien dat er met name nog aanvullende maatregelen nodig zijn in het melden, registreren en evalueren van 
incidenten.
Ministerie van Onderwijs, Cultuur en Wetenschappen
Om kennis en goede voorbeelden te delen, discussies op gang te brengen en deskundigen bij elkaar te brengen heeft OCW 
in september 2011 het Forum Veilige School opgericht. De online community www.forumveiligeschool.nl is een trefpunt 
voor het basis-, voortgezet- en middelbaar beroepsonderwijs voor het uitwisselen van kennis en ervaring op het gebied 
van onderwijs en veiligheid. Het forum bevat onder meer blogs, polls en chatmogelijkheden. Naast deskundigen van het 
forum adviseert en ondersteunt ook het expertisecentrum Veilige Publieke Taak op onderwijsgebied. De community 
maakt deel uit van het programma Veilige Publieke Taak Onderwijs (VPTO). In drie maanden tijd zijn er al meer dan 320 
mensen lid geworden. 
In samenwerking met de ministers van Veiligheid en Justitie en van Binnenlandse Zaken gaat OCW - in aanvulling op het 
programma VPT - in kaart brengen waarom de aangiftebereidheid op scholen laag is en wat gedaan kan worden om dit te 
verbeteren. Op basis hiervan wil OCW afspraken maken met de schoolbesturen om de aangiftebereidheid te verhogen. 
Verder is in 2011 het wetsvoorstel registratie van incidenten in het primair onderwijs, het voortgezet (speciaal) onderwijs, 
het middelbaar beroepsonderwijs, en Caribisch Nederland ingediend bij de Tweede Kamer. Deze zal in de loop van 2012 in 
behandeling worden genomen. Door het registreren, analyseren en evalueren van incidenten op school is het mogelijk om 
9

- Voorkomen
- Beperken
- Afhandelen 
Door het volgen van de afspraken die in de deelarbocatalogus opgenomen zijn is het minimum beveiligingsniveau binnen 
de sector bepaald. Situationeel kan sprake zijn van een hoger beveiligingsniveau. 
Mede in het kader van de arbocatalogus is de aandacht voor het voortdurend actualiseren van de risico-inventarisatie/-
evaluatie en het onderwerp agressie en geweld in het bijzonder, vergroot.
Als onderdeel van de Kwaliteitsagenda van de sociale partners wordt in samenwerking met het programma Veilige 
Publieke Taak gewerkt aan één rijksloket waar medewerkers en leidinggevenden met alle vragen op het gebied van 
agressie en geweld terecht kunnen. 
Politieke ambtsdragers
Lokale politieke ambtsdragers kunnen bij het uitvoeren van hun taak te maken krijgen met agressie en geweld. Naar 
aanleiding van het onderzoek Bedreigd Bestuur is aan alle 14 000 politieke ambtsdragers van het decentrale openbare 
12
bestuur een brief verzonden . Met deze brief wordt het maatschappelijke belang van een gezamenlijke en eenduidige 
aanpak van agressie en geweld onderstreept. Alle bestuurders, volksvertegenwoordigers en hun ondersteuners worden 
opgeroepen om agressie en geweld binnen hun organisatie bespreekbaar te maken en structureel aan te pakken. Vanuit 
het programma VPT is samen met de betrokken partijen gewerkt aan een aantal praktische handvatten voor de aanpak 
van agressie en geweld tegen politieke ambtsdragers. Op 6 oktober 2011 is op het jaarcongres van het Nederlands 
Genootschap van Burgemeesters het stappenplan voor een veilige publieke taak voor politieke ambtsdragers gelanceerd. 
Op de bijbehorende website www.veiligbestuur.nl is op een geordende en toegankelijke wijze inzichtelijk gemaakt hoe 
gemeenten aan de slag kunnen met het onderwerp.
Het komt voor dat de bedreigingen tegen lokale politieke ambtsdragers dusdanig ernstige vormen aanneemt dat 
ingrijpende beveiligingsmaatregelen nodig zijn. Om het lokaal bestuur te ondersteunen bij de bescherming van hun lokale 
politieke ambtsdragers heeft de Nationaal Coördinator Terrorismebestrijding en Veiligheid, samen met het programma 
Veilige Publieke Taak, zoals toegezegd tijdens het AO Veilige Publieke Taak van 8 maart 2011, voorlichting gegeven over de 
werking van het stelsel bewaken en beveiligen in het decentrale domein. Voorlichting over het stelsel bewaken en 
beveiligen is een onderdeel van de brede aanpak van agressie en geweld tegen politieke ambtsdragers van het programma 
VPT dat op 6 oktober jl van start is gegaan. Er is specifiek gekozen voor een duurzame vorm van voorlichting via onder 
andere de website www.veiligbestuur.nl. Ook zijn er presentaties gehouden bij de Kring van Commissarissen der Koningin, 
verschillende politieregio's en heeft de landelijke themadag bewaken en beveiligen in het teken gestaan van lokaal 
bestuur.
Daarnaast is er in samenwerking met het Nederlands Genootschap van Burgemeesters, de VNG en de 
Wethoudersvereniging een handreiking gemaakt voor de colleges van b&w over hoe om te gaan met het stelsel bewaken 
en beveiligen in het geval van dreigingen tegen burgemeesters en wethouders. Deze handreiking is in februari 2012 
verstuurd en loopt vooruit op de circulaire bewaken en beveiligen die thans wordt herzien. De handreiking is als bijlage 
gevoegd. 
Ministerie van Economische Zaken, Landbouw en Innovatie (NVWA)
De Nederlandse Voedsel en Warenautoriteit (NVWA) houdt toezicht op de naleving van wet- en regelgeving door 
bedrijven en instellingen.
De NVWA heeft een voorstel geschreven voor een aanpak van Agressie en geweld voor de organisatie. Dit beleid is getoetst 
aan de Arbocatalogus van het Rijk, de aanbevelingen (de “acht maatregelen”) uit het programma Veilige Publieke Taak en 
de Eenduidige Landelijke Afspraken. Een protocol met daarin een gedragslijn voor het optreden na een incident maakt 
deel uit van het voorstel.
Ook in de afgelopen periode heeft de NVWA adequaat gereageerd op incidenten. Goed opgeleid en ervaren personeel, 
betrokken en geïnstrueerd management en ondersteuning vanuit de staf borgen dit.
Voorjaar 2011 is - conform rijksbrede afspraken - het ARO ook binnen de NVWA ingevoerd. In de loop van 2011 zijn ca. 40 
incidenten gemeld en opgenomen in het ARO. De NVWA blijft binnen de eigen organisatie aandacht geven aan het belang 
van melden en registreren van incidenten.
12
 Tweede Kamer, vergaderjaar 2010–2011, 28 684, nr. 321
11

Het onderwerp agressie en geweld is binnen de Belastingdienst onder de aandacht gebracht door gebruik te maken van 
diverse communicatiemiddelen zoals nieuwsberichten, informatiefilms, posters, folders, pools op de intranetsite en 
achtergrondartikelen, met als doel medewerkers bewust te maken van het thema en te informeren over alle aspecten rond 
agressie en geweld.
13

