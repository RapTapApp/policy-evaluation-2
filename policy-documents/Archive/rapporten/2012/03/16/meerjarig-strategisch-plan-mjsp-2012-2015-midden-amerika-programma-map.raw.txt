Meerjarig Strategisch Plan (MJSP) 2012 - 2015
Midden-Amerika Programma (MAP)
Het Meerjarig Strategisch Plan (MJSP) is een dynamisch document. Het plan werd door de Nederlandse
ambassades in Midden-Amerika in februari 2012 ingediend en goedgekeurd door het ministerie van Buitenlandse
Zaken in maart 2012. Tijdens het beoordelingsproces is de focus van de strategie verbeterd en werden bijkomende
verduidelijkingen ontvangen van de Ambassades. Deze werden opgenomen in de definitieve versie. In sommige
gevallen moeten plannen nog verder worden uitgewerkt en beoordeeld voordat ze kunnen worden uitgevoerd als
onderdeel van het strategisch plan. De nieuwe beleidsprioriteiten zullen in het komende jaar verder worden
ontwikkeld en geoperationaliseerd in dialoog met overheden, het maatschappelijk middenveld en
ontwikkelingspartners.
1

1. Inleiding en samenvatting
Inleiding
Het Kabinet wil vanuit ontwikkelingssamenwerking een bijdrage leveren aan veiligheid, stabiliteit en
rechtsorde, omdat daarmee een basis wordt gelegd voor duurzame ontwikkeling en zelfredzaamheid.
Ook wordt bijgedragen aan de drie doelen van het buitenlands beleid, te weten veiligheid, vrijheid en
welvaart, alsmede aan het versterken van de internationale rechtsorde. Zoals in de brieven aan de
1
Tweede Kamer over het buitenlands beleid ten aanzien van Latijns-Amerika en de Cariben is
aangekondigd, geeft Nederland in Midden-Amerika hieraan vorm door de opzet van een nieuw Midden-
Amerika Programma (MAP), dat is gebaseerd op de pijlers veiligheid & rechtsorde en mensenrechten.
De randvoorwaarden voor dit regionale programma zijn opgenomen in de brief Regionale benadering
2
binnen Ontwikkelingssamenwerking d.d. 17 november 2011 . Een regionaal perspectief op veiligheid,
stabiliteit en ontwikkeling is van belang, omdat de oorzaken en gevolgen van geweld en conflict vaak
een grensoverschrijdend karakter hebben.
Samenvatting
Midden-Amerika kent een lange geschiedenis van ongelijkheid en onderdrukking, gevolgd door een
periode van burgeroorlogen. De landen kampen met een gebrek aan veiligheid, met toenemende
grensoverschrijdende criminaliteit – inclusief wapen- en mensensmokkel - en straffeloosheid. Een
belangrijke oorzaak hiervan is de drugsproblematiek, die ook wordt bepaald door de ligging van de
regio tussen de Verenigde Staten, Mexico en Colombia. Verder spelen de gebrekkige sociale cohesie
en de grote inkomensongelijkheden in Midden-Amerika een belangrijke rol. De overheden van de
landen in Midden-Amerika slagen er onvoldoende in om oplossingen te vinden voor deze problematiek,
waardoor de landen in de regio, met uitzondering van Panama, niet in staat zijn om optimaal te
profiteren van hun economisch potentieel. Alle landen zijn (lage) middeninkomenslanden, maar de
uitdagingen verschillen van land tot land. Zowel de landen in Midden-Amerika als de overzeese delen
van het Koninkrijk zijn gebaat bij veiligheid en stabiliteit in de regio die grenst aan het Caribisch
3
gebied .
Met het MAP wil Nederland bijdragen aan het bevorderen van regionale samenwerking bij de
bestrijding van onveiligheid, het versterken van de rechtsorde alsook het tegengaan van
mensenrechtenschendingen. Daarmee wordt beoogd een klimaat te creëren waarin economische
ontwikkeling en sociale integratie worden bevorderd. Nederland kan met het MAP voortbouwen op de
jarenlange ervaring in de regio en de Nederlandse reputatie als bruggenbouwer. Op het terrein van
toegang tot rechtsspraak en het tegengaan van straffeloosheid, alsook het verbeteren van de
mensenrechtensituatie, zijn veel expertise en netwerken opgebouwd. Daarnaast wil Nederland
4
aansluiten bij de regionale Strategie voor Veiligheid van het SICA . Aangezien de
veiligheidsproblematiek zich het ergst doet gelden in de noordelijke drie landen, en Nicaragua het
armste land van Midden-Amerika is, zal het programma zich vanuit een regionale optiek met name
richten op El Salvador, Guatemala, Honduras en Nicaragua, zonder Costa Rica, Panama en Belize uit
te sluiten.
2. Context / analyse Midden-Amerika
Na decennia van gewapend conflict en burgeroorlog heerst thans in Midden-Amerika een relatieve rust
waarin machtswisseling via democratische weg de norm is. Tegenover deze positieve ontwikkelingen
1
Brief Tweede Kamer nr. 29653-11 d.d. 26 augustus 2011 en nr. 29653-12 d.d. 18 november 2011.
2
Brief Tweede Kamer nr. 32605-62 d.d. 17 november 2011.
3
Sinds 2010 is het Koninkrijk partij bij het “Verdrag van San José inzake samenwerking bij de bestrijding van
sluikhandel in verdovende middelen en psychotrope stoffen over zee en door de lucht in het Caribisch gebied”. Het
Koninkrijk is mede initiator van dit verdrag en werkt nauw samen met de depositaris, Costa Rica, in de uitvoering
ervan.
4
Sistema de la Integración Centroamericano: samenwerking tussen de 7 landen van Midden-Amerika: Guatemala,
El Salvador, Honduras, Belize, Nicaragua, Costa Rica en Panama.
3

d. Beperkte economische mogelijkheden. Midden-Amerika is in hoofdzaak een regio met
landen in de categorie lage middeninkomens, alhoewel de verschillen in ontwikkeling groot
zijn. Nicaragua is het armste land in de regio (BBP per hoofd van de bevolking is 3.200 US
11
dollar per jaar ), terwijl het inkomen in Panama gemiddeld vijf maal hoger ligt. De regio
wordt in het algemeen gekenmerkt door een geringe economische diversificatie, een
laagopgeleide bevolking en extreme ongelijkheid. Daarnaast zal 70% van de werknemers in
12
Midden-Amerika in 2015 geen voortgezet onderwijs hebben afgerond . Door deze
omstandigheden wordt het verwezenlijken van de millenniumdoelstellingen bemoeilijkt en
worden de inwoners van deze regio vatbaar voor de economische voordelen die de
criminaliteit kan bieden.
e. Drugshandel. Geografisch gezien ligt de regio tussen Columbia - nog steeds ’s werelds
grootste cocaïneproducent volgens het UNODC World Drug Report (2011) – en Mexico, van
13
waaruit de machtigste drugsmaffia ter wereld opereert. De regio gaat gebukt onder de
doorvoer van drugs van productiegebieden in het Zuiden naar consumenten in Noord-Amerika
en Europa.
Al deze factoren hebben grote gevolgen voor mensenrechten, de rechtsstaat, het investeringsklimaat
en goed bestuur. De veiligheidscrisis waarmee Midden-Amerika kampt, bemoeilijkt het herstel van
staat en democratie na de oorlogen in de jaren tachtig van de vorige eeuw. De meeste regeringen in
de regio hebben op deze veiligheidscrisis gereageerd met strengere straffen, een sterkere
aanwezigheid van politie en strijdkrachten en de bestrijding van jeugdbendes. Uit Guatemala en
Honduras komen veelvuldig berichten over buitengerechtelijke executies. Tegelijkertijd is sprake van
een buitengewoon hoge mate van straffeloosheid; op een zeker moment bleef in Guatemala 99 % van
14
de geweldsmisdrijven onbestraft.
Aanpak
Naast de noodzaak van handhaving leggen veel deskundigen en beleidsmakers thans de nadruk op
een duidelijke set van strategieën, waarmee zowel de oorzaken van de onveiligheid worden aangepakt
als de schadelijkste publieke gevolgen van de veiligheidscrisis worden ingeperkt. Hieronder vallen:
 Regionale focus: het strategisch plan veiligheid in de regio van SICA, dat op 22 – 23 juni 2011
15
in Guatemala-stad is gepresenteerd , is een belangrijke innovatie. Door de aard van
transnationale dreigingen, de noodzaak inlichtingen via permanente platforms uit te wisselen, de
criminele dreiging in grensgebieden en de noodzaak van grotere economische investeringen, krijgt
de regionale focus een bijzonder belang. Het belang van deze strategie wordt door alle landen uit
de regio en de internationale gemeenschap onderschreven.
 Weerbaarheid: het opbouwen van capaciteit om de ergste soorten van geweld te detecteren en
extreme onveiligheid te voorkomen, is essentieel. Daartoe dienen criminele verschijnselen
nauwkeuriger in kaart te worden gebracht, intensievere relaties met getroffen gemeenschappen
en maatschappelijke organisaties te worden opgebouwd en de nadruk te worden gelegd op de
weerbaarheid van gemeenschappen en overheidsorganen die geconfronteerd worden met de
ronsel- en intimidatiepraktijken van criminele groeperingen. Het voorbeeld van de Commissie
tegen straffeloosheid in Guatemala (CICIG) als catalysator bij het ontmantelen van netwerken van
straffeloosheid in staatsinstellingen en het versterken van mechanismen voor intern toezicht, is in
dit opzicht waardevol.
11
CIA World Factbook 2011.
12
European Union, European External Action Service, 2011. Regional indicative programme 2011-2012 for Latin
America.
13
De Mexicaanse drugskartels verdienen naar schatting tot 10 miljard dollar per jaar met het vervoer van drugs
naar de VS. Sinds het oprollen van de Caribische smokkelroutes naar Miami en andere Amerikaanse
bestemmingen, wordt volgens een schatting van het Amerikaanse ministerie van Buitenlandse Zaken 90% van de
cocaïne voor de Noord-Amerikaanse markt via Midden-Amerika vervoerd.
14
Human Rights Watch, Worldreport 2011, hoofdstuk Guatemala.
15
Rapport ‘International Conference to Support the Central American Security Strategy’, strategisch plan en
project profiles, SICA, 2011.
5

SICA heeft in 2011 een regionale veiligheidsstrategie voor Midden-Amerika uitgewerkt in een actieplan
waarin 22 projectprofielen zijn opgenomen. In internationaal verband is afgesproken de SICA
veiligheidsstrategie te ondersteunen en activiteiten zoveel mogelijk binnen deze profielen uit te
voeren. De SICA veiligheidsstrategie beslaat vier resultaatgebieden: 1) Law Enforcement; 2)
Prevention; 3) Rehabilitation, Reintegration and Prison Management; 4) Institutional strengthening,
coordination and monitoring of the regional security strategy. Nauwe samenwerking tussen de
donoren is van essentieel belang en wordt gezocht via de “Group of Friends” van SICA om zo
afstemming en harmonisatie te waarborgen. VN-organisaties spelen een belangrijke rol bij het
uitwerken van de voorgestelde regionale projecten van de SICA. Een voorbeeld is CICIG (de VN-
commissie tegen straffeloosheid in Guatemala) waarmee Nederland al jaren samenwerkt. Verder richt
UNODC (VN-instantie tegen drugs en criminaliteit met een regiokantoor in Panama) zich o.a. op het
tegengaan van illegale handelsstromen. De OAS (Organisatie van Amerikaanse Staten) is succesvol
met het programma ‘Facilitadores Judiciales’ (alternatieve geschillenbeslechting), dat is gericht op
toegang tot justitie. Het programma is gestart in Nicaragua en wegens het succesvolle en innovatieve
karakter overgenomen door Guatemala en Panama. Verder is het Inter-Amerikaanse systeem
(commissie en hof) voor de mensenrechten een belangrijk onderdeel van de OAS.
Het EU-kanaal wordt in relatie met het MAP op twee manieren benut. In EU-verband zal worden
gepleit voor aan het MAP complementaire samenwerking. Voorts zal Nederland in politiek opzicht zijn
gewicht aanwenden om de standpunten van de EU ten aanzien van de regio zodanig vorm te geven
dat zij het aan het MAP ten grondslag liggende beleid versterken dan wel aanvullen.
Ook het maatschappelijk middenveld in de regio speelt een wezenlijke rol bij de verbetering van de
toegang tot justitie, de aanpak van straffeloosheid en het signaleren van mensenrechtenschendingen.
Deze organisaties stellen misstanden aan de orde en werken samen met politie en justitie bij de
invoering van nieuwe werkmethoden. In de meeste landen in de regio bestaan organisaties die
rapporteren over mensenrechtenschendingen en ondersteuning bieden aan slachtoffers en
mensenrechtenverdedigers. Ook zoeken deze organisaties hulp bij internationale instellingen zoals het
Inter-Amerikaans Hof voor de Mensenrechten.
d. Pijlers van het Midden-Amerika Programma
Gerelateerd aan het OS-speerpunt Veiligheid en Rechtsorde zal de bijdrage van Nederland in de regio
zich concentreren op de genoemde twee pijlers: 1) Veiligheid en rechtsorde en 2) Mensenrechten.
Nederland beoogt bij te dragen aan:
Strategisch doel:
De cultuur van straffeloosheid, corruptie en geweld is duurzaam omgebogen. Burgers voelen zich
veiliger, want er is sprake van een rechtsstaat met minder criminaliteit en waarin mensenrechten
worden gerespecteerd; de randvoorwaarden voor participatieve democratie en inclusieve economische
ontwikkeling, waaronder de deelname van vrouwen aan politiek en bestuur, zijn geschapen; er heerst
meer stabiliteit en regionale veiligheid.
1. Veiligheid en Rechtsorde
Output 1: afname van criminaliteit en geweld
 Ondersteunen van sociale preventie programma’s, in aansluiting op de SICA-
veiligheidsstrategie, gericht op het bestrijden van criminaliteit en geweld onder jongeren en
het verkleinen van jeugdwerkloosheid, onder andere via activiteiten ter bevordering van
maatschappelijk verantwoord ondernemen (MVO).
 Bijdragen aan programma’s en projecten gericht op de preventie van het gebruik en de
verspreiding van kleine wapens.
 Bijdragen aan de SICA veiligheidsstrategie door het steunen van een regionaal programma dat
is gericht op opvang en toegang tot justitie van slachtoffers van geweld tegen vrouwen.
Output 2: verbeterde toegang tot justitie en vermindering van straffeloosheid
7

