Samenvatting Structuur visie   
Infra structuur en Ruimte
Nederland concurrerend, bereikbaar, leefbaar en veilig

Samenvatting Structuur visie   
Infra structuur en Ruimte
Nederland concurrerend, bereikbaar, leefbaar en veilig
« Terug naar inhoudsopgave

Samenhangende visie
Nederland concurrerend, bereikbaar, leefbaar en veilig. Daar streeft het Rijk naar met een krachtige  
aanpak die gaat voor een excellent internationaal vestigingsklimaat, ruimte geeft aan regionaal maatwerk, 
de gebruiker voorop zet, investeringen scherp prioriteert en ruimtelijke ontwikkelingen en infrastructuur 
met elkaar verbindt. Dit doet het Rijk samen met andere overheden en met een Europese en mondiale blik. 
Bij deze aanpak hanteert het Rijk een filosofie die uitgaat van vertrouwen, heldere verantwoordelijkheden, 
eenvoudige regels en een selectieve rijksbetrokkenheid. Zo ontstaat er ruimte voor maatwerk en keuzes  
van burgers en bedrijven. 
Om deze nieuwe aanpak vorm te geven, is een actualisatie van het ruimtelijk- en mobiliteitsbeleid nodig. 
De verschillende beleidsnota’s op het gebied van ruimte en mobiliteit zijn gedateerd door nieuwe politieke 
accenten en veranderende (wereldwijde) omstandigheden zoals de economische crisis, klimaatverandering 
en toenemende regionale verschillen die onder andere ontstaan omdat groei, stagnatie en krimp gelijk-
tijdig plaatsvinden. 
Het roer om 
Voor een aanpak die Nederland concurrerend, bereikbaar, leefbaar en veilig maakt, moet het roer in  
het ruimtelijk en mobiliteitsbeleid om. Er is nu te vaak sprake van bestuurlijke drukte, ingewikkelde regel-
geving of een sectorale blik met negatieve gevolgen voor de ontwikkeling van Nederland. Om dit te keren, 
brengt het Rijk de ruimtelijke ordening zo dicht mogelijk bij diegene die het aangaat (burgers en bedrijven), 
laat het meer over aan gemeenten en provincies (‘decentraal, tenzij…’) en komt de gebruiker centraal te 
staan. Het Rijk kiest voor een selectievere inzet van rijksbeleid op slechts 13 nationale belangen. Voor die 
belangen is het Rijk verantwoordelijk en wil het resultaten boeken (‘je gaat er over of niet’). 
Buiten deze 13 belangen hebben decentrale overheden beleidsvrijheid. Tevens werkt het Rijk aan een-
voudigere regelgeving. Daarbij verwacht het Rijk dat medeoverheden zich eveneens inzetten voor meer 
eenvoud en verdere integratie op het gebied van ruimtelijke regelgeving. Hierdoor neemt de bestuurlijke 
drukte af en ontstaat er ruimte voor regionaal maatwerk.
 
« Terug naar inhoudsopgave Samenvatting Structuurvisie Infrastructuur en Ruimte | 3

Ontwikkelingen 
en ambities 2040
Het Rijk stelt heldere ambities voor Nederland in 2040; een visie hoe Nederland er in 2040 voor moet staan. 
Dit doet het Rijk op basis van de (inter)nationale ontwikkelingen die de ruimtelijke en mobiliteitsopgaven 
zowel bovengronds als ondergronds richting 2040 bepalen. Zo werkt het Rijk aan een concurrerend, 
 bereikbaar, leefbaar en veilig Nederland.
Concurrentiekracht
De economische ontwikkeling van Nederland concentreert zich steeds meer in stedelijke regio’s omdat  
daar de meeste bedrijven en sectoren zijn gevestigd, het arbeidspotentieel het grootst is en kennis wordt 
ontwikkeld (onderzoek en onderwijs). Ruimtelijk kenmerken deze stedelijke regio’s in Nederland zich door 
een open structuur, (relatieve) kleinschaligheid en (internationaal gezien) lage dichtheden in interactie  
met hoogwaardige en toegankelijke landelijke en cultuurhistorische gebieden. 
Belangrijke innovatieve economische sectoren voor Nederland op Europees en mondiaal niveau bevinden 
zich in stedelijke regio’s: Water, Agro & Food, Tuinbouw en Uitgangsmaterialen, High Tech Systemen en 
Materialen, Life Sciences & Health, Chemie, Energie, Logistiek en Creatieve Industrie. Ook de aanwezigheid 
van hoofdkantoren is belangrijk voor de positie van Nederland. Belangrijke knooppunten in het netwerk 
van internationale verbindingen van de stedelijke regio’s zijn de Mainports Rotterdam en Schiphol,  
de Amsterdamse havens en de Brainport Zuidoost-Nederland. 
In 2040 behoort Nederland tot de top 10 van meest concurrerende economieën van de wereld met een 
kwalitatief hoogwaardig vestigingsklimaat voor bedrijven en kenniswerkers door een goede ruimtelijk-
economische structuur. Dit betekent onder andere een aantrekkelijk vestigingsklimaat voor internationale 
bedrijven en een economische ontwikkeling die de concurrentiekracht versterkt, waarbij sterke stedelijke 
regio’s nodig zijn met een goede ‘quality of life’, optimale bereikbaarheid en goede (logistieke) verbindin-
gen met Europa en de wereld. 
« Terug naar inhoudsopgave Samenvatting Structuurvisie Infrastructuur en Ruimte | 5

Bereikbaarheid
De mobiliteit van personen (per auto en openbaar vervoer) en het goederenvervoer blijven de komende 
decennia nog groeien, met name in de stedelijke regio’s en op de belangrijke verbindingen naar Duitsland 
en België. Dit betekent dat ook in de regio’s waar de bevolkingsomvang terugloopt, de mobiliteit nog 
groeit. De mobiliteitsbehoefte groeit het sterkst in de gebieden waar zich nu al de grootste mobiliteits-
knelpunten voordoen
De bereikbaarheid (de moeite, uitgedrukt in tijd en kosten per kilometer die het gebruikers van deur tot 
deur kost om hun bestemming te bereiken) is momenteel onvoldoende. Het mobiliteitssysteem moet 
robuust en samenhangend worden (waaronder knooppuntontwikkeling), meer keuzemogelijkheden 
 bieden en voldoende capaciteit hebben om de groei van de mobiliteit op de middellange (2028) en lange 
termijn (2040) op te vangen. 
De groei van de mobiliteit waarbij de gebruiker voorop staat wordt gefaciliteerd. Daarbij moet ook gekozen 
worden voor een integrale benadering die de mobiliteitsgroei in samenhang met ruimtelijke ontwikkeling 
faciliteert. Onze ambitie is dat gebruikers in 2040 beschikken over optimale ketenmobiliteit door een goede 
verbinding van de verschillende mobiliteitsnetwerken via multimodale knooppunten (voor personen en 
goederen) en door een goede afstemming van infrastructuur en ruimtelijke ontwikkeling. 
Leefbaarheid en veiligheid
De ruimtelijke verschillen in Nederland nemen toe onder invloed van urbanisatie, individualisering, 
vergrijzing en ontgroening. Hierdoor vinden groei, stagnatie en krimp in  Nederland steeds vaker gelijktijdig 
plaats en nemen de regionale verschillen toe. De toenemende regionale verschillen hebben consequenties 
voor de verstedelijking in Nederland. Vraag en aanbod van woningen, bedrijventerreinen en kantoren zijn 
niet overal in evenwicht (kwantitatief en kwalitatief ). De ambitie is dat in 2040 de woon- en werklocaties  
in steden en dorpen aansluiten op de (kwalitatieve) vraag en dat locaties voor transformatie en herstruc-
turering zoveel mogelijk worden benut.
Voor de aantrekkelijkheid van ons land is het nodig onze bijzondere waarden en internationaal onder-
scheidende kwaliteiten te koesteren en te versterken. Dat vraagt om de borging van natuurwaarden en 
biodiversiteit, unieke cultuurhistorische waarden en een goede milieukwaliteit. Op het gebied van leefbaar-
heid en veiligheid is de ambitie dat Nederland in 2040 zijn inwoners een veilige en gezonde leefomgeving 
biedt, met een goede milieukwaliteit, zowel in stedelijk als landelijk gebied. Daarnaast is Nederland in  
2040 blijvend beschermd tegen extreme weersomstandigheden, mogelijke overstromingen als gevolg van 
de zeespiegelstijging en is er voldoende zoetwater in droge perioden, is Nederland een bepalende speler in 
de internationale transitie naar duurzame mobiliteit en is de ambitie dat Nederland in 2040 nog steeds de 
bestaande (inter)nationale unieke cultuurhistorische waarden heeft, en een natuurnetwerk dat de flora-  
en faunasoorten in stand houdt.
De vraag naar elektriciteit en gas zal blijven groeien. Geopolitieke verhoudingen, uitputting van fossiele 
brandstoffen en de ambities voor beperking van de CO -uitstoot maken een transitie naar duurzame, 
2
 hernieuwbare energievoorziening nodig. Voor de opwekking en het transport van energie (ook over onze 
grenzen heen) zal voldoende ruimte gereserveerd moeten worden. Het aandeel van duurzame energie-
bronnen als wind, zon, biomassa en bodemenergie in de totale energievoorziening moet omhoog en  
deze hebben relatief veel ruimte nodig. De ambitie is dat Nederland in 2040 een robuust internationaal 
energienetwerk kent en dat de energietransitie ver gevorderd is.
Deze ambities zet het Rijk neer voor 2040. Het is niet enkel aan het Rijk om deze ambities waar te maken, 
dit vraagt samenwerking met decentrale overheden, marktpartijen en kennisinstellingen. Op basis van de 
ambities komt het Rijk tot drie rijksdoelen. Die doelen stelt het Rijk tot 2028 maar bouwt het flexibiliteit  
in richting 2040 aangezien er ontwikkelingen en opgaven kunnen zijn die vragen om bijstelling van zowel 
de ambities en doelen.
« Terug naar inhoudsopgave Samenvatting Structuurvisie Infrastructuur en Ruimte | 7

verbindingen en mainports. Daarnaast zijn het borgen van ruimte voor bestaande en nieuwe energie-
voorziening, ruimte voor buisleidingen voor transport van (gevaarlijke) stoffen en het creëren van een 
efficiënt gebruik van de ondergrond belangrijke randvoorwaarden.
Een excellente ruimtelijk-economische structuur van Nederland door een aantrekkelijk vestigingsklimaat in en goede inter-
nationale bereikbaarheid van de stedelijke regio’s met een concentratie van topsectoren (nationaal belang 1)
De topsectoren zijn aanwezig in heel Nederland, maar concentreren zich vooral in de stedelijke regio’s  
van de mainports, brainport, greenports en de valleys. Daarbij gaat het om de haven van Rotterdam en 
Schiphol, de Brainport Zuidoost-Nederland, de Greenports Venlo, Westland-Oostland, Aalsmeer, Noord-
Holland Noord, Boskoop en Bollenstreek, Energyport in Groningen, Food Valley in Wageningen, Health 
Valley in Nijmegen, Maintenance Valley in West- en Midden Brabant, Utrecht Science Park en de nanotech-
nologie in Twente en Delft. Deze stedelijke regio’s beschouwt het Rijk van nationale betekenis en hiermee 
gaat het Rijk samen met decentrale overheden aan de slag. Ieder vanuit zijn eigen verantwoordelijkheid. 
Vanuit het programma Beter benutten is voor een aantal van deze stedelijke regio’s een bestuurlijk trio aan 
de slag met als taak het uitwerken van gebiedspakketten. Conform het coalitieakkoord geeft het Rijk vanuit 
het verlengde Infrastructuurfonds na 2020 prioriteit aan het oplossen van bereikbaarheidsknelpunten voor 
de main-, brain- en greenports (inclusief achterlandverbindingen). Indien stedelijke regio’s rondom top-
sectoren buiten de mainports, brainport en greenports zich economisch dusdanig doorontwikkelen dat  
het cruciaal is voor de concurrentiekracht van de Nederlandse economie om te investeren in aantoonbare 
ruimtelijke of mobiliteitsknelpunten, dan zal het Rijk in het kader van het MIRT met de regio overleggen  
of investeringen noodzakelijk en mogelijk zijn. Het stimuleren van gebiedsontwikkelingen van nationaal 
belang zet het Rijk door. 
Voor een aantrekkelijk vestigingsklimaat in de stedelijke regio’s met een concentratie van topsectoren  
is het nodig om te beschikken over een voldoende voorraad (kwalitatief en kwantitatief ) woningen, 
bedrijven terreinen, kantoren en andere voorzieningen. Vanwege de complexiteit van de verstedelijkings-
opgave in de stedelijke regio’s rond de mainports (Noordvleugel en Zuidvleugel) maakt het Rijk met 
 decentrale overheden afspraken over de programmering van de verstedelijking. 
Ruimte voor het hoofdnetwerk voor (duurzame) energievoorziening en de energietransitie (nationaal belang 2)
Energiezekerheid is een belangrijk economisch goed. De verdere integratie van de Europese energiemarkt 
maakt dat er een steeds groter beroep op internationale verbindingen wordt gedaan en hoogspannings-
verbindingen mogelijk om uitbreiding vragen. Het Rijk wijst daarbij de tracés van hoogspanningsverbindin-
gen (vanaf 220 Kilovolt) en locaties voor de opwekking van elektriciteit (vanaf 500 Megawatt) aan, en zorgt 
voor de inpassing hiervan.
Het Rijk zet in op een transitie naar een duurzame, hernieuwbare energievoorziening, en het geschikt 
maken van de elektriciteitsinfrastructuur op de langere termijn voor meer decentrale opwekking van elek-
triciteit. Rijk en provincies zetten in op het ruimtelijk mogelijk maken van de doorgroei van windenergie  
op land tot minimaal 6000 MW in 2020. Het Rijk heeft in de SVIR gebieden op land aangegeven die hiervoor 
kansrijk zijn. Binnen deze gebieden gaat het Rijk in samenwerking met de provincies locaties voor groot-
schalige windenergie aanwijzen. Daarnaast zet het Rijk in op voldoende ruimte voor op termijn 6000 mw 
windenergie op zee. In 2015 wordt bezien in hoeverre voor de langere termijn (na 2020) nieuw ruimtelijk 
beleid en infrastructuur nodig is voor de verdere uitbouw van nieuwe energiefuncties op de Noordzee.
Ruimte voor het hoofdnetwerk voor vervoer van (gevaarlijke) stoffen via buisleidingen (nationaal belang 3)
Het netwerk van buisleidingen voor het vervoer van (gevaarlijke) stoffen is van economisch belang voor 
Nederland op Europese schaal. Hieronder valt ook het gastransport en het verbinden van productielocaties. 
Het Rijk wil de aanleg van deze buisleidingen op land en zee (inclusief de Caribische Exclusieve Economi-
sche Zone) ruimtelijk mogelijk maken, belemmeringen voorkomen en zorgen voor een goede aansluiting 
op het internationale netwerk. Buisleidingen op land die van nationaal belang zijn voor het transport van 
(gevaarlijke) stoffen, worden enkel toegestaan in de gereserveerde stroken.
« Terug naar inhoudsopgave Samenvatting Structuurvisie Infrastructuur en Ruimte | 9

Een robuust hoofdnet van wegen, spoorwegen en vaarwegen rondom en tussen de belangrijkste stedelijke regio’s  
inclusief de achterlandverbindingen (nationaal belang 5) 
Het Rijk prioriteert de investeringen uit het Infrastructuurfonds (2021-2028) voor het versterken van de 
bereikbaarheidskwaliteit in stedelijke regio’s rond mainports, brainport en greenports en hun achterland-
verbindingen (mede aan de hand van de bereikbaarheidsindicator en uitkomsten van de NMCA).
De investeringen moeten ‘slim’ gedaan worden: over de modaliteiten heen en niet alleen op basis van 
verkeerskundige principes, maar ook kijkend naar de gebruiker en het ruimtelijk-economisch functioneren 
van de regio’s en Nederland als geheel. 
Op de weg wordt doorgaand verkeer en bestemmingsverkeer zoveel mogelijk gescheiden. Dat komt de 
doorstroming ten goede. Op de hoofdverbindingen buiten de Randstad waar congestie een structureel 
probleem is, wordt 2x3 rijstroken de standaard. In de Randstad is de standaard 2x4 rijstroken. Bij de inpas-
sing van infrastructuur waarborgt het Rijk de wettelijke eisen (bijvoorbeeld op het gebied van geluid). Om 
de uitbreidingen in het mobiliteitssysteem conform de gestelde ambitie mogelijk te maken zonder onnodig 
hoge kosten, legt het Rijk in het Barro en de bijbehorende ministeriële regeling reserveringsgebieden vast 
voor (mogelijk) nog te realiseren rijksinfrastructuur. 
Op het spoor kunnen reizigers vanaf 2020 spoorboekloos reizen tussen de belangrijkste bestemmingen.  
Op de drukste trajecten gaan 6 intercity’s en 6 sprinters per uur rijden. De infrastructuur van het spoor 
wordt minder complex gemaakt. Daardoor neemt de betrouwbaarheid toe.
Betere benutting van de capaciteit van het bestaande mobiliteitssysteem (nationaal belang 6)
Naast de op veel plaatsen noodzakelijke investeringen in het mobiliteitssysteem ziet het Rijk goede 
mogelijkheden om de capaciteit van het bestaande hoofdnet met innova tieve maatregelen te vergroten  
en op die manier tot betrouwbare reistijden te komen op de wegen, vaarwegen en spoorwegen. Het Rijk 
lanceert een programma Beter benutten, waarin tal van maatregelen zijn opgenomen. Voorbeelden zijn  
het ruimer openstellen van spitsstroken en de introductie van intelligente transportsystemen, afspraken 
met werkgevers om het woon-werkverkeer terug te dringen en uitbreiding van het aantal fietsstallingen  
bij stations. De te nemen maatregelen zijn door Rijk, decentrale overheden en bedrijfsleven gezamenlijk  
in acht regio’s uitgewerkt in gebiedspakketten. Deze leiden nog voor 2015 tot merkbare resultaten voor de 
gebruiker. In de pakketten worden afspraken gemaakt tussen de partners over te realiseren doelstellingen.
Het Rijk wil samen met decentrale overheden het openbaar vervoersysteem vanuit de behoefte van de reizi-
ger inrichten, zodat verschillende systemen van openbaar vervoer (trein, bus, tram, metro) en het voor- en 
natransport beter op elkaar aansluiten. Goed toegankelijke en integrale real-time reisinformatie is hierbij 
noodzakelijk. Het Rijk is verantwoordelijk om samen met decentrale overheden en marktpartijen sterke 
multimodale knooppunten te stimuleren door bijvoorbeeld het bijdragen aan nieuwe en het opwaarderen 
van bestaande Park+Ride-locaties, het uitbouwen van HSL-stations en het verder verbeteren van logistieke 
knooppunten.
De topsector Logistiek werkt aan een visie op een kernnetwerk logistiek van (inter)nationale verbindingen 
en multimodale knooppunten. Het internationaal kernnet logistiek bevat de voor het goederenvervoer 
belangrijkste grensoverschrijdende achterlandverbindingen van de mainports, brainport en greenports.  
Het Rijk werkt samen met de sector en de regio’s een nationaal kernnetwerk uit. Dit moet leiden tot één 
logistiek systeem (over spoorwegen, vaarwegen en wegen) dat goed is aangesloten op omringende landen.
De binnenvaart is een belangrijk alternatief om de drukke wegen te ontlasten. Schepen moeten daarvoor  
zo efficiënt en betrouwbaar mogelijk kunnen doorvaren. Daarom streven we naar een wachttijd bij sluizen 
op de rijksvaarwegen van maximaal 30 minuten.
« Terug naar inhoudsopgave Samenvatting Structuurvisie Infrastructuur en Ruimte | 11

Het beheer van het watersysteem is gericht op het meebewegen met natuurlijke processen waar het kan  
en het bieden van weerstand waar het moet. Naast preventie als primaire pijler bij de bescherming tegen 
overstromingen, is het waterveiligheidsbeleid ook gericht op het beperken van de gevolgen van een over-
stroming door keuzes in de ruimtelijke planning en het op orde krijgen en houden van de rampenbeheer-
sing (meerlaagse veiligheid). 
Het Rijk beschermt de primaire waterkeringen (dijken, dammen, kunstwerken en duinen) die in beheer  
zijn bij het Rijk evenals het kustfundament. Ook stelt het Rijk de normen voor de primaire waterkeringen, 
ook die in beheer bij waterschappen. 
In het Deltaprogramma werken de gezamenlijke overheden onder regie van de Deltacommissaris aan een 
totaalpakket aan water- en ruimtelijke oplossingen die voor de korte en lange termijn zekerheid bieden 
over waterveiligheid en zoetwatervoorziening in samenhang met ruimtelijke ontwikkelingen. 
Ruimte voor behoud en versterking van (inter)nationale unieke cultuurhistorische en natuurlijke kwaliteiten (nationaal belang 10)
Landschappelijke en cultuurhistorische kwaliteiten geven identiteit aan een gebied. Bovendien zijn 
culturele voorzieningen en cultureel erfgoed van groeiend belang voor ee n aantrekkelijk vestigingsklimaat 
en daarmee voor de concurrentiekracht van Nederland. Het Rijk is verantwoordelijk voor het cultureel en 
natuurlijk UNESCO-werelderfgoed (inclusief de voorlopige lijst), kenmerkende stads- en dorpsgezichten, 
rijksmonumenten en cultuurhistorische waarden in of op de zeebodem. 
Het Rijk laat de sturing tussen verstedelijking en landschap over aan de provincies om meer ruimte te laten 
voor regionaal maatwerk. Daarmee is het beleid ten aanzien van landschap op land is niet langer een 
rijksverantwoordelijkheid. 
Landschappelijke, natuurlijke en cultuurhistorische kwaliteiten op de Noordzee, het IJsselmeer en Waddenzee 
blijven van nationaal belang aangezien het Rijk hier als enige bevoegd gezag is. Voor de landschappelijke 
kwaliteiten op de Noordzee handhaaft het Rijk het vrije uitzicht op de horizon vanaf de kust tot 12 zeemijl.
Ruimte voor een nationaal netwerk van natuur voor het overleven en ontwikkelen van flora- en faunasoorten (nationaal belang 11)
Om flora- en faunasoorten in staat te stellen om op lange termijn te overleven en zich te ontwikkelen  
zijn vanuit ruimtelijk oogpunt twee zaken essentieel: het behoud van leefgebieden en de mogelijkheden 
om zich te kunnen verplaatsen tussen leefgebieden. In internationaal verband heeft Nederland zich met  
het Biodiversiteitsverdrag en de Europese Vogel- en Habitatrichtlijn (Natura 2000) gecommitteerd aan 
afspraken over soorten (flora en fauna) en leefgebieden van soorten (habitats).
Het Rijk is verantwoordelijk voor en door de EU aanspreekbaar op het nakomen van die aangegane verplich-
tingen. Binnen de door het Rijk gestelde kaders begrenzen, beschermen en onderhouden de provincies  
een natuurnetwerk met de juiste ruimtelijke, water- en milieucondities voor kenmerkende ecosystemen 
van (inter)nationaal belang. Dit provincie- en landsgrensoverschrijdende netwerk is de herijkte nationale 
Ecologische Hoofdstructuur (EHS).
De natuur in de EHS blijft goed beschermd met een ‘nee, tenzij’-regime. Binnen de EHS zijn nieuwe 
 projecten, plannen en handelingen met een significant negatief effect op de wezenlijke kenmerken en 
waarden van de EHS niet toegestaan, tenzij er sprake is van een groot openbaar belang en reële alternatie-
ven ontbreken. De flexibiliteit in begrenzing en de mogelijkheden om ontwikkelingen toe te staan, die in 
het beleidskader Spelregels EHS zijn uitgewerkt, blijven overeind.
Ruimte voor militaire terreinen en activiteiten (nationaal belang 12)
De locaties voor militaire activiteiten ten behoeve van de krijgsmacht vormen een nationale verantwoorde-
lijkheid (vlootbasis, kazernes, militaire luchthavens, oefen- en schietterreinen, laagvliegroutes, helikopter-
laagvlieggebieden, zend- en ontvangstinstallaties, radarstations en munitieopslagplaatsen evenals de daar-
bij behorende beperkingengebieden). Deze activiteiten op deze locaties hebben soms beperkende gevolgen 
voor andere ruimtelijke functies en zij dienen dan ook zorgvuldig te worden ingepast. Een nieuwe toet-
sings-methode voor radarverstoring biedt in de toekomst meer ruimte voor windenergie en hoogbouw. 
« Terug naar inhoudsopgave Samenvatting Structuurvisie Infrastructuur en Ruimte | 13

De nationale ruimtelijke hoofdstructuur
De Nationale ruimtelijke hoofdstructuur geeft de nationale belangen, waarvoor het Rijk verantwoordelijk is, 
geografisch weer. Op deze kaart is op hoofdlijnen aangegeven welke gebieden en structuren van nationaal 
belang zijn bij de geformuleerde rijksdoelen rond concurrentiekracht, bereikbaarheid en leefbaarheid en 
veiligheid, zodat een samenhangende ruimtelijke hoofdstructuur zichtbaar wordt. Om de samenhang tussen 
de verschillende nationale opgaven inzichtelijk te maken, is in de structuurvisie per MIRT-regio beschreven 
wat in dat gebied de rijksopgaven zijn. 
De Noordzee is van grote economische betekenis voor de scheepvaart, de visserij, de winning van delfstoffen 
en de opwekking van windenergie, is van belang voor oefeningen van de krijgsmacht en bevat belangrijke 
natuurlijke en landschappelijke waarden. Op het kaartbeeld is weergegeven welke ruimtelijke opgaven 
 spelen in het Noordzeegebied.
Het Rijk is het bevoegd gezag in de Caribische Exclusieve Economische Zone en daarmee verantwoordelijk 
voor het integrale beleid en -beheer hiervan. De Caribische Zee is van grote internationale economische 
betekenis voor de scheepvaart, de visserij, de winning van delfstoffen en de opwekking van windenergie. 
Daarnaast is het van belang voor oefeningen van de krijgsmacht en bevat het belangrijke natuurlijke en 
landschappelijke waarden. 
Voor Caribisch Nederland wordt afzonderlijk van deze structuurvisie een Overzicht van Ruimtelijke Rijks-
belangen opgesteld dat als hulpmiddel dient bij de voorbereiding en advisering over ruimtelijke plannen in 
Caribisch Nederland.
« Terug naar inhoudsopgave Samenvatting Structuurvisie Infrastructuur en Ruimte | 15

Kaart nationale ruimtelijke hoofdstructuur
« Terug naar inhoudsopgave Samenvatting Structuurvisie Infrastructuur en Ruimte | 17

Kaart Caribisch Nederland
« Terug naar inhoudsopgave Samenvatting Structuurvisie Infrastructuur en Ruimte | 19

Colofon
De ontwerp Structuurvisie Infrastructuur en Ruimte is opgesteld door het ministerie van Infrastructuur  
en Milieu.
Relatie structuurvisie Infrastructuur en Ruimte met andere Rijksstructuurvisies
Deze structuurvisie geeft een totaalbeeld van het ruimtelijk- en mobiliteitsbeleid op rijksniveau en is  
de ‘kapstok’ voor bestaand en nieuw rijksbeleid met ruimtelijke consequenties. De Structuurvisie Infra-
1
structuur en Ruimte (SVIR) vervangt de Nota Ruimte, de Structuurvisie Randstad 2040, de Nota Mobiliteit , 
de MobiliteitsAanpak en de Structuurvisie voor de Snelwegomgeving. Tevens vervangt het de ruimtelijke 
doelen en uitspraken in de volgende documenten: Structuurvisie (voorheen PKB) Tweede structuurschema 
Militaire terreinen, de agenda landschap, de agenda Vitaal Platteland en Pieken in de Delta. 
Reikwijdte
De structuurvisie beslaat het volledige Koninkrijk der Nederlanden, zowel het land als de wateren 
 (territoriale zone en Exclusieve Economische Zone). Daarbij horen ook Caribisch Nederland en de 
 Caribische exclusieve economische zone. De eilanden Aruba, Curaçao en Sint Maarten (inclusief hun 
 territoriale zone) vallen hier niet onder. Voor het Eems-Dollard gebied zijn de afspraken uit het Eems-Dollard-
verdrag (1960) het kader. 
Het planmilieueffectrapport (plan-MER), dat inzicht geeft in de milieuaspecten van de afwegingen zoals 
gemaakt in de SVIR, is gebruikt bij de besluitvorming. Aan de hand van de ontwerp SVIR heeft het Rijk 
gesprekken gevoerd met burgers, maatschappelijke organisaties en medeoverheden in binnen en buitenland
De volledige Structuurvisie Infrastructuur en Ruimte is digitaal beschikbaar op www.ruimtelijkeplannen.nl. 
Monitoring
Het Planbureau voor de Leefomgeving (PBL) wordt verzocht om in samenwerking met het Kennisinstituut 
voor Mobiliteitsbeleid (KiM) de bestaande tweejaarlijkse monitor van de Nota Ruimte om te bouwen naar 
een tweejaarlijkse monitor Infrastructuur en Ruimte. Daarmee vervalt de huidige monitor Nota Mobiliteit. 
De monitor Infrastructuur en Ruimte zal primair de realisatie van de nationale belangen onderzoeken, 
afgezet tegen de gestelde ambities. 
Toezicht
Vertrouwen in medeoverheden is de basis voor het meer neerleggen van beslissingen dichter bij de burger. 
Het Rijk gaat ervan uit dat de nationale belangen die via wet- en regelgeving opgedragen worden aan andere 
overheden, door hen goed worden behartigd. Waar het Barro bepalingen bevat gericht op gemeentelijke 
bestemmingsplannen gaat het Rijk ervan uit dat deze doorwerking krijgen.
Het Rijk zal tijdens het opstellen en vaststellen van bestemmingsplannen dan ook niet toetsen op een 
 correcte doorwerking van nationale belangen. Het Rijk zal, als daarom wordt gevraagd door gemeenten,  
in de voorbereidingsfase van de bestemmingsplanprocedure haar nationale belangen toelichten en, indien 
nodig, daarover advies geven. Het Rijk zal systeem- of themagerichte onderzoeken uitvoeren. Deze onder-
zoeken moeten informatie opleveren over de feitelijke toepassing van wet- en regelgeving in bestemmings-
plannen en provinciale verordeningen. Met die informatie kan beoordeeld worden of het systeem werkt 
zoals het bedoeld is.
Ook blijft het Rijk (conform de huidige systematiek) als beheerder of eigenaar (bijvoorbeeld vanuit de  
rol van weg- en waterbeheerder of eigenaar van defensieterreinen) opkomen voor zijn directe belangen  
bij bestemmingsplannen.
1 
In bijlage 6 van de SVIR is limitatief opgenomen welke essentiële beleidsbeslissingen uit de Nota Mobiliteit (gewijzigd) van 
kracht blijven. Deze onderwerpen moeten op grond van de Planwet verkeer en vervoer worden uitgewerkt in decentrale 
plannen. Met de opname van deze essentiële beleidsbeslissingen in bijlage 6 is de gehele Nota Mobiliteit vervangen door 
deze structuurvisie.

