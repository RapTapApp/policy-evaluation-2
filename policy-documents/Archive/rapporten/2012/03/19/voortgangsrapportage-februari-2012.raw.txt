Rijksvertegenwoordiger voor de
openbare lichamen
Bonaire, Sint Eustatius en Saba  
VOORTGANGSRAPPORTAGE
Februari 2012

Opzet rapportage 
In deze rapportage sta ik in de eerste plaats stil bij de beleving die de inwoners van 
de drie eilanden koesteren over hun nieuwe status (2. Algemeen). Vervolgens 
bespreek ik de coördinatie van de uitvoering van het beleid dat de verschillende 
ministeries voeren in Caribisch Nederland en de contacten met de bestuurscolleges 
van de drie eilanden (3. Coördinatie rijksbeleid en afstemming lokale besturen) en 
de staat van het openbaar bestuur (4. Behoorlijk bestuur). Tenslotte besteed ik per 
beleidsterrein aandacht aan de vorderingen die de rijksoverheid maakt (5. 
Voortgang per beleidsveld).  
 
 
2. Algemeen 
 
Inleiding 
Langzaam wordt  op de eilanden duidelijk wat het betekent om deel uit te maken 
van het Nederlandse staatsbestel. De Nederlandse rijksoverheid is manifest 
aanwezig met ambtenaren, regels en wetten. Deze Nederlandse aanwezigheid is nog 
meer nadrukkelijk omdat de laatste jaren de landsoverheid Nederlandse Antillen 
materieel afwezig was. De verwachtingen op de eilanden van wat er komen zou, was 
groot. Te groot, kunnen we nu gerust stellen. Dat is deels te verklaren uit een te 
optimistisch beeld op de eilanden over het Europese deel van ons land met al zijn 
voorzieningen. Tegelijkertijd verliep de implementatie van de verschillende 
veranderingen niet synchroon en ook niet gecoördineerd.  De voortvarendheid 
waarmee de Belastingdienst aan het werk ging en de tijdelijke justitiële inrichting op 
Bonaire uit de grond werd gestampt, stond in contrast met bijvoorbeeld het nieuwe 
zorgsysteem dat eerst in 2011 langzaam op gang kwam. Het versterkte het idee 
onder de inwoners van de eilanden dat Nederland meer aandacht had voor 
handhaving en toezicht dan voor verbetering van de leefomstandigheden van de 
eilanders. 
Een ieder die het transitieproces tot nu toe meemaakte, weet hoe hard en met welke 
goede bedoelingen er gewerkt is. Door de rijksoverheid zowel de departementen als 
de Rijksdienst CN, door de openbare lichamen, door burgers, zorgverleners en 
ondernemers die de vele veranderingen in korte tijd moesten verwerken. Dat deze 
historische transitie tot nu toe niet perfect is verlopen, is inmiddels wel duidelijk 
geworden. Dat kon eigenlijk ook niet anders gezien de complexiteit. Erkenning 
hiervan leidt automatisch tot bereidheid tot aanpassing en verandering. De 
onderzoeken over de koopkracht en het referentiekader wijzen gelukkig in die 
richting. Belangrijk is hierbij in de komende periode ook aandacht te schenken aan 
het management van de verwachtingen over de mogelijkheden tot  aanpassingen. 
Daarbij hoort ook de armslag die de Rijksvertegenwoordiger heeft op basis van de 
WolBES.   
Wij – de Rijksdienst Caribisch Nederland en het bureau van de 
Rijksvertegenwoordiger – werken onder het motto Samen bouwen aan de toekomst van 
Caribisch Nederland. Met de drie eilanden en de steun van Europees Nederland moet 
dat lukken.  
 
Beleving Caribische Nederlanders  
In mijn opdracht is in 2011 onderzocht hoe de burgers van Caribisch Nederland de 
veranderingen als gevolg van de staatkundige omwentelingen binnen het Koninkrijk 
Pagina 2 van 21 
 

 
 
Gezien de complexiteit van de veranderingen en de onwennigheid van de bevolking 
met ingrijpende systeemwijzigingen als zodanig, beschouw ik dit beeld als een goed 
resultaat van de vele communicatieactiviteiten op de eilanden.   
 
De Radio Nederland Wereldomroep (RNW) heeft op dit moment in Caribisch 
Nederland een belangrijke rol bij het informeren van de inwoners over wat er in 
Europees Nederland gebeurd en omgekeerd. De RNW informeert momenteel zijn 
mediapartners (in de regel lokale omroepen, kranten en websites) over het 
voornemen om de activiteiten in het Caribisch deel van het Koninkrijk te staken, als 
gevolg van de veranderde wettelijke taak. 
Ik maak me zorgen over de effecten hiervan mede in het licht van wat hiervoor is 
opgemerkt over het managen van de verwachtingen. Deze zorgen worden mede 
gevoed door signalen vanuit de lokale media dat ze, voor informatie uit het Europese 
deel van Nederland, sterk leunen op de informatievoorziening van de RNW. Goede 
en objectieve informatievoorziening “over en weer” is hierin essentieel. Van de 
voornemens vermeld in de mediabrief van 17 juni 2011 is tot op heden nog niets te 
merken. 
 
Belangrijkste knelpunten 
De volgende knelpunten uit het belevingsonderzoek en mijn eigen waarnemingen 
springen het meest in het oog. Het betreffen kritische observaties die uitnodigen tot 
aanpassingen.  
 
• Koopkrachtverlies 
Het besteedbaar inkomen is fors achteruitgegaan sinds de transitie. De burgers van 
Caribisch Nederland zijn per 2011 geconfronteerd met forse prijsstijgingen en met 
een nieuw belastingstelsel.  Als de twee oorzaken voor de prijsstijgingen voor tal van 
goederen en diensten worden genoemd de invoering van de Amerikaanse dollar 
(hoewel de koers van de Antilliaanse gulden reeds was gekoppeld aan de koers van 
de dollar) en de  introductie van de Algemene Bestedingsbelasting. Cijfers van het 
Centraal Bureau voor de Statistiek wijzen uit dat de inflatie in Caribisch Nederland in 
2011 zeer fors is geweest: voor Bonaire 5,4%, Sint Eustatius 9,9% en voor Saba 6,4%. 
Het verschil in inflatie op de twee Bovenwindse eilanden is opvallend omdat voor 
deze eilanden merendeels dezelfde omstandigheden gelden. 
De meest betrokken departementen (SZW, Financiën, BZK en EL&I) laten een 
onderzoek uitvoeren naar de oorzaken van deze prijsontwikkeling. Het is zaak dat, 
zodra de uitkomsten van dit onderzoek beschikbaar zijn, samen met de openbare 
lichamen snel maatregelen worden genomen om de prijzen in de hand te houden en 
om koopkracht te herstellen en te behouden. Indien die maatregelen op zich laten 
wachten en de inflatie hoog blijft, zal met name de economisch meest kwetsbare 
groep inwoners in een armoedeval belanden. De per 1 oktober 2011 en 1 januari 2012 
ingevoerde fiscale aanpassingen worden op prijs gesteld en zeker ook het snelle 
handelen van de staatssecretaris. De effecten op de bevolkingsgroep met een gering 
inkomen, zoals gepensioneerden, uitkeringsgerechtigden en mensen met een 
minimumloon, zullen echter gering zijn omdat ze veelal buiten de 
inkomstenbelasting vallen. Naar ruwe schatting betreft het de helft van de 
bevolking.  
Pagina 4 van 21 
 

Achter al deze regels gaan goede bedoelingen schuil. Maar steeds in het achterhoofd 
gehouden moet worden, dat op de eilanden van Caribisch Nederland gezamenlijk 
slechts 21.000 mensen wonen. De instituties van de drie eilanden – bedrijven, 
overheden, scholen, ziekenhuizen – zijn eenvoudigweg niet in staat om zoveel 
nieuwe regels in zulke korte tijd te verwerken. 
 
• Coördinatie en afstemming 
Ik constateer dat er dringende noodzaak is om nieuw beleid en snelheid en moment 
van implementatie van eerder vastgestelde wettelijke kaders interdepartementaal af 
te stemmen en rekening te houden met (nieuw) lokaal beleid.  Bij de vormgeving van   
beleid werd en wordt niet of nauwelijks gekeken naar samenloop van de 
maatregelen en de effecten daarvan op de eilanden. Een voorbeeld. Bonaire kende 
de afgelopen jaren een forse sanering van zijn financiën onder toezicht van het 
College financieel toezicht (Cft), waarbij de eigen inkomsten fors moesten stijgen. 
Om die te realiseren is een aanzienlijke verhoging van de tarieven voor erfpacht 
voorzien. Tegelijkertijd wordt in het nieuwe belastingstelsel een nieuwe 
vastgoedbelasting aan de eigenaren van bedrijfspanden en van huizen niet bestemd 
voor eigen bewoning opgelegd.  En daar bovenop kan men binnenkort ook nog de 
kosten voor rioolheffing tegemoet zien. Daarbij is het nog onduidelijk wie de kosten 
voor de aansluiting op het rioolnet, die naar schatting enkele duizenden dollars of 
meer per aansluiting zullen bedragen, voor zijn rekening zal nemen.  
Door niet gecoördineerd het onroerend goed als grondslag te nemen voor 
verschillende heffingen en belastingen, kan de cumulatie van deze (nieuwe en 
verhoogde) lasten voor de eigenaren desastreuze gevolgen hebben. 
Noodgedwongen verkoop is niet uit te sluiten ondanks compenserende 
maatregelen. 
Er bestaat naar mijn mening dan ook een zeer dringende noodzaak voor het 
invoeren van een uitvoeringstoets op nieuwe wetgeving voor Caribisch Nederland 
(zie ook: Voorjaarsrapportage 2011, p. 2). In hoofdstuk 3 Coördinatie rijksbeleid en 
afstemming met lokaal bestuur kom ik daar uitvoerig op terug.  
 
• De vrije uitkering 
Naar analogie van de gemeenten in het Europese deel van Nederland, ontvangen de 
openbare lichamen ieder jaar een uitkering van het rijk. Deze uitkering is vrij 
besteedbaar.  
De omvang van de begroting en de toegekende vrije uitkering is voor 2011 en 2012 als 
volgt vastgesteld: 
 
 Bonaire Statia Saba 
Begroting 2011:    
$ x 1.000 51.384 11.901 8.726 
Vrije Uitkering 2011:    
$ x 1.000 
19.739 7.805 6.721 
Begroting 2012:    
$ x 1.000 52.085 11.923 7.982 
Vrije Uitkering 2012: 
   
$ x 1.000 20.430 8.079 6.956 
Bron: CFT: Kaderbrief begroting BES 2012/2013 
Pagina 6 van 21 
 

Vóór de transitie was dergelijk verkeer van personen, goederen en diensten tussen 
de eilanden vrij: het was verkeer binnen het land van de Nederlandse Antillen. Er 
waren geen heffingen en geen beperkingen. Na de transitie zijn Bonaire, Sint 
Eustatius en Saba omringd geraakt door de buitengrenzen van de nieuwe landen 
Curaçao en Sint Maarten.  
Dat heeft grote gevolgen voor de intereilandelijke handel en de arbeidsmarkt. Wie 
een artikel koopt op Curaçao, betaalt daar de prijs van het goed, plus 
omzetbelasting. Op Curaçao heeft de verkoper bovendien al invoerrechten betaald. 
Indien dit goed vervolgens naar een eiland van Caribisch Nederland wordt gebracht, 
moet opnieuw 8% belasting worden betaald te Bonaire of 6% te Saba of Sint 
Eustatius, ook over de kosten van het transport. In het hoofdlijnen akkoord tussen 
Curaçao en Nederland over een nieuwe bilaterale regeling ter voorkoming van 
dubbele belasting tussen beide landen, zijn afspraken gemaakt hoe per 1-1-2013 de 
problemen met het vervoer van goederen van Curaçao naar Bonaire en vice versa 
kunnen worden opgelost. Uiterlijk 1 mei 2012 zullen Curaçao en Nederland de 
beoogde uitwerking van vrijstellingen, de toepassing daarvan en controle daarop van 
de betrokken belastingdiensten in een convenant vastleggen. Ook voor vervoer van 
personen zijn nieuwe barrières opgetrokken: wie een zeiltocht maakt van Bonaire 
naar Curaçao, dient eerst uit te klaren bij de douane van Caribisch Nederland en, 
eenmaal aangekomen op Curaçao, weer in te klaren. Terug moet het omgekeerde 
proces worden gevolgd. Vóór de transitie bood de douane van de Nederlandse 
Antillen dergelijke zeilschepen een vrije doortocht.  
Het uiteenvallen van de Nederlandse Antillen in verschillende landen, heeft geleid tot 
een ontwikkeling die precies tegenovergesteld is aan die van Nederland in West-
Europa. De oude vrijhandelszone heeft plaatsgemaakt voor nieuwe barrières in het 
handelsverkeer. Niet alleen tussen de landen onderling, maar zelfs binnen de 
eilanden van Caribisch Nederland. Deze nieuwe muren remmen de economische 
ontwikkeling van de eilanden. Dit was uiteraard niet de bedoeling en reparatie is 
gewenst. 
De regelgeving van de Nederlandse Antillen bepaalde dat Europese Nederlanders 
gedurende 180 dagen per jaar op de eilanden mochten verblijven. Handhaving van 
die bepaling vond niet plaats. Onder de BES-regelgeving is deze bepaling 
overgenomen, en handhaving vindt nu wel plaats. Wie langer dan 180 dagen wil 
blijven, moet zich officieel vestigen en als ingezetene laten registreren. Dit leidt tot 
de bijzondere situatie dat Europese Nederlanders niet langer dan 180 dagen op de 
BES-eilanden kunnen verblijven, terwijl omgekeerd deze bepaling niet van 
toepassing is. Voor 10-10-10 was het voor een inwoner van Sint Maarten eenvoudig 
om op werkdagen op Sint Eustatius te werken en in het weekeinde thuis te zijn. Na 
10-10-10 is dat grensoverschrijdende arbeid met alle formaliteiten en 
belemmeringen van dien. De feitelijke, eerder ontstane, sociale en economische 
situatie komt niet langer overeen met de staatkundig gecreëerde situatie, waarbij 
nieuwe landsgrenzen zijn ontstaan. Dit belemmert de economische ontwikkeling en 
de werking van de arbeidsmarkt.  Zo kan een specialist die in één van de andere 
Koninkrijkslanden in de regio woonachtig is, niet meer dan 180 dagen per jaar zijn 
werkzaamheden op Bonaire uitoefenen.  
Het is wenselijk dat er spoedig afspraken worden gemaakt met de omringende 
landen Curaçao, Sint Maarten en Aruba om een vrije doortocht voor goederen ten 
behoeve van Caribisch Nederland te garanderen. De driedubbele belasting (OB, 
invoerbelasting en ABB) trekt een zware wissel op de koopkracht van de eilanders. 
Pagina 8 van 21 
 

afkomstig waren van hun eigen eiland. Zo waren zij aangehaakt bij het landsbestuur. 
Dit ontbreken van politiek contact met gekozenen op een ander niveau - door 
sommige raadsleden ten onrechte als democratisch deficit aangemerkt - wordt 
blijkbaar als een gemis ervaren. In Caribisch Nederland bestaat er immers ook geen 
(gekozen) tussenbestuur. Een oplossing kan zijn om in lijn met de BES-week jaarlijks 
in Den Haag een goed voorbereide ontmoeting tussen eilandsraadsleden en leden 
van Eerste en Tweede Kamer te organiseren. Van mijn kant heb ik naast de 
gesprekken met de bestuurscolleges regelmatig ontmoetingen met (leden van) de 
raden op de eilanden waarin ik ook het rijksbeleid toelicht en hun opmerkingen 
doorgeleid. 
 
 
3. Coördinatie rijksbeleid en afstemming met lokaal bestuur 
 
Afstemming van rijksbeleid en interdepartementaal 
Een belangrijke taak van mij als Rijksvertegenwoordiger is het bevorderen van de 
onderlinge samenwerking tussen de op de eilanden werkzame rijksambtenaren en 
de afstemming tussen de rijksoverheid en de lokale overheid.  
In augustus organiseerde ik een bijeenkomst met de diensthoofden en 
kwartiermakers van de departementen en van de rijksdienst Caribisch Nederland, 
over knelpunten in het beleid van de rijksoverheid in Caribisch Nederland. De 
belangrijkste conclusies uit dat overleg waren (1) er is gebrek aan coördinatie en regie 
(2) er is gebrek aan best practices op het gebied van culturele communicatie, 
expertise van de eilanden en ophanging van de beleidsunits in de ministeries en (3) 
het ontbreekt aan goede afspraken over de uitvoering van rijksbeleid met de 
besturen van de eilanden.  Daar komt bij dat de aansturing vanuit de departementen 
verschillend is. Ook dat maakt het lastig voor het lokaal bestuur om eenduidig te 
communiceren met de rijksoverheid. Onder de diensthoofden en kwartiermakers is 
draagvlak voor versterking van de coördinatiefunctie van de Rijksvertegenwoordiger. 
Daar is ook ruimte voor; de beleidsfunctie in Den Haag schuift naar de achtergrond 
en de uitvoeringsfunctie in Caribisch Nederland komt meer op de voorgrond. Dat 
betekent dat er meer behoefte is aan overleg en afstemming ter plaatse.  
Wekelijks organiseer ik een overleg met de diensthoofden / kwartiermakers van de 
departementen, waarbij de actuele onderwerpen worden besproken. Dat overleg 
wordt gebruikt om te bespreken waar mogelijkheden liggen om 
interdepartementaal samen te werken en waar voorkomen kan worden dat een 
overlap in activiteiten plaats vindt. Voor 2012 hebben de departementen aangegeven 
welke projecten en activiteiten men voornemens is te gaan organiseren in het 
komende jaar. Deze activiteiten en projecten worden verwerkt in een 
uitvoeringsagenda. In overleg met het lokaal bestuur zal worden besproken waar de 
prioriteiten liggen, welke zaken kunnen worden gebundeld en hoe zo goed mogelijk 
gestuurd kan worden op de absorptiecapaciteit van de eilanden. Het principe is dan 
dat alleen projecten of activiteiten plaats vinden die op de integrale 
uitvoeringsagenda staan.  
 
Het is een illusie om te veronderstellen dat de eilanden met hun beperkte 
bestuurscapaciteit in staat zouden zijn om het tempo van de Nederlandse 
beleidsmachines bij te houden. Maar al te vaak wordt er aan voorbij gegaan dat alle 
werkzaamheden in verband met nieuw rijksbeleid, moeten worden uitgevoerd naast 
Pagina 10 van 21 
 

 
 
4. Behoorlijk bestuur 
 
Het lokaal bestuur op de eilanden krijgt in korte tijd veel nieuwe ontwikkelingen te 
verwerken. Het belangrijkste verschil is de hierboven genoemde implementatie van 
het duaal stelsel. Terugkijkend op de tweede helft van 2011, vallen positieve 
ontwikkelingen waar te nemen en waren er ook redenen tot zorg.  
 
Positief 
De eilanden hebben inmiddels eilandgriffiers benoemd. Dat is zonder meer een 
positieve ontwikkeling, waarmee de eilandsraden beter in staat zijn om hun taken en 
bevoegdheden waar te maken. Meer en meer komt er structuur in het overleg. Zo 
was in het verleden sprake van het op ad hoc basis uitroepen van vergaderingen. 
Inmiddels worden er vergaderschema’s opgesteld, waardoor de eilandsraden op 
reguliere basis bijeen kunnen komen. Nieuw is ook de instelling van een Presidium 
uit de raad. Geconstateerd kan worden dat de eilandsraden serieus werk proberen te 
maken van hun kaderstellende en controlerende taken. De benoemingsprocedure 
van een nieuwe gezaghebber op Bonaire is in goede samenwerking met de raad en 
de daaruit gevormde vertrouwenscommissie inmiddels succesvol afgerond. 
Het opstellen van de noodzakelijke verordeningen is ter hand genomen en begint 
resultaten op te leveren. Volledige implementatie van de WolBES is nog niet 
gerealiseerd, maar ik constateer dat de daarvoor gestelde termijnen, wellicht ook te 
ambitieus zijn. 
  
Zorgen en aandachtspunten 
Reden tot zorg  was het functioneren van het openbaar bestuur op Bonaire. De 
besluitvorming vond voor een deel plaats buiten de openbaarheid en zelfs buiten de 
bestuurlijke organen. Zo vond de  besluitvorming van het bestuurscollege plaats 
door overleg tussen vertegenwoordigers van de coalitiepartijen. De uitkomsten van 
dat overleg werden in quasibesluiten op schrift gesteld en voor uitvoering 
voorgelegd aan het bestuurscollege. Besluiten van het bestuurscollege werden sinds 
10-10-10 niet meer bekend gemaakt in afkondigingbladen. Daarnaast ontving een lid 
van de eilandsraad een maandelijkse vergoeding van een gedeputeerde van zijn 
partij. Dit en meer deed mij besluiten om op  1 september een zorgenbrief te sturen 
naar de leden van de eilandsraad en het bestuurscollege. Ook de toenmalige 
gezaghebber sprak zijn zorgen uit in een ambtsbericht aan de eilandsraad en de 
Rijksvertegenwoordiger.  Kort nadat de ‘zorgenbrief’ was verzonden, vond een 
bestuurswisseling plaats, waarbij nieuwe gedeputeerden zijn aangetreden. Met het 
huidige Bestuurscollege verloopt de samenwerking constructief en in een positieve 
sfeer. 
De benoeming van een eilandgriffier is minder vlekkeloos verlopen en kon blijkbaar 
niet anders dan met de kleinst mogelijke meerderheid plaatsvinden. Het gebrek aan 
goede afspraken vooraf over de procedure is hier naar mijn opvatting mede debet 
aan. Opvallend is dat leden van de vertrouwenscommissie achteraf bij mij 
aandringen op het onthouden van de goedkeuring aan de benoeming in plaats van 
bij zichzelf te rade te gaan over wat er mis is gegaan. Ik heb daarover een brief naar 
de raad gestuurd. Het blijft voor raadsleden moeilijk hun rol in de nieuwe structuur 
te vinden.    
Pagina 12 van 21 
 

Vermeldenswaardig in dit verband zijn ook de overeenkomsten van opdracht. Deze 
privaatrechtelijke overeenkomsten hoeven op basis van de WolBES niet aan mij ter 
goedkeuring te worden voorgelegd. Politieke benoemingen kunnen dus altijd in een 
overeenkomst van opdracht worden gegoten en zo aan het toezicht ontkomen.  
Overigens stel ik ook mijn vraagtekens bij het moment van toezicht, namelijk na 
aanstelling van de kandidaat door de bestuurscolleges, of in geval van de 
eilandgriffier, na benoeming door de eilandsraad. 
 
Wil het personeelstoezicht zijn doel waarvoor het is ingevoerd – namelijk de 
waarborging van goed bestuur – kunnen bereiken, dan moet er nadere invulling aan 
het toezicht worden gegeven in een beleidsregel waarin een helder toetsingskader 
wordt opgenomen. Voor wat betreft de afgifte van VOG’s zou kunnen worden 
aangesloten bij de praktijk in het Europese deel van ons land. 
 
 Klachtafhandeling 
Voor klachten van burgers over de lokale overheid is nog geen voorziening 
beschikbaar. De drie eilanden moeten nog een keuze maken over de ombudsman. 
Voor klachten over de rijksoverheid geldt de regeling analoog aan de situatie in 
Europees Nederland; in eerste instantie afhandeling door het orgaan waartegen de 
klacht is gericht en in tweede instantie door de Nationale ombudsman. Ter 
voorbereiding op het bezoek van de Vaste Kamercommissie voor Koninkrijksrelaties 
is door de Nationale ombudsman een overzicht gestuurd van de klachten die van 
Caribisch Nederland waren ontvangen. Met een totaal van 83 gaf dit een 
zorgwekkend beeld. Navraag bij de ombudsman heeft echter geleerd dat de 
werkelijkheid een stuk genuanceerder ligt. Van de 83 klachten betroffen er 26 van 
zodanig algemene aard dat ze niet als klacht kunnen worden aangemerkt (ging dan 
bijvoorbeeld om onvrede over de nieuwe positie van het eilandgebied of de 
koopkrachtontwikkeling). Van de resterende 57 klachten blijkt dat een groot deel 
niet eerst bij de betreffende overheidsinstantie werd ingediend. De Nationale 
Ombudsman heeft voor Caribisch Nederland in feite een eerstelijns functie vervuld. 
De klachten zijn nu alsnog doorgestuurd naar de betreffende diensten ter 
behandeling. 
 
 
5. Voortgang per beleidsveld 
 
Onderwijs 
Het ministerie van OCW investeert fors in de kwaliteit van het onderwijs in Caribisch 
Nederland. De verbeteringen in het onderwijs worden vaak genoemd als voorbeeld 
van voordelen van aansluiting bij het Nederlands staatsbestel. OCW heeft een 
onderwijsagenda 2011 – 2016 opgesteld, met als doel samen afspraken vastleggen 
over het versterken van de onderwijskwaliteit. Centraal in deze aanpak staan het 
verbeteren van het taal- en rekenniveau en het vergroten van de kwaliteit van 
leraren , schoolleiders en schoolbestuurders. Ruim een jaar na 10-10-10 zijn de 
belangrijkste resultaten dat uit de CITO toetsen blijkt dat de prestaties van de 
leerlingen zich verbeteren. De scholen besteden extra aandacht aan rekenen en taal 
(Nederlands, Engels en Papiaments) en er wordt extra zorg geboden aan leerlingen 
met leer- en gedragsproblemen. Verder heeft elke school een schoolverbeterplan 
opgesteld.  Op de scholen zijn schoolcoaches en docentcoaches ingezet om te helpen 
Pagina 14 van 21 
 

problemen op, en moet op korte termijn worden opgelost. Zorgen maak ik mij 
daarnaast om het St. Elisabeth Hospitaal (SEHOS) op Curaçao, waar patiënten uit 
Bonaire voor de meer specialistische zorg naar toe worden gestuurd. De 
samenwerking verloopt zeer moeizaam en er zijn veel klachten over de kwaliteit van 
de zorg in het SEHOS. Het probleem is dat er weinig alternatieven zijn. Er wordt bij de 
inkoop van zorgcapaciteit meer gebruik gemaakt van de mogelijkheden in Colombia 
en via jumelages met Nederland en er zou wellicht meer kunnen worden 
samengewerkt met Aruba, maar de capaciteit van het ziekenhuis daar is beperkt. Een 
finale oplossing is nog niet voorhanden. Het ministerie van VWS werkt er volop aan. 
Vanaf half februari zal de nierdialyse op Bonaire fasegewijs van start gaan. Hierdoor 
hoeven straks circa 15 patiënten niet langer tot wel drie keer per week naar Curaçao 
voor behandeling. In enkele gevallen heeft het wegvallen van de daggeldvergoeding 
verbonden aan de behandeling op Curaçao voor deze patiënten geleid tot serieuze 
inkomensproblemen. Er wordt in samenwerking met het openbaar lichaam naar een 
oplossing gezocht maar het illustreert uitstekend hoe complex de gevolgen van 
veranderingen kunnen zijn.    
 
Sociaal beleid en welzijn 
Het ministerie van SZW investeert met de eilanden in een integrale aanpak van de 
sociaal-economische problematiek. Het departement werkt  daartoe samen met 
BZK, OCW, VWS en EL&I om de sociaal –economische ontwikkeling op de eilanden te 
bevorderen. Dit heeft geleid tot twee werkgelegenheidsprojecten op Sint Eustatius 
en mogelijkheden om verbeteringen tot stand te brengen onder meer via job 
programs, wijk- en sportvoorzieningen, kinderopvang en huisvesting. De  
eilandbesturen zijn zelf verantwoordelijk en kunnen desgewenst worden 
ondersteund door de departementen. 
Bij de loondervingsuitkering (op basis van de Wet ziekteverzekering BES en de Wet 
ongevallenverzekering BES) moest nog een achterstand uit de periode van voor 10-
10-10 worden weggewerkt. Dit legde een forse druk op de RCN unit SZW, waarbij ook 
de werkgevers die met achterstallige betalingen werden geconfronteerd zich lieten 
horen. De uitbetaling ligt inmiddels op schema. 
Na invoering van het Besluit onderstand BES was herbeoordeling van het oude 
bestand noodzakelijk. In een aantal gevallen bleek dat personen te veel hadden 
ontvangen. In een individueel gesprek met die personen is gekeken wat de oorzaak 
is. Indien geen sprake is van verwijtbaarheid, kan van terugvordering worden 
afgezien. Indien moet worden teruggevorderd wordt de wijze van terugvordering 
zorgvuldig bezien, bijvoorbeeld door het treffen van een regeling. De procedure is 
afgestemd met de bestuurscolleges.  
Met het bestuurscollege van Bonaire is afgesproken dat de utvoering van de afgifte 
van tewerkstellingsvergunningen bij SZW blijft. Eerder was afgesproken dat die 
uitvoering per 1 januari 2012 bij het openbaar lichaam zou worden belegd.  
Met de bestuurscolleges is gesproken over de uitkeringen. In het licht van de 
uiteenlopende prijsontwikkeling heeft de minister van SZW besloten tot indexering 
van de bedragen per eiland. 
 
 
 
 
 
Pagina 16 van 21 
 

vrijgemaakt om het milieubeleid en ruimtelijk ordeningsbeleid op de eilanden verder 
vorm te gaan geven.  
Op Bonaire is de bouw van het rioleringstelsel en de afvalwaterzuivering in volle 
gang. De verwachting is dat de bouw in de loop van 2012 is voltooid. Over de 
exploitatie van de installatie zijn nog geen duidelijke afspraken gemaakt. Dit kan nog 
tot een probleem leiden. Met het inwerking treden van de Wet VROM BES, is ook de 
mogelijkheid gecreëerd om de nodige verordeningen voor afvalwater op te stellen. 
De laatste fase van het project betreft de aansluiting van hotels en woningen op het 
rioleringsysteem. Overleg met betrokkenen daarover loopt nog. Volgens eerste, 
voorlopige, berekeningen bedragen de aansluitingskosten voor een particuliere 
woning enkele duizenden dollars en voor hotels en appartementencomplexen 
kunnen de kosten zelfs oplopen tot enkele honderdduizenden dollars. Zowel de 
particulieren als de ondernemers maken nu reeds kenbaar dat dergelijke kosten niet 
kunnen worden opgebracht. Nieuwe discussies liggen dan ook voor de hand. Op dit 
moment wordt in overleg met de EU een oplossing gezocht door het ministerie van 
IenM.  
 
Op Sint Eustatius is hard gewerkt aan het realiseren van een drinkwaternet. De 
verwachting is dat ook dit EU project in 2012 wordt voltooid. Daarna dient het 
openbaar lichaam een distributiebedrijf op te richten. De voorbereidingen daarop 
zijn nog gaande.  
  
Het realiseren van het rioleringssysteem op Bonaire en het drinkwaternet op Sint 
Eustatius, is een aanslag op het toch al niet beste wegennet van beide eilanden. 
Wegen waren lang afgesloten, gaten en kuilen blijven lang open en het herstel van 
de wegen laat te wensen over. Op diverse plaatsen blijven diepe kuilen achter 
waardoor gevaar voor het verkeer ontstaat en schade aan voertuigen wordt 
toegebracht. Al met al een situatie die in Europees Nederland niet zou worden 
geaccepteerd. 
 
De olie op- en overslagterminal NuStar op Sint Eustatius is voornemens om op korte 
termijn de opslagcapaciteit fors uit te breiden. Het lokaal bestuur staat positief 
tegenover de uitbreidingsplannen. Het ministerie van IenM ondersteunt het lokaal 
bestuur bij de voorbereidingen van de benodigde lokale vergunningen. Voor de 
uitbreiding zijn ook vergunningen nodig van het ministerie van IenM. 
 
Energievoorziening 
De wijze waarop in energie wordt voorzien op de eilanden wijkt nogal af van de 
situatie in het Europese deel van ons land. Er wordt stand-alone elektriciteit 
geproduceerd. Omdat het eilanden betreft, is er geen internationale koppeling met 
andere netten. Op Sint Eustatius en Saba is de brandstof olie evenals op Bonaire 
maar wordt daar gecombineerd met wind die voor gemiddeld 30% van de productie 
zorgt. 
De energiebedrijven zijn eigendom van de lokale overheden, de productie en 
distributie zijn op Saba en Sint Eustatius in één hand. Op Bonaire is productie en 
distributie gescheiden. De marktordening is aldus dat de consument geen vrije keuze 
heeft tussen dienstverleners. De energieprijzen zijn zeker in vergelijking met die in 
het Europese deel van ons land erg hoog. Het gebruik van elektriciteit wordt vooral 
ingezet voor koeling en airconditioning. Naast hemelwater wordt op de eilanden 
Pagina 18 van 21 
 

Zowel op deze bovenwindse eilanden als op Bonaire wil EL&I de (verdere) realisatie 
van duurzame energie serieus stimuleren. Gebruik van geothermie is in studie maar 
vereist om rendabel te zijn wel een groter afzetgebied dan deze twee kleine eilanden. 
Windenergie daarentegen kan Sint Eustatius en Saba op korte termijn aanzienlijk 
minder afhankelijk maken van de olieprijzen. Daarvoor zijn forse investeringen 
nodig. Zonder wezenlijke financiële hulp van de Rijksoverheid zal het volgens mij niet 
mogelijk zijn om deze duurzame oplossingen te realiseren tegen een voor de 
gebruikers aanvaardbaar tarief. De minister heeft gezegd ernaar te streven dat eind 
2012 er op zowel Statia als Saba sprake is van renderende energiebedrijven.     
  
Bonaire wordt van elektriciteit voorzien door de energiecentrale van Ecopower. Het 
bedrijf maakt gebruik van windenergie en een oliecentrale. De resultaten uit 
windenergie zijn spectaculair te noemen en doen recht aan het Bonaireaanse imago 
van ‘groen eiland’. Gemiddeld wordt 30% van de energiebehoefte geproduceerd uit  
windenergie en er zijn pieken van meer dan 50%. Opmerkelijk gegeven is dat voor de 
windmolens geen cent overheidssubsidie nodig was. De distributie van elektriciteit 
verzorgt het Water en Elektriciteit bedrijf Bonaire (WEB). De aandelen van WEB zijn 
voor 100% in handen van het openbaar lichaam Bonaire en WEB is een onderdeel 
van de Bonaire Holding Maatschappij (BHM). Een geschil tussen WEB en Ecopower 
over de tarieven, heeft geresulteerd in een moeizame relatie tussen beide bedrijven 
en tot liquiditeitsproblemen bij Ecopower. Door dit geschil is zelfs de 
stroomvoorziening onderbroken geweest.  
Een bemiddelingspoging van een door EL&I aangewezen deskundige heeft ertoe 
geleid dat er gesprekken op gang zijn gekomen die de oplossing van het geschil en 
een overname van Ecopower door WEB of BHM beogen. Mocht dit niet lukken dan is 
afgesproken de in de overeenkomst tussen WEB en Ecopower voorziene 
arbitrageprocedure te starten. Het arbitrageproces is inmiddels in gang gezet  
parallel aan de onderhandelingen tussen Ecopower en WEB. Daarmee kan er een 
oplossing voor het tarievengeschil komen. 
Ecopower maakt deel uit van de boedel van het failliete Econcern. De Rabobank 
heeft Ecopower gefinancierd. Op de korte termijn zal een oplossing gezocht moeten 
worden die de continuïteit van de elektriciteitsvoorziening op Bonaire tegen redelijke 
tarieven verzekert. Vanwege de schaal waarop en de omstandigheden waaronder in 
energie wordt voorzien moet de vraag aan de orde komen of het redelijk is dat bij de 
gebruiker de volledige kosten in rekening worden gebracht. De vergelijking dringt 
zich op met de doorberekening van exploitatiekosten van het nieuwe rioolsysteem 
zoals die onlangs bij de bespreking van de VROM-BES-wet in de Eerste Kamer aan de 
orde is geweest.   
De minister van EL&I heeft onlangs aangegeven mee te willen werken aan de 
daadwerkelijke oplossing van de problemen op Bonaire.  
 
Belastingen en Douane 
Per 1 januari 2011 is een nieuw fiscaal stelsel BES van kracht geworden. Dit heeft 
ingrijpende wijzigingen tot gevolg gehad ten opzichte van het oude, Nederlands 
Antilliaanse, stelsel. Bovendien is voor elk van de drie eilanden van Caribisch 
Nederland maatwerk geleverd, waardoor de toepassing van de wet- en regelgeving 
per eiland tot andere uitkomsten kan leiden. Niet alleen de regelgeving is gewijzigd, 
ook de invordering is geprofessionaliseerd. Onder de Nederlandse Antillen liet de 
invordering te wensen over, waardoor achterstanden ontstonden en de overheid 
Pagina 20 van 21 
 

