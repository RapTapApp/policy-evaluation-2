33 309 
 
Implementatie van de richtlijn 2011/36/EU van het Europees Parlement en de Raad 
inzake voorkoming en bestrijding van mensenhandel, de bescherming van slachtoffers 
ervan, en ter vervanging van kaderbesluit 2002/629/JBZ van de Raad (PbEU L 101) 
 
NOTA NAAR AANLEIDING VAN HET VERSLAG 
 
1. Algemeen 
 
Met belangstelling heb ik kennisgenomen van het verslag dat de vaste commissie voor Veiligheid 
en Justitie over dit wetsvoorstel heeft uitgebracht. Het verheugt mij dat de leden van de meeste 
fracties positief stonden tegenover het wetsvoorstel. Graag maak ik van de gelegenheid gebruik op 
de in het verslag gemaakte opmerkingen te reageren en de gestelde vragen te 
beantwoorden.Wanneer dit wenselijk is, zal ik op vragen en opmerkingen gezamenlijk ingaan. 
Graag wijs ik nu reeds op de bij deze nota gevoegde nota van wijziging, waarin is opgenomen de 
uitvoering van de op 19 juni 2012 door de Tweede Kamer aangenomen motie van het lid Berndsen 
c.s., waarin de regering wordt verzocht om de onafhankelijke positie van de Nationaal Rapporteur 
Mensenhandel wettelijk te verankeren(Kamerstukken II 2011/12, 26 638, nr. 81). 
 
De leden van de VVD-fractie hadden met belangstelling kennisgenomen van dit wetsvoorstel. Met 
deze leden ben ik van mening dat de aanpak van mensenhandel een ernstige inbreuk op de meest 
fundamentele vrijheden, zoals de bescherming van de menselijke integriteit, vormt. Terecht 
constateerden deze leden dat de aanpak van mensenhandel vooral een effectieve uitvoeringvan 
maatregelen in de praktijk vereist. Ik hoop dat deze leden niettemin de uit de implementatie van 
de richtlijn voortvloeiende aanscherpingen van het wettelijk kader, op grond waarvan een nog 
krachtiger beleid in de praktijk vorm kan krijgen, zullen steunen.  
 
Het verheugt mij dat de leden van de fracties van de PvdA en D66 met instemming hadden 
kennisgenomen van dit wetsvoorstel. De leden van deze fracties onderschreven dat de richtlijn een 
belangrijk fundament zal vormen voor een effectieve bestrijding van mensenhandel en de voor 
bescherming van slachtoffers ervan in de lidstaten van de Europese Unie. Zij stelden nog wel een 
aantal vragen en maakten enkele opmerkingen. 
 
Ook de leden van de CDA-fractie stonden positief tegenover de voorgestelde wetgeving. Deze 
leden verwelkomden in het bijzonder de strafverzwaringsgrond voor mensenhandel gepleegd tegen 
bijzonder kwetsbare slachtoffers. 
 
De leden van de PVV-fractie stelden zich op het standpunt dat de Europese Unie zich minimaal met 
de wetgeving op het terrein van de bestrijding van mensenhandel moet inlaten. Anders dan deze 
leden stel ik mij op het standpunt dat maatregelen op Europees niveau onontbeerlijk zijn bij de 
bestrijding van deze vorm van grensoverschrijdende criminaliteit. Ik hoop deze leden ervan te 
kunnen overtuigen dat de minimumvoorschriften uit de onderhavige richtlijn hun steun verdienen. 
1 
 

tevredenheid verloopt. Dit jaar is er bij meerdere bilaterale onderzoeken samengewerkt in de vorm 
van Gemeenschappelijke Onderzoeksteams. Ook met Roemenië is de samenwerking de afgelopen 
jaren sterk verbeterd, mede dankzij door Nederland gegeven trainingen. Het Landelijk Parket zal in 
januari 2013 een Memorandum of Understanding tekenen met de unit van het Roemeense 
openbaar ministerie die verantwoordelijk is voor de bestrijding van georganiseerde criminaliteit, 
waaronder mensenhandel, om de structurele aard van de samenwerking te benadrukken en te 
versterken. Polen en de andere genoemde bronlanden nemen deel aan trainingen over 
arbeidsuitbuiting diehet International Centre for Migration Policy Development (ICMPD) in opdracht 
van het ministerie van Buitenlandse Zaken verzorgt in veertien landen in Midden- en Oost-Europa. 
Met Polen loopt de samenwerking goed. Met Hongarije bevindt de samenwerking zich in een priller 
stadium, maar totHongarije gerichte verzoeken om operationele bijstand worden goed uitgevoerd. 
Er wordt op dit moment met Hongarije in meerdereopsporingsonderzoeken samengewerkt. Verder 
is er begin 2012 een project voor niet-operationele samenwerking opgezet. Vertegenwoordigers 
van het ministerie van Veiligheid en Justitie, het openbaar ministerie en de politie zijn in overleg 
met de autoriteiten in Hongarije om de samenwerking verder te versterken.  
 
Het is niet aan mij om te beoordelen of de genoemde bronlanden over voldoende capaciteit 
beschikken voor de opsporing en vervolging van mensenhandel. Voor Nederland is vooral goede 
samenwerking van belang.  
 
Ten slotte kan ik uw Kamer voor een onafhankelijk oordeel over de aanpak van mensenhandel in 
Roemenië en Bulgarije nog wijzen op de rapporten die in het kader van het evaluatiemechanisme 
bij het Verdrag van de Raad van Europa ter bestrijding van mensenhandel door de Groep van 
deskundigen inzake actie tegen mensenhandel (GRETA)over beide landen zijn gepubliceerd. Gezien 
de planning van GRETA zal het rapport over Polen waarschijnlijk binnen een jaar verschijnen. 
Hongarije heeft voornoemd verdrag nog niet geratificeerd en is om die reden nog niet onderworpen 
aan een evaluatie door GRETA. 
 
De leden van de SP-fractie onderschreven het belang om op Europees niveau afspraken te maken 
over de bestrijding van mensenhandel. In dit verband vroegen zij in hoeverre deze afspraken de 
samenwerking in de praktijk tussen de lidstaten bij de bestrijding van mensenhandel zullen 
bevorderen.  
Graag breng ik daarover het volgende naar voren. Mensenhandel is een misdrijf met in veel 
gevallen een grensoverschrijdend karakter. Gelet op die internationale dimensie is intensieve 
samenwerking tussen landen een noodzakelijke voorwaarde voor een effectieve aanpak ervan. Met 
de implementatie van de richtlijn in Nederland en de andere lidstaten van de Europese Unie wordt 
het fundament voor een effectieve aanpak van mensenhandel en de bescherming van slachtoffers 
versterkt. De harmonisatie van strafbaarstellingen, definities en straffen, alsmede de afspraken 
over de bescherming en bejegening van slachtoffers van mensenhandel in het strafproces, dragen 
bij aan de samenwerking met andere lidstaten ten behoeve van de opsporing en vervolging van 
mensenhandel. Een gemeenschappelijk strafrechtelijk kader, in de vorm van 
minimumharmonisatie, maakt immers dat verschillen in wetgeving niet langer aan die 
samenwerking in de weg zullen kunnen staan. De implementatie van de richtlijn door de lidstaten 
3 
 

De leden van de SGP-fractie refereerden aan het feit dat binnen het verband van verschillende 
internationale organisaties, zowel de Verenigde Naties, de Raad van Europa als de Europese Unie, 
rechtsinstrumenten op het terrein van de bestrijding van mensenhandel tot stand zijn gekomen. 
Deze leden vroegen wat de concrete toegevoegde waarde is van de inspanningen van elk van deze 
organisaties ten opzichte van elkaar.  
In antwoord op deze vraag stel ik voorop dat naar mijn mening nieuwe internationale initiatieven 
alleen zinvol zijn als er sprake is van een toegevoegde waarde. Daar zal ik nieuwe initiatieven ook 
op beoordelen. Ik wijs in dit verband ook op het BNC-fiche betreffende de onderhavige richtlijn 
(Kamerstukken II 2009/10, 22 112, nr. 1017), waarin aandacht werd besteed aan de relatie van 
de onderhavige richtlijn tot het Verdrag van de Raad van Europa ter bestrijding van mensenhandel. 
Met de leden van de SGP-fractie ben ik van mening dat een versnipperde aanpak en een duplicatie 
van werkzaamheden op het onderhavige beleidsterrein zoveel mogelijk moeten worden 
voorkomen. Dat vereist een goede onderlinge coördinatie en afstemming tussen de betrokken 
internationale organisaties. De Nederlandse inzet in de daartoe relevante internationale gremia is 
daarop ook gericht. Bij het vorenstaande moet wel worden bedacht dat het geografisch bereik van 
de desbetreffende organisaties sterk van elkaar verschilt. De door deze organisaties tot stand 
gebrachte rechtsinstrumenten, evenals de door hen op het onderhavige terrein geïnitieerde verdere 
beleidsontwikkeling, hebben derhalve een belangrijke eigenstandige waarde ten opzichte van de 
landen die van deze verschillende organisaties lid zijn. Reeds daarin schuilt al vaak een concrete 
toegevoegde waarde. Daarbij kunnen de betrokken organisaties elkaar onderling inspireren en 
ervaringen uitwisselen, waardoor een verdere versterking van ieders inspanningen mogelijk wordt.   
Wat betreft de toegevoegde waarde van de onderhavige richtlijn ten opzichte van de instrumenten 
van de Verenigde Naties en de Raad van Europa kan een onderscheid worden gemaakt tussen 
enerzijds de inhoud van het instrument en anderzijds het verschil in rechtsvorm met de 
instrumenten van de andere genoemde internationale organisaties. Wat de inhoud betreft, heb ik 
in de memorie van toelichting de internationale achtergrond van de richtlijn uiteengezet. Ik heb 
daarbij aangegeven op welke punten de onderhavige richtlijn verder gaat dan de internationale 
voorgangers op dit terrein. Daaruit blijkt dat de initiatieven van de verschillende internationale 
organisaties op elkaar voortbouwen en elkaar versterken. In het kader van de bestrijding van 
mensenhandel, bij uitstek een beleidsterrein dat de afgelopen jaren sterk in ontwikkeling is 
geweest, acht ik een voortdurende monitoring, ook internationaal, van de vraag of het bestaande 
instrumentarium nog volstaat, wenselijk. De onderhavige richtlijn laat zien dat actualisering nodig 
kan zijn, hetgeen heeft geleid tot wenselijke materiële aanscherpingen ten opzichte van de reeds 
bestaande instrumenten. Met betrekking tot de rechtsvorm van het instrument kan worden 
gewezen op het feit dat een richtlijn als deze lidstaten sterker bindt dan de klassieke internationale 
rechtsinstrumenten omdat zij inzet op een geharmoniseerde aanpak en een eenvormige uitleg door 
het Hof van Justitie verzekert. Voorts is sprake van strikte regulering van de inwerkingtreding en 
toezicht op de naleving door de Europese Commissie. Ten slotte stip ik in dit verband nog aan dat 
in de overwegingen bij deze richtlijn ook wordt gewezen op het belang van coördinatie van de 
activiteiten die de relevante internationale organisaties op het onderhavige beleidsterrein 
verrichten om dubbel werk te voorkomen. Dat geldt bijvoorbeeld voor het reeds genoemde 
evaluatiemechanisme bij het Verdrag van de Raad van Europa ter bestrijding van mensenhandel, 
GRETA. Voor de afstemming tussen activiteiten van enerzijds de Europese Unie en anderzijds de 
5 
 

strafmaximum in artikel 273f, eerste lid, Sr van acht naar tien jaar gevangenisstraf, maakt als 
gevolg daarvan geen onderdeel meer uit van het onderhavige wetsvoorstel.  
 
Overigens constateerden deleden van de PVV-fractie terecht dat de in het bovengenoemde 
wetsvoorstel tot partiële wijziging van de strafwetgeving opgenomen verhoging van het 
strafmaximum voor het gronddelict mensenhandel van acht naar twaalf jaar gevangenisstraf, er bij 
aanvaarding van dat voorstel door beide Kamers der Staten-Generaal toe zal leiden dat het 
gronddelict mensenhandel straks niet langer aan verjaring onderhevig zal zijn.Als gevolg van de 
inwerkingtreding op 1 april 2013 van de Wet van 15 november 2012 tot wijziging van het Wetboek 
van Strafrecht in verband met de aanpassing van de regeling van de vervolgingsverjaring (Stb. 
2012, 572) zal de verjaring van misdrijven waarop een maximum gevangenisstraf van twaalf jaren 
of meer is gesteld, komen te vervallen. 
 
Het verheugt mij dat de leden van de PVV-fractiehet voornemen tot verhoging van de strafmaxima 
voor mensenhandel toejuichten. Ik meende dat ook al te kunnen afleiden uit de positieve inbreng 
van deze leden bij het verslag over het meergenoemde wetsvoorstel (Kamerstukken II 2011/12, 
33 185, nr. 5). Naar aanleiding van een in dit verband door deze leden gemaakte opmerking, wil ik 
erter voorkoming van elk misverstand nog op wijzen dat de richtlijn er niet aan in de weg staat om 
op nationaal niveaute voorzien in hogere strafmaxima dan de richtlijn voorschrijft. De richtlijn 
omvat minimumvoorschriften. De lidstaten behouden de bevoegdheid om verder te gaan, hetgeen 
in onderhavig verband betekent dat op nationaal niveau een hogere strafbedreiging aan het 
misdrijf mensenhandel kan worden verbonden. Ik refereer in dit verband nogmaals aan het 
wetsvoorstel tot partiële wijziging van de strafwetgeving, waarin aan de uit nationaal beleid 
voortvloeiende wens tot verhoging van de strafmaxima voor mensenhandel uitvoering wordt 
gegeven die verder gaat dan de verplichtingen die uit de richtlijn voortvloeien. 
 
De vraag van de leden van de D66-fractie over de wijze waarop de ketengerichte aanpak en 
multidisciplinaire samenwerking vorm zullen krijgen als de instellingstermijn van de Task Force 
Mensenhandel verloopt, beantwoord ik graag als volgt.Het Nederlandse beleid om mensenhandel te 
bestrijden, is en blijft multidisciplinair en ketengericht. De samenstelling van de Task Force 
Mensenhandel is daarvan niet het enige voorbeeld. Ook in het Expertisecentrum Mensenhandel en 
Mensensmokkel, waarin politie, marechaussee, IND en Inspectie SZW samenwerken, staat deze 
benadering centraal. De Task Force Mensenhandel heeft talrijke initiatieven in beweging gezet, 
onder andereop het gebied van de integrale handhaving van en toezicht op de prostitutiesector. De 
implementatie van deze en andere initiatieven ter bestrijding van mensenhandel zullen worden 
geborgd binnen bestaande organisaties en zijn als zodanigniet afhankelijk van de Task Force 
Mensenhandel. Ten slotte maak ik deze leden erop attent dat nog dient te worden besloten over 
een eventuele verlenging van de instellingstermijn van de Task Force Mensenhandel. 
 
Adviezen 
 
De leden van de fracties van de PvdA, de ChristenUnie en de SGP stelden enkele vragen naar 
aanleiding van artikel 18, vierde lid, van de richtlijn. De desbetreffende bepaling geeft de lidstaten 
7 
 

merk ik op dat mij op dit moment daarover geen gegevens bekend zijn. Uit het feit dat, zoals 
hierboven opgemerkt, in de richtlijn op dit punt van een verplichting geen sprake is, kan evenwel 
worden afgeleid dat door de lidstaten zeer verschillend over de wenselijkheid van deze benadering 
wordt gedacht. 
 
Meer specifiek in reactie op de suggestie van de leden van de ChristenUnie-fractie om naar Zweeds 
model klanten van prostitutie onverkort strafbaar te stellen, wijs ik erop dat dit kabinet een 
aangescherpt bestuurlijk kader voor regulering van de seksbranche voor ogen staat met het oog op 
een effectiever bestrijding van misstanden in die branche. Deze leden zullen begrijpen dat die 
benadering fundamenteel verschilt van het beleid dat in Zweden ten aanzien van prostitutie wordt 
gevoerd. Volledigheidshalve wijs ik er nog op dat dit wetsvoorstel zich beperkt tot implementatie 
van de onderhavige richtlijn, die niet treedt in het prostitutiebeleid van de lidstaten. 
 
De leden van de SP-fractie stelden onder verwijzing naar het advies van de Raad voor de 
rechtspraak (Rvdr) een vraag over de beleidsregels van het openbaar ministerie ter zake het 
audiovisueel registreren van het verhoor van een slachtoffer van mensenhandel. In antwoord 
daarop breng ik graag het volgende naar voren. In de memorie van toelichting heb ik in reactie op 
het advies van de Rvdr gewezen op de Aanwijzing auditief en audiovisueel registeren van verhoren 
van aangevers, getuigen en verdachten (Stcrt. 2010, nr. 11885). Deze Aanwijzing voorziet in 
uniforme beleidsregels voor het auditief respectievelijk audiovisueel registreren van verhoren 
afgenomen van aangevers, getuigen en verdachten.Anders dan de leden van de SP-fractie lijken te 
veronderstellen hebben deze beleidsregels voor het openbaar ministerie wel een verbindend 
karakter.De Aanwijzing steltevenwelniet in alle gevallen het auditief of audiovisueel registreren van 
verhoren verplicht. Buiten de in de Aanwijzing genoemde gevallen waarin deze verplichting wel 
geldt, wordt ruimte gelaten voor een belangenafweging door de officier van justitie in het licht van 
de concrete omstandigheden van het geval. De Aanwijzing voorziet in een evenwichtig 
beslissingsmodel, waarbij de verschillende bij de strafvordering betrokken belangen zijn 
afgewogen, daaronder begrepen vanzelfsprekendook de belangen van het slachtoffer. Bedacht 
moet worden dat de audiovisuele registratie van het verhoor voor het slachtoffer een ingrijpende 
ervaring kan zijn. Voor het misdrijf mensenhandel geldt dat op grond van het beslissingsmodel in 
de daartoe aangewezen omstandigheden de audiovisuele registratie van het verhoor van het 
slachtoffer verplicht is gesteld. Daarbij moet in de eerste plaats worden gedacht aan mensenhandel 
gepleegd tegen bijzonder kwetsbare slachtoffers, zoals kinderen. Gelet op de vele verschillende 
verschijningsvormen van mensenhandel en, daaraan gerelateerd, de verschillen in persoonlijke 
kenmerken van slachtoffers van deze misdaad, ligt het niet in de rede om in alle gevallen van 
mensenhandel de audiovisuele registratie van het verhoor van het slachtoffer verplicht te stellen.  
 
Naar aanleiding van de vraag van de leden van de SP-fractie over de mogelijkheid om op grond 
van de delictsomschrijving van artikel 273f Sr cijfermatig onderscheid te maken tussen seksuele 
uitbuiting en overige vormen van uitbuiting, merk ik op dat het onderhavige wetsvoorstel deopzet 
van de delictsomschrijving in artikel 273f Sr ongemoeid laat. De bestaande delictsomschrijving 
staat er niet aan in de weg staat om cijfers te genereren over verschillende vormen van 
mensenhandel.Mede ten behoeve van het vergaren van informatie met het oog op beleidsvorming 
9 
 

uw Kamer eerder schriftelijk geïnformeerd dat er voor verschillende slachtoffers van mensenhandel 
in structurele opvang is voorzien. Ik permitteer mij op deze plaats te verwijzen naar de inhoud van 
de desbetreffende brief (Kamerstukken II 2011/12, 28638, nr. 72). 
 
De leden van de SP-fractie refereerden aan het advies van de Afdeling advisering van de Raad van 
State (hierna: de Raad) en vroegen een reactie op het onderdeel uit het advies over de 
implementatie van de bepalingen uit de richtlijn ter zake de bescherming van slachtoffers. Graag 
maak ik van de geboden gelegenheid gebruik om dit punt van een nadere toelichting te voorzien. 
De opmerkingen in het advies van de Raad waren gericht op de vraag of vanuit juridisch oogpunt 
bepaalde bepalingen uit de richtlijn op correcte wijze worden omgezet. Naar aanleiding vandit 
onderdeel uit het advies van de Raad heb ik in de memorie van toelichting nader uiteengezet op 
welke wijze de implementatie van de desbetreffende bepalingen vorm krijgt. Ik wijs in dit verband 
ook op de transponeringstabel die als bijlage bij het onderhavige wetsvoorstel is gevoegd. Verder 
merk ik ter toelichting op dat artikel 288 van het Verdrag betreffende de werking van de Europese 
Unie (VWEU) met betrekking tot richtlijneneen resultaatsverbintenis oplegt aan de lidstaten. De 
richtlijn is derhalve verbindend ten aanzien van het te bereiken resultaat. De nationale lidstaten 
zijn in beginsel vrij om zelf de vorm en middelen te kiezen voor het realiseren daarvan. De 
keuzeruimte die artikel 288 VWEU de nationale lidstaten ten aanzien van de implementatie van 
richtlijnen laat, is door het Europees Hof van Justitie nader ingevuld. Daarbij geldt, zo volgt uit de 
jurisprudentie van het Europees Hof van Justitie, als uitgangspunt dat de lidstaten verplicht zijn om 
de meest passende vorm en middelen te kiezen om het nuttig effect van de richtlijn te verzekeren 
(zie bijvoorbeeld HvJ EG, 8 april 1976, zaak 48/75 (Royer), Jur. 1976, p. 497). De bijstand en 
ondersteuning van slachtoffers van mensenhandel krijgen in Nederland in een algemeen juridische 
context vorm. In dit verband zijn bijvoorbeeld de Wet op de jeugdzorg en de Wet maatschappelijke 
ondersteuning van belang. Naar mijn overtuiging wordt met het bestaande wettelijk kader voor de 
desbetreffende bepalingen uit de richtlijn voldaan aan de vereisten die aan de implementatie 
worden gesteld. Ik heb hiermee ook de aanverwante vraag van deze leden beantwoord: Nederland 
biedt de bescherming en bijstand aan slachtoffers van mensenhandel die de richtlijn en andere 
internationale instrumenten waaraan Nederland zich heeft verbonden in de rechtsstelsels van de 
lidstaten verzekerd willen zien.  
 
Voorts vroegen de leden van de SP-fractie of er bij de politie, het openbaar ministerie en de 
rechterlijke macht voldoende expertise aanwezig is om de aanpak van mensenhandel 
daadwerkelijk prioriteit te geven. In dit verband vroegen deze leden of er in ieder politiekorps 
gespecialiseerde rechercheurs werkzaam zijn.In antwoord op deze vragen wijs ik erop dat de 
aanpak van mensenhandel door de politie en het openbaar ministerie al geruime tijd wordt 
beschouwd als een specialisme. Binnen het openbaar ministerie worden mensenhandelzaken 
afgedaan door gespecialiseerde officieren van justitie. Ook binnen de politie kan elk korps 
beschikken over de kennis van gespecialiseerde rechercheurs. Voorts kan men een beroep doen op 
het multidisciplinaire Expertisecentrum Mensenhandel en Mensensmokkel. Verder wijs ik erop dat 
er onlangs afspraken zijn gemaakt met de rechterlijke macht over specialisatie en concentratie van 
mensenhandelzaken bij bepaalde gerechten. 
 
11 
 

2010, 13154) en de Richtlijn voor strafvordering mensenhandel in de zin van dienstbaarheid of 
arbeidsuitbuiting (Stcrt. 2012, 8227). Deze richtlijnen vormen een kader voor de totstandkoming 
van de strafeis, waarbij verschillende factoren binnen het geldende strafmaximum uiteindelijk de 
eis bepalen. Daarbij geldt dat de eis als gevolg van de aanwezigheid van strafverzwarende 
omstandigheden dichter bij het wettelijk strafmaximum zal liggen.  
De NRM komt op basis van het onderzoek tot de conclusie dat de rechterlijke macht zich op het 
gebied van mensenhandel moet specialiseren en dat de rechterlijke macht oriëntatiepunten zou 
moeten opstellen ten behoeve van de straftoemeting. Zoals ik uw Kamer ook in mijn reactie op het 
rapport heb bericht, is de rechterlijke macht voornemens te specialiseren en zal nog dit jaar 
worden beoordeeld of er voldoende beschikbare jurisprudentie is om op verantwoorde wijze 
oriëntatiepunten voor de straftoemeting op te stellen. 
 
II. Artikelsgewijs 
 
Artikel I, onderdelen A en B 
 
In antwoord op de vraag van de leden van de D66-fractie of de ter implementatie van de richtlijn 
voorgestelde verruiming van rechtsmacht voor mensenhandel gepleegd door een Nederlandse 
onderdaan alleen ziet op feiten gepleegd in de Europese Unie of ook daarbuiten, breng ik graag 
naar voren dat de voorgestelde rechtsmachtregelingniet territoriaal tot de Europese Unie beperkt 
is. De voorgestelde verruiming van rechtsmacht voor mensenhandel gepleegd door een 
Nederlandse onderdaan ziet op feiten gepleegd buiten Nederland en strekt zich derhalve ook uit tot 
buiten de Europese Unie gepleegde feiten. Artikel 10 van de richtlijn verplicht ook tot vestiging van 
rechtsmacht op de voorgestelde wijze. 
 
Artikel I, onderdeel C onder 1, 2 en 5 
 
De leden van de PvdA-fractie onderschreven tot mijn genoegen het voorstel om ter implementatie 
van artikel 2, tweede lid, van de richtlijn aan de omschrijving van uitbuiting in artikel 273f, tweede 
lid, Sr een tweetal nieuwe elementen toe te voegen. De vraag van deze leden of de voorgestelde 
toevoeging gevolgen heeft voor de handhaving van lokale bedelverboden beantwoord ik graag als 
volgt.Zoals ik ook in de memorie van toelichting heb aangestipt, strekt de voorgestelde toevoeging 
ertoe om de definitie van uitbuiting in artikel 273f, tweede lid, Sr zoveel mogelijk aan te laten 
sluiten bij de in de richtlijn opgenomen definitie. Daarbij heb ik mij op het standpunt gesteld dat de 
twee nieuwe elementen waaraan deze leden refereerden, te weten «gedwongen of verplichte 
arbeid of dienstverlening – bedelarij daaronder begrepen» en «uitbuiting van strafbare 
activiteiten», meer als verduidelijkingen moeten worden gezien dan dat zij materieel voor 
Nederland een verruiming van de definitie van uitbuiting betekenen. Immers, bedelarij kan worden 
beschouwd als een vorm van – zij het ongewone – arbeid, en het verrichten van strafbare 
activiteiten is het verrichten van – zij het illegale – arbeid of diensten. Het uitbuiten van bedelarij 
en van strafbare activiteiten valt daarmee in feite reeds onder het huidige artikel 273f, tweede lid, 
Sr.Mijn verwachting is derhalve niet dat de voorgestelde wetgeving gevolgen zal hebben voor de 
handhaving van lokale bedelverboden. Het uitbuiten van bedelarij is en blijft strafbaar.  
13 
 

het opleggen van een hogere gevangenisstraf leidt. Daarmee wordt voldaan aan de verplichtingen 
uit de richtlijn.  
 
De leden van de fracties van de ChristenUnie en de SGP stelden, onder verwijzing naar het advies 
van de Nationaal Rapporteur Mensenhandel (NRM), een vraag over de verhouding tussen de 
strafverzwaringsgrond voor mensenhandel gepleegd tegen een bijzonder kwetsbaar slachtoffer en 
het voorstel tot verhoging van de leeftijdsgrens voor prostitutie naar 21 jaar, zoals opgenomen in 
het wetsvoorstel 32 211. De leden van deze fracties vroegen waarom er niet voor is gekozen om 
de omstandigheid dat sprake is van mensenhandel gepleegd tegen een prostituee beneden de 
leeftijd van 21 jaar altijd als strafverzwarende omstandigheid in de zin van artikel 4, tweede lid, 
onder a, van de richtlijn aan te merken.  
Graag maak ik van de door deze leden gestelde gelegenheid gebruik om mijn overwegingen op dit 
punt nader toe te lichten. De NRM heeft in haar advies inderdaad aandacht gevraagd voor de 
relatie tussen de voorgesteldeimplementatie van artikel 4, tweede lid, onder a, van de richtlijn, en 
de regeling opgenomen in wetsvoorstel 32 211. De NRM heeft verzocht aan die relatie in de 
memorie van toelichting enige aandacht te besteden. Aan dat advies heb ik gevolg gegeven. Ik heb 
in de memorie van toelichting aangegeven dat de ter implementatie van de desbetreffende 
bepaling uit de richtlijn voorgestelde strafverzwaringsgrond aan het openbaar ministerie 
respectievelijk de rechter ruimte laat om op grond van andere omstandigheden dan de 
minderjarige leeftijd van het slachtoffer te oordelen dat sprake is van misbruik van een kwetsbare 
positie.De voorgestelde strafverzwaringsgrond biedt de rechtspraktijk derhalve aanknopingspunten 
om mensenhandel gepleegd tegen een prostituee beneden de leeftijd van 21 jaar als 
strafverzwarend aan te merken. Doorslaggevend is of de dader misbruik van de kwetsbare positie 
van de desbetreffende prostituee heeft gemaakt. Dat het slachtoffer een jongvolwassene is, kan 
daarbij onder omstandigheden een bepalende factor zijn.Tegelijkertijd strekt dit wetsvoorstel er 
niet toe om elke prostituee in de leeftijd tussen 18 en van 21 jaar voor de toepassing van de 
strafwet als bijzonder kwetsbaar slachtoffer aan te merken. De door dit wetsvoorstel te 
implementeren richtlijn kan daarvoor ook geen rechtvaardiging bieden. 
 
In reactie op de door de leden van de ChristenUnie-fractie gesignaleerde verschrijving in artikel I 
onderdeel C, onder 4, van het onderhavige wetsvoorstel wijs ik erop dat met de gekozen 
formulering is aangesloten bij bestaande bepalingen uit het Wetboek van Strafrecht, zoals 
bijvoorbeeldartikel 312, eerste lid, Sr waarin op dit punt dezelfde formulering wordt gehanteerd. 
 
Artikelen II en III 
 
De leden van de D66-fractie stelden enkele vragen over het beleid ter zake de aanpak van 
mensenhandel op de BES-eilanden. Graag beantwoord ik deze vragen als volgt. In Caribisch 
Nederland heeft dit jaar één opsporingsonderzoek naar mensenhandel plaatsgevonden. In 
september zijn drie personen aangehouden die verdacht worden van mensenhandel op Bonaire. 
Gezien het feit dat Bonaire ongeveer 16.000 inwoners telt, is de inzet van het openbaar ministerie 
en politie met dit ene onderzoek vergelijkbaar met die van de desbetreffende organisaties in het 
Europese deel van Nederland. Begin 2012 zijn er in Bonaire trainingen over mensenhandel gegeven 
15 
 

 
De vraag van de leden van de D66-fractie naar de verhouding tussen eventuele voornemens om de 
B9-regeling voor slachtoffers uit niet EU-landen in te perken en de relevante EU-wetgeving op dit 
punt, beantwoord ik graag als volgt. 
Het kabinet heeft op dit moment geen plannen om de B9-verblijfsregeling voor slachtoffers van 
mensenhandel in te perken. Op dit moment loopt de pilot ‘Kansloze aangiften’ in twee politieregio’s 
(Rotterdam Rijnmond en Friesland, Groningen en Drenthe) en is een onderzoek door het 
Wetenschappelijk Onderzoeks- en Documentatiecentrum (WODC) naar het eventuele oneigenlijk 
gebruik van de verblijfsregelingen voor slachtoffers van mensenhandel in een aantal andere landen 
gaande. Op korte termijn start ook een onderzoek naar het vermeende misbruik van de B9-
verblijfsregeling in Nederland, zoals toegezegd bij brief van 21 juni 2012 door de toenmalige 
minister voor Immigratie, Integratie en Asiel (Kamerstukken II 2011/12 28 638, nr. 89). U wordt 
over de opzet van dit onderzoek separaat geïnformeerd door de Staatssecretaris van Veiligheid en 
Justitie. Op basis van de resultaten van de pilot en de onderzoeken, neemthet kabinet een besluit 
over aanpassing van de B9-verblijfsregeling. Hierbij wordt uiteraard rekening gehouden met alle 
relevante verdragen en EU-wetgeving op dit terrein.   
 
De minister van Veiligheid en Justitie, 
 
 
I. W. Opstelten 
17 
 

