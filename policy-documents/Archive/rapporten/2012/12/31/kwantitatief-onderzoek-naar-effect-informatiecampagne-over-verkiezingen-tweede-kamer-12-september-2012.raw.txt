 
 
 
 
 
 
 
 
 
Kwantitatief Onderzoek naar 
effect Informatiecampagne 
Tweede Kamerverkiezingen 2012 
Opdrachtgever: Rijksdienst Caribisch Nederland 
 
Curaçao, december 2012 
 
 
 
 
 
 
 
 

   
 
 
Managementsamenvatting 
 
Op 12 september 2012 ging de bevolking van Bonaire, Saba en Sint-Eustatius voor 
de  eerste keer naar het stembureau om te stemmen voor de Tweede Kamer. Om de 
bevolking goed te informeren over het belang van de verkiezingen en wat de functie is van de 
Tweede Kamer heeft het Ministerie van Binnenlandse Zaken en Koninkrijksrelaties een 
aparte voorlichtingscampagne opgezet voor de inwoners van Caribisch Nederland met een 
lokale invulling en het thema “U gaat toch ook stemmen”. 
De voorlichtingscampagne richtte zich op de regels rondom het stemmen, zoals welke 
locaties als stembureau fungeren, openingstijden van de stembureaus, de noodzaak van een 
ID en stempas, de mogelijkheid tot geven van volmacht, en de mogelijkheid om een nieuwe 
stempas te halen indien deze is kwijtgeraakt. Daarnaast werden de taken van de Tweede 
Kamer genoemd, en de vertegenwoordigingsfunctie van de Tweede Kamer voor de inwoners 
van Caribisch Nederland. Het opkomstpercentage bij deze verkiezingen was laag.  
 
Het Ministerie van Binnenlandse Zaken en Koninkrijksrelaties en de communicatieafdeling 
van Rijksdienst Caribisch Nederland wilden de effectiviteit van de voorlichtingscampagne 
getiteld ʻU gaat toch ook stemmenʼ laten onderzoeken. Het betreft een onderzoek onder de 
kiesgerechtigden van Bonaire, Saba en St. Eustatius. 
De onderliggende rapportage betreft het kwantitatieve deel van het onderzoek.  
De centrale onderzoeksvraag luidt: 
“In hoeverre was de voorlichtingscampagne ʻU gaat toch ook stemmen?ʼ effectief?” 
Voor dit onderzoek is een gestructureerde vragenlijst met voornamelijk gesloten en één open 
vraag opgesteld. De enquêteurs hebben in totaal 528 respondenten benaderd, op een 
totaalaantal van 12.898 kiesgerechtigden, in de periode tussen 17 oktober en 16 november 
2012. Aan de enqueteurs is de instructie gegeven om (voorafgaand aan ieder interview) de 
respondent te laten bevestigen dat hij/zij kiesgerechtigd was voor de Tweede 
Kamerverkiezingen.  
De belangrijkste uitkomsten van het onderzoek worden hieronder weergegeven. 
Was men bekend met de verkiezingen en voor welk orgaan 
Over het geheel genomen was men goed op de hoogte voor welk bestuursorgaan de 
verkiezingen werden gehouden. Van de respondenten die aangaven dat zij hebben gestemd, 
wist -vergeleken met degenen die niet gestemd hadden- een relatief groter deel dat het voor 
de Tweede Kamer was.  
Heeft men gestemd; waarom wel/niet 
 
Het percentage mensen dat is gaan stemmen ligt bij de ondervraagde respondenten hoger 
dan het percentage mensen dat in werkelijkheid op 12 september is gaan stemmen. 
3 
 

   
 
 
 
Via welke media heeft u iets vernomen? 
Het vaakst heeft men via de kranten informatie gekregen, dit geldt voor ongeveer de helft van 
de respondenten op alle eilanden. Op Bonaire heeft bijna de helft van de respondenten ook 
via de radio informatie gekregen, in Saba en Sint-Eustatius was dit nog geen 15%. In Sint-
Eustatius springt het medium televisie eruit; bijna de helft van de respondenten heeft via de 
televisie informatie gekregen, terwijl dit in Bonaire en Saba nog geen 30% is. Daarentegen 
heeft minder dan 10% van de respondenten op Sint-Eustatius via internet informatie 
gekregen of opgevraagd, terwijl dit percentage in Bonaire en Saba beduidend hoger ligt, 
namelijk rond de 30%. 
In Saba en Sint-Eustatius heeft een deel van de respondenten informatie gekregen via 
billboards, banners of posters. 
 
 
5 
 

   
Campagnemateriaal van de politieke partijen 
Een kwart of minder van de respondenten heeft campagnemateriaal gezien van de politieke 
partijen. Zij gaven aan hier wel behoefte aan te hebben. 
Invloed van de omgeving 
In Bonaire hebben de meeste respondenten met familie en kennissen gesproken over de 
verkiezingen; meer dan de helft. Wellicht dat de grote publieke aandacht die de verkiezingen 
hebben gekregen en de georganiseerde boycotactie hieraan hebben bijgedragen. 
In Saba en Sint-Eustatius heeft meer dan de helft van de respondenten aangegeven dat het 
niet interessant is om er met anderen over te spreken of dat ze deze informatie liever voor 
zichzelf houden. 
Adviezen voor een hogere opkomst 
Als laatste vroegen de enquêteurs aan de respondenten om advies voor een hogere opkomst 
bij volgende verkiezingen. Ongeveer 80% van de respondenten had één of meer adviezen. 
Op alle drie de eilanden adviseerden de meeste respondenten om meer informatie in het 
algemeen te geven.  Specifiek wenste men meer informatie over verschillende partijen en hun 
programma's. In Saba en in nog grotere mate in Sint-Eustatius adviseerden de respondenten 
dat de politieke partijen en de kandidaten persoonlijk een bezoek aan het eiland moeten 
brengen. 
Andere adviezen die de respondenten gaven waren: 
• “meer interesse tonen in de eilanden” 
• “meer informatie over de Tweede Kamer” 
• “maak duidelijk wat je plannen zijn met Caribisch Nederland” (dit laatste advies heeft 
betrekking op de politieke partijen die meedoen aan de verkiezingen). 
 
 
 
 
 
 
 
 
 
 
 
 
7 
 

   
2. Onderzoeksvraag 
2.1. Kernvraag en subvragen 
De centrale vraagstelling van het onderzoek luidt:  
In hoeverre was de voorlichtingscampagne “U gaat toch ook stemmen?” effectief? 
Deze centrale vraagstelling is opgedeeld in de volgende onderzoeksvragen: 
• Was men bekend met het feit dat er op 12 september verkiezingen waren en voor welk 
orgaan 
• Heeft men gestemd (waarom wel/niet)  
• Was men bekend met het belang van de verkiezingen 
• Wist men hoe de verkiezingen in hun werk zouden gaan (stemregels zoals stempas, 
volmachtmogelijkheid, willekeurig stemlokaal, openingstijden, vervangende stempas) 
• Was men bekend met de functie en taken van de Tweede Kamer  
• Was men bekend met de campagne en via welke media verkreeg men informatie 
 
Daarnaast hadden twee vragen betrekking op: 
• De invloed van de omgeving op het stemgedrag (wel/niet stemmen) 
• Adviezen voor een hogere opkomst 
 
3. Methode van onderzoek 
3.1. Instrument 
Voor het kwantitatieve onderzoek  is een gestructureerde vragenlijst met voornamelijk 
gesloten en één open vraag opgesteld. Deze vragenlijst bevatte de deelvragen van het 
onderzoek, plus vragen over enkele demografische kenmerken van de respondent (zie bijlage 
1). 
De vragenlijsten waren beschikbaar in het Engels, Papiaments en Nederlands. De 
respondenten konden zelf hun taalkeuze maken. Elke respondent kreeg op dezelfde wijze 
dezelfde vragen voorgelegd. De eenduidige vraagstelling en de eenduidige wijze waarop de 
respondenten hebben geantwoord maakt dat statistische analyse mogelijk is. 
 
3.2. Steekproef en respondenten  
In samenspraak met het Ministerie van Binnenlandse Zaken en Koninkrijksrelaties is besloten 
dat het onderzoek een betrouwbaarheidsniveau zou hebben van 95%, met een foutmarge 
van 7%.  
Een betrouwbaarheidsniveau van 95% betekent dat voor 95% zeker is dat het werkelijke 
resultaat binnen het betrouwbaarheidsinterval valt. De foutmarge is het percentage dat een 
verzameld resultaat kan afwijken van de werkelijkheid. 
De enquêteurs hebben in totaal 528 (kiesgerechtigde) respondenten benaderd. Voordat het 
interview van start ging, werd bevestigd of de respondent kiesgerechtigd was. In 
onderstaande tabel staat het aantal kiesgerechtigden aangegeven, samen met het aantal 
respondenten per eiland. 
9 
 

   
In Saba enquêteerden drie enquêteurs tussen 23 oktober en 7 november. Locaties voor de 
interviews waren bij de supermarkt, het gemeentehuis, Child Focus, Eugenius Johnson 
Center, Scoutʼs Place en bij de winkels in Windwardside. 
In Sint-Eustatius waren vier enquêteurs werkzaam tussen 23 oktober en 16 november. 
Locaties waren winkels, kleine supermarkten, de bakker, bibliotheek, bij de lagere en 
middelbare school, en gewoon op straat tijdens de Sint-Eustatius-week, bij bank, vliegveld, 
tankstation, en "bou di palu" (“onder de boom”). 
3.4. Analyse 
De onderzoeksresultaten zijn verwerkt in SPSS. De data van de eilanden zijn afzonderlijk 
geanalyseerd, omdat het volgens de onderzoekers geen meerwaarde heeft om deze bij 
elkaar te voegen. De uitkomsten zijn immers merendeels eilandspecifiek.  De boodschappen, 
vorm en middelenkeuze van de voorlichtingscampagne zijn per eiland aangepast; het is 
aannemelijk dat dit onderlinge verschillen in uitkomsten met zich mee brengt. 
 
 
 
 
 
 
 
 
 
 
 
 
 
 
 
 
 
 
 
 
11 
 

   
In onderstaande grafiek is te zien welk percentage van de respondenten heeft aangegeven 
dat zij wel of niet zijn gaan stemmen, en de werkelijke opkomst bij de verkiezingen in 
september 2012. 
 
 
Aan de respondenten die hebben aangegeven niet gestemd te hebben, is de reden hiervan 
gevraagd.  Men kon meerdere redenen aangeven. Op alle drie eilanden werd gemiddeld 
meer dan één reden aangegeven. 
Op alle drie eilanden (met uitzondering van Bonaire in eerste instantie, in tweede instantie 
wel!) hebben de respondenten het vaakst redenen aangegeven die betrekking hebben op het 
gebrek aan kennis van de inhoudelijke koers van de politieke partijen en degenen die op de 
lijst staan. Dit gebrek aan kennis en daarom een reden om niet te gaan stemmen, komt terug 
in de adviezen voor een hogere opkomst.  
Minder vaak gaven de respondenten meer algemene redenen als “alle partijen zijn hetzelfde”, 
“ik ga nooit stemmen”, ʻik snapte de informatie niet”, “ik weet niet wat de Tweede Kamer 
doet”,  en “ik heb geen vertrouwen in de Tweede Kamer”. 
Bonaire vormt hierop een uitzondering vanwege de boycotactie. 10% van de respondenten 
die niet gestemd heeft, gaf (onder meer) de boycotactie als reden aan. In Bonaire ligt de 
reden “ik vind de Tweede Kamer niet belangrijk” waarschijnlijk in het verlengde van de 
gevoelens die rondom de boycotactie zijn opgewekt. 
Overige redenen die de respondenten noemden om niet te gaan stemmen waren divers, 
waarbij “geen stemkaart ontvangen” het meest werd genoemd. In Bonaire was een deel van 
de respondenten afwezig tijdens de verkiezingen en in Saba gaf men veelal aan geen 
interesse in de politiek te hebben, mede door de onbekendheid met de politieke partijen. 
13 
 

   
In Saba worden de volgende redenen om niet te gaan stemmen het meest aangegeven: 
• “ik ken de politieke partijen niet”, 
• “mijn stem maakt geen verschil”, 
• “ik ken niemand op de lijst”, 
• “ik wist niet op welke partij te stemmen”, 
• “ik weet niet wat de Tweede Kamer doet”. 
 
 
 
In Sint-Eustatius wordt het meest genoemd: 
• “ik ken niemand op de lijst”, 
• “ik ken de politieke partijen niet”, 
• “ik wist niet op welke partij te stemmen”. 
 
 
 
15 
 

   
 
 
 
 
Verwachte opkomst versus werkelijk opkomst bij de Tweede Kamerverkiezingen 2012 
 
Los van de uitkomsten van dit onderzoek is het interessant om de werkelijke opkomst te 
vergelijken met de uitkomsten van het eerdergenoemde onderzoek, dat gehouden werd na de 
eilandraadsverkiezingen in 2011.  In de tabel hieronder is te zien hoeveel mensen toen 
aangaven wel te gaan stemmen voor de Tweede Kamer verkiezingen en hoeveel dit in 
werkelijkheid is gebleken. 
 
 
 
17 
 

   
Functies en taken van de Tweede Kamer 
Vervolgens hebben de enquêteurs alleen aan de respondenten , die hadden aangegeven 
bekend te zijn met de taken van de Tweede Kamer, gevraagd welke taken dit zijn. 
Bij deze vraag noemden zij zeven stellingen, waarbij de respondent kon aangeven of deze 
taak bij de Tweede Kamer behoort of niet. Enkele hiervan behoorden inderdaad tot de taken 
van de Tweede Kamer, andere niet.   
De respondenten noemden vaak de twee taken van de Tweede Kamer die werden genoemd 
in de uitgezonden spotjes. Het betreft “het controleren van de regering” en “het maken van de 
wetten, samen met de regering”. Daarnaast hebben veel respondenten ook andere taken 
toebedeeld aan de Tweede Kamer.  
 
 
De publiciteitscampagne die onder meer ging over de taken van de Tweede Kamer is 
overgekomen. Dat wil zeggen, de twee taken werden veel genoemd en zijn dus goed 
overgekomen; echter ook taken die in werkelijkheid geen of niet uitsluitend taken van de 
Tweede Kamer zijn, werden genoemd. 
 
Het kan ook zijn dat de stellingen onvoldoende duidelijk waren geformuleerd.  Het feit dat 
sommige taken indirect zijn of samen met de Eerste Kamer worden uitgevoerd, kan bij de 
kiesgerechtigden verwarring brengen, waardoor zij hebben gedacht dat deze wel tot de 
werkzaamheden van de Tweede Kamer behoorden. 
 
19 
 

   
In Saba gaven de respondenten gemiddeld 5,3 taken aan; de vijf meest genoemde zijn: 
• “de Tweede Kamer maken de wetgeving van Nederland” 
• “de Tweede Kamer keurt de wetten voor Caribisch Nederland goed of af” 
• “de Tweede Kamer maakt de wetten, samen met de regering” 
• “de  Tweede Kamer controleert de eilandsbesturen van Caribisch Nederland “ 
• “de Tweede Kamer controleert de regering “. 
 
 
 
 
 
 
21 
 

   
Locatie van de Tweede Kamer 
Op Bonaire is men het best (driekwart van de respondenten) op de hoogte waar de Tweede 
kamer is gevestigd, gevolgd door Saba (ruim de helft) en Sint-Eustatius (krap de helft). 
In Sint-Eustatius weet ruim een kwart van de respondenten helemaal niet waar de Tweede 
Kamer is gevestigd. 
Het resterend deel van de respondenten op de drie eilanden (variërend van een vijfde tot ruim 
een kwart) geeft aan dat de Tweede Kamer ergens in Nederland is gevestigd, zonder precies 
te weten waar. 
 
 
4.4. Bekendheid met het belang van de verkiezingen 
Uit de uitkomsten van de vorige vraagstelling kan afgeleid worden dat men onvoldoende 
bekend was met het belang van de verkiezingen. De achterliggende gedachte hier is dat 
wanneer men weet wat de Tweede Kamer doet, ook met betrekking tot de eilanden van 
Caribisch Nederland, men de verkiezingen eerder een bepaald belang zouden toekennen, 
dan wanneer men hiervan niet op de hoogte is.  
Al met al is de bekendheid met de taken van de Tweede Kamer niet groot. Een groot 
gedeelte van de respondenten geeft aan hier helemaal niet mee bekend te zijn. Vervolgens 
kennen diegenen die aangaven in meer of mindere mate bekend te zijn met de taken van de 
Tweede Kamer, vaak verkeerde taken toe aan de Tweede kamer. Tenslotte weet een 
aanzienlijk deel van de respondenten niet waar de Tweede Kamer gezeteld is. 
 
 
 
 
23 
 

   
 
4.6. Heeft u iets gemerkt van de informatiecampagne? 
Deze onderzoeksvraag is opgesplitst in vier deelvragen: heeft u iets gemerkt van de 
informatiecampagne;  waar heeft u iets gelezen/gehoord/gezien; wat was het thema van de 
verkiezingen; en heeft u campagnemateriaal gezien van de politieke partijen. 
 
De informatiecampagne 
De informatiecampagne had meerdere doelen.  Eén belangrijke daarvan was het uitleggen 
van het proces van de verkiezingen en het stemmen. Een ander doel was om de aard van de 
verkiezingen uit te leggen, namelijk dat het om de Tweede Kamer ging. Hierbij werden ook de 
functies en de taken van de Tweede Kamer uitgelegd. Hiermee probeerde men tevens het 
belang van de verkiezingen over het voetlicht te brengen.  
In Sint-Eustatius heeft iets meer dan de helft van de respondent iets gemerkt van de 
informatiecampagne, in Bonaire iets minder dan de helft, en in Saba een derde van de 
respondenten. 
 
 
 
Informatiecampagne en al of niet stemmen 
Meer gedetailleerde analyse wijst uit dat  er op Bonaire en Saba een positieve relatie bestaat 
tussen iets vernomen hebben van de publiciteitscampagne en gaan stemmen. Op Sint-
Eustatius bestaat deze relatie niet. 
In Bonaire is ongeveer tweederde van de respondenten die iets vernomen hebben van de 
informatiecampagne gaan stemmen. Van diegenen die niets vernomen hebben is ongeveer 
tweederde niet gaan stemmen. 
In Saba is, net als in Bonaire, ongeveer tweederde van de respondenten die iets vernomen 
hebben van de informatiecampagne, gaan stemmen. Echter van diegenen die niets 
vernomen hebben, is ongeveer viervijfde niet gaan stemmen, minder dan in Bonaire dus. 
25 
 

   
Thema van de informatiecampagne 
Ook deze vraag hebben de enquêteurs alleen gesteld aan diegenen die iets van de 
informatiecampagne gehoord of gezien. Slechts een deel daarvan gaf het juiste thema aan. 
Dit leidt tot de conclusie dat in totaal slechts een klein gedeelte van de kiesgerechtigden het 
thema kende.  
Ongeveer de helft van de respondenten in Bonaire en Sint-Eustatius konden het thema van 
de informatiecampagne correct aangeven, ongeveer 10% gaf een verkeerd thema aan en 
ongeveer 40% wist het niet. 
In Saba gaf bijna 40% van de respondenten het correcte thema aan; de helft van de 
respondenten wist het niet. 
 
 
Campagnemateriaal van de politieke partijen 
Een kwart of minder van de respondenten heeft campagnemateriaal gezien van de politieke 
partijen.  In paragraaf 4.8 wordt nader ingegaan op de duidelijke behoefte die de 
respondenten hieraan hebben. 
 
27 
 

   
dit het meest het geval, gevolgd door Saba en daarna Sint-Eustatius. 
Omgekeerd is de relatie zwakker: alleen in Bonaire heeft ongeveer driekwart van degenen die 
met anderen over de verkiezingen hebben gesproken, ook gestemd. In Saba gold dit voor 
ongeveer de helft van de respondenten.  In Sint-Eustatius is ruim tweederde van de 
respondenten die over de verkiezingen hadden gesproken met familie en kennissen, juist niet 
gaan stemmen. 
Op alle drie eilanden zijn degenen die niet gesproken hebben over de verkiezingen, voor het 
overgrote deel niet gaan stemmen (omtrent 85-90%). Diegenen die er niet over hebben 
gesproken met anderen, omdat zij dat liever voor zichzelf houden, zijn iets vaker gaan 
stemmen, maar nog steeds betreft dat slechts ongeveer een derde van hen.  
 
4.8. Adviezen voor een hogere opkomst 
Als laatste vroegen de enquêteurs aan de respondenten om advies voor een hogere opkomst 
bij volgende verkiezingen. Per eiland zijn de antwoorden geïnventariseerd en in zes 
categorieën ingedeeld die het meest voorkwamen, plus een categorie overig. De categorie 
overig is niet gespecificeerd omdat voor de verschillende adviezen de aantallen te klein zijn 
en wij hierop geen statistische analyse kunnen uitvoeren.  
Ongeveer 80% van de respondenten had één of meer adviezen. De meesten hadden één 
advies. Op alle drie de eilanden adviseerden de meeste respondenten om meer informatie in 
het algemeen te geven.  Specifiek wenste men meer informatie over verschillende partijen en 
hun programma's. In Saba en in nog grotere mate in Sint-Eustatius adviseerden de 
respondenten dat de politieke partijen en de kandidaten persoonlijk een bezoek aan het 
eiland moeten brengen. 
Andere adviezen die de respondenten gaven waren: 
• “meer interesse tonen in de eilanden” 
• “meer informatie over de Tweede Kamer” 
• “maak duidelijk wat je plannen zijn met Caribisch Nederland” (dit laatste advies heeft 
betrekking op de politieke partijen die meedoen aan de verkiezingen). 
 
In Bonaire gaven de respondenten die wel gestemd hadden meer adviezen dan de niet-
stemmers, in tegenstelling tot Saba en Sint-Eustatius, waar juist de niet-stemmers meer 
adviezen gaven.  
29 
 

   
 
     
4.9. Demografische kenmerken van de respondenten 
Aantal jaren woonachtig op het eiland 
In Bonaire en Saba woont ongeveer driekwart van de respondenten langer dan 10 jaar op het 
eiland. Krap 90% woont langer dan vijf jaar op deze eilanden. In Sint-Eustatius is dit iets 
minder, namelijk driekwart van de respondenten woont langer dan 5 jaar op het eiland, terwijl 
een kwart van de respondenten minder dan vijf jaar op het eiland woont. 
 
 
 
 
31 
 

   
 
 
Onderwijsniveau 
In Bonaire ligt het onderwijsniveau iets hoger, gevolgd door Sint-Eustatius en daarna Saba. 
 
 
 
 
33 
 

   
5. Nadere analyse naar aanleiding van demografische kenmerken 
De onderzoekers hebben gekeken of er verschillen bestaan in uitkomsten voor verschillende 
categorieën respondenten. De demografische kenmerken zoals geformuleerd in vraag 1 tot 
en met 5 zijn hiervoor als uitgangspunt genomen. Er is gekeken naar verschillen bij vraag 8: 
heeft u iets gemerkt van de informatiecampagne. De meting van de effectiviteit van de 
informatiecampagne begint immers met het al of niet kennis genomen hebben van deze 
campagne. Er zijn geen significante verschillen tussen de verschillende groepen gevonden.  
Wel is er een voorzichtige richting aanwezig. Om statistische redenen zijn de 
antwoordcategorieën van twee vragen bij elkaar gevoegd, namelijk bij onderwijsniveau en 
leeftijd. Dit levert onderstaande gegevens op.  
 
 
 
35 
 

   
Kranten en televisie zijn de media die het meest bekeken zijn. Verrassend genoeg was alleen 
op Bonaire de radio een effectief medium. In Sint-Eustatius was dit de televisie. 
Bij een volgende campagne zou nagegaan moeten worden welke media het best kunnen 
worden ingezet en hoe vaak er “exposure” moet zijn zodat voldoende mensen bereikt worden.  
Bekendheid met de verkiezingen 
Over het geheel genomen was men goed op de hoogte voor welk bestuursorgaan de 
verkiezingen werden gehouden. Van de respondenten die aangaven dat zij hebben gestemd, 
wist –vergeleken met degenen die niet gestemd hadden- een relatief groter deel dat het voor 
de Tweede Kamer was.  
Bekendheid met de functies en taken van de Tweede Kamer 
Al met al is de bekendheid met de taken van de Tweede Kamer niet groot. Een groot 
gedeelte van de respondenten geeft aan hier helemaal niet mee bekend te zijn. Vervolgens 
kennen diegenen die aangaven in meer of mindere mate bekend te zijn met de taken van de 
Tweede Kamer, vaak verkeerde taken toe aan de Tweede kamer. Tenslotte weet een 
aanzienlijk deel van de respondenten niet waar de Tweede Kamer gezeteld is. 
Bekendheid met het belang van de verkiezingen 
Men is onvoldoende bekend met het belang van de verkiezingen. In grote mate is men 
onbekend met wat de Tweede Kamer doet, ook met betrekking tot de eilanden van Caribisch 
Nederland.  
Kennis over hoe de verkiezingen in het werk gaan 
Men was goed op de hoogte van de stemregels, zowel diegenen  die wel als diegenen die 
niet iets over de informatiecampagne hadden vernomen.  
Heeft men gestemd; waarom wel/niet 
In 2011 gaf ongeveer tweederde van de ondervraagden aan dat zij zouden gaan stemmen 
voor de Tweede Kamerverkiezingen. Bij de verkiezingen in 2012 bleek dit percentage in 
werkelijkheid veel lager te liggen. Uit het onderzoek blijkt dat een belangrijke oorzaak hiervan 
het gebrek aan persoonlijke aandacht voor de eilanden is. De politieke partijen waarvoor men 
zou gaan stemmen hebben zich niet (persoonlijk) gepresenteerd op de eilanden. Hierdoor 
leven de Tweede Kamerverkiezingen minder voor de eilandbewoners en is het vertrouwen in 
de Tweede Kamer klein. In Bonaire komt hier de boycotactie bij:  10% van de respondenten 
die niet gestemd hebben gaven onder andere aan dat dit was vanwege de boycotactie. 
Van de respondenten die wel gestemd hebben, gaven de meesten aan dat zij stemmen hun 
plicht vinden.  
Persoonlijke aandacht van de Tweede Kamer en de politieke partijen is belangrijk om het 
gevoel te versterken dat de verkiezingen belangrijk zijn voor de Caribische eilanden. 
Campagnemateriaal van de politieke partijen 
Een kwart of minder van de respondenten heeft campagnemateriaal gezien van de politieke 
partijen. Bij de kiesgerechtigden is hieraan grote behoefte. 
Invloed van de omgeving 
37 
 

   
 
Bijlage 1: Vragenlijst  
KWANTITATIEF ONDERZOEK – KIESGERECHTIGDEN CARIBISCH NEDERLAND  
Vragenlijst 
Enquêteur ……….……… 
Datum………………………                      Tijd……………….……… 
Goedendag, mijn naam is………van BridgeGaps BV. We doen een onderzoek om de effectiviteit van de 
voorlichtingscampagne over de Tweede Kamerverkiezingen op de BES eilanden te evalueren. Wij 
zouden het waarderen als we een paar minuten van uw tijd mogen om enkele vragen te beantwoorden.  
(VRAAG VOOR DE ZEKERHEID OF DEGENE KIESGERECHTIGD IS) 
 
1. In september werden er hier verkiezingen gehouden. Weet u nog waarvoor deze waren? 
(NIET VOORZEGGEN. MAAR ÉÉN ANTWOORD AANKRUISEN) 
  Eilandsraad  
1.  
2. Tweede Kamer  
3. Bestuur Caribisch Nederland  
4. Statenverkiezingen  
5.  Geen idee/weet niet/overig  
 
2. Bent u gaan stemmen? 
1 Ja     > naar vraag 4 
2 Nee  > naar vraag 3 
 
3 .Waarom heeft u niet gestemd?   
(NIET VOORZEGGEN, MEERDERE ANTWOORDEN MOGELIJK) 
 GENOEMD  
1. Ik vind de Tweede Kamer (TK) niet belangrijk/interesseert me niet  
2. Ik heb meegedaan aan de boycotactie   
 
3. Ik weet niet wat de TK doet 
4. Ik ken de politieke partijen niet  
5. Ik wist niet op welke partij ik moest gaan stemmen  
 
6. Ik wist niet waar ik moest gaan stemmen 
7. Ik ga nooit stemmen  
8. Mijn stem maakt geen verschil / mijn stem is niet belangrijk  
 
9. Ik snapte de informatie niet 
10. Ik heb geen vertrouwen in de TK   
11. Alle partijen zijn hetzelfde/geen verschil  
12. Ik ken niemand op lijst / onbekende kandidaten  
 
13. Geen reden/geen mening/weet niet 
39 
 

   
 
7. Waar is de Tweede Kamer gevestigd?  
(NIET VOORLEZEN.  ÉÉN ANTWOORD MOGELIJK) 
 AANKRUISEN 
 
1. Den Haag 
 
2. Curaçao (Willemstad) 
 
3. Amsterdam 
 
4. In Nederland (weet niet precies waar) 
 
5. Weet helemaal niet 
 
6. Anders (graag specificeren) 
 
INFORMATIECAMPAGNE 
8. Er is hier op het eiland een grote informatiecampagne geweest over de TK verkiezingen.  
Heeft u hier iets over gelezen/gehoord/gezien? 
1 Ja     > naar vraag 9 en dan 10 
2 Nee  > naar vraag 11 
 
 9. Waar heeft u daar iets over gehoord/gelezen/gezien? 
 GENOEMD  
 
1.Televisie 
2.Radio  
3.Kranten  
 
4.Website/internet 
5.Overig, specificeren……  
 
10. Wat was volgens u het motto van deze campagne? Is dat… 
(HARDOP VOORLEZEN –  ÉÉN ANTWOORD MOGELIJK) 
1. Den Haag is er ook voor u  
2. U gaat toch ook stemmen?  
3. Kies de Tweede Kamer !  
4. Geen idee/weet niet  
 
11. Heeft u campagnemateriaal gezien van de politieke partijen die meededen aan de verkiezing?  
1 Ja     
2 Nee  
 
41 
 

   
Bijlage 2: Verantwoording 
 
Het kwantitatieve onderzoek op Bonaire, Saba en St. Eustatius is opgezet, georganiseerd en 
aangestuurd door BridgeGaps BV (eigenaar Mw. S. De Brabander), in opdracht van RCN. Op ieder 
eiland hebben we lokale veldcoördinatoren aangesteld om het onderzoek zo effectief en efficiënt 
mogelijk te laten verlopen: Mw. F. Vonk, Dhr. J. Schaefer en Mw. C. Hay. Het eindrapport werd gemaakt 
onder verantwoordelijkheid van Mw. S. De Brabander. Onze medewerkster Mw. P. Cardoze assisteerde 
met de opmaak en lay-out van de rapportage. 
 
Onderzoek St. Eustatius : oktober/november 2012  
      veldcoördinator: Mw. F. Vonk 
Onderzoek Saba  : oktober/november 2012  
      veldcoördinator: Dhr. J. Schaefer 
Onderzoek Bonaire  : oktober/november 2012 
        veldcoördinator Mw. C. Hay 
 
 
  
 
  
 
--------------------------------------- 
Mw. S. de Brabander 
Eigenaar/Directeur 
BridgeGaps BV 
Neptunusweg 16 
Curaçao 
P: 599-9-7381030 
E:info@bridge-gaps.com 
 
 
 
 
 
 
 
 
 
 
 
43 
 

