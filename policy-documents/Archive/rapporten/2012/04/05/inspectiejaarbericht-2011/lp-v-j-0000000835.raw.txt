 
 
 
 
 
 
 
 
 
 
 
 
 
 
 
Inspectiejaarbericht 2011 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Inspectie Openbare Orde en Veiligheid 
Maart 2012 
 
 
 
 
 

Voorwoord 
 
 
Veiligheid is een groot goed. In ons land doen tal van organisaties als de brandweer, de GHOR 
(geneeskundige hulpverleningsorganisatie in de regio), de politie en de veiligheidsregio hun 
uiterste best om bij te dragen aan een veiliger Nederland.  
 
Maar veiligheid is geen gegarandeerde situatie. Dat is ook in 2011 weer gebleken. Incidenten zoals 
de brand in Moerdijk of het schietincident in Alphen aan den Rijn tonen maar weer aan hoe 
belangrijk het is dat wij ons als samenleving voorbereiden op een adequate reactie voor als het 
onverhoopt mis gaat. En hoe belangrijk het is om, zeker na een incident, onderzoeken op elkaar af 
te stemmen en een tsunami van onderzoeken te voorkomen. Daarom blijft de Inspectie Openbare 
Orde en Veiligheid  (Inspectie OOV) zich inzetten om zoveel mogelijk gezamenlijk op te treden en 
gelijktijdig te rapporteren.  
Daarnaast dienen we ons ervan bewust te blijven dat ook lopende praktijken evaluatie behoeven, 
of dat nou de afhandeling van in beslag genomen drugs en vuurwapens betreft of de aanpak van 
alcoholgebruik onder jongeren.  
 
In het voorliggende Inspectiejaarbericht legt de Inspectie OOV verantwoording af over de 
activiteiten die zij in 2011 heeft uitgevoerd. Ook dit jaar heeft de Inspectie weer laten zien dat 
toezicht kan bijdragen aan de vergroting van de veiligheid. Bijvoorbeeld door het benoemen van 
verbeterpunten bij de bestrijding van natuurbranden. Of door het bieden van inzicht in de wijze 
waarop gemeenten de Wet maatregelen bestrijding voetbalvandalisme en ernstige overlast in de 
praktijk toepassen.  
 
Dit is het laatste op zichzelf staande Inspectiejaarbericht van de Inspectie OOV. Per 1 januari 2012 
is de Inspectie OOV samengegaan met de Inspectie voor de Sanctietoepassing en doorgegaan 
onder een nieuwe naam: de Inspectie Veiligheid en Justitie. Met deze bundeling van kennis en 
expertise wordt het toezicht verder geprofessionaliseerd en ontstaat een robuuste toezichthouder 
op het brede domein van Veiligheid en Justitie.  
 
 
Het hoofd van de Inspectie Veiligheid en Justitie, 
 
J.G. Bos 
 
 2

2. Ontwikkelingen in toezicht 
 
Aan het begin van het jaar geeft de Inspectie Openbare Orde en Veiligheid (Inspectie OOV) in haar 
werkplan aan hoe zij van plan is het komende jaar toezicht te houden. Hierbij houdt de Inspectie 
rekening met dan bekende relevante ontwikkelingen op het toezichtterrein. Maar ontwikkelingen 
volgen elkaar alsmaar sneller op. En om goed toezicht uit te oefenen, is het steeds belangrijker ook 
gedurende het lopende jaar in te spelen op incidenten en veranderende omstandigheden. De 
Inspectie OOV is zich hier sterk van bewust. Niet voor niets was het Werkplan 2011 van de 
Inspectie flexibeler van opzet dan voorgaande jaren.  
 
In dit hoofdstuk geeft de Inspectie OOV een korte beschrijving van ontwikkelingen die invloed 
hebben gehad op het toezicht in 2011.  
 
2.1. Samenwerking en beperken toezichtlast 
In het meerjarenprogramma van de Inspectieraad hebben de rijksinspecties de ambitie gesteld om 
de toezichtlast te verminderen en te werken en denken ‘als waren wij één rijksinspectie’. De 
Inspectie OOV geeft hier invulling aan door bijvoorbeeld gezamenlijk onderzoek uit te voeren of 
gebruik te maken van informatie die bij andere rijksinspecties al bekend is, zodat het 
toezichtobject deze informatie maar één keer hoeft aan te leveren. Ook neemt de Inspectie deel 
aan verschillende samenwerkingsverbanden, zoals bij het onderzoek naar de brandveiligheid van 
justitiële inrichtingen en het onderzoek Alcoholgebruik onder jongeren in het kader van Integraal 
1
Toezicht Jeugdzaken .  
Tevens zoekt de Inspectie OOV actief de samenwerking met andere (rijks)toezichthouders als zij 
onderzoek doen naar hetzelfde incident, om dubbele belasting van het toezichtobject te 
voorkomen. Dit houdt in dat inhoud en proces van de verschillende onderzoeken zoveel mogelijk 
op elkaar worden afgestemd, dat er zoveel mogelijk gezamenlijk wordt opgetreden of dat 
rapporten op dezelfde dag worden gepubliceerd. Bij het incident in Moerdijk heeft de Inspectie OOV 
de andere rijksinspecties benaderd met de vraag of ook andere inspecties onderzoeken hadden 
gepland. Het afstemmen van de inhoud van de onderzoeken met de rijksinspecties en met de 
Onderzoeksraad voor Veiligheid is goed verlopen. Wel is het streven om in de toekomst de 
publicatie van rapporten beter op elkaar af te stemmen. Hiernaast constateerde de Inspectie dat na 
het incident in Moerdijk niet alleen de rijksinspecties en de Onderzoeksraad voor Veiligheid vanuit 
hun verantwoordelijkheid dit incident onderzochten. Maar door of in opdracht van andere partijen 
zoals gemeente en veiligheidsregio, werden ook onderzoeken gestart. Het is voor de Inspectie 
lastiger om met deze partijen af te stemmen.  
 
2.2. De ‘Staat van …’ 
Aansluitend op de ambitie van de rijksinspecties zal de Inspectie OOV periodiek een beeld 
publiceren van de taakuitvoering binnen het brede domein van veiligheid en justitie. Door middel 
van ‘een Staat van …’ maakt de Inspectie transparant of regelgeving en beleid het beoogde effect 
hebben en biedt ondertoezichtstaanden, bestuur en samenleving inzicht in de mate waarin de 
ondertoezichtstaande effectief en efficiënt werkt en daarmee bijdraagt aan meer veiligheid.  
In 2011 heeft de Inspectie, in opmaat naar een Staat van de Nederlandse politie, een eerste 
ontwerp van de Staat gemaakt. Begin 2012 verschijnen de Staat van het politieonderwijs en de 
tussenrapportage Rampenbestrijding op Orde. Bij het opstellen van een ‘Staat van…’ wordt 
informatie uit systematisch, incident- en thematisch onderzoek betrokken.  
 
2.3. Focus op effect  
De Inspectie OOV zoekt voortdurend naar manieren om het effect van toezicht zo groot mogelijk te 
maken. In toenemende mate maakt de Inspectie bij haar onderzoeken bijvoorbeeld gebruik van 
                                                 
1
 Vanaf 2012 is dit ‘Samenwerkend Toezicht Jeugd’: de samenwerkingsvorm waaraan de samenwerkende 
rijksinspecties die taken hebben op het gebied van jeugd, zich verbinden.  
 4

Terugkeer, de Inspectie voor de Gezondheidszorg, de Inspectie Jeugdzorg, de Raad voor 
Strafrechtstoepassing en Jeugdbescherming en de Inspectie voor de Sanctietoepassing als 
coördinator van de NPM’s.  
2.5. Toezicht Caribisch Nederland, Curaçao en Sint Maarten 
Rampenbestrijding en crisisbeheersing 
Sinds 10 oktober 2010 maken de Caribische eilanden Bonaire, Sint Eustatius en Saba (de zogenaamde 
BES-eilanden) als bijzondere gemeenten deel uit van Nederland. Op grond van de Veiligheidswet BES ligt 
het toezicht op rampenbestrijding en crisisbeheersing op deze eilanden bij zowel de Inspectie als bij de 
Rijksvertegenwoordiger. De Rijksvertegenwoordiger is belast met de plantoetsing en beschikt over een 
aanwijzingsbevoegdheid richting bestuursorganen indien deze tekortschieten in de taakuitvoering. De 
Inspectie ziet toe op de taakuitvoering door de verantwoordelijke bestuursorganen en het brandweerkorps. 
Daarmee zijn er op het domein rampenbestrijding en crisisbeheersing bij de BES-eilanden dus twee 
toezichthouders.  
De Inspectie en de Rijksvertegenwoordiger stemmen hun toezicht op elkaar af. In 2012 leggen de 
Inspectie en de Rijksvertegenwoordiger in een convenant nadere afspraken vast over samenwerking en 
werkwijze en de rol van de Inspectie bij incidentonderzoek. Daarbij wordt ook de rol van de 
Onderzoeksraad voor Veiligheid betrokken.  
Omdat de planvorming nog niet is afgerond, heeft toezicht door de Inspectie nu nog geen 
meerwaarde. Naar verwachting zal in de loop van 2012 de planvorming worden afgerond. In de 
plannen worden de risico’s, inzet en ambities van de betreffende organisaties duidelijk. De 
Inspectie heeft eind 2011 met de Rijksvertegenwoordiger afgesproken hem te adviseren bij zijn 
toezicht op de momenteel in ontwikkeling zijnde plannen.  
 
Strafrechtsketen 
Het toezicht op de (justitiële) taken van de politie op de BES-eilanden, Curaçao en Sint Maarten is 
belegd bij de Raad voor de Rechtshandhaving. De Raad is wat betreft haar toezichthoudende taken 
op de BES-eilanden verplicht gebruik te maken van de diensten van de Inspectie OOV, de Inspectie 
voor de Sanctietoepassing en de Inspectie Jeugdzorg. Begin 2012 zal de Raad een eerste rapport 
uitbrengen over aangiften bij de politie. De Inspectie OOV heeft voor dit onderzoek inspecteurs 
geleverd die in samenwerking met de Raad het onderzoek hebben uitgevoerd; zowel op de 
eilanden zelf als vanuit Nederland. In 2012 zal de Inspectie de Raad ook bij een ander onderzoek 
ondersteunen met personeel en expertise. 
 6

voortgangscontrole. Nu de Inspectie meer focus legt op effectmetingen, komt dit punt nog 
duidelijker naar voren.  
Als voorbeeld twee onderzoeken die in 2011 zijn uitgevoerd. Het eerste onderzoek betreft de 
afhandeling van in beslag genomen drugs. Het tweede onderzoek is een effectmeting van het 
onderzoek naar de afhandeling van in beslag genomen vuurwapens en munitie door de politie. 
Naar deze onderwerpen heeft de Inspectie in het verleden verschillende onderzoeken gedaan. In 
2011 moest de Inspectie echter concluderen dat eerdere aanbevelingen op verschillende vlakken 
niet voldoende waren opgepakt en uitgevoerd. Ondanks het feit dat deze aanbevelingen wel waren 
herkend, erkend en onderschreven door de politie. De verschillende onderzoeken van de Inspectie 
op deze onderwerpen hebben inmiddels een flinke impuls gegeven aan de kwaliteit van het beslag 
en beheer van vuurwapens, munitie en verdovende middelen.  
 
Sturing: duidelijke, eenduidige informatie  
Een andere oorzaak voor het gebrek aan sturing kan liggen in de kwaliteit van de 
sturingsinformatie. Bij de uitvoering van de onderzoeken in 2011, maar ook in voorgaande jaren, is 
de Inspectie verschillende keren tegen de beperkingen van de kwaliteit van informatie aangelopen. 
Heldere afspraken ontbreken over hoe gegevens en resultaten moeten worden geregistreerd. Dit 
kwam bijvoorbeeld naar voren bij het uittesten van het toezichtkader voor de periodieke 
doorlichtingen en de Staat van de politie. Hierbij leverden sommige korpsen over hetzelfde 
onderwerp andere cijfers aan dan de cijfers die zij eerder in hun jaarverslag hadden opgenomen.  
Zonder betrouwbare sturings- en voortgangsinformatie kan de politie moeilijk sturen op het 
behalen van resultaten en het uitvoeren van verbetermaatregelen en zich moeilijk verantwoorden 
naar bestuur en samenleving. In het verlengde daarvan kan de Inspectie lastig betrouwbare 
uitspraken doen over de taakuitvoering door de politie.  
 
Sturing: check op uitvoering  
Om daadwerkelijk verbeteringen tot stand te brengen binnen de politie, moet op de werkvloer  
bekend zijn wat voor actie er van hen wordt verwacht. Niet alleen door het strategische niveau, 
maar met name ook door het tactische en operationele niveau is sturing noodzakelijk. Het tactische 
en operationele niveau spelen een belangrijke rol bij het laten uitvoeren van gemaakte afspraken 
en het checken of de uitgezette koers ook daadwerkelijk wordt uitgevoerd. De Inspectie 
constateert in onderzoeken dat hier nog verbeterruimte is.  Zoals bijvoorbeeld bij het onderzoek 
‘Politie en de Veilige Publieke Taak’. In dit onderzoek heeft de Inspectie de inzet van de politie bij 
het voorkomen en afhandelen van agressie- en geweldsincidenten tegen werknemers met een 
publieke taak getoetst, aan de hand van eerder gemaakte afspraken. Ruim een half jaar na het 
maken van deze afspraken was de politie goed van start met de invoering. Maar de daadwerkelijk 
uitvoering van de afspraken wisselde nog erg en van meerdere afspraken bleek de werkvloer 
(teamchefs en medewerkers) nog niet altijd op de hoogte.  
 
 
 
 
 
 
 8

5. Rampenbestrijding, crisisbeheersing, brandweer en GHOR 
 
De overheid kan het plaatsvinden van incidenten, rampen en crises niet verhinderen maar moet er 
wel zo goed mogelijk op voorbereid zijn. De Inspectie draagt bij aan de veiligheid in Nederland 
door toezicht te houden op de mate waarin de veiligheidsregio´s zijn voorbereid op de bestrijding 
van rampen en grootschalige incidenten.  
 
 
In 2011 hebben 25 incidenten met een behoorlijke omvang plaatsgevonden (zogenaamde GRIP 3 
10
en GRIP 4 incidenten ). Dit zijn incidenten waarbij het incident niet alleen de directe omgeving 
beïnvloed, maar ook gevolgen heeft of kan hebben voor een groter gebied (zoals andere delen van 
een gemeente of zelfs andere gemeenten of provincies). Bijlage III geeft een overzicht van de 
GRIP 3 en GRIP 4 incidenten die in 2011 hebben plaatsgevonden. Het is belangrijk dat dit soort 
incidenten wordt geëvalueerd zodat er van geleerd kan worden. De Inspectie merkt hierbij op dat 
zowel de operationele als de bestuurlijke samenwerking tussen regio’s onderling, met andere 
11 12
organisaties en met de rijksoverheid een belangrijk aandachtspunt blijft. Om de samenwerking 
te verbeteren zijn duidelijke uitspraken en afspraken nodig.  
 
Incidentonderzoeken als opmaat naar een bredere blik 
Voorwaarde voor het uitvoeren van incidentonderzoek door de Inspectie is dat bevindingen en 
verbeterpunten ook voor andere regio’s toepasbaar moeten zijn. Maar in de praktijk leidde 
incidentonderzoek niet altijd tot deze follow up, waarbij de aandachtspunten breder werden 
getrokken.  
Grote incidenten leiden vaak tot vragen in de media, bij leden van de Tweede Kamer, maar 
natuurlijk ook bij de minister zelf en bij andere regio’s. Vragen over hoe zo’n incident zou zijn 
aangepakt in andere regio’s en of de voorbereiding op dergelijke incidenten wel adequaat is 
georganiseerd en geborgd. Daarom vertaalt de Inspectie vaker aandachtspunten uit 
incidentonderzoek naar een thematisch onderzoek. De doelstelling van zo’n onderzoek is het effect 
van deze aandachtspunten te vergroten en inzicht te bieden in hoe andere organisaties hiermee om 
gaan. Dit kan leiden tot meer zicht op zogenaamde ‘good practices’, maar scherpt ook het 
bewustzijn van alle betrokken partijen in wat nog beter zou kunnen.  
 
Een voorbeeld hiervan is het onderzoek naar de brand op de Strabrechtse Heide en het onderzoek 
Natuurbranden. Op vrijdagmiddag 2 juli 2010 kreeg de veiligheidsregio Brabant-Zuidoost te maken 
met een grootschalige natuurbrand. Naar aanleiding van Kamervragen, maar vooral op verzoek 
van de veiligheidsregio zelf, heeft de Inspectie onderzoek gedaan naar de wijze waarop de regio 
deze brand bestreden heeft. Al snel bleek dat veel partijen zijn betrokken bij de bestrijding van 
zo’n grote natuurbrand en dat het hebben van juiste afspraken tussen al deze partijen van groot 
belang is. De hulpverleningsdiensten in de regio zelf spelen natuurlijk een grote rol, maar ook de 
natuurbeheerders en het bestuur hebben veel invloed op de afhandeling van een dergelijk incident. 
Wat kan een regio aan de voorkant doen om het risico op een grote natuurbrand zoveel mogelijk te 
beperken? Welke partijen en belangen spelen daarbij een rol?  
Met het onderzoek Natuurbranden heeft de Inspectie in beeld gebracht welke verscheidenheid er is 
aan belangen van de verschillende betrokken partijen, is de vraag gesteld hoe het zit met 
risicoaansprakelijkheid van natuureigenaren en tegen welke bestrijdings- en 
hulpverleningsknelpunten de betrokken diensten aanlopen als een natuurbrand zeer groot wordt.  
Naar aanleiding van de onderzoeken van de Inspectie heeft de minister van Veiligheid en Justitie 
een Landelijk Kwartiermaker Interbestuurlijke Samenwerking Natuurbranden aangesteld. Deze 
kwartiermaker heeft de opdracht om alle betrokken partners samen te brengen in een 
interbestuurlijk, multidisciplinair samenwerkingsverband bestrijding natuurbranden. 
Aandachtspunten voor verdere uitwerking zijn ondermeer de coördinatie van de interregionale 
bijstand, een eenduidige capaciteitenanalyse en een goede registratie van natuurbranden.  
                                                 
10
 GRIP staat voor Gecoördineerde Regionale IncidentbestrijdingsProcedure. Dit is een landelijke afspraak over 
de opschaling van incidenten in vier niveaus, waarbij GRIP 4 het hoogste niveau is. 
11
 Zoals de waterschappen, natuurbeheerders en ziekenhuizen. 
12
 Zoals het Nationaal CrisisCentrum, het Landelijk Operationeel Coördinatiecentrum en het Rijksinstituut voor 
Volksgezondheid en Milieu.  
 10

gevraagd. De crisisorganisatie zal hier op moeten inspelen. Dit vraagt om een nieuwe manier van 
omgaan met crisiscommunicatie.  
De Inspectie OOV oriënteert zich inmiddels ook op methodes om informatie uit sociale media 
tijdens grote incidenten te vergaren en te analyseren. Sociale media kunnen daarbij een mogelijke 
aanvullende werking hebben op de informatievergaring. 
 
Slachtofferregistratie 
Het schietincident in Alphen aan den Rijn laat daarnaast opnieuw zien dat slachtofferregistratie nog 
steeds een aandachtspunt is. Net als bij eerdere door de Inspectie OOV onderzochte incidenten, 
zoals de Poldercrash (Turkish Airlines) in 2009 en de aanslag op Koninginnedag 2009 in Apeldoorn, 
heeft de Inspectie geconstateerd dat de informatievergaring van slachtoffergegevens bij 
ziekenhuizen moeizaam verloopt. De Inspectie blijft daarom de ontwikkelingen omtrent 
slachtofferregistratie volgen en zal in de loop van 2012 de stand van zaken opmaken.  
 
Samenloop afhandeling van een incident versus het opsporingsbelang 
Het incident in Alphen aan den Rijn wees ook uit dat de rol van het Openbaar Ministerie bij 
incidenten met een opsporingsbelang nog relatief onbekend is. Bij dit incident was vanaf het begin 
aan duidelijk dat de aanleiding een strafbaar feit betrof. Dit betekent dat het Openbaar Ministerie al 
in een vroege fase nadrukkelijk aanwezig was in de crisisorganisatie. Het opsporingsbelang speelde 
een prominente rol. Tijdens het incident werd de crisisorganisatie daardoor geconfronteerd met 
soms conflicterende belangen: het opsporingsbelang versus de afhandeling van het incident. Dit 
kan een snelle en adequate crisisaanpak vertragen. De Inspectie adviseert dat het oefenen met 
dergelijke incidenten onderdeel uit gaat maken van de reguliere multidisciplinaire oefencyclus.  
 
 12

I Bijlage Bevindingen op hoofdlijnen 
 
 
De onderzoeken van de Inspectie zijn bedoeld om aan te geven wat er in de praktijk wel en niet 
goed gaat, knelpunten te signaleren en bij te dragen aan een veilige samenleving. Van de 
verantwoordelijken wordt verwacht dat zij actie ondernemen om geconstateerde knelpunten weg te 
nemen. In het jaarbericht heeft de Inspectie de rode draden van haar bevindingen op de 
verschillende onderzoeksterreinen weergegeven. Deze zijn samenvattend in onderstaand schema 
inzichtelijk gemaakt.  
 
Politie 
• Sturing behoeft verbetering, zowel de sturing door het strategische als door het tactische en 
operationele niveau. 
 
• Een gebrek aan voortgang ligt regelmatig aan onvoldoende aandacht voor voortgangscontrole.  
 
• Politie-informatie is niet altijd van voldoende kwaliteit. Investeren in heldere afspraken over 
hoe gegevens moeten worden geregistreerd is nodig. 
 
• Met name de tactische en operationele sturingsniveaus kunnen het laten uitvoeren en 
controleren van gemaakte afspraken en werkwijzen verbeteren. 
 
Politieonderwijs 
• Inzicht in de studie-uitval en rendementscijfers van opleidingen ontbreekt.  
 
• De Politieacademie en de korpsen hebben nog steeds geen onderwijsovereenkomsten 
gesloten. Hiermee ontbreekt de garantie dat de student het onderwijs en de begeleiding krijgt 
die hij of zij nodig heeft. 
 
Rampenbestrijding en  crisisbeheersing, brandweer en GHOR 
• Zowel de operationele als de bestuurlijke samenwerking tussen regio’s onderling, met andere 
organisaties en met de rijksoverheid blijft een belangrijk aandachtspunt in de voorbereiding op 
en de uitvoering van crisisbeheersing. Om de samenwerking te verbeteren zijn duidelijke 
uitspraken en afspraken nodig.  
 
• In reactie op vragen uit de samenleving doet de Inspectie na een incident(onderzoek) steeds 
vaker vervolgonderzoek naar de voorbereiding van andere regio’s op een dergelijk incident.  
  
• Wet- en regelgeving (onder meer met betrekking tot de BRZO-problematiek en 
spoorveiligheid) kan verschillend worden geïnterpreteerd. Dit leidt in bepaalde gevallen tot 
achterstand en afstemmingsknelpunten bij de uitvoering. Een betere afstemming over 
interpretatie en werkwijze tussen betrokken bevoegde gezagen en uitvoerders is noodzakelijk. 
 
• Sociale media zijn een belangrijke factor geworden bij crisiscommunicatie.  
• Slachtofferregistratie is nog steeds een aandachtspunt. 
 
• De crisisorganisatie is nog relatief onbekend met incidenten met een duidelijk 
opsporingsbelang. De Inspectie adviseert opname van dergelijke incidenten in de reguliere 
multidisciplinaire oefencyclus.  
 
Bestuur en veiligheid 
 14

II Bijlage  Afgeronde onderzoeken in 2011 
 
 
Hieronder vindt u een overzicht van de onderzoeken die de Inspectie OOV in 2011 heeft afgerond. 
Deze onderzoeken kunt u vinden op www.ivenj.nl.   
 
In het werkplan 2011 zijn twee onderzoeken aangekondigd die niet zijn doorgegaan. Het betreft de 
volgende onderzoeken: 
 
• Kwaliteit van de opsporing 
Een aantal elementen van het opsporingsproces is en wordt meegenomen in de onderzoeken 
‘Aangiften’ (2011), ‘Kwaliteit van processen verbaal’ (2012) en de effectmeting naar de invoering 
en werking van verbetermaatregelen die naar aanleiding van het inspectierapport ‘Zicht op zaken’ 
(2009) zijn toegezegd. 
 
• Administratieve lasten 
In het werkplan 2011 is aangegeven dat de mogelijke invalshoek voor onderzoek door de Inspectie 
nader bepaald zou worden. Dit onderwerp is ondergebracht bij het onderzoek ‘Aangiften’ (2011).  
  
 
Onderwerp Focus Publicatie 
maand 
Politie 
Arbeidstijdenwet politie De belemmerende effecten van sectorspecifieke April 
arbeidstijdenregelingen op de bedrijfsvoering van de 
politie. 
Veilige publieke taak  De inzet van de politie bij het voorkomen en Mei 
afhandelen van agressie- en geweldsincidenten 
tegen werknemers met een publieke taak. 
Inbeslagname De voortgang van verbetermaatregelen voor een Mei 
verdovende middelen zorgvuldige manier van opslaan en vernietigen van 
in beslag genomen drugs. 
Alcoholgebruik onder De samenwerking van gemeenten en andere November 
jongeren organisaties als de politie rondom de aanpak van 
alcoholgebruik onder jongeren. Uitgevoerd binnen 
het samenwerkingsverband Integraal Toezicht 
Jeugdzaken. 
Cybercrime Oriëntatie naar de aard en ernst van Februari 
cyberdreigingen en knelpunten in de organisatie en 
aanpak van cyberdreigingen door de politie en 
enkele andere crisisbeheersingsorganisaties.  
Politieonderwijs 
Valideringsonderzoek De kwaliteit van de Operationele Leergang November 
Operationele Leergang Leidinggevenden van de School voor 
Leidinggevenden Politieleiderschap.  
Kwaliteitsonderzoek Stand van zaken bij de School voor Politiekunde Juli 
locatie Rotterdam locatie Rotterdam. 
Rampenbestrijding en  crisisbeheersing, brandweer en GHOR 
Grieppandemie Evaluatie naar het functioneren van de GHOR Maart 
tijdens de bestrijding van de Nieuwe Influenza A 
(H1N1) die heerste in de winter van 2009-2010.  
Brand Strabrechtse Het functioneren van de rampenbestrijdings- en Mei 
Heide crisisbeheersingsorganisatie van de veiligheidsregio 
Brabant-Zuidoost tijdens de brand op de 
 16

III Bijlage  Lopende onderzoeken 
 
 
In het werkplan 2011 zijn enkele onderzoeken aangekondigd die in 2011 zijn gestart maar die in 
de loop van 2012 worden afgerond of op een later moment worden uitgevoerd. Hieronder vindt u 
een overzicht van deze onderzoeken.  
 
 
Onderwerp Focus 
Politie 
Beslagproces De genomen verbeteracties bij het beheer van in beslag en in bewaring 
vuurwapens en munitie genomen vuurwapens en  munitie. 
Aangiften  De vormgeving van het aangifteproces. Ook wordt in beeld gebracht of 
het proces aansluit bij de behoefte van de politieorganisatie en de 
wensen en verwachtingen van de burger en het OM.  
Financieel-economische Onderzoek naar financieel opsporen door de politie na implementatie 
criminaliteit van het landelijk beleidsprogramma FinEC. 
Aangiften BES De inrichting van het aangifteproces op de landen Sint Maarten en 
Curaçao en de bijzondere gemeenten Bonaire, Sint Eustatius en Saba. 
Uitgevoerd voor de Raad voor de Rechtshandhaving. 
Politieonderwijs 
Staat van het Een actueel beeld van de kwaliteit van het politieonderwijs. 
politieonderwijs 
Rampenbestrijding en crisisbeheersing, brandweer en GHOR 
Staat van de Een tussenrapportage van de Staat van de rampenbestrijding, 
rampenbestrijding vooruitlopend op de volgende ‘Staat’ begin 2013. Doel van de 
(tussenrapportage) rapportage is het schetsen van een tussenbeeld en het hiermee 
aanjagen van verdere verbeteringen. 
Kwaliteit De wijze waarop vergunningverlening bij grote evenementen 
vergunningverlening plaatsvindt, met aandacht voor de multidisciplinaire advisering.   
publieksevenementen 
Nucleaire incidenten Quickscan naar de regionale voorbereiding op nucleaire ongevallen door 
de veiligheidsregio’s.  
Kwetsbaarheid De kwetsbaarheid van de telecom-infrastructuur en de effecten voor 
telecom-infrastructuur  vitale sectoren. Naar aanleiding van de uitval van KPN in de regio 
Rotterdam-Rijnmond op 27 juli.  
Opkomsttijden  Onderzoek naar de opkomsttijden bij de brandweer en de wijze waarop 
wordt omgegaan met afwijkingen van de norm.  
Bedrijfsbrandweerplicht Een breed onderzoek in alle veiligheidsregio’s naar de voorbereiding 
ige BRZO-bedrijven van de brandbestrijding, de rampenbestrijding en de crisisbeheersing 
bij inrichtingen die kunnen worden aangewezen als 
bedrijfsbrandweerplichtig. 
Gemeentelijke De processen die van belang zijn bij rampenbestrijding en 
processen  crisisbeheersing, met focus op de onderwerpen ‘regionale 
samenwerking’ en ‘borgen continuïteit’.  
C2000 Volgen van de ontwikkelingen rond de vervolgactiviteiten die in het 
kader van de commissie Berghuijs zijn opgesteld (expertgroep C2000).  
Kwaliteit GHOR Het functioneren van de GHOR, rolvervulling en aandacht voor 
bestuurlijke aspecten bij rampen en crises. Inventarisatie van de stand 
van zaken, onder meer op het onderwerp slachtofferregistratie.  
 18

IV Bijlage  Overzicht GRIP 3 en GRIP 4 incidenten in 2011 
 
Dit schema geeft een beeld van de GRIP 3 en GRIP 4 incidenten die in 2011 in Nederland hebben 
plaatsgevonden (voor zover bekend bij de Inspectie OOV). GRIP staat voor Gecoördineerde 
Regionale IncidentbestrijdingsProcedure en is een landelijke afspraak over de opschaling van 
incidenten in vier niveaus. GRIP 4 is het hoogste niveau.  
 
 
Datum GRIP- Regio Gemeente Beschrijving van het 
niveau incident 
5 januari 4 Midden West Brabant / Moerdijk Brand chemisch bedrijf 
Zuid-Holland Zuid 
7 januari 4 Limburg Zuid Veiligheidsregio Hoogwater 
11 januari 3 Gelderland Zuid Zevenaar Trein ontspoord 
15 januari 3 Zuid-Holland Zuid Zwijndrecht Spoorwagon in brand 
(rangeerterrein Kijfhoek) 
9 april 3 Hollands Midden Alphen a/d Rijn Schietincident 
16 april 3 Noord-Holland Noord Schoorl Duinbrand 
20 april 3 Hollands Midden Nieuwkoop Gaslek 
1 mei 4 Noord-Holland Noord Bergen Duinbrand 
11 mei 3 Drenthe Coevorden Trein in brand  
23 mei 3 Fryslân Leeuwarden Instorten galerij 
25 mei 3 Midden West Brabant Putte Natuurbrand 
22 juni 3 Brabant Zuid Oost Eindhoven Melding vliegtuig in nood  
27 juni 3 Utrecht Nieuwegein Brand verzorgingstehuis 
29 juni 4 Gelderland Zuid Waardenburg Overval geldtransport 
7 juli 3 Twente Enschede Instorten dak stadion 
27 juli 4 Rotterdam-Rijnmond Veiligheidsregio Uitval C2000 
1 augustus 3 Kennemerland Castricum Explosie op schip 
5 september 3 Fryslân Harlingen Brand snoepfabriek 
14 september 3 Brabant Zuid Oost Eindhoven Melding vliegtuig in nood  
21 oktober 4 Gelderland Zuid Tiel Stroomuitval 
7 november 3 Groningen Farmsum Natriumbrand 
13 november 3 Gooi en Vechtstreek Laren Bedrijfsbrand 
1 december 3 Limburg Zuid Heerlen Dreiging instorten winkels 
10 december 3 Utrecht/Gelderland Zuid Elst/Ingen Vliegtuigbom WO II 
27 december 3 Brabant Zuid Oost Helmond Brand theater 
 
 20

