......................................... .......................................... 
 
No.W03.11.0516/II 's-Gravenhage, 7 februari 2012 
 
 
Bij Kabinetsmissive van 6 december 2011, no.11.002954, heeft Uwe Majesteit, op 
voordracht van de Minister van Veiligheid en Justitie, bij de Afdeling advisering van de 
Raad van State ter overweging aanhangig gemaakt het voorstel van wet tot uitvoering 
van het op 31 januari 1995 te Straatsburg tot stand gekomen Verdrag inzake de 
sluikhandel over zee, ter uitvoering van artikel 17 van het Verdrag van de Verenigde 
Naties tegen de sluikhandel in verdovende middelen en psychotrope stoffen (Trb. 
2010, 165 en 239), met memorie van toelichting. 
 
Het wetsvoorstel strekt tot uitvoering van het Verdrag inzake de sluikhandel over zee 
(hierna: het Verdrag). Het Verdrag is een uitwerking van de in het Verdrag van de 
1
Verenigde Naties tegen de sluikhandel in verdovende middelen opgenomen grondslag 
voor regionale operationele samenwerking op het gebied van maritieme 
drugsbestrijding. Het Verdrag maakt het mogelijk dat door partijen bij het Verdrag 
strafvorderlijk kan worden optreden tegen vaartuigen die zich buiten de territoriale zee 
van een partij bevinden en ten aanzien waarvan het vermoeden bestaat van 
betrokkenheid bij sluikhandel in verdovende middelen. 
 
De Afdeling advisering van de Raad van State onderschrijft de strekking van het 
wetsvoorstel, maar maakt opmerkingen met betrekking tot de in de voorgestelde 
rechtsmachtbepaling gebruikte terminologie, een (strafvorderlijke) maatregel en het 
raadplegen van de bestuurscolleges op de BES-eilanden. Zij is van oordeel dat in 
verband daarmee aanpassing van het voorstel wenselijk is. 
 
1. Terminologie rechtsmachtbepaling 
 
Teneinde de in het Verdrag omschreven strafvorderlijke bevoegdheden te kunnen 
uitoefenen, wordt de Nederlandse strafwet van toepassing verklaard ten aanzien van 
de relevante drugsdelicten die zijn gepleegd aan boord van een buitenlands vaartuig 
2
op open zee.  
De Afdeling merkt op dat het wenselijk is de term "buitenlands vaartuig" in het 
wetsvoorstel nader te omschrijven. Het verdient aanbeveling daarbij aan te sluiten bij 
de terminologie van de Rijkswet tot goedkeuring en uitvoering van het Verdrag van San 
José inzake samenwerking bij de bestrijding van sluikhandel in verdovende middelen in 
3
het Caribisch gebied.  
Daarnaast is het naar het oordeel van de Afdeling niet geheel duidelijk waarom voor de 
4
term "open zee" is gekozen, aangezien artikel 6 van het Verdrag regelt dat tegen 
                                                
1 
Het op 20 december 1988 te Wenen tot stand gekomen Verdrag van de Verenigde Naties tegen de sluikhandel in 
verdovende middelen en psychotrope stoffen (Trb. 1989, 97), 
2 
Het voorgestelde artikel 13, vierde lid van de Opiumwet en artikel 14, vierde lid van de Opiumwet 1960 BES. 
3 
Zie artikel 2, onderdeel b en c van de Rijkswet van 20 februari 2010 tot goedkeuring en uitvoering van het op 10 april 
2003 te San José totstandgekomen Verdrag inzake samenwerking bij de bestrijding van sluikhandel in verdovende 
middelen en psychotrope stoffen over zee en door de lucht in het Caribisch gebied (Stb. 2010, 167).  
4 
Artikel 6 van het Verdrag luidt als volgt: "Wanneer de tussenkomende staat redelijke gronden heeft om te vermoeden 
dat een vaartuig dat de vlag voert of de nationaliteitskentekens toont van een andere partij dan wel een andere 
nationaliteitsaanduiding voert, betrokken is bij of wordt gebruikt voor het begaan van een relevant strafbaar feit, kan 
de tussenkomende staat de vlaggestaat verzoeken te worden gemachtigd om het vaartuig aan te houden en om aan 
boord te gaan buiten de territoriale wateren van enige partij en enkele of alle van de andere in dit Verdrag genoemde 
maatregelen te nemen. Dergelijke maatregelen kunnen op grond van dit Verdrag niet worden genomen zonder de 
machtiging van de vlaggestaat." 
AAN DE KONINGIN 

3 
De Afdeling advisering van de Raad van State geeft U in overweging het voorstel van 
wet te zenden aan de Tweede Kamer der Staten-Generaal, nadat met het 
vorenstaande rekening zal zijn gehouden. 
 
 
De vice-president van de Raad van State, 
 

