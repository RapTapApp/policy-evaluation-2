~p\~G~r ~ UÔOf .~L2Jt~ ct~v~ dle c4ct~
G~ ~S~jf~j UE~vv~ O~ R~O~ O~i~ ~c~$-~
Uitvoering van het op 31 januari 1995 te Straatsburg tot stand gekomen Verdrag inzake
de sluikhandel over zee, ter uitvoering van artikel 17 van het Verdrag van de Verenigde
Naties tegen de sluikhandel in verdovende middelen en psychotrope stoffen (Trb. 2010,
165 en 239)
MEMORIE VAN TOELICHTING
1. Inleiding
Dit voorstel van wet strekt tot uitvoering van het op 31 januari 1995 te Straatsburg tot stand
gekomen Verdrag inzake de sluikhandel over zee, ter uitvoering van artikel 17 van het Verdrag van
de Verenigde Naties tegen de sluikhandel in verdovende middelen en psychotrope stoffen (Trb.
2010, 165 en 239, hierna: het Verdrag).
Het Verdrag is een uitwerking van de in artikel 17, derde lid, van het op 20 december 1988 te
Wenen tot stand gekomen Verdrag van de Verenigde Naties tegen de sluikhandel in verdovende
middelen en psychotrope stoffen (Trb. 1989, 97, hierna: Verdrag tegen sluikhandel) opgenomen
grondslag voor nauwere operationele samenwerking op het gebied van maritieme drugsbestrijding.
Onder het Verdrag is het mogelijk dat partijen op open zee optreden tegen van drugssmokkel
verdachte vaartuigen van andere partijen.
De legislatieve gevolgen voor het toetreden tot het Verdrag blijven beperkt tot wijzigingen van de
Opiumwet, de Opiumwet 1960 BES, alsmede een aanvulling van de Uitleveringswet. Gelijktijdig
met het onderhavige wetsvoorstel wordt bij de Tweede Kamer een voorstel van rijkswet ingediend
tot goedkeuring van het Verdrag. Voor de achtergronden van en een uitgebreidere toelichting op
het Verdrag wordt verwezen naar de memorie van toelichting bij dit wetsvoorstel.
2. Rechtsmacht
De strafrechtsmacht voor optreden op open zee is van oudsher gebaseerd op het vlagbeginsel,
onder andere neergelegd in artikel 3 van het Wetboek van Strafrecht. Hieruit volgt dat enkel de
vlaggestaat rechtsmacht heeft over zijn vaartuigen op open zee, zoals ook is neergelegd in artikel
92 van het op 10 december 1982 te Montego Bay tot stand gekomen Verdrag van de Verenigde
Naties inzake het recht van de zee (Trb. 1983, 83; het zogenoemde Zeerechtverdrag). Het
rechtsmachtregime op basis van het vlagbeginsel is als enige van toepassing, tenzij er
toestemming tot optreden wordt verkregen van de vlaggestaat, dan wel in het geval er een regel
van volkenrecht bestaat die op andere gronden de uitoefening van rechtsmacht toestaat. Optreden
tegen een buitenlands vaartuig op open zee zonder dat aan één van deze voorwaarden is voldaan,
vormt een inbreuk op de soevereiniteit van de vlaggestaat.
Het systeem van het Verdrag is evenals artikel 17 van het Verdrag tegen sluikhandel, waar het op
voortbouwt, gebaseerd op het beschreven rechtsmachtregime. De vlaggestaat dient voorafgaand
aan het optreden tegen één van zijn vaartuigen toestemming daartoe te verlenen. De vlaggestaat
1

4. Artikeisgewijze toehchting
Artikel 1
A
In dit onderdeel wordt voorgesteld om definities inzake het ‘Verdrag tegen sluikhandel’ en het
‘Verdrag ter uitvoering van artikel 17 van het Verdrag tegen sluikhandel’ aan artikel 1 van de
Opiumwet toe te voegen. Eerstgenoemde definitie heeft betrekking op het op 20 december 1988
tot stand gekomen Verdrag van de Verenigde Naties tegen de sluikhandel in verdovende middelen
en psychotrope stoffen (Trb. 1989, 97). Het begrip ‘Verdrag ter uitvoering van artikel 17 van het
Verdrag tegen sluikhandel’ ziet op het onderhavige Verdrag.
B
Artikel 3 van het Verdrag schrijft voor dat partijen rechtsmacht moeten vestigen ten aanzien van
de relevante strafbare feiten van artikel 3, eerste lid, van het Verdrag tegen sluikhandel, begaan
aan boord van een vaartuig dat haar vlag voert, een vaartuig dat vaart onder de vlag van een
andere partij bij het Verdrag, en een stateloos vaartuig. Onder het Verdrag tegen sluikhandel
bestaat deze verplichting niet en de thans bestaande rechtsmachtregeling in de Opiumwet voorziet
niet in de benodigde extraterritoriale rechtsmacht. De feiten die door het Verdrag tegen sluikhandel
strafbaar zijn gesteld kunnen worden gevonden in de artikelen 10, tweede, derde, vierde en vijfde
lid, lOa, eerste lid, en 11, tweede en derde lid en artikel lla van de Opiumwet. Striktgenomen
verplicht het Verdrag tegen sluikhandel ook tot strafbaarstelling van het witwassen van
drugsgelden, maar deze feiten vallen in praktijk buiten het beoogde toepassingsbereik van artikel
17 het Verdrag tegen sluikhandel en van het Verdrag, dat immers de bestrijding van drugssmokkel
op open zee tot doel heeft.
Op grond van artikel 2 in verbinding met artikel 3 Sr heeft Nederland rechtsmacht over de
relevante feiten wanneer deze op Nederlands grondgebied — met inbegrip van de territoriale
wateren — of aan boord van Nederlandse vaartuigen worden gepleegd. Ook kunnen Nederlandse
onderdanen, onder voorwaarden, worden vervolgd voor feiten die zij plegen aan boord van een
buitenlands vaartuig (artikel 5 Sr). Daarnaast is in artikel 13, derde lid, van de Opiumwet
rechtsmacht gevestigd ten aanzien van het binnen of buiten het grondgebied van Nederland
brengen van middelen die vermeld staan op lijst 1, voorbereidings- of bevorderingshandelingen
daartoe, en poging tot of deelneming daaraan. Deze uitbreiding van de rechtsmacht had tot doel
om de mogelijkheden tot bestrijding van op Nederland gerichte internationale handel in
verdovende middelen te verruimen (zie Kamerstukken II 1982/83, 17 975, nr. 3, blz. 10).
Onder het Verdrag moet de Nederlandse wetgeving tevens de mogelijkheid kennen om buiten ons
grondgebied op te treden tegen een buitenlands vaartuig zonder dat er een rechtstreeks belang
voor Nederland is. Het is zeer wel denkbaar dat een Nederlands marinevaartuig in een geografisch
betere positie verkeert om op te treden tegen een vaartuig, dan de opsporingsautoriteiten van de
vlaggestaat. Het is voorstelbaar dat om deze reden een verzoek aan Nederland zal worden gericht
3

voorziet eveneens in een regeling voor intensieve samenwerking, echter beperkt tot het Caribisch
gebied en uiteraard in de relatie met de landen die partij zijn bij dat verdrag.
Artikel IV
In verband met de uitbreiding van de rechtsmachtregeling en de verplichting onder artikel 22 van
het Verdrag om reders en kapiteins varend onder de Nederlandse vlag te informeren over de
inhoud van het verdrag verdient het zekerheidshalve aanbeveling om de voorgestelde wetgeving
op een bij koninklijk besluit te bepalen tijdstip in werking te laten treden.
Dfin~22,,~ilihei en us iti
De Min ster van Volksgezondheid, Welzijn en Sport,

