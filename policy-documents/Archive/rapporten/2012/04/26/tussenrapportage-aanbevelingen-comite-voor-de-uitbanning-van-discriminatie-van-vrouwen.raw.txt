Antwoord van het Koninkrijk der Nederlanden op het verzoek van het Comité 
voor de uitbanning van discriminatie van vrouwen in zijn slotcommentaar 
(CEDAW/C/NLD/CO/5, paragraaf 52) om binnen twee jaar informatie te 
verstrekken over de stappen die genomen zijn om de in de paragrafen 27 en 29 
vervatte aanbevelingen te implementeren.  
  
 
Inleiding: Staatkundige hervorming van het Koninkrijk der Nederlanden  
 
1. Na de staatkundige hervorming van het Koninkrijk der Nederlanden zijn de 
Nederlandse Antillen, bestaande uit de eilanden Curaçao, Sint Maarten, Bonaire, 
Sint Eustatius en Saba, opgehouden te bestaan als deel van het Koninkrijk der 
Nederlanden. Sinds 10 oktober 2010 bestaat het Koninkrijk uit vier landen: 
Nederland, Aruba, Curaçao en Sint Maarten. De eilanden Bonaire, Sint Eustatius en 
Saba zijn deel van Nederland geworden en vormen nu het Caribisch deel van 
Nederland. Deze veranderingen behelsden een wijziging van de interne 
constitutionele verhoudingen binnen het Koninkrijk der Nederlanden. Het Koninkrijk 
der Nederlanden blijft derhalve het volkenrechtelijk subject waarmee verdragen 
worden gesloten.  
 
Deze nieuwe Koninkrijksstructuur heeft gevolgen voor de rapportageverplichtingen 
van het Koninkrijk aan verdragsorganen van de Verenigde Naties op het gebied van 
de mensenrechten. Na de hervorming leveren Aruba, Curaçao, Sint Maarten en 
Nederland elk hun eigen bijdrage aan het gezamenlijke rapport van het Koninkrijk.  
 
Volledige paragraaf 27 
 
2. Het Comité dringt er bij de Nederlandse Antillen en Aruba op aan onverwijld 
wetgeving op te stellen die voorziet in een tijdelijk huisverbod voor plegers van 
huiselijk geweld. Het Comité roept Aruba voorts op training voor de politie, openbaar 
ministerie en personeel in de gezondheidszorg op te zetten voor de aanpak van 
huiselijk geweld. Het Comité dringt er bij Nederland op aan te waarborgen dat bij het 
formuleren van het nieuwe actieplan tegen huiselijk geweld waarmee in 2011 zal 
worden begonnen volledig rekening wordt gehouden met de bijzondere kenmerken 
van huiselijk geweld tegen vrouwen. Voorts herhaalt het zijn oproep aan Nederland 
zonder verdere vertraging te waarborgen dat gratis rechtshulp wordt verschaft aan 
alle slachtoffers van huiselijk geweld. Het Comité onderkent weliswaar dat de 
1 

Curaçao  
Het herziene Wetboek van Strafrecht van Curaçao is op 15 november 2011 in 
werking getreden.  
Mishandeling gepleegd met voorbedachten rade of waarbij een ander opzettelijk 
zwaar lichamelijk letsel is toegebracht of zwaar lichamelijk letsel met voorbedachten 
rade, kan naast de maximale gevangenisstraf voor deze vormen van mishandeling 
met een derde worden verhoogd wanneer de persoon het misdrijf pleegt o.a. tegen 
zijn moeder, vader, zijn echtgenoot of levensgezel, zijn kind, een kind over wie hij het 
gezag uitoefent of een kind dat hij verzorgt of opvoedt als behorend tot zijn gezin. Als 
bijkomende straf kan de rechter hem een gebiedsverbod (het zich niet mogen 
bevinden binnen bepaalde delen van het eiland) opleggen. Ook bij andere vormen 
van mishandeling kan de rechter een contactverbod opleggen. 
 
Aruba: 
De Landsverordening tijdelijk huisverbod genoemd in de vijfde periodieke rapportage 
inzake Aruba is nog niet in werking getreden. Een slachtoffer van relationeel geweld 
kan de civiele rechter verzoeken de pleger een straatverbod op te leggen.  
 
Sint Maarten 
Personen die verdacht worden van of veroordeeld zijn wegens huiselijk geweld 
kunnen op grond van de wet worden gearresteerd en vervolgd. In artikel 317, eerste 
lid, van het Wetboek van Strafrecht is een verwijzing naar huiselijk geweld 
opgenomen: indien bijvoorbeeld het slachtoffer van de mishandeling de echtgenoot 
van de dader is, wordt dat beschouwd als een strafverzwarend element. Daarnaast 
biedt de wet de mogelijkheid verdachten van huiselijk geweld een tijdelijk 
contactverbod op te leggen, ook in geval de officier van justitie van verdere 
strafrechtelijke vervolging afziet. In het geval van een veroordeling kan de rechter 
besluiten bij bepaalde voorwaarden een contactverbod op te leggen en/of 
behandeling en begeleiding teneinde het met het delict samenhangende gedrag te 
veranderen. 
 
De aanpak van huiselijk geweld is ook een prioriteit bij het openbaar ministerie. De 
minister van Justitie is thans met deskundigen in overleg om bij wet een “meldpunt 
huiselijk geweld” op te richten. Een dergelijk meldpunt moet het mogelijk maken 
huiselijk geweld (zo nodig anoniem) te melden opdat dit probleem doeltreffend kan 
worden aangepakt en slachtoffers zo snel mogelijk bescherming kunnen krijgen.  
 
3 

ketenpartners op de agenda te krijgen. Het Openbaar Ministerie heeft aanwijzingen 
voor opsporing en vervolging opgesteld, het strafmaximum is verhoogd, de politie 
voert specifiek beleid ten aanzien van huiselijk geweld en houdt vaker verdachten 
aan. De Wet tijdelijk huisverbod biedt de mogelijkheid om bestuursrechtelijk in te 
grijpen in crisissituaties. De maatregel wordt vaker opgelegd dan vooraf werd 
verwacht en de benodigde samenwerking tussen ketenpartners bij het huisverbod 
loopt goed. Het onderzoek maakt duidelijk dat er dankzij de geleverde inspanningen 
veel is bereikt om huiselijk geweld in Nederland tegen te gaan. 
 
Desalniettemin is en blijft een krachtige aanpak van deze omvangrijke problematiek 
noodzakelijk. Uit een in 2010 gereed gekomen onderzoek dat in opdracht van de 
rijksoverheid is uitgevoerd, blijkt namelijk dat jaarlijks rond de 220.000 volwassenen 
slachtoffer worden van ernstig en structureel geweld in huiselijke kring, terwijl circa 1 
miljoen volwassenen slachtoffer zijn van incidenteel geweld in huiselijke kring. Het 
kabinet gaat daarom door met de aanpak van huiselijk geweld, op basis van een 
gezamenlijke rijksbrede aanpak ‘geweld in huiselijke kring’. Deze aanpak is gericht 
op alle vormen van geweld in huiselijke kring; zoals partnergeweld, 
kindermishandeling, eergerelateerd geweld en ouderenmishandeling. Deze aanpak 
en de maatregelen ter bestrijding van huiselijk geweld zijn gebaseerd op drie 
elementen: 
• een dadergerichte aanpak; 
• het versterken van de positie van (potentiële) slachtoffers (preventie, 
signalering, opvang en nazorg); 
• het doorbreken van intergenerationele overdracht van geweld in huiselijke 
kring. 
In de eerste helft van 2012 zal het kabinet komen met een nationaal actieplan 
geweld in huiselijke kring, waarin een rijksbrede aanpak wordt vastgelegd. Binnen dit 
kader zullen ministeries met een aanpak komen waarbij rekening wordt gehouden 
met genderaspecten bij het ontwikkelen van beleid. 
 
Slachtoffers van huiselijk geweld zijn meestal vrouwen. In de meeste gevallen zijn 
het de partners of ex-partners van vrouwen die zich schuldig maken aan geweld, 
vaak gepaard gaand met intimidatie, bedreigingen en controle. Vrouwen zijn veel 
vaker het slachtoffer van seksueel geweld. Maar ook mannen kunnen te maken 
krijgen met huiselijk geweld, bijvoorbeeld in de vorm van eergerelateerd geweld of 
mishandeling van ouderen. Het aantal gevallen stijgt waarin mannen het slachtoffer 
5 

Het ministerie van Veiligheid en Justitie komt met een strengere aanpak van 
recidiverende daders en daders van ‘intimate terrorism’. ‘Intimate terrorism’ wordt 
gekarakteriseerd door controle en macht die de dader, meestal de man, uitoefent 
over het slachtoffer, meestal de vrouw. Een ongelijke machtsverhouding tussen man 
en vrouw ligt hier aan ten grondslag.  
 
Een goed voorbeeld van een genderspecifieke aanpak is een project dat geleid wordt 
door de Nederlandse Vrouwenraad (NVR), een overkoepelende organisatie met circa 
1 miljoen leden. Het ministerie van Veiligheid en Justitie heeft de NVR een subsidie 
van ca. €440.000 toegekend voor een driejarig project waarmee beoogd wordt het 
bewustzijn van huiselijk geweld te vergroten en vrouwen in het hele land weerbaar te 
maken. Het project is tot dusver zeer succesvol gebleken.  
 
In aanvulling hierop steunt de minister van OCW vanuit het emancipatiebeleid een 
pilotproject van de NVR, gericht op de maatschappelijke participatie van volwassen 
vrouwen die slachtoffer zijn van huiselijk geweld (2011-2012). Stereotiepe 
opvattingen en (verschuivende) machtsverhoudingen tussen mannen en vrouwen 
zijn belangrijke oorzaken van huiselijk geweld. Vrouwen hebben vaak te weinig 
zelfvertrouwen en zijn niet assertief genoeg om de geweldsspiraal te doorbreken en 
zich weerbaarder op te stellen. Maatschappelijke participatie draagt bij aan het 
versterken van de eigen kracht die onontbeerlijk is voor het opbouwen van 
zelfvertrouwen. 
 
Bij zijn maatregelen houdt het kabinet rekening met de stereotypering van sociale 
rollen en de ongelijkheid en machtsverhoudingen die aan huiselijk geweld ten 
grondslag liggen. Belangrijkste doel is te voorkomen dat huiselijke geweld überhaupt 
plaatsvindt. Dit kan alleen worden bewerkstelligd door jongeren weerbaar te maken 
en te leren omgaan met ongewenst gedrag. Preventie en het vergroten van de 
weerbaarheid van jongeren in de context van ongepaste seksuele en andere relaties 
helpt ook bij het doorbreken van de intergenerationele cyclus. Immers, hoe jonger 
een les wordt geleerd, hoe beter deze beklijft.  
 
Het ministerie van Onderwijs, Cultuur en Wetenschappen zal dan ook samen met 
gemeenten en met behulp van sociale media jonge “changemakers” aanmoedigen 
zich hierbij aan te sluiten. De We Can Young-campagne (We Can = We Can End All 
Violence Against Women) loopt van 2012 tot 2014 is beoogd om jongeren weerbaar 
te maken en aan te moedigen openlijk een standpunt in te nemen tegen seksueel en 
7 

Ministerie en Slachtofferhulp Nederland nauw met elkaar samen. Doel is ervoor te 
zorgen dat slachtoffers op één punt terecht kunnen voor alle dienstverlening en 
informatie rond het strafproces en de uitvoering van de straf.  
 
Daarnaast verschaft Slachtofferhulp Nederland sinds 1 maart 2011 kosteloos 
juridische begeleiding van de personen die bij een tijdelijk huisverbod in het huis 
achterblijven. Alhoewel zij geen partij zijn in het proces, en dus geen recht hebben op 
gratis rechtsbijstand, is juridische ondersteuning soms toch nodig. Deze maatregel 
speelt in op de behoefte aan juridische begeleiding van slachtoffers, die voorheen 
niet via de maatschappelijke diensten beschikbaar was. De door Slachtofferhulp 
Nederland geboden begeleiding omvat voorlichting over de procedure bij de 
rechtbank, begeleiding naar de zitting van slachtoffers indien zij dat wensen en het 
op schrift stellen van hun standpunt over het huisverbod. Dit verbetert de wettelijke 
positie van slachtoffers van huiselijk geweld, zoals ook in het regeerakkoord is 
opgenomen.  
 
Nederland kende al een systeem van gesubsidieerde rechtsbijstand voor mensen 
met een laag inkomen (die wel een inkomensafhankelijke eigen bijdrage moeten 
betalen). Sinds 1 april 2006 kunnen echter alle slachtoffers van gewelds- en 
zedenmisdrijven - waaronder ook slachtoffers van huiselijk geweld - gratis 
rechtsbijstand door een gespecialiseerde advocaat aanvragen, onafhankelijk van hun 
inkomen of vermogen. De enige voorwaarde is dat het geweld tot ernstig lichamelijk 
en/of geestelijk letsel heeft geleid. De criteria om vast te stellen of aan deze 
voorwaarden is voldaan, zijn gelijk aan die in de Wet schadefonds 
geweldsmisdrijven. De rechtsbijstand geldt zowel voor strafrechtelijke als civiele 
procedures tot schadevergoeding.  
 
Bij eenvoudige rechtsvragen kan een slachtoffer van huiselijk geweld zich uiteraard 
ook wenden tot het Juridisch Loket voor gratis advies. 
 
8. Aanbeveling: Het Comité onderkent weliswaar dat de belangen van kinderen in het 
oog moeten worden gehouden, maar dringt er bij de Staat die partij is toch op aan 
het ouderschapsplan niet als juridische voorwaarde aan het starten van een 
echtscheidingsprocedure te verbinden en het in geen geval op te leggen aan 
vrouwelijke slachtoffers van huiselijk geweld. 
  
9 

 
Bonaire, Sint Eustatius en Saba 
In antwoord op de aanbeveling van het Comité onverwijld wetgeving aan te nemen 
waarmee alle vormen van mensenhandel strafbaar worden gesteld, kan het kabinet 
met genoegen mededelen dat alle vormen van mensenhandel in het Wetboek van 
Strafrecht van Bonaire, Sint Eustatius en Saba strafbaar zijn gesteld. Artikel 286f van 
het Wetboek van Strafrecht stelt alle vormen van mensenhandel strafbaar (De tekst 
van artikel 286f is als bijlage bij dit verslag gevoegd.) 
 
Curaçao 
In het herziene Wetboek van Strafrecht van Curaçao is het artikel inzake 
mensenhandel flink verruimd ten opzichte van het oude artikel 260 van het Wetboek 
van Strafrecht van de Nederlandse Antillen. 
 
Het huidige artikel 2: 239 bevat behalve seksuele uitbuiting ook andere doeleinden 
van mensenhandel, zoals gedwongen arbeid of diensten, slavernij of met slavernij 
vergelijkbare praktijken en verwijdering van organen. Daarnaast zijn de 
gevangenisstraffen bijgesteld.  
 
Iemand die zich schuldig maakt aan mensenhandel wordt gestraft met 
gevangenisstraf van ten hoogste 9 jaar. Iemand maakt zich schuldig aan 
mensenhandel indien hij, o.a.: 
A. een ander onder dwang, of met geweld, afpersing, fraude, misleiding, misbruik van 
uit feitelijke verhouding voortvloeiend overwicht, werft, vervoert, overbrengt, 
huisvest of opneemt met het doel de persoon uit te buiten;  
B. een ander aanwerft, meeneemt of ontvoert met het doel de ander in een ander land 
ertoe te brengen zich beschikbaar te stellen tot het verrichten van seksuele 
handelingen met of voor een derde tegen betaling; 
C. een ander aanwerft, vervoert, etc., dwingt of ertoe beweegt zich beschikbaar te 
stellen dan wel door middel van afpersing, fraude, etc., handelingen onderneemt, 
waarvan hij weet of kan vermoeden dat die ander zich daardoor beschikbaar stelt 
tot het verrichten van arbeid of diensten; 
D. een ander ertoe brengt zich beschikbaar te stellen tot het verrichten van seksuele 
handelingen met of voor een derde tegen betaling; 
E. voordeel trekt uit de uitbuiting van een ander. 
 
 
11 

haalbaarheid van het verstrekken van tijdelijke verblijfsvergunningen, tijdelijke 
werkvergunningen of tijdelijke sociale bijstand. 
 
Sint Maarten 
De bestrijding van mensenhandel is een prioriteit voor Sint Maarten. Een verbod op 
mensenhandel is vastgelegd in artikel 4, derde lid, van de Staatsregeling. De wijze 
waarop mensenhandel en mensensmokkel strafrechtelijk worden aangepakt is 
wettelijk vastgelegd. In het huidige Wetboek van Strafrecht is de handel in vrouwen 
en jongens strafbaar gesteld. In het nieuwe Wetboek van Strafrecht, dat dit jaar in 
werking treedt, zijn de mogelijkheden voor strafrechtelijke vervolging uitgebreid, in 
overeenstemming met de laatste internationale ontwikkelingen op dit gebied.  
 
10. Het Comité roept Nederland op te waarborgen dat relevante NGO’s volledig 
worden geïntegreerd als leden van de Task Force Aanpak Mensenhandel. 
   
De Task Force Aanpak Mensenhandel bestaat uit vertegenwoordigers van de 
desbetreffende ministeries, uitvoerende organisaties/diensten en de Nationaal 
Rapporteur Mensenhandel. Het Coördinatiecentrum Mensenhandel (CoMensha) is 
een non-gouvernementele organisatie die, in antwoord op de aanbeveling van het 
Comité, een officiële status heeft gekregen binnen de taskforce. CoMensha is 
verantwoordelijk voor de registratie van slachtoffers en organiseert en coördineert de 
hulpverlening aan de slachtoffers. 
 
Aruba: 
Een interdepartementale en interdisciplinaire werkgroep inzake de handel in en 
smokkel van personen, begin 2007 in het leven geroepen, heeft diverse initiatieven 
ontplooid. De doelstellingen van de Human Trafficking and Smuggling Task Force 
zijn 1. het opstellen van multidisciplinaire beleidsvoorstellen voor het voorkomen en 
bestrijden van mensenhandel en -smokkel en 2. het lanceren van een 
bewustwordingscampagne voor de overheid en het algemene publiek. Op 21 januari 
2009 is een gezamenlijk en multidisciplinair actieplan voor de bestrijding van 
mensenhandel en -smokkel goedgekeurd. Het plan omvat activiteiten op het gebied 
van preventie, fondsenwerving, onderzoek, vervolging, noodhulp, een hotline en een 
publiciteitscampagne. Sinds 2009 werkt de taskforce aan de uitvoering van het 
actieplan en heeft daartoe diverse commissies in het leven geroepen (wetgeving, 
informatie en slachtofferhulp). Momenteel worden de plannen voor de komende jaren 
uitgewerkt. 
13 

er kon worden deelgenomen aan een online Webex-cursus “Enhancing Resiliency 
Among Trafficking Victims” van het Amerikaanse ministerie van Gezondheid (HHS). 
 
In samenwerking met de andere landen van het Koninkrijk der Nederlanden is 18 
oktober in 2011 uitgeroepen tot Nationale Dag tegen de Mensenhandel. Tijdens een 
persconferentie benadrukte de minister van Justitie en Onderwijs van Aruba 
nogmaals het belang van de strijd tegen mensenhandel. Op de drie daaropvolgende 
dagen organiseerden het Amerikaanse ministerie van Binnenlandse Veiligheid / US 
Immigration and Customs Enforcement (ICE) en de Human Trafficking and 
Smuggling Task Force op Aruba een interregionale training over kinderen die het 
slachtoffer zijn van mensenhandel. 
 
Vanaf eind 2011 valt het Bureau Slachtofferhulp - dat een hotline mensenhandel en -
smokkel heeft - onder de Arubaanse politie. De hotline viel daarvoor onder de 
verantwoordelijkheid van de Directie Sociale Zaken. Het nummer is 24/7 bereikbaar. 
Aangezien de medewerkers van het bureau getraind zijn in het helpen van 
slachtoffers van misdaden, beschikken ze al over de vaardigheden om ook met de 
persoonlijke problemen om te gaan die spelen bij mogelijke gevallen van 
mensenhandel en -smokkel. Bureau Slachtofferhulp geeft meldingen van incidenten 
die bij het bureau binnenkomen door aan de Nationaal Coördinator. Deze geeft de 
beoordelingscommissie de opdracht informatie te verzamelen en de zaak te 
beoordelen en schakelt de betrokken autoriteiten in om het slachtoffer hulp te bieden 
en een strafrechtelijk onderzoek te starten. 
 
Noodopvang van slachtoffers van mensenhandel wordt momenteel geregeld conform 
de samenwerkingsovereenkomsten tussen de Nationaal Coördinator en 
vertegenwoordigers van het Rode Kruis. Bij opvang op korte termijn wordt de hulp 
ingeroepen van de Fundacion Hende Muhe den Dificultad (Stichting Vrouwen in 
Nood). In de nabije toekomst zullen opvangmogelijkheden voor de middellange en 
lange termijn worden gezocht samen met bijvoorbeeld de FCCA (stichting 
gespecialiseerd in sociale woningen) of wordt met Europees geld een 
multifunctionele opvangfaciliteit op Aruba opgezet. 
 
In januari 2011 gaf de Nationaal Coördinator op uitnodiging van de Organisatie van 
Amerikaanse Staten (OAS) een presentatie voor het Committee on Hemispheric 
Security in Washington DC. De OAS is zeer geïnteresseerd in de wijze waarop 
Aruba mensenhandel en -smokkel aanpakt en stelt voor deze als beste praktijk voor 
15 

belang van een dergelijke periode; in de B9-regeling is zelfs een periode van 
maximaal drie maanden voorzien. 
  
Sinds 1 januari 2011 kunnen slachtoffers van mensenhandel die geen medewerking 
kunnen of willen verlenen aan de bevoegde autoriteiten toch in aanmerking komen 
voor een verblijfsvergunning indien van hen niet kan worden verwacht dat zij 
meewerken vanwege ernstige bedreiging door de mensenhandelaar en/of een 
medische of psychische beperking. 
 
De veronderstelling dat slachtoffers die niet meewerken worden uitgesloten is onjuist. 
Zoals gemeld bij de bijeenkomst in Genève in januari 2010 kunnen slachtoffers die 
geen medewerking willen of kunnen verlenen een verblijfsvergunning op humanitaire 
gronden aanvragen. De veiligheid van het slachtoffer is een van de overwegingen bij 
deze procedure. Tijdens de behandeling van de aanvraag hebben slachtoffers 
toegang tot veilige huisvesting, financiële steun en gratis rechtsbijstand. 
 
Aanvullende informatie 
In aanvulling op ons antwoord op de aanbevelingen 9, 10 en 11 willen we het Comité 
van het volgende in kennis stellen. In februari 2009 hebben de ministers van Justitie 
van Aruba, de (toenmalige) Nederlandse Antillen en Nederland een Memorandum of 
Understanding inzake mensenhandel, mensensmokkel en illegale immigratie 
ondertekend. Naast afspraken tussen de ondertekenende landen over de strijd tegen 
mensenhandel, mensensmokkel en illegale immigratie omschrijft het MoU de 
verantwoordelijkheden van de procureurs-generaal en nationale coördinatoren 
mensenhandel en –smokkel van de drie landen. 
 
De eerste MoU heeft tot diverse vormen van samenwerking en steun geleid, zoals 
het delen van expertise, trainingen en de jaarlijkse bijeenkomst van de nationale 
coördinatoren. Met behulp van de Internationale Organisation for Migration (IOM) en 
de Nederlandse ngo CoMensha is een basaal doorverwijzingsproces opgezet. 
Tijdens een expert meeting over mensenhandel en -smokkel op Sint Maarten op 18 
en 19 april 2011 werden de eerste gesprekken gevoerd over een nieuw MoU, 
waarvan een eerste concept door de coördinatoren werd opgesteld. 
 
Op 20 juni 2011 ondertekenden de ministers van Justitie van Aruba, Curaçao, Sint 
Maarten en Nederland een nieuw MoU inzake samenwerking bij het voorkomen en 
bestrijden van mensenhandel en -smokkel. In het MoU werd een twinning-systeem 
17 

