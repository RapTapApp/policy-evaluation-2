Symposium
10 jaar dualisering

Voorwoord
Op 7 maart 2012 was het tien jaar geleden dat de Wet dualisering gemeentebe-
stuur in werking trad. Ter gelegenheid daarvan is door het Ministerie van 
Binnenlandse Zaken en Koninkrijksrelaties op 11 april 2012 een symposium 
georganiseerd in Sociëteit De Witte te Den Haag. Tot de genodigden behoorden 
onder andere de leden van de Staatscommissie Dualisme en Lokale 
Democratie, het secretariaat, de projectgroep, vertegenwoordigers van de 
beroepsgroepen in het decentraal bestuur en wetenschappers.
In deze uitgave zijn achtereenvolgens opgenomen de openingstoespraak van 
directeur-generaal Bestuur en Koninkrijksrelaties Gert-Jan Buitendijk, de 
bijdragen van prof. Douwe Jan Elzinga en prof. Hans Engels, alsmede het 
verslag van de forumdiscussie.   
Ministerie van Binnenlandse Zaken en Koninkrijksrelaties
juli 2012
 Symposium 10 jaar dualisering | 3

Inhoudsopgave
Drs. G.J. Buitendijk, Toespraak bij de opening van het symposium 6 
ter gelegenheid van 10 jaar dualisering
Prof. mr. D.J. Elzinga, Dualisme en het constitutionele organogram. 12 
Revitalisering van BZK dringend noodzakelijk
Prof. mr. J.W.M. Engels, Tien jaar dualisering: naar een volwassen  26 
lokaal bestuur
Ministerie van BZK, Verslag van de forumdiscussie 40
 Symposium 10 jaar dualisering | 5

Woensdag 11 april 2012, 14.30 uur  
Nieuwe of Littéraire Sociëteit De Witte, Den Haag
Dames en heren, geachte aanwezigen,
Van harte heet ik u welkom bij dit symposium ter gelegenheid van 10 jaar 
dualisering. Minister Spies is helaas niet in de gelegenheid om zelf het woord 
te voeren. Dat heeft zeker niets te maken met desinteresse, integendeel, maar 
alles met het dualisme van de Tweede Kamer. Ze is weer genood om in de 
Kamer te verschijnen.
Velen van u hier aanwezig hebben een rol gespeeld bij de invoering van de 
dualisering: sommigen van u waren lid van de Staatscommissie, anderen 
verzorgden via het secretariaat de inhoudelijke ondersteuning, weer anderen 
hebben er later via de projectorganisatie voor zorg gedragen dat de wetgeving 
erdoor kwam.
Een bijzonder woord van welkom aan onze oud-minister de heer Peper, die als 
bewindspersoon in 1998 aan de wieg van de dualisering heeft gestaan. Het is 
ons een eer en genoegen dat u hier vanmiddag aanwezig wilt zijn!
Een bijzonder woord van welkom ook aan prof. Elzinga, die als oud-voorzitter 
van de Staatscommissie straks als eerste zal spreken. 
Wat de heer Elzinga vast niet weet is dat ik mijn ‘landelijke bekendheid’ in 
Strijen aan hem en zijn commissie te danken heb. Bij de installatie van zijn 
commissie werd ik als part-time wethouder in de kleine gemeente Strijen 
gevraagd mee te doen aan een item in het Journaal. En dus verscheen ik na 
minister Peper die op karakteristieke wijze de opdracht aan Elzinga toelichtte 
– ‘het mot maar eens afgelopen zijn met bestuurders die...’ - en een snel shot 
van de geïnstalleerde commissie, in beeld in het gemeentehuis van Strijen. Wat 
ik van de commissie vond en verwachtte? In kleine gemeenten zoals Strijen 
hechtten ze nogal aan gemoedelijkheid, was tegelijkertijd van de voice-over te 
horen. U begrijpt het al natuurlijk: niet al te veel nieuwlichterij, zeker geen 
full-time wethouders, was mijn boodschap. Voordat u nu denkt dat dat een 
adequate samenvatting van mijn gehele opvatting was, blik ik even terug. 
 Symposium 10 jaar dualisering | 7

wethouder gewoon lijsttrekker. Ook daarin was ik weer geen uitzondering. Wat 
hebt u dan als monistisch wethouder van de overgang naar de dualistische 
variant gemerkt? Ik zag het vooral aan het cursusaanbod en ik moest inderdaad 
ergens anders gaan zitten tijdens raadsvergaderingen. Dat was het in eerste 
instantie wel. De grap is vast eerder gemaakt, maar ik heb de boekjes nog 
liggen: ‘duaal besturen voor beginners’. Duaal debatteren; ook zo mooi. En in 
Strijen was er inderdaad discussie over de plek van de wethouders. De 
raadsleden zaten in twee halve cirkels en het college altijd daartussen in. Waar 
moesten de wethouders nu heen? En moesten die in of juist net buiten de 
cirkel? Dat waren de vragen van het dualisme in Strijen anno 2002. In veel 
kleinere gemeenten bleek uit de evaluaties, was dat zo. Een tijd van zoeken en 
verkennen wat het dualisme nu precies betekende, brak namelijk aan.
Dames en heren, ik ben van mening dat het dualisme juist werd geïntrodu-
ceerd in een periode dat het politieke en maatschappelijke debat verhardde, 
dat een politicus moest kunnen zeggen wat hij wilde en dat een bestuurder 
meer en meer op elk gewenst moment verantwoording diende te kunnen 
afleggen. De toenemende rol van de (lokale) media laat ik dan nog buiten 
beschouwing. De explicitering van de functies en bevoegdheden in de lokale 
politiek en de scherpere profilering van de rollen van gemeentelijke en 
provinciale spelers, paste daar prima bij en heeft uiteindelijk na 10 jaar, als ik 
de balans opmaak, voor een grote verandering gezorgd. Termen als afrekencul-
tuur, verantwoordingsscherpte, vallende wethouders, de spagaat van de 
burgemeester (is veel over te zeggen maar laat ik nu toch even liggen), de zich 
ontwikkelende rekenkamer en de hoge werkdruk van raadsleden deden hun 
intrede. 
Inmiddels zijn we 10 jaar verder en zijn de verhoudingen genormaliseerd, of 
– om met prof. Korsten te spreken – “de wind ging liggen”. Raadsleden en 
wethouders lijken aan hun nieuwe rollen gewend geraakt, en hebben in hun 
beroepsverenigingen enthousiaste en effectieve belangenbehartigers gevon-
den. Een oorzakelijk verband tussen de werkdruk die raadsleden ervaren en de 
dualisering, valt niet meer te trekken; dit kan wel eens veel sterker samenhan-
gen met de toegenomen decentralisatie van taken. “Vallende wethouders”, 
maar ook burgemeesters lijken steeds meer gewoon. En de wethouder van 
buiten de raad, die zelfs van buiten de gemeente kan komen, is een succes 
gebleken in gemeenten waar juist behoefte bestaat aan iemand van buiten de 
lokale politieke arena. Dualisering als business as usual. Is er dan geen zorg 
 Symposium 10 jaar dualisering | 9

 Symposium 10 jaar dualisering | 11

I Intro
Tien jaar geleden – in 2002 - werd de dualiseringswetgeving voor de gemeenten 
van kracht. Een jaar later – in 2003 – trad de dualisering van het provinciale 
bestuur in werking. Na de instelling van de Staatscommissie Dualisme en 
Lokale Democratie in 1998 kon derhalve binnen één kabinetsperiode deze 
operatie worden voltooid. Uit het dualiseringsproces is een aantal algemene 
gevolgtrekkingen af te leiden over de staat van het openbaar bestuur in 
Nederland. Een pleidooi kan worden gehouden om de regierol van het 
departement van BZK weer nieuw leven in te blazen.
II Is de dualisering anno 2012 nog actueel?
De dualisering beoogde een revitalisering van het lokale bestuur en de lokale 
democratie. Geconstateerd moet worden dat na ruim een decennium de 
dualisering in dat opzicht wel min of meer is uitgewerkt. Ook staat de duale 
structuur van gemeente en provincie niet wezenlijk meer ter discussie. In ieder 
geval is een terugkeer naar het monistische model niet een te verwachten 
route. Mutaties liggen dan eerder in de sfeer van nog scherpere vormen van 
dualisering. Mocht op enig moment een rechtstreekse verkiezing van burge-
meester en CdK in beeld komen, dan moet dat onherroepelijk leiden tot een 
scherpere dualisering van het decentrale bestuur. De dualisering heeft nog een 
zekere actualiteit omdat op onderdelen nog wel verbeteringen kunnen worden 
aangebracht.  De positie van de decentrale rekenkamers is bijvoorbeeld nog 
steeds niet erg duidelijk. Door de verzelfstandiging van die rekenkamers is de 
neiging van gemeenteraden om daarvoor budget uit te trekken sterk tanende. 
En dat is ook wel begrijpelijk. De rekenkamers waren oorspronkelijk bedoeld 
om de controlepositie van de gemeenteraden te versterken. Nu de rekenkamers 
zelfstandig hun onderzoeksopdrachten kunnen formuleren, neemt de 
belangstelling in de raden voor dit controle-instrument snel af. Ook rond het 
decentrale enquêterecht rijzen nog allerlei belangwekkende vragen: de kring 
van getuigen is misschien te beperkt en ook overigens zijn diverse knelpunten 
aan het licht gekomen. Opmerkelijk in dit verband is wel dat de animo van de 
gemeenteraden om onderzoek te verrichten ten behoeve van hun controlepo-
sitie sterk is toegenomen. Daarbij ontstaat een patroon dat veelal eerst met een 
verkennend raadsonderzoek wordt begonnen, al dan niet met behulp van 
 Symposium 10 jaar dualisering | 13

III Succesfactoren
Gewezen kan worden op een vijftal factoren:
1. Dwingend regeerakkoord
In het regeerakkoord van het tweede paarse kabinet-Kok stond vermeld dat het 
gemeentelijke en provinciale bestuur zouden worden gedualiseerd. Dit 
betekende dat de coalitiepartijen VVD, PvdA en D66 zich aan dit voornemen 
gebonden wisten. Nu is opname van een dergelijk voornemen in een regeerak-
koord niet altijd van doorslaggevende betekenis. Ook de hervorming van het 
kiesstelsel , een directe verkiezing van de burgemeester en CdK, de vorming van 
mini-provincies etc. waren destijds vast verankerd in regeerakkoorden, maar 
raakten toch tussen de wielen en konden uiteindelijk niet worden gerealiseerd. 
De opname van een bestuurlijke hervorming in een regeerakkoord is desalniet-
temin toch een belangrijke eerste stap om succes te kunnen boeken. En daarbij 
is het vervolgens van belang dat de betreffende minister en de ambtelijke 
leiding van het departement dit voornemen urgent achten, zodat een en ander 
met kracht ter hand kan worden genomen. De toenmalige minister van BZK – 
Bram Peper – maakte de dualisering tot een departementaal speerpunt.
2. Brede en goede ambtelijke staf
Van grote betekenis voor dit soort hervormingen is de bereidheid van het 
betrokken departement om daarin te investeren, qua faciliteiten en mens-
kracht. Na de vorming van het kabinet werd de in te stellen Staatscommissie 
voorzien van een uitgebreide en zeer goede ambtelijke staf, met als secretaris-
sen Lute van der Linde, Bart van Poelgeest en Meine Henk Klijnsma en 
daarnaast gespecialiseerde ambtenaren op bijzondere deelterreinen. Deze 
ambtenaren konden hun tijd vrijwel geheel aan de staatscommissie besteden 
en dat heeft de voortgang zeer bevorderd. 
3. Een open externe strategie
Voor het welslagen van de dualisering is het van grote betekenis geweest dat de 
Staatscommissie vanaf het begin een zeer open werkwijze heeft gehanteerd. Er 
werd meteen een website gelanceerd, waarbij discussies met de buitenwacht 
werden aangegaan over tal van voor de dualisering verwante onderwerpen. Er 
waren in de beginperiode vele externe contacten, met organisaties als VNG, 
IPO, NGB en VGS. De Staatscommissie produceerde enkele verslagen en 
deelrapporten die op tussentijdse conferenties werden besproken met 
 Symposium 10 jaar dualisering | 15

dualisme-bijeenkomsten plaats in alle provincies en daarnaast werden talrijke 
gemeenten aangedaan om de dualiseringsboodschap uit te dragen. Ook deze 
nazorg en continuïteit hebben bijgedragen aan de effectiviteit van deze 
operatie. 
IV De inhoud van het dualiseringsproces
Niet alleen de vorm en organisatie van het dualiseringsproces hebben een 
bijdrage geleverd aan het welslagen, maar ook de inhoudelijke invalshoeken. 
In dat verband moet vooral worden vermeld dat de Staatscommissie in haar 
eerste bijeenkomst besloot om de tekst van het regeerakkoord en haar 
opdracht op een belangrijk punt te negeren. Tijdens de kabinetsformatie was 
besloten: er zij dualisme en een staatscommissie moet uitzoeken welke 
modaliteiten daarvoor beschikbaar zijn.  De Staatscommissie was echter van 
oordeel dat begonnen zou moeten worden met een grondige probleemana-
lyse: voor welk probleem is de dualisering eigenlijk een oplossing? Is er 
überhaupt wel een probleem en indien dat het geval is, biedt dualisering 
daarvoor een adequate remedie? De Staatscommissie was daarbij van oordeel 
dat geredeneerd zou moeten worden vanuit het bestaande constitutionele 
organogram van het openbaar bestuur. In dat constitutionele organogram 
hebben gemeente en provincie, samen met de nationale overheid, een open 
huishouding en een daarbij behorend politiek stelsel. Deze open huishouding 
brengt met zich mee dat gemeente, provincie en het Rijk de onbepaalde 
bevoegdheid hebben om beleidsinitiatieven te nemen. Indien zich een 
maatschappelijk probleem voordoet dan kunnen de gegeven regelgevende en 
bestuursbevoegdheden, alsmede  de beschikbare financiële middelen, worden 
aangewend om dat probleem op te lossen. Voor bestuursniveaus die een 
gesloten huishouding hebben, zoals de waterschappen en andere vormen van 
functioneel bestuur, is die open initiatiefmogelijkheid er niet. Het bestaan van 
een open huishouding heeft vergaande gevolgen voor de aard van het politieke 
stelsel. Indien er een ruime mogelijkheid bestaat voor beleidsinitiatieven, dan 
zijn er veelal partijpolitieke arena’s aan een dergelijk bestuursstelsel verbon-
den. Er zijn politiseringsmarges. Op basis van directe verkiezingen voor de 
betreffende volksvertegenwoordigingen worden colleges en oppositieforma-
ties gevormd. Via het daarbij horende politieke debat worden besluiten 
genomen. Kiezers kunnen daarbij hun voorkeuren laten blijken en na 
 Symposium 10 jaar dualisering | 17

duaal model zou worden ingevoerd dat sterke overeenkomsten vertoonde met 
de nationale verhoudingen. Evenals ministers zouden wethouders en gedepu-
teerden niet langer lid van de volksvertegenwoordiging zijn. De posities van 
griffier en secretaris werden gescheiden. De volksvertegenwoordiging kreeg 
diverse nieuwe en scherpere controle-instrumenten. Op het punt van de 
bevoegdheden werden diverse nieuwe markeringen aangebracht. Een 
meerderheid van de Staatscommissie gaf aan wel te willen experimenteren met 
scherpere dualiseringsvormen, waaronder een rechtstreekse verkiezing van de 
burgemeester in grote steden, maar dit voorstel werd door een commissiemin-
derheid niet ondersteund. 
De geschetste inhoudelijk werkwijze kan worden aangemerkt als een vorm van 
organiek denken. Aanknopingspunt wordt gezocht in het fungerende constitutio-
nele organogram. Nagegaan wordt waar dit organogram tot problemen en 
knelpunten leidt, mede in verhouding tot andere vormen van openbaar 
bestuur. Middelen worden gezocht om deze problemen tot een oplossing te 
brengen. In dit verband moet ook nog worden vermeld dat de Staatscommissie 
er min of meer van aanvang af voor koos om waar mogelijk te blijven binnen 
de kaders van de grondwettelijke normen. Deze keuze was een politiek-strate-
gische. Institutionele hervormingen die gepaard gaan met grondwetsherzie-
ning kunnen niet in één kabinetsperiode worden afgewikkeld en dat heeft – zo 
leert de ervaring - aanzienlijke invloed op de kans dat een en ander wordt 
gerealiseerd.
V  Nederland heeft een zwak constitutioneel 
organogram
Dat de dualisering kon slagen, werd mede bevorderd door de aansluiting die 
werd gevonden bij het bestaande constitutionele organogram. Er werd 
voortgebouwd op de grondslagen die het openbaar bestuur al sinds jaar en dag 
kenmerken. Bij veel andere hervormingspogingen is die verbinding veel 
minder aanwezig, waardoor de realisatiekansen van de hervormingsvoorne-
mens sterk afnemen. Dat die verbindingen te weinig worden gezocht, heeft 
mede als oorzaak dat ons land op het punt van het openbaar bestuur een zwak 
organogram bezit. Een en ander kan als volgt worden toegelicht. Een illustra-
 Symposium 10 jaar dualisering | 19

bestuur – vooral op deelstaatniveau – diverse mogelijkheden tot differentiatie 
zijn, heeft dit niet tot gevolg dat het federale bestuurssysteem aan verwatering 
onderhevig is. Voor Frankrijk en Zwitserland kunnen vergelijkbare opmerkin-
gen worden gemaakt. Ook daar vervullen de ministeries van binnenlandse 
zaken een sterke regierol. Mutaties in het openbaar bestuur vinden plaats 
vanuit een strak organiek kader, waarbij onder omstandigheden de helderheid 
van de oude situatie wordt vervangen door nieuwe helderheden. 
Voor ons land heeft lange tijd een vergelijkbare situatie bestaan, maar vooral in 
de meer recente periode is het organogram voor het openbaar bestuur steeds 
zwakker geworden. Het drielagensysteem – met open huishoudingen en 
partijpolitieke arena’s voor nationaal, provinciaal en gemeentelijk niveau – 
staat onder aanzienlijke druk. Vooral op het niveau tussen gemeente en 
provincie is een wirwar van bestuursactiviteiten ontstaan met vergaande 
gevolgen voor de autonome positie van vooral de gemeenten. Ook overigens is 
er sprake van een sterke horizontaliseringstendens, met onder andere tal van 
verbindingen tussen publieke en private organisaties. Deze vormen van 
horizontalisering zullen blijvend zijn, maar indien deze plaats vinden in een 
organisatie van het openbaar bestuur die ook overigens een steeds minder 
overzichtelijk karakter krijgt, dan slaan de effecten van die horizontalisering 
dubbel door en ontstaan ongewenste multipliereffecten. Een volgende en 
gerelateerde multiplier is gelegen in de tanende regierol van het departement 
van Binnenlandse Zaken en Koninkrijksrelaties. Het gros van de mutaties in het 
openbaar bestuur is tegenwoordig afkomstig van vakdepartementen of van de 
belangenorganisaties die in het openbaar bestuur actief zijn. Invloed van BZK 
op de organisatie van de politiefunctie in relatie tot het bestuurlijke gezag is 
nagenoeg verloren gegaan.  De belangrijke discussie over de vraag of de 
waterschappen functionele bestuursorganen moeten blijven met een daarbij 
passend bestuursstelsel wordt vrijwel geheel gedomineerd door het departe-
ment van Infrastructuur en Milieu. De directe verkiezingen voor de besturen 
van de waterschappen met gelijktijdige vorming van partijpolitieke arena’s 
hebben de waterschappen in de buurt gebracht van het algemene openbaar 
bestuur. Correcties op dat punt raken de kern van het openbaar bestuur, maar 
BZK speelt in dat debat een geheel ondergeschikte rol. De invloed van de 
Europese Unie op het openbaar bestuur in Nederland – ook op decentraal 
niveau – is vergaand en ingrijpend. Ook in dit dossier speelt BZK geen 
vooraanstaande rol. De vorming van regionale uitvoeringsdiensten – op 
initiatief van de belangenorganisaties VNG en IPO en het departement van 
 Symposium 10 jaar dualisering | 21

VI  Organische vernieuwing: de weg terug naar 
het organieke denken
Een krachtig herstel van de regierol van het departement van BZK is een eerste 
vereiste om de boven geschetste ontwikkeling te doorbreken. Dat betekent dan 
in de eerste plaats dat de bewindslieden van BZK zich weer ten volle moeten 
kunnen concentreren op het openbaar bestuur en portefeuilles als 
Volkshuisvesting en Immigratie, Integratie en Asiel niet meer op het departe-
ment thuis horen. Hoe meer BZK een ‘gewoon’ vakdepartement wordt, des te 
zwakker de aanspraken worden op een regierol bij de organisatie en vernieu-
wing van het openbaar bestuur. Erkenning en hernieuwde profilering van het 
organieke denken is een tweede vereiste. De Gemeentewet geeft in de artikelen 
116 en 117 de minister van BZK een scherpe positie betreffende het rijksbeleid 
dat gemeenten raakt; in de Provinciewet staan vergelijkbare bepalingen. De 
minister bevordert de decentralisatie en de beleidsvrijheid van gemeenten. Aan 
de hand van deze wettelijke verankering kunnen in regeerakkoord en organisa-
tie van de ministerraad geprofileerde posities worden gerealiseerd. Daarbij is 
de erkenning van belang dat vakdepartementen noch belangenorganisaties als 
VNG en IPO verantwoordelijk gehouden kunnen worden voor de algemene, 
heldere en werkbare ordening van het openbaar bestuur. Aangehaakt bij de 
genoemde wettelijke bepalingen is ook een herziening van hoofdstuk 7 van de 
Grondwet van belang.  Door een dergelijke herziening kan het constitutionele 
organogram van het openbaar bestuur aanmerkelijk worden versterkt en op 
basis van die grondwettelijke versterking kan het departement van BZK weer 
een sterke regierol verwerven. Vervolgens kan aannemelijk worden gemaakt 
dat organische vernieuwing van het openbaar bestuur, met een sterke regierol van 
BZK, de meest kansrijke vernieuwing is. Aan de hand van twee eenvoudige 
voorbeelden kan dit worden geïllustreerd.
Voorbeeld 1 
In de Staten-Generaal wordt momenteel gedebatteerd over de meest wense-
lijke samenstelling van het bestuur van de waterschappen. Deze discussie heeft 
kop noch staart. Discussie over de meest geëigende verkiezingswijze van de 
leden van het algemeen bestuur van de waterschappen heeft alleen zin indien 
deze kan worden geplaatst in een duidelijk beeld van de waterschappen als 
vorm van openbaar bestuur. Is daarbij het vertrekpunt dat de waterschappen 
geleidelijk – mede onder invloed van Europese ontwikkelingen - toe groeien 
 Symposium 10 jaar dualisering | 23

Aan de hand van het dualiseringsformat, aan de hand van het justitiële 
organogram, aan de hand van buitenlandse en binnenlandse voorbeelden kan 
derhalve de enigszins paradoxale conclusie worden getrokken dat bestuurlijke 
vernieuwing veel kansrijker is indien er houvast en kader is. Een helder 
constitutioneel organogram, bewaakt door een sterk departement van BZK en 
met het organieke denken hoog in het vaandel, is de kans veel groter om 
geordende en goed doordachte mutaties aan te brengen. Er is dus werk aan de 
winkel!
 Symposium 10 jaar dualisering | 25

Inleiding
Op 7 maart 2002 trad de Wet dualisering gemeentebestuur in werking. Een 
goede reden om nog eens terug te kijken en vooruit te blikken. In dit korte 
bestek kan ik slechts enkele aspecten bespreken. Eerder heb ik al eens meer 
3
uitvoerig mijn licht over de staat van de dualisering laten schijnen. De thema’s 
waarover ik nu iets wil zeggen staan direct of indirect in verband met de 
dualisering van het gemeentebestuur en hangen ook overigens sterk met 
elkaar samen. Het gaat om een aantal politieke, constitutionele, bestuurlijke 
institutionele en democratische observaties. 
Het politieke proces
Het blijft tot op de dag van vandaag opmerkelijk dat regering en parlement er 
in geslaagd zijn dit ingrijpende wetgevingstraject, dat zich kenmerkte door een 
grote mate van politieke gevoeligheid en complexiteit af te ronden. Het is in 
Nederland immers niet eenvoudig overeenstemming te bereiken over 
wijzigingen in ons staatsrechtelijke stelsel. 
Dat gold ook lang voor de structuurprincipes die Thorbecke in de Grondwet 
van 1848 en de gemeentewet van 1851 ten grondslag legde aan een gemoderni-
seerd decentraal bestuur. Naast fundamentele beginselen als lokale autonomie 
en een rechtstreeks gekozen lokale volksvertegenwoordiging bleef de pijler van 
een monistisch bestuursmodel lang overeind. 
Een veelheid van ingrijpende politiek-bestuurlijke ontwikkelingen, zoals de 
explosie van overheidsinterventies en de politisering van het lokaal bestuur, 
hebben dat model in de tweede helft van de vorige eeuw feitelijk op zijn kop 
gezet. Niet de raad, maar het college stond uiteindelijk aan het hoofd van de 
gemeente. Alle aanleiding om deze spanning tussen gemeenterecht en 
gemeentebestuur op te heffen door het monisme los te laten.
3 
J.W.M. Engels, De staat van het dualisme in het decentraal bestuur, in: Congresuitgave 
Staat van de Dualisering, Ministerie van Binnenlandse Zaken en Koninkrijksrelaties, 2008, 
p. 11-25.
 Symposium 10 jaar dualisering | 27

Een tweede observatie is dat bepaalde politieke partijen in systeemveranderin-
gen een bedreiging zien voor hun politieke primaat, lees: politieke macht. Dat 
geldt met name voor partijen die in de partijendemocratie een ook nu nog te 
verdedigen cultuur zien. Vooral in confessionele en oud-linkse kringen ziet 
men nog veel heil in de dominantie van politieke partijen en in de cultuur om 
via parlementaire meerderheden en ongestoord door burgerparticipatie of 
rechterlijk ingrijpen de eigen belangen te verdedigen of te realiseren. Het 
paradoxale is dat juist de gerealiseerde dualisering een produkt is van een in 
coalitieverband afgesproken en op basis van die gegarandeerde meerderheid 
binnen één kabinetsperiode afgerond proces.
Hieruit blijkt hoe bepalend politieke wilsvorming is voor het al dan niet 
doorvoeren van stelselwijzigingen, die verouderde concepten doorbreken en 
moderne inzichten over politieke machtsvorming realiseren. Dat biedt 
blijvende kansen voor hervormingen, maar doet tegelijkertijd de vraag rijzen 
wat politieke afspraken over moderniseringen in het openbaar bestuur 
betekenen voor systeemconformiteit, integraliteit  en samenhang van veelal 
gefragmenteerde voorstellen die – overigens mondjesmaat - voorbijkomen. Ik 
verwijs ter illustratie naar de bestuurlijke voorstellen van het kabinet-Rutte, die 
naar mijn mening aan deze eisen niet voldoen. Denk bijvoorbeeld aan de 
ideeën over het verkleinen van de volksvertegenwoordigende organen, het 
afschaffen van de gemeentelijke deelraden en de WGR+, en een  nieuwe 
verkiezingswijze voor de waterschappen. Op zichzelf genomen niet allemaal 
slecht, maar wel erg versnipperd. En ook hier weer bijzonder weinig aandacht 
voor de constitutionaliteit van veel politieke plannetjes. Dat brengt mij op 
mijn tweede punt.
Het constitutionele kader
Voor een tijdige invoering van de dualisering moest de Grondwet er buiten 
worden gelaten. Grondwetswijzigingen vormen in Nederland immers een 
goede garantie voor een voortijdige beëindiging van staatsrechtelijke hervor-
mingen. Als gevolg daarvan is wel de vraag gerezen in hoeverre onze Grondwet 
nu nog uitgaat van een monistisch decentraal stelsel, en daarmee spanning 
veroorzaakt met de gedualiseerde Gemeentewet.  
 Symposium 10 jaar dualisering | 29

Een met deze constitutionele kwesties samenhangende en serieuze vraag is 
vervolgens of de in de Grondwet geboden waarborg van de beginselen van 
decentralisatie en lokale democratie op rijksniveau nog voldoende wordt 
gepraktiseerd. Dat brengt mij op een derde, meer bestuurlijk punt.
Het bestuurlijke perspectief
De dualisering poogde een perspectief te bieden op een minder inclusieve 
cultuur en minder statusincongruentie. In die context zie ik de dualisering van 
het gemeentebestuur ook als een stap naar een professioneler, meer volwassen 
lokaal bestuur. De staatsrechtelijke idee dat een volksvertegenwoordiging in de 
huidige politiek-bestuurlijke context nog daadwerkelijk zelf de gemeente 
bestuurt is niet meer van deze tijd. De gemeente is, behalve lokale democratie 
en rechtsstaat, ook een lokale verzorgingsstaat geworden. Dat vraagt een 
stevige bestuursfunctie, in relatie tot een orgaan met een maximale democrati-
sche legitimatie en een scherpe politieke controle. In die zin is het dualisme in 
potentie een professioneler model dan de monistische verenigingsstructuur. 
Deze investering in meer politieke en bestuurlijke professionaliteit dreigt 
echter op twee niveaus te worden uitgehold. Ten eerste door een voortgaande 
inbreuk van het rijk op de lokale autonomie en de lokale beleidsvrijheid van gemeen-
ten, door ook bij de overdracht van taken een stevige vinger aan de pols te 
houden via toezicht en geld. Ten tweede door het bestuurlijke onvermogen en 
de politieke onwil om de problemen van bestuurskracht en bestuurlijke drukte in het 
decentraal bestuur structureel aan te pakken. 
In het voetspoor van (niet geheel toevallig) de commissie-Van Aartsen duid ik 
7
de lokale overheid aan als de eerste overheid. De verantwoordelijkheid van de 
overheid voor de uitoefening van handhavende, dienstverlenende en zorgta-
ken begint en eindigt bij het lokaal bestuur. Binnen de bestuurlijke hoofdstruc-
tuur van drie bestuurslagen met een democratische grondslag en een alge-
meen, integraal takenpakket is de gemeente binnen het openbaar bestuur de 
bestuurslaag die het dichtst bij de burgers staat. Die functie als eerste overheid 
7 
De Eerste Overheid, rapport van de VNG-commissie Grondwet en Gemeentewet (Cie.-Van 
Aartsen), Den Haag, juni 2007.
 Symposium 10 jaar dualisering | 31

Een professioneel bestuurlijk stelsel vraagt kortom om een volwassen 
gemeentebestuur, met voldoende bestuurskracht en in een transparante en 
niet door bestuurlijke dichtheid verlammende omgeving. Anders kunnen wij 
het lokaal bestuur als volwaardige en zelfstandige bestuurslaag wel opdoeken 
en overgaan tot het omvormen van gemeenten naar uitvoeringskantoren van 
het rijk. Het dualistische model biedt gemeentebesturen de kans de toekomst 
van hun gemeente pro-actief en op een rationele en zelfbewuste manier 
tegemoet te treden. Staan daarvoor inmiddels de juiste politici en bestuurders 
opgesteld? Daarmee kom ik aan mijn volgende, op de binnenkant van het 
gemeentebestuur gerichte punt.
De institutionele dynamiek
De vraag of de dualisering een succes is geworden kan en moet ook aan de 
hand van veel variabelen worden beoordeeld. Bovendien zijn er meer dan 400 
verschillende gemeenten, met verschillende culturen, politieke kleuringen en 
kwaliteiten van bestuurders. Ik beperk mij hier tot enkele observaties over de 
drie centrale organen in het gemeentebestuur in de context van de dualisering. 
Ik meen dat de dualisering als zodanig vooral impact heeft gehad op de positie 
van de wethouders. Uit eigen ervaring weet ik dat er voor hen geen produktie-
ver systeem is dan het monisme, omdat het maximale ruimte biedt voor 
gecontroleerde coalitiepolitiek. Ik doel daarmee op processen van voorkoken 
en afregelen van besluiten en op het politiek buitenspel zetten van de 
burgemeester. Die dominantie lijkt als gevolg van het dualisme te zijn 
afgenomen. Vooral de greep op de eigen fractie is verminderd. Het politieke 
afbreukrisico is - vooral in hun eigen beleving – groter geworden, al is dat 
mijns inziens niet, althans niet uitsluitend het gevolg van de dualisering. Hier 
ligt ook een verband met bijvoorbeeld de opkomst van lokale en landelijke 
tegenpartijen met eigen opvattingen over democratie en politieke 
verantwoordelijkheid. 
In de praktijk kan verder worden waargenomen dat sommige colleges nog te 
defensief opereren richting de raad en te sterk focussen op de formele (of zelf 
bedachte) competentieverdeling. Dat uit zich bijvoorbeeld in het overvoeren 
van de raad met papieren informatie en vormen van bezigheidstherapie zoals 
 Symposium 10 jaar dualisering | 33

inclusieve besluitvorming, met alle gevolgen van dien voor de herkenbaarheid 
en zichtbaarheid van het lokaal bestuur. De dualisering kende als één van de 
twee wettelijke hoofddoelstellingen de versterking van de positie van de raad. 
Waar het in dat licht op aan blijft komen is dat de raad als hoofd van het 
gemeentebestuur, als eindverantwoordelijke in de besluitvorming en als 
houder van het politieke primaat het meeregeren weet los te laten, zich 
doorontwikkelt in de focus op sturing op hoofdlijnen (en daarbij het woord 
kaderstellen voortaan vermijdt), zich in de controle maximaal laat bijstaan 
door rekenkamer, accountant en extern onderzoek, en als volksvertegenwoor-
diging meer in samenspraak met de burgers de politieke agenda bepaalt. Een 
zorgpunt is het nog onderontwikkelde gevoel voor de nieuwe werkelijkheid op 
het gebied van integriteit. Het omgaan met (de schijn van) belangenverstrenge-
ling, vooringenomenheid, geheimhouding en vertrouwelijkheid blijkt nog 
teveel te steunen op klassieke, of - erger nog - eigen opvattingen over de 
normativiteiten die daarin van belang zijn.
Tot slot iets over de ontwikkeling van de burgemeester. Ik deel de algemeen 
geaccepteerde analyse dat de positie van de burgemeester in het dualistische 
systeem niet verder is geërodeerd. De collegialiteit en vooral ook homogeniteit 
van het college in een dualistisch stelsel is van grotere betekenis geworden, nu 
de wethouders minder vanzelfsprekend kunnen terugvallen op hun eigen 
fractie en op de andere collegepartijen. Daarmee is de burgemeester, die 
wettelijk nog steeds voorzitter is van de raad, meer pregnant in een verbin-
dende rol gekomen, die met name zijn positie ten opzichte van de wethouders 
lijkt te hebben versterkt. Juist in dat licht blijft een potentiële valkuil de spagaat 
als voorzitter van college en van de raad, vooral vanwege de aangescherpte 
teambuilding in het college en vanwege de driehoek met secretaris en griffier. 
Een toenemend zorgpunt is de in 2001 gerealiseerde verandering van de 
procedures voor de aanstelling, herbenoeming en het ontslag van de burge-
meester. De verplaatsing van het feitelijke primaat in deze trajecten naar de 
raad heeft zijn positie kwetsbaar gemaakt. In de beoordeling van zijn functio-
neren is de burgemeester niet langer voornamelijk afrekenbaar op rationele en 
geobjectiveerde criteria. Voor een toetsing van zijn performance is hij  meer 
afhankelijk geworden van het humeur en de kwaliteit van de raad. Dat het door 
de raad vast te stellen wettelijke criterium van ‘verstoorde verhoudingen’ 
bepalend is geworden voor het aanblijven van een burgemeester voelt voor 
vele van deze ambtsdragers niet comfortabel. Niet zelden speelt dit afbreukri-
 Symposium 10 jaar dualisering | 35

De democratische context
Een belangrijk probleem van de door de staatscommissie gelegde relatie tussen 
dualisme en lokale democratie is de door een ongelukkig misverstand ontstane 
ontsporing bij de implementatie van het nieuwe stelsel. De wetgever heeft in 
zijn enthousiasme helaas – naast de versterking van de raad – ook de verster-
king van de relatie tussen het gemeentebestuur en de burger tot hoofddoelstel-
ling van de Wet dualisering uitgeroepen. Daarmee is een vrijwel onuitroeibare 
en welhaast rampzalige vermenging gesuggereerd van twee verschillende 
begrippen: dualisme en (lokale) democratie. Waar de staatscommissie beide 
thema’s nog scherp scheidde en onderscheidde, heeft de wetgever met de 
veronderstelde vereenzelviging daarvan vele (te) snelle cursusleiders en 
consultants, en daarmee ook cursisten (raadsleden en griffiers) op het 
verkeerde been gezet. Samen met de introductie van de ongelukkige term 
‘kaderstelling’ heeft het in dit verband illusoire perspectief van de burger voor 
veel aanloopproblemen en politiek-bestuurlijke ongelukken gezorgd.
Het ging er bij de dualisering om via een ontvlechting van raad en college en 
daarmee van politiek en bestuur tot een meer zichtbaar en herkenbaar 
gemeentebestuur te komen. Dat zou de betrokkenheid van de burger bij het 
lokaal bestuur kunnen vergroten, mits aan de volksvertegenwoordigende rol 
van de raad een moderne inhoud zou worden gegeven. Op de simpele vraag 
hoe men in een dualistisch stelsel de vertegenwoordigende rol invult is dus 
ook een simpel, maar spijtig genoeg ook verkeerd antwoord gekomen: de raad 
moest de wijken in. De meeste griffiers en raden begrijpen inmiddels wel dat 
burgers daarop niet zitten te wachten. Hier ligt een schone taak voor de 
raadsfracties en individuele raadsleden.
Het achterliggende probleem van het door de staatscommissie geadresseerde 
probleem is de legitimatie van het gemeentebestuur. Er is veel maatschappelijk 
draagvlak voor ons democratische stelsel en voor de verschillende instituties in 
het openbaar bestuur. In de  politici en bestuurders die de verschillende 
11
ambten en organen bevolken bestaat echter veel minder vertrouwen. Vooral 
voor het lokaal bestuur als eerste overheid vormt deze legitimiteitscrisis een 
zorgelijk probleem. 
11 
Vertrouwen op democratie, Raad voor het Openbaar Bestuur, Den Haag, 2010.
 Symposium 10 jaar dualisering | 37

 Symposium 10 jaar dualisering | 39

Hieronder volgt een verslag op hoofdlijnen van de discussie met het forum en de zaal zoals die 
plaatsvond na de inleidingen.
Forum:
Dick de Cloe Oud-Tweede Kamerlid voor de PvdA, thans  
waarnemend burgemeester van de gemeente  
Maasdriel
Douwe Jan Elzinga Hoogleraar staatsrecht aan de Rijksuniversiteit 
Groningen en oud-voorzitter van de Staatscommissie 
Dualisme en Lokale Democratie
Hans Engels Hoogleraar gemeenterecht/gemeentekunde 
(Thorbeckeleerstoel) aan de Universiteit Leiden,  
tevens werkzaam bij de vakgroep staatsrecht aan de 
Rijksuniversiteit Groningen en lid van de Eerste Kamer 
voor D66
Marijke Pe Raadsgriffier gemeente Amsterdam
Gespreksleiders:
Meine Henk Klijnsma Plv. directeur Bestuur, Democratie en Financiën (BDF) 
en oud-secretaris van de Staatscommissie 
Alain Krijnen Senior juridisch adviseur directie BDF
 Symposium 10 jaar dualisering | 41

Vanuit de zaal reageert Boudewijn Steur (ministerie van BZK en voorzitter 
rekenkamercommissie Pijnacker-Nootdorp). Zijn ervaring is dat raadsleden 
zich nauwelijks bewust zijn van de mogelijkheden van een enquête, zodat hier 
bij de keuze voor een bepaalde onderzoeksvorm vaak impliciet aan voorbij 
wordt gegaan. De afwegingsruimte die prof. Elzinga schetst, veronderstelt 
volgens hem een bepaald bewustzijn bij raadsleden dat er in de praktijk niet is. 
Hij ziet een duidelijke rol voor de griffier om voorlichting te geven over de 
onderzoeksmogelijkheden die de raad heeft. 
Peter Otten (voorzitter Nederlandse Vereniging van Raadsleden en raadslid te 
Zeist) deelt de observatie van Boudewijn Steur over de onbekendheid bij 
raadsleden met de mogelijkheden en is van mening dat deze kennis beter 
ontsloten zou moeten worden, bijvoorbeeld via het Actieprogramma lokaal 
bestuur (VNG/BZK). De vraag rijst nog wel hoe een enquête, zoals gevoerd over 
de Noord-Zuidlijn, geplaatst moet worden in de ambitie dat de raad meer op 
hoofdlijnen moet sturen en kaders moet stellen. 
Volgens Hans Engels is van een tegenstelling geen sprake, nu het enquêterecht 
een belangrijk controle-instrument van de raad is en daarmee ook een middel 
om als raad gezag te vestigen. Wel hebben nog altijd veel raadsleden de neiging 
om overal in te willen participeren en bij te zitten. Wel wijst hij erop dat de 
toepassing van een enquête gepolitiseerd is, al is het alleen al vanwege het 
gegeven dat een meerderheid van de raad akkoord moet gaan met het instellen 
van een enquête.
Van het enquête-instrument slaat Meine Henk Klijnsma een bruggetje naar 
het constitutionele organogram voor democratie en bestuur. Prof. Elzinga 
heeft in zijn voordracht betoogd dat deze versterking verdient. Hem wordt 
gevraagd een eerste reactie op zijn stelling te geven. 
Douwe Jan Elzinga geeft aan dat veel gemeenteraden een keer per jaar de tijd 
nemen voor een ‘heidag’ om te kijken of men nog goed bezig is. Tijdens deze 
bijeenkomsten zou ook tijd ingeruimd moeten worden om te bekijken wat het 
gereedschap, het instrumentarium, van de raad is en of dit goed wordt ingezet. 
In dat verband maakt hij zich met name zorgen over de slinkende budgetten 
voor de rekenkamers en het verzelfstandigen van deze. Daarnaast zou het 
ministerie van Binnenlandse Zaken een meer centrale rol als moederdeparte-
ment moeten spelen in de organisatie van het binnenlands bestuur, zoals het 
 Symposium 10 jaar dualisering | 43

lingen op basis van door BZK aangereikte teksten. Ook werd er een compromis 
gesloten over de aanstellingswijze van de burgemeester in de vorm van het 
raadplegend burgemeestersreferendum, dit op verzoek van Thom de Graaf. 
Over de positie van BZK als moederdepartement merkt De Cloe op dat BZK in 
het verleden de agenda bepaalde ten aanzien van decentralisatie en hier ook de 
regie over voerde. Wat dat betreft is er veel veranderd.
Uit de zaal reageert Ans van den Berg (voormalig burgemeester van Bergen op 
Zoom en lid van de staatscommissie). Zij stelt de vraag waar het mis ging met 
BZK. In ieder geval niet pas toen de volkshuisvesting erbij kwam en de politie weg 
ging. Zij wijst erop dat in diverse rapporten geconstateerd is dat de bestuurlijke 
en financiële verhoudingen sterk veranderd zijn. Zo heeft BZK geaccepteerd dat 
departementen de vrijheid nemen allerlei voorschriften aan de algemene 
uitkering te verbinden. Naast verminderde kennis van is ook de belangstelling 
voor het binnenlands bestuur afgenomen, zeker ook in de Tweede Kamer.
Cees Versteden (oud-provinciesecretaris van Noord-Holland) is van mening 
dat de Grondwet weinig aanknopingspunten biedt voor decentrale overheden. 
Veel kamerleden zeggen “wetten zijn onschendbaar” en “of iets al dan niet 
grondwettelijk is bepalen wij zelf”. Het constitutioneel besef is sterk vermin-
derd bij kamerleden. Ook wijst hij op de Code interbestuurlijke verhoudingen. 
Hij heeft Ralph Pans (hoofddirecteur VNG) eens gevraagd of hij wel goed naar 
de Gemeentewet had gekeken voordat hij de code omarmde. In de 
Gemeentewet zijn namelijk bepalingen opgenomen die veel sterker zijn dan 
wat in de code staat. Versteden is van mening dat BZK het behoorlijk heeft 
laten lopen, maar vindt dat ook de Raad van State voorgenomen wetgeving 
onvoldoende kritisch toetst op de gevolgen voor medeoverheden.
Hans Engels is het ermee eens dat het gebrek aan constitutioneel besef niet 
alleen de schuld van BZK is. Tekenend voor de wijze waarop de coalitie op dit 
moment functioneert, is de recente reactie op uitlatingen van de Nationale 
Ombudsman, kritiek op de rechtsprekende macht of internationale verdragen. 
Er heerst tegenwoordig een politieke cultuur, waarin de meerderheid in de 
Tweede Kamer haar programma er snel doorheen wil krijgen, ingegeven door 
een zucht naar machtsvorming. Het gaat vooral om formaliteiten en er is 
weinig constitutioneel besef. Opmerkelijk genoeg was het laatst oud-minister 
van BZK Piet-Hein Donner die als nieuwe vice-president van de Raad van State 
pleitte voor de waardering van instituties.
 Symposium 10 jaar dualisering | 45

Alain Krijnen vraagt hoe de gemeenteraad van Amsterdam de afschaffing van 
de deelgemeenten ervaart. Is men al bezig zich hierop voor te bereiden?
Marijke Pe geeft aan dat het besef zeker aanwezig is dat er iets staat te 
gebeuren en dat hierover moet worden nagedacht. Je ziet wel dat de lokale 
politiek eerst wil kijken hoe het wetsvoorstel de Tweede en Eerste Kamer 
passeert.
Dick de Cloe merkt op dat dit een typisch voorbeeld is van centralisme: 
waarom bepaalt politiek Den Haag of een gemeente al dan niet deelgemeenten 
in kan stellen? In de Wet dualisering gemeentebestuur is juist de ruimte 
gecreëerd om een volwaardig deelgemeentebestuur in te stellen. Dit zou een 
lokaal-politieke afweging moeten zijn.
Douwe Jan Elzinga voorziet de mogelijkheid dat Amsterdam en Rotterdam de 
deelgemeenten feitelijk zullen handhaven. Er staat volgens hem namelijk 
nergens in de wet dat dit niet kan.
Alain Krijnen brengt in dat BZK daar toch een wat genuanceerdere opvatting 
bij heeft en verwijst naar het nader rapport, als reactie op vergelijkbare kritiek 
van de Raad van State.
Aan Dick de Cloe wordt gevraagd hoe de dualisering wordt beleefd in middel-
kleine gemeenten en of het instrumentarium toereikend is voor de volksverte-
genwoordiging. Dick de Cloe geeft aan dat dit voor een groot deel ligt aan hoe 
de raad het instrumentarium hanteert. Als voorbeeld noemt hij de gemeente 
Maasdriel waar hij op dit moment waarnemend burgemeester is. Bij zijn 
aantreden beschikten raad noch college over gedragscodes betreffende 
integriteit, werd er geen eed of belofte afgenomen bij ambtenaren en was er 
geen verordening die de fractieondersteuning en ambtelijke bijstand regelde. 
Veel instrumenten werden niet gebruikt en dit werd niet veroorzaakt door 
dominantie van de wethouders maar meer door gebrek aan inzicht in nut en 
noodzaak van het dualisme. Het is daarom voor een burgemeester in zo’n geval 
van belang dat hij veel ruimte neemt om de zaken toch goed georganiseerd te 
krijgen en dat er een cultuurverandering plaatsvindt. 
 Symposium 10 jaar dualisering | 47

