 
 
 
Inleiding 
Het College financieel toezicht Bonaire, Sint Eustatius en Saba (Cft) houdt op basis van de Wet Financiën 
Bonaire, Sint Eustatius en Saba (Wet FinBES) sinds 10 oktober 2010 toezicht op de openbare lichamen. 
Dit toezicht vindt plaats op de begrotingen van de openbare lichamen, op de verbeteringen van het 
financieel beheer en op de inrichting en de werking van de administraties en het betalingsverkeer. Uit de 
Wet FinBES blijkt dat voor het Cft naast de toezichthoudende functie ook een rol als adviseur is 
weggelegd, zowel richting de openbare lichamen als aan de minister van BZK. Het Cft bevindt zich 
daarmee continu in een spanningsveld waarbij beide rollen dienen te worden vervuld. Door een 
transparante, professionele manier van werken is het Cft van mening dat beide rollen goed kunnen 
worden gecombineerd, zonder daarbij terecht te komen in een situatie waarbij de slager zijn eigen vlees 
keurt. 
 
De transitie naar openbaar lichaam en het vormgeven van deze nieuwe positie in het Nederlandse 
staatsbestel gaat, zoals in de vorige rapportage ook gemeld, met vallen en opstaan. Het opzetten van 
een nieuwe organisatorische structuur kost tijd, net als het verbeteren van het begrotingsproces en het 
financieel beheer. Dit terwijl alle eilanden, maar vooral de twee bovenwindse, te kampen hebben met 
een kwantitatief en kwalitatief capaciteitsgebrek. Dit is iets dat zij ook herhaaldelijk uiten richting het 
ministerie van BZK, de Rijksvertegenwoordiger en het Cft.  
 
Het Cft constateert vooralsnog dat ook in de eerste helft van 2012 de basis op de eilanden vrij smal is. 
Er hoeven maar enkele personen (tijdelijk) buitenspel te staan en de openbare lichamen hebben moeite 
met het tijdig en op een juiste wijze aanleveren van de wettelijk verplichte rapportageonderdelen. Daar 
staat tegenover dat door de recente aanstelling van het nieuwe hoofd Financiën op Sint Eustatius en de 
interim manager op Saba een kwaliteitsimpuls lijkt te ontstaan die zorgt voor de nodige nieuwe energie. 
Op Bonaire is – met name door het hogere aantal bewoners – het capaciteitsprobleem minder groot, 
maar eveneens aanwezig. Het valt het Cft op dat alle openbare lichamen steeds beter in staat zijn om 
betere resultaten te overleggen en steeds nauwgezetter de deadlines uit de Wet FinBES na te leven.  
 
Uiteraard zijn er verschillen tussen de openbare lichamen in het niveau van de op te leveren rapportages 
en de snelheid waarmee verbeteringen tot stand worden gebracht. Het Cft heeft echter de hoop dat met 
de aanstelling van de hoofden Financiën op de Bovenwinden de verschillen tussen de eilanden in dat 
opzicht wat zullen verminderen. De eerste signalen stemmen wat dat betreft positief. Het Cft zal zoals 
hierboven aangegeven er alles aan doen om –rekening houdend met de toezichthoudende taak - de 
openbare lichamen op weg te helpen de nodige verbeterslagen door te voeren. Zo heeft het Cft onlangs 
bijvoorbeeld Sint Eustatius intensief bijgestaan bij het begrotingsvoorbereidingtraject 2013. Door aan de 
voorkant de adviesfunctie proactief in te vullen zijn de eilanden naar verwachting beter in staat 
betrouwbare en goed toegelichte informatie aan te leveren. Zolang Nederland van mening is dat elk 
openbaar lichaam in de toekomst geheel zelfstandig de overheidshuishouding op orde moet hebben en 
houden, is het van belang te blijven benadrukken dat de openbare lichamen binnen de eigen organisatie 
de nodige expertise opbouwen en vasthouden. Het Cft kan daar een adviserende rol bij hebben, maar 
dient ervoor te waken niet op de stoel van de openbare lichamen te gaan zitten.  
 
Met betrekking tot het financieel beheer is het Cft van mening dat door het aantal prioriteiten per 
openbaar lichaam aanzienlijk te verminderen, het voor hen overzichtelijker is geworden de nodige 
verbeterslagen door te voeren. Ook op het punt van het financieel beheer is het Cft van mening dat door 
het zwaarder inzetten van de adviserende rol van het Cft de gewenste verbeteringen sneller zullen 
worden gerealiseerd. 
 
De openbare lichamen maken inmiddels bijna twee jaar onderdeel van Nederland uit. Het Cft heeft het 
idee dat de openbare lichamen bij Nederland steeds beter in beeld zijn. Zo vindt op geregelde basis 
overleg plaats tussen het Cft en het ministerie van BZK. Een en ander is ook af te leiden uit het 
1 
 

controle van de jaarrekening 2010 pas onlangs is afgerond wordt compensatie van dit tekort verwerkt in 
de herziene eerste begrotingswijziging 2012. De omvang van het tekort kan nog veranderen aangezien 
momenteel wordt onderzocht hoe de begrotingssteun vanuit de tekortenreeks is verwerkt. Sint Eustatius 
meent in dit kader ook nog een vordering te hebben op Nederland van ongeveer USD 400.000. Gezien 
de relatief geringe omvang van het tekort van Saba over het dienstjaar 2010 heeft het Cft in dit geval 
niet aangedrongen op een begrotingswijziging. 
 
Zoals hiervoor gesteld is met het verwerken van de schuldsanering de vermogenspositie van de 
openbare lichamen sterk verbeterd. Onderstaande tabel dient ter illustratie. 
Vermogenspositie 2010 – 2011 in USD Bonaire Sint Eustatius Saba 
Eigen vermogen per 31 december 2009 -/- 70.288.574 -/- 17.285.801 -/- 14.763.505 
Correcties beginbalans - -/- 473.601 592.462 
Eigen vermogen per 1 januari 2010 -/- 70.288.574 -/- 16.812.200 -/- 14.171.043 
Saldo gewone dienst 2010 4.144.307 -/- 687.110 -/- 95.072 
Schuldsanering 2010 60.786.951 8.620.674 13.593.879 
Overige vermogensmutaties 2010 6.642.492 - 4.396.385 
Totaal eigen vermogen per 31 december 2010 1.285.175 -/- 8.878.636 3.724.149 
Correcties beginbalans -/- 22.863.334 pm 776 
Eigen vermogen per 1 januari 2011 -/- 21.578.159 -/- 8.878.636 3.742.925 
Saldo gewone dienst 2011 10.605.377 -/- 1.688.236 301.166 
Schuldsanering 2011 19.700.000 pm 350.337 
Overige vermogensmutaties 2011 - pm -/- 163.910 
Totaal eigen vermogen per 31 december 2011 8.727.218 -/- 10.566.314 4.230.518 
 
De vermogenspositie is ultimo 2010 voor Bonaire en Saba omgeslagen van een negatief eigen vermogen 
naar een positief eigen vermogen. Dit is uiteraard een positieve ontwikkeling. Beide eilanden hebben de 
ambitie uitgesproken om het vermogen verder te versterken en zo te komen tot een adequaat 
weerstandsvermogen.  
Als gevolg van een eenmalige opschoning van de balans van Bonaire is het eigen vermogen begin 2011 
weer negatief geworden. De negatieve vermogensmutatie van ANG 22 miljoen wordt voornamelijk 
veroorzaakt door het afboeken van de deelneming in en vordering op Bonaire International Airport N.V. 
(-/- ANG 19 miljoen). 
 
Sint Eustatius heeft ultimo 2010 een negatief eigen vermogen. Dit is echter een vertekend beeld 
aangezien Sint Eustatius kampt met een vervuild crediteurenbestand van USD 23,5 miljoen. Opschoning 
van dit crediteurenbestand verdient de hoogste prioriteit. Als gevolg van een vrijval van de crediteuren 
na deze opschoning bestaat de mogelijkheid dat het eigen vermogen wel eens positief zou kunnen 
worden. Sint Eustatius heeft aangegeven hier de hoogste prioriteit aan te zullen geven en heeft dan ook 
al een werkgroep geïnstalleerd.  
 
De jaarrekeningen 2011 zijn onlangs bij het Cft ingediend. Hieruit blijkt voor zowel Bonaire als Saba een 
genormaliseerd overschot op de gewone dienst van respectievelijk USD 10,6 miljoen en USD 301.000 
(exclusief de effecten van de schuldsanering). Vooral het opvallend fors uitgevallen overschot voor 
Bonaire vraagt om een nadere analyse van de resultaten. Het Cft zal in de volgende halfjaarrapportage 
hier op terugkomen.  
 
De jaarrekening 2011 van Sint Eustatius is in concept ingediend bij het Cft. De controle van deze 
jaarrekening door de externe accountant moet nog plaatsvinden. Op basis van de concept jaarrekening 
blijkt in ieder geval een tekort op de gewone dienst van USD 1,7 miljoen - het Cft heeft dit tekort 
gedurende 2011 ook aan zien komen. Sint Eustatius zal dit tekort moeten compenseren in de lopende 
(meerjarige) begroting. In de eerste begrotingswijziging 2012, waarop het Cft onlangs positief heeft 
geadviseerd, is deze compensatie reeds meerjarig verwerkt door een overschot op de begroting te laten 
zien. 
3 
 

de externe accountant gedurende de jaarrekeningcontrole kan toetsen in hoeverre de wet- en 
regelgeving op dit gebied wordt nageleefd. Het Cft zal daartoe de eilanden tijdens de eerstvolgende 
financieel beheerdagen aansporen een dergelijk normenkader op te stellen. 
 
Begrotingsproces  
In de vorige paragraaf is onderbouwd aangegeven dat de financiële positie van de openbare lichamen 
een positief beeld laat zien en dat er verbeteringen zichtbaar zijn in het proces rondom de vaststelling 
van de jaarrekeningen, al zijn wat dit laatste betreft nog flinke verbeteringen nodig. Ook inzake de 
begrotingsprocessen op de openbare lichamen constateert het Cft dat er vooruitgang wordt geboekt. 
Zowel in de begrotingsuitvoering als de –voorbereiding ziet het Cft verbeteringen. Hiervoor geldt wel dat 
er nog verdere verbeterslagen nodig zijn en dat er verschillen zijn tussen de drie openbare lichamen. 
Hieronder wordt uiteengezet wat de stand van zaken is op deze twee onderdelen van het 
begrotingsproces. 
 
Begroting 2012 
Op basis van toetsing aan de relevante criteria uit de Wet FinBES heeft het Cft een positief oordeel 
afgegeven over de begrotingen voor het jaar 2012. De minister van BZK heeft, rekening houdend met 
het advies van het Cft, de begrotingen 2012 van de drie openbare lichamen goedgekeurd.  
 
Het traject ten aanzien van de begrotingswijzigingen loopt beter dan voorheen het geval was.  
De daartoe omschreven stappen uit de Wet FinBES worden nu goed doorlopen, met als resultaat een vrij 
snelle indiening van een door de Eilandsraad vastgestelde wijziging bij de minister van BZK. Na 
goedkeuring door de minister is er dan sprake van een nieuwe begroting, op basis waarvan rechtmatig 
uitgaven kunnen worden gedaan. Het lijkt erop dat het intensieve toezicht van het Cft op het proces zijn 
vruchten afwerpt.  
 
Een groot deel van de inkomsten van de openbare lichamen is afkomstig van Nederland, in de vorm van 
de zogenaamde vrije uitkering. Deze kan door de openbare lichamen naar eigen inzicht worden besteed. 
Dit voorjaar is door het kabinet besloten de vrije uitkering met ingang van 2012 structureel te verhogen 
tot de onderkant van de bandbreedte, zoals die blijkt uit het referentiekaderonderzoek Caribisch 
Nederland. Door deze ophoging zijn de openbare lichamen in staat om hun taken op een meer 
verantwoorde manier te kunnen uitvoeren. De extra middelen worden conform de bestaande 
systematiek via het Cft aan de openbare lichamen ter beschikking gesteld.  
Daarnaast heeft de Ministerraad besloten om de prijsbijstelling 2012 over dit jaar volledig uit te keren. 
Concreet betekent dit dat de vrije uitkering 2012 volledig zal worden geïndexeerd conform de in het 
Bestuurlijk Overleg financiële verhoudingen Caribisch Nederland afgesproken systematiek. Dit betekent 
dat deze indexatie zal moeten worden meegenomen in een begrotingswijziging voor het jaar 2012. Of en 
voor welk bedrag de indexatie 2012 wordt doorgetrokken naar 2013 en verder wordt later dit jaar 
besloten. Mocht door het kabinet worden besloten om ook dit deel van de indexatie (deels) uit te keren, 
dan zal dit moeten worden meegenomen bij het kader voor de begrotingen 2013. 
 
De tabel hieronder geeft de hoogte van de vastgestelde begrotingen 2012 voor de drie openbare 
lichamen weer, alsmede de aanpassing als gevolg van de eerste begrotingswijziging.  
 
e
 Begroting 2012 Incl. 1 begrotingswijziging Sluitend? 
Bonaire 52,1 miljoen 55,2 miljoen Ja 
Sint Eustatius* 11,9 miljoen 17,0 miljoen Overschot 
Saba 8,0 miljoen 9,4 miljoen Ja 
* De eerste begrotingswijziging 2012 van Sint Eustatius ligt bij de Eilandsraad om op 14 augustus a.s. te worden vastgesteld, waarna de 
minister van BZK haar oordeel dient te geven.  
 
  
5 
 

het aangaan van een verplichting van meer dan USD 1.000. Het openbaar lichaam heeft aangegeven het 
VT als een behoorlijke last te ervaren en er zo snel als mogelijk van af te willen. Tegelijkertijd wordt het 
VT wel gezien als een versnelde mogelijkheid de financiële administratie door te lichten en de 
noodzakelijke processen goed op orde te krijgen.  
Met Sint Eustatius zijn tijdens het laatste Collegebezoek in juni duidelijke afspraken gemaakt over de 
verdere voortgang van het VT. Naar mening van het Cft zal tijdens het volgende Collegebezoek, dat 
waarschijnlijk in oktober zal plaatsvinden, duidelijk kunnen worden of het Cft de minister van BZK 
kan/zal adviseren het VT met ingang van 2013 niet te verlengen. Daartoe zal het openbaar lichaam aan 
de volgende voorwaarden moeten voldoen: 
- Er moet sprake zijn van een door de Eilandsraad vastgestelde eerste begrotingswijziging 2012 (waarin 
o.a. de compensatie van de tekorten uit voorgaande jaren is meegenomen) die door de minister van 
BZK wordt goedgekeurd; 
- Het moet er in oktober naar uitzien dat er voor het jaar 2013 een begroting wordt gerealiseerd waarin 
o.a. rekening is gehouden met de compensatie van tekorten uit het verleden. Deze door de Eilandsraad 
vastgestelde begroting dient door het Bestuurscollege uiterlijk op 15 november a.s. naar de minister van 
BZK te worden verzonden; 
- In het kader van het financieel beheer moet er een plan van aanpak worden opgesteld waarbij voor de 
komende twee a drie jaar de speerpunten worden uitgewerkt, inclusief de te volgen tijdpaden om die 
speerpunten te realiseren; 
- De gecontroleerde en door de Eilandsraad vastgestelde jaarrekening 2011 wordt uiterlijk 15 september 
a.s. ingediend bij het Cft. Het openbaar lichaam heeft onlangs uitstel gekregen voor indiening van deze 
jaarrekening. 
 
Saba 
Saba heeft net als Sint Eustatius een intensief traject doorlopen om de personeelslasten goed in kaart te 
krijgen. Het is Saba gelukt vrij snel een door de Eilandsraad vastgestelde begroting 2012 (zonder een 
beleidsmatige toelichting) aan de minister van BZK te overhandigen. De minister heeft deze financiële 
begroting van afgerond USD 8,0 miljoen op 19 december van het vorig jaar goedgekeurd met de 
kanttekening dat het ‘Besluit begroting en verantwoording openbare lichamen BES’ (BBV BES) een 
belangrijk instrument is voor de openbare lichamen in het kader van de invulling van het toezicht en dat 
de BBV BES in de toekomst wel toegepast dient te worden. Het Cft krijgt de indruk uit de ambtelijke 
overleggen met Saba inzake de begrotingsvoorbereiding 2013 dat dit inderdaad het geval is. Het 
financieel beheer lijkt zich positief te ontwikkelen en er worden serieuze stappen gezet bij het (tijdig) 
realiseren van een volledige en volwaardige begroting 2013, waarbij naast de financiële begroting (die 
voldoet aan alle in de Wet FinBES gestelde eisen) ook tijdig een beleidsbegroting zal worden ingediend. 
 
In lijn met Bonaire heeft ook het openbaar lichaam Saba steeds beter controle op het begrotingsproces. 
De eerste begrotingswijziging 2012, met daarin onder andere de ‘Donner-gelden’ opgenomen, is vrij snel 
door de Eilandsraad vastgesteld en ter goedkeuring aan de minister van BZK voorgelegd. Dit betekent 
een baten/lasten neutrale ophoging van de begroting met circa USD 1,4 miljoen. In de eerstvolgende 
begrotingswijziging die zal meelopen met de uitvoeringsrapportage over het tweede kwartaal van 2012 
zal onder andere de ophoging van de vrije uitkering worden verwerkt. In de eerste rapportage dit jaar 
geeft Saba aan een klein positief saldo op de begroting te verwachten van iets meer dan USD 0,1 
miljoen. 
 
Begroting 2013 
Artikel 19 van de Wet FinBES schrijft voor dat het bestuurscollege de door de Eilandsraad vastgestelde 
begroting, door tussenkomst van het Cft, uiterlijk 15 november voorafgaand aan het begrotingsjaar ter 
goedkeuring aan de minister van BZK dient voor te leggen. Het Cft heeft in overleg met het ministerie 
van BZK een kaderbrief opgesteld ter voorbereiding op het begrotingsproces 2013. De afgegeven kaders 
betreffen een maximum, waarbinnen het openbaar lichaam de begroting (sluitend) moet zien vorm te 
geven. In dit kader is voorzichtigheidshalve nog geen rekening gehouden met de bij het lenteakkoord 
structureel ter beschikking gestelde € 10 miljoen van 2013 en verder voor natuur en groen op de BES. 
7 
 

rechtspersonen die op basis van het System of National Accounts (SNA) van de Verenigde Naties tot de 
sector overheid worden gerekend.  
 
Op initiatief van en in samenwerking met het Cft is door het CBS NL onderzoek gedaan naar de 
samenstelling van de collectieve sectoren van de openbare lichamen. Het Cft heeft hierbij zowel 
procesmatig als met personeel het CBS NL ondersteund. Dit was nodig omdat het CBS NL geen budget 
heeft voor het bepalen van de samenstelling van de collectieve sectoren en de daarmee samenhangende 
rentelasten van de openbare lichamen. Het Cft heeft daarom een medewerker beschikbaar gesteld aan 
het CBS NL voor het uitvoeren van deze werkzaamheden. Het CBS NL heeft deze medewerker 
geïnstrueerd en begeleid.  
Inmiddels is het onderzoek voor wat betreft de samenstelling van de collectieve sector van Bonaire, 
Saba en Sint Eustatius afgerond en is door het CBS NL de collectieve sector van de entiteiten per stand 
1 januari 2011 vastgesteld. De collectieve sector van Bonaire omvat naast het openbaar lichaam zelf 
nog 11 andere entiteiten, terwijl voor zowel Saba als Sint Eustatius geldt dat naast het openbaar 
lichaam zelf er nog een entiteit tot de collectieve sector behoort. De openbare lichamen zijn door het 
CBS NL hierover geïnformeerd.  
Op dit moment wordt gewerkt aan het verkrijgen van de jaarrekeningen 2010 van de entiteiten die tot 
de collectieve sector behoren opdat de rentelasten en overige vereiste cijfers bepaald kunnen worden. 
Het uiteindelijk doel is om de rentelasten te kunnen toetsen aan de rentelastnorm (USD 0) zoals deze in 
de Wet FinBES is voorgeschreven. Volgens plan zal dit onderdeel van het onderzoek in de loop van het 
najaar worden afgerond.  
 
Renteloze leningen 
De Wet FinBES sluit het aangaan van leningen door het openbare lichaam uit, zodat er slechts enkele 
mogelijkheden zijn tot financiering van investeringen door het eiland. Indien er reservering worden 
opgebouwd kan gefinancierd worden via de eigen eilandbegroting. Een andere optie is, dat een 
departement zelf bereid is de investering te doen, danwel beschikbaar te stellen via een bijzondere 
uitkering. Een derde mogelijkheid is het aangaan van een renteloze lening bij een departement in 
Nederland. Een minister kan het openbare lichaam een renteloze lening verschaffen voor het doen van 
de investering, die in feite een voorschot is op de vrije uitkering.  
 
Om dit te bewerkstelligen dient de Eilandsraad van het openbare lichaam een aanvraag in tot het 
verschaffen van een renteloze lening ten behoeve van een investering voor de uitoefening van een 
publieke taak bij de minister die het aangaat, door tussenkomst van het Cft. Het Cft voorziet – zo nodig 
na nader overleg met het openbare lichaam - het verzoek binnen vier weken na ontvangst van het 
verzoek van zijn advies en zendt de aanvraag met advies aan de minister die het aangaat en ter 
informatie alvast aan de minister van BZK.  
Het advies van het Cft heeft betrekking op het beoordelen van de juistheid van het instrument van de 
renteloze lening om in de middelen voor een noodzakelijk geachte investering te voorzien. Het Cft 
beoordeelt de mogelijkheid de financiering aan te gaan met eigen reserves of met een bijzondere 
uitkering. Tevens gaat het Cft na of er sprake is van uitoefening van een publieke taak. Tenslotte 
beoordeelt het Cft of het openbare lichaam met het aangaan van een renteloze lening nog voldoende 
financiële ruimte heeft voor uitvoering van haar taken. De aflossing van de renteloze lening wordt 
immers in mindering gebracht op de Vrije Uitkering en daardoor heeft het openbaar lichaam gedurende 
de looptijd van de lening jaarlijks minder te besteden. 
 
Op dit moment zijn alle drie de eilanden voornemens een aanvraag te doen voor een renteloze lening 
ten behoeve van onderhoud van scholen. Sint Eustatius en Bonaire zijn daarnaast voornemens een 
renteloze lening aan te vragen voor de (nieuw)bouw van het Bestuurskantoor. Bonaire wil daarnaast een 
aanvraag te doen ten behoeve van de overname van Ecopower Bonaire B.V. door WEB Bonaire N.V. 
Saba is voornemens een aanvraag te doen ten behoeve van de uitbreiding van de haven en heeft sinds 
mei 2011 een aanvraag uitstaan voor de aanschaf van een veegtruck. 
9 
 

Ook met Bonaire is afgesproken dat het verbeterproces van het financieel beheer zich jaarlijks zal 
concentreren op een beperkt aantal realistische prioriteiten. In het eerste kwartaal van dit jaar zijn op 
Bonaire niet al te veel stappen gemaakt inzake financieel beheer, terwijl in de kwartalen daarvoor 
Bonaire steeds voortgang boekte. Als oorzaak hiervoor geeft Bonaire hiervoor het vertrek van enkele 
medewerkers van de afdeling Financiën. De werving en selectie van nieuw personeel is al in een 
vergevorderd stadium en Bonaire verwacht de nieuwe medewerkers in de tweede helft van dit jaar aan 
te kunnen trekken. Dit betekent dat ook in het tweede kwartaal op Bonaire geen verandering zal 
optreden in het financieel beheer. Dit baart het Cft zorgen en het heeft bij het bestuur van Bonaire dan 
ook aangedrongen meteen na de aanstelling van de nieuwe medewerkers de verbeterpunten van het 
financieel beheer voor 2012 voortvarend op te pakken zoals het Cft dat gewend is van Bonaire.  
 
Capaciteit 
Hoewel de capaciteit op de afdeling Financiën op Saba en Sint Eustatius met het aantrekken van de 
nieuwe interim-manager en het nieuwe hoofd Financiën het afgelopen halfjaar enigszins is versterkt, 
baart het capaciteitsgebrek het Cft nog steeds grote zorgen. De additionele capaciteit is slechts van 
tijdelijke aard. De ervaring heeft uitgewezen dat na afloop van deze tijdelijke dienstverbanden de 
organisatie terugvalt in de oude situatie en dat de achterblijvende capaciteit niet structureel is versterkt. 
Op deze manier blijven de openbare lichamen afhankelijk van technische bijstand.  
De inzet van (dure) technische assistentie werd voornamelijk gefinancierd uit de IVB (Institutionele 
Versterking en Bestuur) middelen. Met ingang van 2013 zijn de IVB-middelen niet langer beschikbaar. 
Ook de incidentele middelen zoals de doeluitkering Sociaal vangnet en financieel beheer en de 
FinBES/WolBES-middelen zijn ondertussen gecommitteerd dan wel besteed. De openbare lichamen zijn 
op korte termijn dus afhankelijk van (de zeer beperkte) middelen uit hun eigen begroting voor de inzet 
van technische bijstand.  
 
Het Cft ziet de nieuwe leiding bij de afdelingen Financiën op Saba en op Sint Eustatius  als een zeer 
positieve ontwikkeling. Echter blijft de overige kwalitatieve en kwantitatieve capaciteit een zorgenkind. 
Ervaringen uit het verleden hebben aangetoond dat het draaiende houden van de afdelingen Financiën 
zeer afhankelijk is van enkele personen. Op momenten dat bepaalde medewerkers (tijdelijk) wegvallen, 
is dit direct zichtbaar in de kwaliteit en volledigheid van de aan te leveren rapportages.  
Zowel Saba als Sint Eustatius heeft moeite om lokaal geschikte kandidaten aan te trekken. Het Cft heeft 
beide openbare lichamen geadviseerd het capaciteitsvraagstuk innovatief te benaderen. Op Sint 
Eustatius zal zwaar worden ingezet op het upgraden van de huidige capaciteit, het steeds meer 
gebruikmaken van ICT en worden de mogelijkheden voor outsourcing onderzocht. 
 
Ook in het afgelopen half jaar heeft het Cft de samenwerking tussen de openbare lichamen 
gestimuleerd. Tijdens de Financieel Beheerdagen in februari 2012 heeft het Cft de openbare lichamen 
weer bij elkaar gebracht om ervaringen uit te wisselen en uitvoerig van gedachten te wisselen over 
zaken die de openbare financiën van de eilanden raken. Ook worden de openbare lichamen steeds 
geadviseerd intensiever met elkaar informatie uit te wisselen. Dit vindt nog steeds niet op regelmatige 
basis plaats. Met het aanstellen van de nieuwe hoofden Financiën op Saba en Sint Eustatius hoopt het 
Cft dat hier snel verandering in komt. 
 
Het Cft werkt samen met de openbare lichamen aan een meer structurele oplossing van het 
capaciteitsprobleem. De focus is hierbij gericht op het continu opleiden en on-the-job trainen van de 
medewerkers van de afdeling Financiën. In het kader van zijn adviserende taak zijn medewerkers van 
het Cft nog frequenter op de eilanden om de nodige assistentie te verlenen. Zo is het Cft vanaf januari 
aanwezig bij de maandafsluiting op Saba en Sint Eustatius. De maandafsluiting is primair bedoeld om te 
voorkomen dat het openbaar lichaam achteraf wordt geconfronteerd met ongewenste en onverwachte 
afwijkingen. Ook wordt Sint Eustatius intensief bijgestaan bij de voorbereiding van de begroting 2013. 
Hierdoor zal Sint Eustatius beter in staat zijn betrouwbare en goed toegelichte informatie aan te leveren. 
 
Al met al constateert het Cft dat er weliswaar verbeteringen hebben plaatsgevonden op het proces van 
financieel beheer op de BES-eilanden, maar dat het gebrek aan voldoende structurele capaciteit bij de 
11 
 

2011 een overzicht overhandigd vermeldende de saldi van deze rekeningen per respectievelijk 31 
december 2010 en 31 augustus 2011.  
 
De saldi per die data: 
Rekeningen USD  
Lopende rekeningen 141.702 Per 31-08-2011 
Depositorekening 2.028.022 Per 31-12-2010 
Totaal 2.169.724  
 
Overige zaken  
Betalingsachterstanden 2006 en 2007 
In het Bestuurlijk Overleg tussen Nederland en de BES-eilanden op 19 maart 2009 is door het Cft een 
plan van aanpak voorgesteld met betrekking tot de sanering van de betalingsachterstanden ontstaan in 
de periode 1 januari 2006 tot en met 31 december 2007 van de voormalige eilandgebieden Bonaire, Sint 
Eustatius en Saba. Voor de sanering van deze betalingsachterstanden is door de minister van BZK een 
bedrag toegezegd van maximaal ANG 50 miljoen. Er is geen verdeling gemaakt per eilandgebied. 
Het bedrag van ANG 50 miljoen is in december 2009 door de minister van BZK op de rekening 
schuldsanering ten name van het Cft gestort.  
 
Het Cft heeft op basis van de uitgevoerde plausibiliteittoetsen per december 2011 voor een totaal 
bedrag van ANG 42,2 miljoen aan positieve adviezen verstrekt aan de minister van BZK. De 
Rijksaccountantsdienst heeft, op verzoek van de minister van BZK, in een tweetal gevallen een 
reviewonderzoek uitgevoerd op de door het Cft uitgevoerde werkzaamheden en uitgebrachte adviezen.  
Uiteindelijk heeft de minister van BZK een positief besluit genomen op alle door het Cft verstrekte 
adviezen. 
  
Onderstaand is per openbaar lichaam aangegeven welk bedrag beschikbaar is en welk bedrag is gestort 
op de rekening van het ministerie van BZK. 
 
Bedragen in ANG 
Beschikbaar en gestort bedrag door minBZK  50.000.000 
   
Bonaire 28.987.194  
Sint Eustatius 8.600.600  
Saba 4.647.837  
Totaal saneringsadviezen Cft en besluit  -42.235.631 
minBZK 
   
MCB bankkosten/koersverschillen en rente  11.416 
   
TOTAAL teruggestort  7.775.785 
 
De overige betalingsachterstanden over 2006 en 2007 hebben noch de accountantscontrole, noch de 
plausibiliteittoets doorstaan. 
 
Per 1 april 2012 zijn de werkzaamheden van het Cft met betrekking tot het adviseren omtrent saneren 
van betalingsachterstanden Bonaire, Sint Eustatius en Saba definitief tot een einde gekomen. Het loket 
betalingsachterstanden was per 1 oktober 2011 gesloten. 
 
  
13 
 

