Inspectie Leefomgeving en Transport Jaarverslag 2011 -  Inspectie Verkeer en Waterstaat en VROM-Inspectie
Jaarverslag 2011
Inspectie Verkeer en Waterstaat 
en VROM-Inspectie

2 | Inspectie Verkeer en Waterstaat en VROM - Inspectie

4 | Inspectie Verkeer en Waterstaat en VROM - Inspectie

Centraal stonden in 2011, constructieve veiligheid, brandveiligheid van particuliere justitiële inrichtingen en 
zorginstellingen, kwaliteit van energielabels van woningen, energiebesparing en kwaliteit binnenmilieu. 
constructieve veiligheid
Uit eerder onderzoek van de VROM-Inspectie is gebleken dat de controles en het onderhoud van bruggen 
en viaducten onvoldoende waren geborgd. Daarom heeft zij in 2011 de ‘Handreiking constructieve 
veiligheid van bestaande bruggen en viaducten’ opgesteld en onder de aandacht gebracht van gemeenten, 
provincies, Rijkswaterstaat (RWS) en andere instanties die betrokken zijn bij onderhoud en beheer. 
Daarnaast heeft de inspectie onderzoek laten verrichten naar de veiligheid van VZA-constructies 
(betonnen vloeren waarin voorspanning zonder aanhechting is toegepast). De resultaten  
zijn verwerkt in een handreiking voor beheerders en eigenaren, die in 2011 beschikbaar is gesteld. 
brandveiligheid
De themaonderzoeken op het gebied van brandveiligheid richten zich op gebouwen voor grotere 
groepen mensen die minder zelfredzaam zijn. In 2010/2011 heeft de inspectie zorginstellingen,  
justitiële inrichtingen, schouwburgen, bioscopen en kinderdagverblijven onderzocht. Het blijkt dat  
de brandveiligheid in zorginstellingen nog tekortschiet. Bij 30 procent van de zorginrichtingen was de 
bouwkundige brandveiligheid zo slecht dat direct ingrijpen door de gemeenten noodzakelijk was. Het 
onderzoek is op 23 december aan de Tweede Kamer aangeboden.
Ook de brandveiligheid in kinderdagverblijven is voor verbetering vatbaar. De in de onderzochte  
justitiële inrichtingen ten opzichte van de vorige meting substantieel verbeterd. Het onderzoek naar  
de brandveiligheid van justitiële inrichtingen is op 30 juni 2011 aangeboden aan de Tweede Kamer.  
De brandveiligheid van de onderzochte schouwburgen en bioscopen is voldoende. 
binnenmilieu en energiebesparing
De VROM-Inspectie heeft onderzoek gedaan naar de kwaliteit van energielabels van woningen. Ten 
opzichte van eerdere onderzoeken is de kwaliteit verbeterd. Bij ruim 10% van de onderzochte woningen 
wijkt de feitelijke energie-index fors af van de index op het label.
Daarnaast heeft de VROM-Inspectie honderd metingen uitgevoerd in nieuw gebouwde woningen, scholen 
en kinderdagverblijven om de naleving van de regels op het gebied van ventilatie te bepalen en de 
naleving door opdrachtgevers en eigenaren te bevorderen. In de helft van de onderzochte gevallen 
voldeed de capaciteit van het ventilatiesysteem niet aan de wettelijke eisen. 
6 | Inspectie Verkeer en Waterstaat en VROM - Inspectie

de Fukushimaramp
Vanaf het begin op 11 maart van de kernramp in Fukushima heeft de Kernfysische Dienst (KFD) ten 
behoeve van de crisismanagementorganisatie de gebeurtenissen in en om de kernreactoren op de voet 
gevolgd en de consequenties daarvan voor Nederland en Japan beoordeeld. Inhoudelijke bijdragen zijn 
geleverd aan de adviezen van de Ambassade in Japan ten behoeve Nederlanders in Japan. De KFD heeft 
in de periode april - juni 38 besmettingscontroles gedaan op transporten uit Japan. Europees is besloten 
om alle kerncentrales in de EU-landen aan een stresstest te onderwerpen. De KFD heeft de stresstest van 
de Kerncentrale Borssele beoordeeld en de minister van EL&I heeft het nationale rapport aan de 
Europese Commissie (EC) aangeboden. De internationale beoordeling gebeurt in 2012. In de follow-up 
van de ramp heeft de KFD bijdragen geleverd aan het zelfonderzoek door de kerncentrale Borssele en 
aan onderzoek naar de stralingsbesmetting van vliegtuig- en scheepstransporten uit Japan. Ook heeft de 
directeur KFD deelgenomen aan een technische expertbriefing van de Tweede Kamer.
verscherping handhavingrol
De Kernfysische Dienst houdt, onder de politieke verantwoordelijkheid van de minister van Economische 
Zaken, Landbouw en Innovatie, op onafhankelijke wijze toezicht op de Kernenergiewet.
DE KFD richt zich meer op de kerntaken. Procedures en processen zijn hierop aangepast, waarbij de 
handhavingrol van de KFD is verscherpt.
handhaving
Naast de gebruikelijke handhavingbrieven voortkomend uit de stralingsinspecties (totaal ± 85) zijn er 
twee handhavingacties ingezet bij nucleaire installaties. Eén heeft betrekking op tekortkomingen van het 
rapport van een tienjaarlijkse veiligheidsevaluatie. Het gaat om een voornemen last onder dwangsom 
om binnen zes maanden een goede evaluatie in te dienen. De tweede heeft betrekking op beveiliging. 
Ook hierbij gaat het om een voornemen last onder dwangsom. 
kennispositie
Een goede kennispositie is essentieel voor het werk van de KFD. Zoals bij veel andere nucleaire 
toezichthouders wereldwijd is die gebaseerd op zo´n twintig specialistische vakdisciplines. Om de kennis 
op het gewenste hoge niveau te houden, werkt de KFD onder meer nauw samen met het Internationaal 
Atoomenergie Agentschap (IAEA) van de Verenigde Naties te Wenen en nemen KFD-ers deel aan 
internationale kenniskringen. 
nucleaire installaties
De KFD heeft 45 inspecties verricht en gerapporteerd. Er zijn twee IAEA-missies uitgevoerd. Eén gericht 
op de veiligheid van de Hoge Flux Reactor in Petten en één gericht op de beoordeling van de risico´s van 
de kerncentrale in Borssele. Daarnaast is de voorbereiding afgerond van een missie gericht op de 
beveiliging van de nucleaire installaties.
Naast het uitvoeren van inspecties beoordeelt de KFD ook plannen over systemen, structuren, 
procedures, en andere voorstellen tot verbetering van de veiligheid en beveiliging van nucleaire 
installaties. Dit zijn vaak diepgaande, technisch ingewikkelde activiteiten. Hierbij maakt de KFD vaak 
gebruik van gespecialiseerde technische bedrijven, zoals het Gesellschaft für Anlagen- und 
Reaktorsicherheit. In 2011 zijn circa dertig beoordelingen uitgevoerd, zoals bijvoorbeeld verschillende 
beoordelingen over de levensduurverlenging van de kerncentrale Borssele en een beoordeling over een 
structurele aanpak van de gewapende bijstand voor alle nucleaire installaties (door de Dienst Speciale 
Interventies van de KLPD).
8 | Inspectie Verkeer en Waterstaat en VROM - Inspectie

10 | Inspectie Verkeer en Waterstaat en VROM - Inspectie

milieugevaarlijke stoffen
Er is in 2011 voorrang gegeven aan handhaving van de Europese Verordening voor registratie evaluatie  
en autorisatie van stoffen (REACH), aan asbest, genetisch gemodificeerde organismen (GGO’s), biociden, 
(bio)brandstoffen en stoffen die de ozonlaag aantasten. In totaal zijn op het terrein van milieugevaarlijke 
stoffen in 2011 1900 controles uitgevoerd.
gevaarlijke chemische stoffen (REACH)
Voor REACH vervult de VROM-Inspectie voor toezicht en handhaving een coördinatierol op rijksniveau. 
Dit omvangrijke project kent een meerjarenplanning en een intensieve samenwerking met de Arbeids-
inspectie (AI), de nieuwe Voedsel- en Warenautoriteit (nVWA) en het Staatstoezicht op de Mijnen (SodM). 
De VROM-Inspectie richt zich op de producenten, de importeurs en de handelaren van stoffen en 
preparaten voor professioneel gebruik.
In 2011 heeft de inspectie 155 controles naar de naleving van de REACH-verordening uitgevoerd. Bij 25 
controles ging het om specifiek onderzoek naar zogeheten tussenstoffen. 30% voldeed niet volledig aan 
de vereisten. De bedrijven waar het omging zijn hierover bestuursrechtelijk aangeschreven en zullen in 
2012 opnieuw worden gecontroleerd.
In samenwerking met de douane heeft de inspectie gecontroleerd op verboden stoffen. In achttien gevallen 
is bestuursrechtelijk opgetreden en/of zijn producten uit de markt gehaald die een te hoog gehalte aan 
bijvoorbeeld cadmium, polycyclische aromatische koolwaterstoffen of asbest bevatten. Met een Europese 
marktleider op het gebied van additieven voor de kunststofindustrie heeft de inspectie afspraken gemaakt 
om het gebruik van loodchromaat (gele kleurstof in veel kunststoffen) tegen te gaan. 
Wat betreft de zogeheten persistente organische verontreinigde stoffen heeft de inspectie in 2011 tijdens 
26 controles specifiek aandacht besteed aan de opslag van PFOS-houdende blusmiddelen (PFOS staat 
voor perfluoroctaansulfonaten, die schadelijk zijn voor de gezondheid). Vanaf 27 juni 2011 mogen die niet 
meer worden toegepast. De VROM-Inspectie heeft hierover voorlichting gegeven en met enkele grotere 
bedrijven afspraken gemaakt over de verwijdering van PFOS-houdende blusmiddelen uit blusinstallaties. 
In internationaal verband heeft de inspectie enkele gezamenlijke handhavingacties met de Europese 
handhavingpartners afgerond. Een voorbeeld is het onderzoek naar het gebruik van poetsmiddelen  
(met daarin mogelijk PFOS-verbindingen) in de autobranche. 
oplosmiddelen
Sinds 1 januari 2010 gelden in heel Europa aangescherpte normen voor de hoeveelheid oplosmiddelen 
die in verf mag voorkomen. In 2010 mochten handelaren nog oude voorraden verkopen, maar sinds  
1 januari 2011 is dat definitief voorbij. 
12 | Inspectie Verkeer en Waterstaat en VROM - Inspectie

genetisch gemodificeerde organismen (ggo’s)
In 2011 heeft de inspectie vijftig bedrijfscontroles uitgevoerd van ingeperkt gebruik, dat onder andere 
plaatsvindt in laboratoria. In enkele gevallen hebben vergunninghouders besloten om meer te investeren 
in de verbetering van veiligheidsvoorzieningen. De inspectie heeft in 2011 ook twintig locaties gecontroleerd 
waar dat jaar of voorafgaande jaren veldproeven met ggo’s zijn uitgevoerd. Er zijn geen tekortkomingen 
geconstateerd.
Op het punt van markttoelating heeft de inspectie partijen gecontroleerd op de eventuele aanwezigheid 
van ggo’s. In samenwerking met de Stichting Nederlandse Algemene Keuringsdienst (NAK) en het 
ministerie van EL&I zijn dertig maïsmonsters gecontroleerd en in samenwerking met de douane  
tien koolzaadmonsters. Er zijn geen onregelmatigheden aangetroffen. De invoer van genetisch 
gemodificeerde siervissen uit Azië is een halt toegeroepen. 
Samenwerking is een belangrijk aandachtspunt. Een internationale aanpak van illegale import van 
niet-toegelaten ggo’s is effectiever dan een landelijke aanpak en leidt tot een level playing field. Op 
nationaal niveau heeft de inspectie in 2011 de eerste stappen gezet naar de invoering van convenanten 
met vergunninghouders die goed presteren.
biociden
Biociden kennen een vrijwel onbeperkt aantal toepassingen en de regelgeving raakt dus ook veel 
doelgroepen. In 2011 heeft de inspectie controles uitgevoerd bij diverse doelgroepen, variërend van 
jachthavens tot uitvaartcentra. In totaal zijn 475 controles afgerond, waarvan 104 naar aanleiding  
van signalen. In totaal was sprake van iets meer dan 200 beboetbare overtredingen. In 84% van deze 
gevallen ging het om niet tot de Nederlandse markt toegelaten biociden. De inspectie heeft voor 
niet-beboetbare overtredingen waarschuwingen afgegeven. Het naleefgedrag verschilt sterk per 
doelgroep; veelal is onwetendheid met de regelgeving een belangrijke oorzaak waarom ondertoezicht-
staanden die niet naleven. Uit hercontrole op de middelen die in 2010 als niet-toegelaten op de markt 
zijn aangetroffen, blijkt dat de interventie succesvol is geweest, omdat nauwelijks recidive is geconstateerd. 
Ook de controleactie op tijdelijk toegestane meest risicovolle middelen leverde een positief beeld over  
de naleving op. Het gaat om tijdelijk beleid waarbij niet-toegelaten middelen onder voorwaarden op de 
markt mogen blijven. Controle van vijftig bedrijven die aan plaagdierbestrijding doen, leverde op dat de 
helft daarvan biociden niet conform de voorschriften toepast. De inspectie heeft die bedrijven gemaand 
de voorschriften na te leven. Eén bedrijf heeft een bestuurlijke boete opgelegd gekregen.
Voor het gassen van opslagloodsen en woningen hebben de vier bedrijven die actief zijn op dat gebied  
in 2011 circa 10.000 kg sulfurylfluoride gebruikt. De inspectie heeft daarbij geen overtredingen 
geconstateerd, maar heeft wel enkele waarschuwingen gegeven. 
brandstoffen
In 2011 heeft de VROM-Inspectie in het kader van het project biobrandstoffen bij veertien accijns-
goederenplaatshouders administratiecontroles uitgevoerd. De controles zijn samen met de Nederlandse 
Emissieautoriteit (NEa) en van tevoren afgestemd met de Belastingdienst. De twee bedrijven zijn 
gesommeerd om over het jaar 2010 alsnog een biobrandstoffenrapportage in te leveren omdat zij in 
Nederland brandstoffen aan het wegverkeer hebben geleverd. De bevindingen zijn gerapporteerd aan  
de Europese Unie (EU). De inspectie heeft het toezicht op de toevoeging van biobrandstoffen in 2011 
overgedragen aan de NEa. 
14 | Inspectie Verkeer en Waterstaat en VROM - Inspectie

16 | Inspectie Verkeer en Waterstaat en VROM - Inspectie

defensie-inrichtingen
De VROM-Inspectie houdt toezicht op 165 defensie-inrichtingen. De inspectie streeft ernaar dat het 
ministerie van Defensie de Wabo-vergunningen en direct werkende milieuregels in 2014 naleeft. Daarbij 
wordt geleidelijk overgegaan op systeemgericht toezicht (op basis van een risicobenadering).
In 2011 heeft de inspectie dertig milieucontroles, zestig themacontroles op bouwregelgeving en zeventig 
brandveiligheidscontroles uitgevoerd. Daarnaast zijn er vijftien Wabo–brede systeemgerichte controles 
uitgevoerd, inclusief reality-checks bij defensieonderdelen die ver genoeg zijn met de ontwikkeling van 
hun managementcompliancesystemen. Ook zijn dertig klachten en meldingen afgehandeld en de 
geluidscontouren van de AWACS-basis over de Duitse grens in Limburg aan de geluidszone getoetst.
In 2011 heeft de inspectie het rapport ‘Meerjarenbeeld Defensie-toezicht’ uitgebracht over de jaren 2008, 
2009 en 2010. Samen met de bevindingen van 2011 levert dit het volgende beeld op. 
Van 2008 tot 2011 heeft de inspectie 147 inrichtingen klassiek geïnspecteerd; daarbij zijn zo’n 3100 
milieurelevante activiteiten getoetst aan de geldende regelgeving. Bij ruim 1000 activiteiten zijn 
essentiële overtredingen geconstateerd. Het nalevingpercentage komt daarmee uit op 67%. De meeste 
nalevingproblemen betreffen koelinstallaties, bovengrondse tanks, opslag van gasflessen, opslag en 
werkplaatsen voor munitie, schietbanen en olie-water-slibscheiders.
In 2011 heeft de inspectie ook geconstateerd dat niet alleen de naleving van milieuaspecten, maar ook die 
van bouwvoorschriften en brandveiligheid bij Defensie een impuls moet krijgen. Daartoe moet Defensie 
de lopende ontwikkeling en implementatie van adequate managementsystemen intensiveren. Defensie 
is daarmee aan de slag gegaan. De inspectie toetst de voortgang met een combinatie van klassiek 
toezicht en systeemgericht toezicht. 
bijzondere inrichtingen
Voor zeven inrichtingen in Nederland waar gevaarlijke stoffen worden opgeslagen of gebruikt geldt het 
rijk uit het oogpunt van staatsveiligheid als het bevoegd gezag. Het gaat om koninklijke paleizen en 
vestigingen van het RIVM, TNO en de vuurwerkopslag in Ulicoten. De VROM-Inspectie heeft daar in  
2011 vier milieucontroles uitgevoerd, evenals een controle in het kader van het Besluit Risico Zware 
Ongevallen (BRZO). Een belangrijke conclusie is dat de vergunning voor TNO in Rijswijk verouderd  
en ontoereikend is en onvoldoende aanknopingspunten voor handhaving biedt. Door druk vanuit  
de inspectie komt er een nieuwe vergunning. 
explosieven voor civiel gebruik
De Wet explosieven voor civiel gebruik (Wecg) is van toepassing op bedrijven en personen die voor civiele 
doeleinden gebruik maken van explosieven. In Nederland gaat het om zo’n 200 inrichtingen. Nederland 
is mondiale distributeur van dergelijke explosieven, met veel opslag in Nederland. Het grootste deel van 
de import (83.000 ton) wordt doorgevoerd naar klanten in branches als offshore, olie/gasexploratie, 
sloop en industrie.
In de komende drie jaar moet de naleving van de Wecg door de meest risicovolle branches (qua safety  
en security) op orde komen.
In 2011 heeft de inspectie de nadruk gelegd op controles en handhaving van bedrijven die betrokken zijn 
bij de in-, uit- en doorvoer van explosieven. Het gaat onder meer om mediators voor oliemaatschappijen, 
sloopbedrijven, munitiehandelaren en ketelreinigers. Uit deze handhavingactie, waarvoor de inspectie 
vijftig bedrijven heeft gecontroleerd, blijkt dat werknemers die met explosieven werken niet beschikken 
18 | Inspectie Verkeer en Waterstaat en VROM - Inspectie

In 2011 heeft de verkoop van illegaal vuurwerk via webshops een grote vlucht genomen. De vuurwerk-
artikelen werden via pakketpost door postorderbedrijven bij de klanten thuis bezorgd. De IOD heeft in 
samenwerking met de politie en het functioneel parket van het Openbaar Ministerie diverse acties 
ondernomen om deze handel te bestrijden. Er wordt samengewerkt met de bevoegde autoriteiten in  
met name Polen, Duitsland en België. 
De IOD ondersteunt en stimuleert de politie bij opsporingsonderzoeken naar illegaal vuurwerk en is sinds 
eind 2011 zelf bezig met een strafrechtelijk onderzoek naar een (internet)handelaar in illegaal vuurwerk.
 
buisleidingen 
 
Samen met het Staatstoezicht op de Mijnen voert de VROM-Inspectie toezicht uit op de naleving van het 
Besluit externe veiligheid buisleidingen, dat op 1 januari 2011 in werking is getreden voor de aardgas- en 
aardolieproductvoerende buisleidingen. Het toezicht richt zich op de circa 45 exploitanten van buisleidingen.  
 
De inspectie heeft dertien audits uitgevoerd, waarin is onderzocht of de exploitant het veiligheidsbeheer 
uitvoert zoals wettelijk is vereist. In verband hiermee heeft de inspectie zes voornemens tot dwangsom 
uitgestuurd. Verder heeft de inspectie een incidentonderzoek uitgevoerd naar de oorzaken van een grote 
olielekkage nabij Vlake. Daarnaast zijn verschillende incidenten gemeld, waarover de exploitanten door 
middel van een incidentonderzoek hebben gerapporteerd. In één geval is de verplichte melding aan de 
inspectie te laat gekomen. De inspectie heeft het desbetreffende bedrijf aangeschreven met een 
voornemen tot last onder dwangsom. 
 
In 2011 heeft de inspectie rapportages uitgebracht over de monitoring van samenstellende componenten 
in buisleidingsystemen en over het veiligheidsbeheer in 2010 bij twaalf buisleidingexploitanten. Op basis 
van deze rapportages en de resultaten uit 2011 concludeert de inspectie dat de exploitanten over het 
algemeen nog heel wat werk moeten verzetten om de veiligheid te verbeteren. Vaak is het risicomanagement- 
systeem nog onvolledig of onvoldoende toegespitst op buisleidingen. Verder zijn de risico’s in veel gevallen 
nog onvoldoende uitgewerkt en heeft de exploitant onvoldoende inzicht in de naleving. Ook blijkt dat 
exploitanten te weinig toezicht uitoefenen op werkzaamheden die zij door derden laten uitvoeren.  
 
20 | Inspectie Verkeer en Waterstaat en VROM - Inspectie

De VROM-Inspectie houdt toezicht op de naleving van Europese en nationale normen en wettelijke 
regels die dienen om rijksdoelen op het gebied van luchtemissies, energie, klimaat en externe veiligheid 
te halen. Hierbij beoordeelt de inspectie in hoeverre (inter)nationale milieuregels adequaat worden 
geïmplementeerd, nageleefd en wat de kwaliteit van de uitvoering is. De inspectie richt zich vooral  
op bedrijven en branches die door hun aard en omvang een grote stempel drukken op landelijke 
luchtemissies en op het landelijk energieverbruik en die de grootste externe-veiligheidsrisico’s met  
zich meebrengen. Deze bedrijven vallen onder het bevoegde gezag van gemeenten of provincies. 
versterking van het stelsel
In samenwerking met Duitsland heeft de inspectie een voorstel opgesteld dat erop is gericht inspectieles-
sen te trekken uit industriële incidenten. Verder heeft de inspectie twee uitvoerbaarheid en handhaaf -
baarheid toetsen uitgevoerd: in de publicatiereeks gevaarlijke stoffen PGS-15 (over opslag gevaarlijke 
stoffen) en de Industrial Emission Directive, voorheen de IPPC-richtlijn. 
beoordeling Wabovergunningen majeure bedrijven
Op basis van haar formele adviesbevoegdheid toetst de inspectie of de vergunningen die het bevoegd 
gezag verleent aan majeure bedrijven voldoen aan Europees en nationaal gestelde milieueisen. Zij voert 
de toetsing bij voorkeur in een vroeg stadium uit om formele procedures te voorkomen.
In 2011 zijn circa 190 dossiers van een omgevingsgunning-procedure van majeure bedrijven ter 
beoordeling aan de VROM-Inspectie aangeboden. De toetsing van 135 van die procedures is in dat jaar 
afgerond. De inspectie toetst onder meer op externe veiligheidsaspecten en de toepassing van best 
bestaande technieken op grond van de richtlijn. In 30% van de gevallen beoordeelde de inspectie de 
procedure proactief. Dat heeft ertoe geleid dat slechts in twaalf gevallen een formele zienswijze is 
gegeven en in drie gevallen beroep is aangetekend. Verder heeft de inspectie een thematisch onderzoek 
uitgevoerd naar dioxine-emissies, waarin is geïnventariseerd welke potentiële (onbekende) industriële 
dioxinebronnen aanwezig zijn en of het bevoegd gezag in bestaande vergunningen de juiste normen  
heeft toegepast. Uit het onderzoek is gebleken dat in 4 van de 13 beoordeelde vergunningen de 
normstelling conform de best bestaande technieken was. De feitelijke emissies voldeden in de acht 
gevallen waarin die bekend waren wel aan de normstelling. Naar gelang de bevindingen heeft de 
inspectie het bevoegd gezag verzocht passende maatregelen te nemen.
naleving omgevingsvergunningen
Naar aanleiding van incidenten bij of signalen over majeure bedrijven heeft de inspectie in 2011 
onderzoeken uitgevoerd naar de omgevingsvergunning van die bedrijven en naar het toezicht door het 
bevoegd gezag op de naleving van die vergunning. Uit deze onderzoeken blijkt vaak dat bedrijven de 
vergunning beter kunnen naleven en dat het bevoegd gezag beter toezicht kan houden en beter kan 
handhaven. Dat blijkt uit de volgende drie voorbeelden.
Naar aanleiding van een klacht tegen de manier waarop de Milieudienst Rotterdam (DCMR) invulling 
geeft aan haar Wabo-taken bij een BRZO-bedrijf heeft de VROM-Inspectie deze casus onderzocht. Er  
is geconcludeerd dat DCMR tekort is geschoten in zijn taakvervulling. De DCMR heeft naar aanleiding 
daarvan enkele verbetertrajecten in gang gezet. 
Bij onderzoek naar aanleiding van klachten die ontstonden bij de opstart van een vuilverbrandings-
installatie bleek dat het bedrijf in kwestie de emissienormen overschreed. Uit onderzoek van de VROM-
Inspectie bleek dat de vergunning niets regelt over eventueel verhoogde emissies in de opstartfase. 
Nader onderzoek toonde aan dat de installatie zonder verhoogde emissies kan worden opgestart door 
22 | Inspectie Verkeer en Waterstaat en VROM - Inspectie

De IOD heeft het onderzoek van de politie naar strafbare feiten door Chemie-Pack ondersteund met 
technische en analytische expertise.
quick-scan BRZO
Op verzoek van de Tweede Kamer heeft de VROM-Inspectie door middel van een quickscan BRZO-
bedrijven in beeld gebracht welke bedrijven in 2009/2010 meer dan één keer tekortschoten op 
onderdelen van het veiligheidsmanagementsysteem. Daarbij heeft de inspectie ook in beeld gebracht  
of en hoe het bevoegd gezag handhavend heeft opgetreden.
Na de brand bij Chemie-Pack heeft de inspectie op verzoek van de Tweede Kamer door middel van een 
quickscan onderzoek verricht naar de manier waarop in totaal circa 400 risicovolle bedrijven (BRZO-
bedrijven) de veiligheidsvoorschriften naleven. 25 bedrijven bleken de risico’s onvoldoende te beheersen. 
Uit vervolgonderzoek bleek dat de meeste bedrijven mede dankzij handhavend optreden van het 
bevoegd gezag de vereiste verbetering hebben doorgevoerd. Bij twaalf bedrijven is het nodig  
het handhavingstraject voort te zetten.
PGS-15
Bij alle 340 bedrijven met een grote opslag van gevaarlijke stoffen heeft de inspectie in beeld gebracht 
hoe deze brandveiligheid, zoals beschreven in de richtlijnen PGS-15 over opslag gevaarlijke stoffen, 
waarborgen. Daar waar de inspectie naleeftekorten heeft geconstateerd, zijn acties in gang gezet om  
die zo spoedig mogelijk weg te werken.
sanering LPG-tankstations
De VROM-Inspectie heeft onderzocht hoe LPG-tankstations veiligheidsknelpunten wegwerken. Op basis 
van de resultaten concludeert zij dat de LPG-stations situaties met een hoog plaatsgebonden risico 
vrijwel hebben weggewerkt. In zeven gevallen heeft de inspectie een juridisch verzoek bij het bevoegd 
gezag ingediend om de vergunning aan te passen of in te trekken. Ook is in vijf gevallen een 
ingebrekestelling opgelegd aan het bevoegd gezag.
tankopslagbedrijven 
De Taskforce Implementatie Buncefieldmaatregelen heeft in beeld gebracht welke ongeveer 150 grote 
tankopslagbedrijven in Nederland beschikken over grote verticale opslagtanks. De taskforce is nagegaan 
in welke mate die bedrijven voldoen aan de voorschriften. Nadat de inspectie afwijkingen van de 
voorschriften had geconstateerd, is aangedrongen op zo spoedig mogelijke verbetering.
24 | Inspectie Verkeer en Waterstaat en VROM - Inspectie

nationaal
convenanten
De inspectie is begonnen de mogelijkheden te verkennen van convenanten met goedwillende en goed 
presterende grote producenten/importeurs van elektronica en speelgoed samen met nVWA en douane.
preventieverplichting verpakkingen
In 2011 heeft de inspectie een rapport over de onderlinge vergelijking van verpakkingen (wijnflessen/
cornflakesdozen) gepubliceerd. Veel verpakkingen kunnen en moeten volgens het verpakkingenbesluit 
veel lichter en dus milieuvriendelijker. De resultaten kregen aandacht in de media en zetten de branche 
aan tot verbeteringen. 
zware metalen in verpakkingen
In 2011 heeft de inspectie het rapport ‘Zware metalen in verpakkingen’ gepubliceerd. Circa 10% van  
de onderzochte verpakkingen bleek te veel zware metalen te bevatten (vooral lood). 
recyclingverplichting elektronica-afval
Het rapport ‘Monitoringrapportage ICT-Milieu over 2009’ is in 2011 gepubliceerd. ICT-Milieu voldoet aan 
de verplichtingen die het heeft op het gebied van de rapportage, de inzameling en de recycling van 
ICT-apparaten, maar er zijn diverse verbeteringen mogelijk.
Eind 2011 voerde de inspectie bij retailbedrijven een controleactie uit naar de plicht om oude 
spaarlampen in te zamelen (die vaak kwik bevatten). De helft van de bedrijven nam bij de verkoop van 
een nieuwe spaarlamp de oude spaarlamp niet in, terwijl zij daartoe wel verplicht zijn.
beperking van gevaarlijke stoffen
In 2011 publiceerde de inspectie een rapport over de controles die zij in 2010 en 2011 heeft uitgevoerd 
naar gevaarlijke stoffen in elektronica. Van het onderzochte ‘kermis- en braderiespeelgoed’ bleek 74% te 
veel lood te bevatten. Bij groot huishoudelijk witgoed heeft de inspectie geen overtredingen aangetroffen.
ecodesign
De inspectie heeft 639 consumentenproducten gescreend of deze voldoen aan de eisen voor energieverbruik 
in de standby- en de uitstand. Zo’n 16,5% van de producten leek niet te voldoen, waarop de inspectie 
vervolgacties heeft ondernomen. De resultaten worden gebruikt om in de komende jaren de naleving  
te controleren. 
Op het gebied van verlichting heeft de inspectie van zo’n honderd spaarlampen van achttien merken 
bekeken of alle verplichte milieu-informatie op de verpakking staat. Bij drie merken doet zij vervolg-
onderzoek. Ook heeft de inspectie gecontroleerd of leveranciers en detaillisten voldoen aan de 
bepalingen rond het gloeilampverbod.
In 2011 heeft de inspectie voorbereidingen getroffen voor een meerjarig Europees toezichtproject voor de 
Ecodesignregelgeving. Ook zijn er initiële afspraken gemaakt voor samenwerking met de Chinese 
overheid rondom het toezicht op Europese milieueisen voor elektronica. 
bunkerolie
In augustus 2011 heeft de inspectie een onderzoek naar de bunkerolieketen gepubliceerd. Zowel aan 
het begin, het midden als aan het eind van de keten blijkt risico te bestaan op het wegmengen van 
gevaarlijke afvalstoffen. De inspectie controleert nu op die risicopunten.
26 | Inspectie Verkeer en Waterstaat en VROM - Inspectie

Samen met de IVW en het KLPD zijn zogeheten Vlag-dekt-lading-controles gehouden. In totaal zijn zes 
wegcontroles op drie verschillende locaties gehouden, waarbij de inspecties en het korps 156 voertuigen 
hebben geïnspecteerd. Alle voertuigen werden integraal gecontroleerd. Er is vier keer proces-verbaal 
opgemaakt. Bovendien werd er vier keer een waarschuwing gegeven omdat de vervoerder een 
begeleidingsdocument niet correct had opgesteld.
De eerste ferrycontrole van de inspectie (in samenwerking met het Verenigd Koninkrijk) heeft op 26 april 
plaatsgevonden. In totaal controleerde de inspectie 29 containers. In zeven gevallen ontbraken de 
verplichte verwerkingscontracten voor het afval. 
Uit inspecties die waren gericht op de export van afval naar nieuwe Europese lidstaten bleken vier 
transporten naar Bulgarije illegaal te zijn uitgevoerd. De bedrijven zijn niet in Bulgarije bekend. In 
containers van die bedrijven werd afval aangetroffen. De vier containers zijn vastgehouden omdat  
de begeleidende documenten niet juist en niet volledig waren ingevuld.
bedrijfsinspecties
De inspectie heeft drie onderzoeken uitgevoerd naar bedrijven waar (aanwijzingen voor) overtredingen van 
de EVOA aan de orde waren. 
elektronica-afval
De inspectie heeft de evaluatie en de vooruitblik ’Ketenhandhaving elektrische en elektronische apparaten’ 
gepubliceerd, evenals een rapport waarin een balans is opgenomen van de omvang van de diverse stromen 
binnen deze keten. 
In augustus en september heeft de inspectie hercontroles uitgevoerd bij acht kringloopwinkels waar in  
2010 overtredingen waren geconstateerd en waarschuwingen gegeven. Er zijn geen misstanden meer 
aangetroffen.
De inspectie heeft op drie containerlaadterreinen in Amsterdam en Haarlem samen met de politie en  
de douane controles in het kader van de Afrika-actie uitgevoerd. In totaal werden 42 EVOA-overtredingen 
geconstateerd, voornamelijk illegale export van elektronica-afval naar Afrika. De afhandeling van de 
processen-verbaal door de politie is voor tweederde voltooid, de VROM-Inspectie levert bijstand. 
In september heeft de inspectie het aangescherpte handhavingsbeleid voor gebruikte elektronica 
bekendgemaakt. Aan 52 bedrijven die (gebruikte) elektronica im- of exporteren is een brief verzonden 
waarin aangegeven is dat het in geval van in- dan wel export van gebruikte elektronica aan de eigenaar is 
om met documentatie aan te tonen dat sprake is van werkzame apparaten, omdat de apparatuur anders 
onder de afvalregelgeving valt. Begin 2011 heeft de inspectie ook een folder en een poster over dit 
onderwerp gemaakt.
In december heeft de inspectie het rapport ‘Afgifte elektronica-afval door elektronicawinkels-en-postorder-
bedrijven’ gepubliceerd. Daarin concludeert zij dat er bij de afgifte van afgedankte elektronica door vijf 
grote elektronicaketens geen overtredingen zijn geconstateerd. De drie onderzochte postorder-bedrijven/ 
internetwinkels waren wel in overtreding. Bij hercontroles bleken deze bedrijven de regels na te leven.
28 | Inspectie Verkeer en Waterstaat en VROM - Inspectie

30 | Inspectie Verkeer en Waterstaat en VROM - Inspectie

signalen
In 2011 zijn bij de inspectie 384 signalen over mogelijke misstanden bij bodemsaneringbedrijven 
binnengekomen. Dit is een lichte stijging ten opzichte van voorgaande jaren. In 2011 heeft de inspectie 
239 signalen over 178 bedrijven afgedaan. Er zijn 97 bedrijven inhoudelijk onderzocht, terwijl de overige 
81 bedrijven met het oog op latere analyse zijn geregistreerd.
interventieteams bodem
De inspectie heef twee grote, langdurende onderzoeken afgerond. De erkenning van een klein adviesbureau 
is ingetrokken. Een ander, middelgroot adviesbureau heeft een last onder dwangsom gekregen. Vier kleinere 
interventieteamzaken (in Limburg, Utrecht en Limburg/Brabant) hebben tot waarschuwingen of een 
dwangsom geleid. Twee onderzoeken (in Gelderland en Overijssel) lopen nog. Bij zo’n tien bedrijven heeft de 
inspectie nazorg of verscherpt toezicht ingesteld.
In 2011 heeft de inspectie in vijf provincies geïnvesteerd in informatie-uitwisseling en toezichtprioritering. 
Informatie over bedrijven met een vastgesteld hoog risico op ernstige overtredingen wordt uitgewisseld. 
Het gaat om de provincies Noord-Holland, Utrecht, Limburg, Gelderland en Overijssel. De ervaring leert 
dat handhavingpartners in beweging komen als de inspectie het initiatief neemt.
stelselverantwoordelijkheid en ketenregierol bodem
De inspectie heeft in 2011 het rapport ‘Quick scan handhavingervaringen Besluit bodemkwaliteit’ 
gepubliceerd. Dit heeft geleid tot uitgebreide aandacht voor het onderwerp handhaving en handhaaf-
baarheid in de evaluatie van het Besluit bodemkwaliteit, die in 2011 aan de Tweede Kamer is gezonden.
risicothema’s bodem
Op basis van risicoanalyse heeft de inspectie het thema grondopslag onderzocht. Zij heeft daarover  
in 2011 het rapport ‘Grond-op-hopen’ openbaar gemaakt. Hieruit blijkt dat geen van de onderzochte 
grondopslagen van de gemeenten en slechts 20% van die van loonwerkers beschikt over de vereiste 
erkenning.
Op basis van dit onderzoek heeft de inspectie in november/december 2011 een Actiemaand Grondopslag 
georganiseerd. In die maand zijn er zestig grondopslagen van zowel bedrijven als gemeenten onderzocht. 
52% van de gemeentelijke grondopslagen was in overtreding. Van de bedrijven was 70% in overtreding. De 
inspectie heeft de overtreders een last onder dwangsom aangezegd. Ondanks de vooruitgang bij 
gemeenten is het naleeftekort nog te groot. 
Voorafgaand aan de actiemaand heeft de inspectie uitgebreid over het onderwerp gecommuniceerd. Onder 
de doelgroep (meer dan 2000 bedrijven en gemeenten) is een ‘zelftest’ uitgezet. Aan de hand daarvan 
konden gemeenten of bedrijven eenvoudig bepalen of zij al dan niet in overtreding waren. De inspectie 
maakte ook duidelijke welke maatregelen zij konden treffen om een overtreding op te heffen. De respons 
was 942, ruim een derde van de doelgroep. 51% gaf zelf aan in overtreding te zijn. De inspectie rondt begin 
2012 een rapportage over de actiemaand af. 
Aan het begin van het communicatietraject hadden 178 bedrijven/gemeenten een erkenning. Inmiddels 
zijn dat er 246.
Een ander punt waar de inspectie naar aanleiding van risicoanalyse onderzoek heeft gedaan, is 
bodemveldwerk. Dat heeft geleid tot het rapport ‘Boren in dossiers’, over de kwaliteitsystemen die bij 
bodemveldwerk (bijvoorbeeld boringen) worden gehanteerd. Bij meer dan de helft van de 21 
onderzochte bedrijven blijkt het kwaliteitssysteem afdoende om een flink aantal tekortkomingen te 
voorkomen. 
32 | Inspectie Verkeer en Waterstaat en VROM - Inspectie

34 | Inspectie Verkeer en Waterstaat en VROM - Inspectie

drinkwatervoorziening
Medio 2011 is de nieuwe drinkwaterregelgeving (Drinkwaterwet, Drinkwaterbesluit en drie ministeriële 
regelingen) in werking getreden. Voor de inspectie betekent dit een uitbreiding van haar toezichtstaak.  
De Inspectie, die al regulier toezicht (op locatie) en systeemtoezicht (op administratieve gegevens) op  
de drinkwaterbedrijven hield, heeft inmiddels een begin gemaakt met de invulling van deze nieuwe 
toezichttaken onder meer samen met de Vereniging van Waterbedrijven in Nederland (Vewin). Voor de 
prestatievergelijking bereidt zij een protocol voor en voor de leveringsplannen zijn de eerste verstorings-
risicoanalyses beoordeeld. In 2011 is een derde deel van de 165 eigen winningen geïnspecteerd. Daarbij lag 
het accent op de uitvoering van het verplichte meetprogramma en het melden van normoverschrijdingen 
aan de inspectie. Het aantal geconstateerde overtredingen bij de eigen winningen was beperkt. 
legionellapreventie
De Interventiestrategie Legionellapreventie richt zich op de eigenaren van prioritaire installaties, zoals 
ziekenhuizen, zorginstellingen, hotels, zwembaden, etcetera. Alle naar schatting 18.000 instellingen 
moeten risicoanalyses voor de installaties en een daarop gebaseerd beheersplan hebben, om vervolgens 
de daaruit volgende maatregelen uit te voeren. De drinkwaterbedrijven voeren de controles uit. Bij 
ernstige naleeftekorten met een sterk verhoogd risico dragen de drinkwaterbedrijven het dossier voor 
handhaving over aan de VROM-Inspectie. In 2011 zijn circa 2300 controles bij prioritaire installaties 
uitgevoerd. Bij 317 dossiers was sprake van een ernstig naleeftekort. In het derde jaar van de interventie-
strategie is het aantal handhavingzaken met bijna 50% afgenomen ten opzichte van 2010. In 82 gevallen 
heeft de inspectie een brief met een voornemen tot last onder dwangsom gestuurd naar een niet-
prioritaire instelling die gebruik maakt van een alternatieve techniek.
Eigenaren van prioritaire collectieve (drinkwater)installaties moeten hun installatie elk half jaar op 
legionellabesmetting laten controleren. Als daarbij wordt geconstateerd dat de norm voor legionella wordt 
overschreden, moet een eigenaar dat aan de inspectie melden en een plan indienen waarin staat welke 
maatregelen hij zal nemen om de besmetting te saneren. In 2011 heeft de inspectie een webformulier 
ingevoerd om meldingen mogelijk te maken, waarmee zij de regeldruk voor bedrijven heeft verminderd. 
Op het gebied van meldingen werkt de inspectie nauw samen met gemeentelijke gezondheidsdiensten 
(GGD’s). De samenwerkingsafspraken hebben betrekking op het informeren van gebruikers van prioritaire 
installaties bij normoverschrijdingen, verificatie van de genomen maatregelen en het uitvoeren van extra 
inspecties als er patiënten met legionellose worden gemeld bij de GGD. De inspectierichtlijn voor het 
controleren van collectieve drinkwaterinstallaties is aangepast naar aanleiding van de inwerkingtreding van 
de Drinkwaterwet en het Drinkwaterbesluit. Ruim 150 inspecteurs van de drinkwaterbedrijven maken nu 
gebruik van de nieuwe richtlijn, waarmee de uniformiteit van de controletaak verder is verbeterd.
In samenwerking met de Raad voor Accreditatie heeft de inspectie alle laboratoria en adviesbedrijven die 
betrokken zijn bij de monsterneming en de analyse van legionella in drinkwater aangeschreven. Het 
Drinkwaterbesluit schrijft voor dat zowel het nemen als het analyseren van monsters onder accreditatie 
moet plaatsvinden. Bij het nemen van monsters werd vaak niet aan die verplichting voldaan. De 
handhavingactie heeft geleid tot diverse aanvragen bij de Raad voor Accreditatie.
36 | Inspectie Verkeer en Waterstaat en VROM - Inspectie

Het interbestuurlijk toezicht op gemeenten wordt een taak van de provincies. De Inspectie behoudt  
haar taak van sober interbestuurlijk toezicht op de provincies. Vanaf de tweede helft van 2011 heeft de 
inspectie haar netwerkactiviteiten en haar monitoring van de vorming van regionale uitvoeringsdiensten 
beëindigd en haar inspanning gericht op een goede informatieoverdracht aan provincies. Daarnaast heeft 
zij bij dertig gemeenten een nalevingonderzoek uitgevoerd op risicovolle thema’s, te weten asbest, 
bodem, brandveiligheid, handhaving bestemmingsplannen en constructieve veiligheid.
regiospecifieke activiteiten
De regionale accountmanagers hebben in twee ‘gemeenteronden’ ruim vierhonderd gemeenten bezocht. 
Het doel van de bezoeken is informatie brengen (over bijvoorbeeld inspectiesignalen of de handreiking 
Handhaving Bodemkwaliteit) en halen (ten behoeve van inspectieprojecten).
Verder heeft de inspectie een impuls gegeven aan de versterking van decentrale uitvoering op risicothema’s. 
Die thema’s waren asbestverwijdering, bodemverontreiniging, kwaliteit en veiligheid van gebouwen en 
van gemeentelijke bruggen en viaducten, en handhaving van bestemmingsplannen. Hiervoor is bij dertig 
geselecteerde gemeenten onderzoek gedaan in overleg met de provincies. Het onderzoek toont aan dat 
de kwaliteit van de uitvoering bij de geselecteerde gemeenten nog niet op orde is. De inspectie heeft met 
de gemeenten afspraken over verbeteringen gemaakt. Zij heeft relevante informatie overgedragen aan 
de provincies.
wabo, regionale uitvoeringsdiensten 
In 2011 is de implementatie van de Wabo bij de gemeenten gemonitord, evenals de de ontwikkeling van 
de regionale uitvoeringsdiensten. In de gemeenteronden zijn de gemeenten bevraagd over digitalisering, 
inhoudelijke problemen met de nieuwe wetgeving, de samenwerking met andere partners en termijn-
overschrijdingen. De onderzoeken hebben een goed inzicht opgeleverd over de actuele stand van zaken.
Daarnaast heeft de inspectie de staatssecretaris geïnformeerd over de voortgang van de ontwikkeling 
van de regionale uitvoeringsdiensten. Dat gebeurde via sfeerbeelden en reacties op de informatie van 
provincies over de voortgang.
38 | Inspectie Verkeer en Waterstaat en VROM - Inspectie

versterking mondiale milieuhandhaving
De International Conference for Environmental Compliance and Enforcement (INECE), het mondiale 
netwerk van milieuhandhavers waar Nederland actief aan deelneemt, leidt een internationaal 
inspectieproject voor handhavingsautoriteiten in grote zeehavens. De VROM-Inspectie is een van  
de trekkers van dit project. In dat kader heeft een Nigeriaans inspectieteam onder begeleiding van de 
inspectie in havens inspecties uitgevoerd om hun inspecteurs te trainen in het herkennen en afhandelen 
van illegale afvaltransporten.
Nederland (in dit geval de VROM-Inspectie) is voorzitter van de Convention on the Transboundary Effects 
on Industrial Accidents van de Economische Europese Commissie van de Verenigde Naties. Ruim veertig 
landen, waaronder Nederland, hebben verplichtingen in het kader van dit verdrag, dat als doel heeft  
de veiligheid van industriële bedrijven te verhogen. Adequate handhaving is in dat kader een onmisbaar 
element. De inspectie heeft trainingen ontwikkeld en die gegeven aan inspecteurs die toezicht moeten 
houden op deze complexe bedrijven. 
samenwerking met China
In 2011 is de al eerder in gang gezette samenwerking met China op het gebied van de export van 
vuurwerk naar Nederland en de export van afvalstoffen vanuit Nederland naar China verder versterkt en 
uitgebreid. Eind 2011 resulteerde dit in de ondertekening van een formele samenwerkingsovereenkomst 
door de staatssecretaris en de Chinese nationale toezichthouder, waarin de gemaakte afspraken zijn 
geconcretiseerd. Verder is een begin gemaakt met de samenwerking met China op het gebied van 
informatie-uitwisseling over producten uit China die via de Rotterdamse haven Europa binnenkomen. 
versterking Europese milieuhandhaving
Het Europese IMPEL-netwerk (IMPEL staat voor Implementation and Enforcement of Environmental 
Law) is een gezaghebbende organisatie voor samenwerking tussen inspectieorganisaties uit 32 Europese 
landen. De VROM-Inspectie heeft in 2011 geparticipeerd in meerdere IMPEL-projecten die gericht waren 
op gezamenlijke inspecties bij grensoverschrijdende afvaltransporten, de ontwikkeling van methodieken 
voor milieu-inspecties, vernieuwing van het milieutoezicht en de auditing van milieu-inspecties in 
Europa. Verder heeft zij op een IMPEL-bijeenkomst de resultaten gepresenteerd van de diverse projecten 
die Nederland leidt, waaronder een project dat gericht is op afvalstoffen afkomstig uit de elektronica en 
de samenwerking op dit onderwerp tussen Europa en Azië. 
Ook heeft de inspectie een vervolg gegeven aan nauwere samenwerking tussen internationale 
vertegenwoordigers van het Openbaar Ministerie en een verdere harmonisering van hun vervolg- en 
sanctiebeleid bij illegale handelingen met afval en daaraan gerelateerde onderwerpen. Een door de 
inspectie uitgewerkt voorstel voor de uitvoering van een project in dit verband is inmiddels door de 
General Assembly van IMPEL aangenomen.
 
De inspectie werkt niet alleen samen in IMPEL-verband, maar neemt ook deel aan diverse samenwerkings-
verbanden van Europese toezichthouders op het gebied van milieueisen aan producten.
Op initiatief van de politie is met medewerking van de IOD het informele netwerk EnviCrimeNet gestart. 
Europol ondersteunt het netwerk met een secretariaat en het onderhouden van een besloten website. Op 
de site kunnen opsporingsdiensten informatie en ‘best practices’ uitwisselen met andere diensten door heel 
Europa. Zaakinformatie wordt niet via het netwerk uitgewisseld. 
40 | Inspectie Verkeer en Waterstaat en VROM - Inspectie

integriteit woningcorporaties
In 2011 heeft de inspectie 91 meldingen ontvangen via het Meldpunt Integriteit Woningcorporaties (MIW). 
Het overgrote deel ging niet over fraude en/of zelfverrijking bij woningcorporaties en is behandeld als 
burgerbrief. Van de binnengekomen meldingen heeft de inspectie er negen bestuursrechtelijk afgedaan. 
Bij drie meldingen was sprake van een vermoeden van een strafbaar feit. Deze meldingen zijn in 
behandeling genomen door de Inlichtingen- en Opsporingsdienst (IOD). In 2011 heeft de IOD twee 
strafrechtelijke onderzoeken afgerond met een proces-verbaal dat is overgedragen aan het Functioneel 
Parket van het OM. In één zaak is het in december 2011 tot een veroordeling van de verdachten gekomen. 
uitvoering huisvestingswet 
Gemeenten blijven achter in de naleving van de halfjaarlijkse taakstelling die zij van het rijk krijgen 
opgelegd om verblijfsgerechtigden te huisvesten. Eind 2011 liep ongeveer tweederde van het aantal 
gemeenten achter. De achterstand was landelijk gedaald van 2554 naar 1924 personen. 
De VROM-Inspectie heeft bij 39 risicogemeenten de omvang en de oorzaken van (vermoedelijke) 
overtredingen van de Huisvestingswet onderzocht. Van die 39 zijn er 23 aangeschreven omdat zij 
onrechtmatige bindingseisen hebben gesteld. Bijna de helft van de aangeschreven gemeenten stelt 
dergelijke eisen sindsdien niet meer. Ongeveer een kwart van de aangeschreven gemeenten houdt nog 
vast aan het stellen van onrechtmatige bindingseisen en de rest moet nog besluiten.
ondersteuning handhavingstaak
De helft van de zestien gemeenten die in 2000 een bijdrage uit het investeringsbudget stedelijke 
vernieuwing hebben gekregen om de normalisatie/deconcentratie van regionale woonwagencentra te 
voltooien, had dat proces begin 2011 nog niet voltooid. De VROM-Inspectie heeft de resterende acht 
woonwagenlocaties bezocht en beoordeeld om een versnelde administratieve afdoening van de 
gereedmelding mogelijk te maken. Er zijn geen onrechtmatigheden aangetroffen. 
De inspectie heeft in 2011 de onderzoeksrapportage over woonfraude afgerond. Ongeveer een derde van 
de vijftig onderzochte gemeenten en de helft van de in die gemeenten actieve woningcorporaties geven 
aan dat zij geen zicht hebben op de omvang van woonfraude. De meeste gemeenten hanteren bovendien 
een passief handhavingsbeleid. Ruim 40% van de ondervraagde organisaties meldt dat er sprake is van 
woonfraude, maar evenveel ondervraagden zeggen dat er weliswaar sprake is van woonfraude, maar  
dat deze niet als probleem wordt gezien. De inspectie heeft aan bestuurders van gemeenten en 
woningcorporaties aangegeven dat het belangrijk is om woonfraude aan te pakken. 
De inspectie heeft de handreiking ‘Aanpak Woonoverlast en Verloedering’ opgesteld, die op papier 
verspreid is onder alle gemeenten en die digitaal verspreid is via sites van de Rijksoverheid, de Vereniging 
van Nederlandse Gemeenten (VNG) en de brancheorganisatie van woningcorporaties, Aedes. 
42 | Inspectie Verkeer en Waterstaat en VROM - Inspectie

verbetering gemeentelijke ruimtelijke plannen en ruimtelijk toezicht
Om de kwaliteit van bestemmingsplannen te verbeteren, heeft de inspectie een onderzoek uitgevoerd 
naar de manier waarop de rijksbelangen in die plannen zijn vastgelegd. Er is onder andere onderzoek 
gedaan naar de aspecten buisleidingen en transportroutes externe veiligheid. Het blijkt dat beide 
aspecten niet goed in lokale bestemmingsplannen zijn geborgd. De inspectie heeft de provinciale 
verordeningen beoordeeld op de mate van handhaafbaarheid en uitvoerbaarheid.
borging rijksbelangen in gemeentelijke ruimtelijke plannen 
De VROM-Inspectie heeft de borging van rijksbelangen getoetst in bestemmingsplannen waarin die  
aan de orde is. In totaal zijn in 2011 4074 plannen beoordeeld (in de fasen vooroverleg, ontwerp en 
vastgesteld). In ruim 25% van de gevallen is een nationaal belang aan de orde. Het resultaat van de 
beoordeling is dat de rijksbelangen voldoende in de lokale plannen zijn opgenomen.
44 | Inspectie Verkeer en Waterstaat en VROM - Inspectie

De VROM-Inspectie was in 2011 verantwoordelijk voor de VROM-brede taken op het terrein van 
crisisbeheersing. De afdeling Crisismanagement adviseert onder andere operationele en beleidsteams 
over te treffen maatregelen bij incidenten en calamiteiten met gevolgen voor de gezondheid en het 
milieu. Samenwerking met andere ministeries en daaraan verbonden kennisinstituten, zoals de 
Waterdienst, het Nationaal Vergiftigingen Informatiecentrum en het Rijksinstituut voor Volksgezondheid 
en Milieu (RIVM) is essentieel. 
milieu-ongevallenbestrijding
De afdeling Crisismanagement van het ministerie van IenM coördineert de inzet van mobiele laboratoria 
en kennisinstituten bij milieucalamiteiten, nucleaire rampen en drinkwaterincidenten. 
Een bijzonder voorval was de grote brand bij het bedrijf Chemie-Pack in Moerdijk op 5 januari 2011. 
Adviezen over de te nemen maatregelen en effecten werden verzorgd door het Beleidsondersteunend 
Team Milieu-incidenten, een netwerkorganisatie die de kennis en de ervaring van tien gespecialiseerde 
organisaties bundelt rondom ongevallenbestrijding en gevaarlijke stoffen. De Milieuongevallendienst 
van het RIVM heeft op verzoek van het team diverse metingen verricht en risicoanalyses opgeleverd. Het 
onderzoekslaboratorium van het Instituut voor Voedselveiligheid heeft diverse specialistische analyses 
uitgevoerd. De adviezen hadden onder meer betrekking op beperkte consumptie van groenten en 
gewassen en het gebruik van kinderspeeltoestellen. In samenspraak met de veiligheidsregio’s heeft het 
beleidsondersteunend team zestien adviezen op het gebied van milieu, gezondheid, vee en 
voedselveiligheid verstrekt aan de veiligheidsregio’s Midden- en West-Brabant en Zuid-Holland-Zuid. 
Bij de voorbereiding op dergelijke incidenten is een goede coördinatie tussen alle betrokken (advies)
partijen van essentieel belang. De coördinatierol is vanwege de onafhankelijke positie ten opzichte van 
de kennisinstituten belegd bij de afdeling Crisismanagement.
kernongevallenbestrijding
De afdeling Crisismanagement is verantwoordelijk voor de uitvoering en het beheer van het Nationaal 
Plan voor de Kernongevallenbestrijding. De Eenheid Planning en Advies Nucleair vormt een 
adviesnetwerk op het gebied van nucleaire en radiologische incidenten. Naar aanleiding van de ramp in 
Fukushima is de eenheid van 12 maart tot 16 juni 2011 opgeschaald geweest. Er zijn in die periode twaalf 
adviezen uitgebracht. Daarnaast zijn er monitoringsprogramma’s voor goederen en voedsel afkomstig 
uit Japan ingesteld en veel vragen van verschillende bedrijven en andere overheden beantwoord. 
operationaliteit crisisbeheersingsorganisatie
In 2011 is bij calamiteiten 274 keer een beroep gedaan op het Meldpunt VROM van de afdeling 
Crisismanagement. De crisisadviesnetwerken zijn vijf keer ingezet. 
Bij grotere incidenten werden de crisis(advies)processen ondersteund door het Departementaal 
Coördinatiecentrum. In 2011 heeft de inspectie stappen gezet om de Integrale Crisisadvies Website 
(ICAWEB) te koppelen aan twee andere systemen tot een informatieknooppunt voor crisisinformatie.  
In 2011 was hiervan sprake bij het incident met Chemie-Pack in Moerdijk, het nucleaire ongeval in 
Fukushima in Japan en een aantal oefeningen met de crisisadviesnetwerken, waaronder de grootschalige, 
landelijke oefening Indian Summer.
46 | Inspectie Verkeer en Waterstaat en VROM - Inspectie

48 | Inspectie Verkeer en Waterstaat en VROM - Inspectie

burgerbrieven
In 2011 heeft de VROM-Inspectie 772 brieven van burgers ontvangen en 805 brieven (deels uit 2010) 
afgehandeld. Bij de beantwoording hanteert de inspectie een eenduidige werkwijze, die begint met  
een telefonische bevestiging en een toelichting waarin burger en behandelaar over en weer vragen 
kunnen stellen. 
De inspectie ontvangt het grootste deel van de burgercorrespondentie per e-mail (veelal via Postbus 51). 
Naast brieven die rechtstreeks aan de VROM-Inspectie worden gezonden, is een substantieel deel van de 
correspondentie rechtstreeks gericht aan de koningin of aan de minister (22%). De meeste brieven gingen 
over Wonen en Bouwen (38%), op de voet gevolgd door Milieu (37%). Het aandeel brieven over 
ruimtelijke ordening lag beduidend lager.
Om de brieven doelmatiger af te handelen, heeft de inspectie er in 2011 voor gekozen brieven zo veel 
mogelijk telefonisch af te doen, mits de burger daarmee instemt. Dat heeft ertoe geleid dat 50% van de 
behandelde brieven telefonisch is afgehandeld. Mede daardoor is 88% van de brieven binnen de gestelde 
termijn beantwoord. In gevallen waarin afhandeling langer duurt dan gepland, informeert de inspectie de 
briefschrijver over de voortgang en de manier van afhandelen. Meestal gaat het om zaken waar nader 
onderzoek voor nodig is.
De behandeling van de brieven over Wonen en Bouwen is per januari 2012 overgedragen aan het 
ministerie van BZK. Brieven op het gebied van milieu en van ruimtelijke ordening worden voortaan door 
het Meld- en Informatiecentrum van de ILT afgehandeld. 
50 | Inspectie Verkeer en Waterstaat en VROM - Inspectie

Het veiligheidsniveau van het Nederlandse spoorstelsel is in 2011 onverminderd hoog. In 2011 vielen er 
geen doden in het railvervoer. Op overwegen vielen elf doden.
De vier voornaamste risico’s in het railvervoer zijn treinen die zogeheten stoptonend seinen passeren,  
de infrastructuur die niet aan de veiligheidsspecificaties voldoet, materieel dat daaraan niet voldoet en 
baanwerkers die het Normenkader Veilig Werken niet naleven. 
passages van stoptonende seinen 
De brancheaanpak om het aantal stoptonendseinpassages terug te brengen, werpt zijn vruchten af. De 
doelstelling voor 2010 (het aantal van zulke passages op jaarbasis te verlagen naar minder dan de helft van 
het aantal in 2003 en het risico op stoptonendseinpassages te verminderen tot 75% van het niveau van 
2003) is ook in 2011 niet gehaald. Wel zijn het aantal stoptonendseinpassages en het risico verder gedaald. 
2001 2002 2003 2004 2005 2006 2007 2008 2009 2010 2011
264 256 265 284 248 287 275 240 214 169 155
infrastructuur voldoet niet aan veiligheidsspecificaties
De risico’s voor een veilige berijdbaarheid van het spoor liggen bij spoorspattingen, spoorstaafbreuken, 
rolling contact fatigue, wissels en het onderhoud van beveiligingsinstallaties.
 
In 2011 constateerde de inspectie een aantal gevallen van spoorstaafbreuk, waartegen zij is opgetreden 
met bestuursdwang. Spoorspattingen hebben zich in 2011 nauwelijks voorgedaan. 
De situatie rond wissels is vanaf 2009 verbeterd. Aandacht blijft geboden voor de administratieve 
vastlegging van het beheer en het onderhoud. 
Een treinongeval in Zevenaar, veroorzaakt door koperdiefstal, legde de kwetsbaarheid van het 
detectiesysteem bloot. 
Een in 2011 verschenen rapport over een ongeval in Uithuizen in 2010 leidde tot verhoogde aandacht van 
de inspectie voor de manier waarop ProRail het beheer van en onderhoudswerkzaamheden aan het 
spoor uitbesteedt aan contractaannemers. De inspectie let vooral op de implementatie van een 
deugdelijk normenkader voor de inspectie en het onderhoud van sporen in overwegen en het op orde 
brengen van het register met beheer- en onderhoudsgegevens. Het rapport leidde tot bestuursrechtelijke 
maatregelen (lasten onder dwangsom).
materieel voldoet niet aan de veiligheidsspecificatie
De inspectie heeft in 2011 enkele spoorwegondernemingen bestuurlijke boetes opgelegd omdat deze niet 
toegelaten materieel op het hoofdspoor inzetten.
Eind 2010 heeft de inspectie de spoorwegbedrijven en infrastructuurbeheerders per brief gewezen op de 
risico’s die reizigers lopen wanneer er ergens een trein strandt (onderkoeling, oververhitting of 
uitdroging). De inspectie eiste een plan van aanpak van de ondernemingen. Na overleg met ProRail en NS 
Reizigers begin 2011 hebben de spoorpartijen de ambitie uitgesproken om 98% van alle gestrande 
treinen binnen één uur op gang te krijgen, zodat de passagiers niet langer dan een uur in een gestrande 
trein hoeven door te brengen. Een aantal incidenten in 2011 toonde aan dat deze ambitie nog niet is 
waargemaakt. 
ProRail heeft oplossingen geboden voor de in de herfst van 2010 geconstateerde detectieproblemen 
(plaatsbepaling voertuig) met modern, licht materieel op minder intensief bereden sporen. De inspectie 
monitort de voortgang en de effecten.
52 | Inspectie Verkeer en Waterstaat en VROM - Inspectie

handhaving
dienstverlening
vraagafhandeling informatiecentrum railvervoer
planning realisatie
telefoon 350 468
e-mail / brief 150 203
In 2011 zijn er meer contacten via het Informatiecentrum geweest dan was voorspeld. Mogelijk heeft dat 
te maken met een betere bekendheid van het 088-nummer bij de ondertoezichtstaanden. Het 
088-nummer wordt steeds vaker in rapporten vermeld.
passagiersrechten
planning realisatie
aantal klachten 50 19
Op 4 oktober 2011 is de inspectie aangewezen als instantie die de rechten van reizigers in het treinverkeer 
behartigt en hen wijst op hun verplichtingen.
toezicht 
De inspectie wordt in haar toezicht steeds meer geconfronteerd met een handhavingtekort op het gebied 
van bedrijfsnorm en regelgeving, bijvoorbeeld van ProRail. Zij kan dergelijke normen en regels moeilijk 
handhaven hoewel deze deel uitmaken van het veiligheidmanagementsysteem. In tegenstelling tot de 
lucht- en scheepvaartsector zijn deze regels en normen in de spoorsector niet wettelijk bindend verklaard.
toezicht railvervoer
planning realisatie
audits 72 114
convenanten 2 0
objectinspecties 1790 1873
inspecties passagiersrechten 100 27
audits passagiersrechten 3 0
ongevallenonderzoek 1000 1268
De inspectie heeft niet de twee convenanten in de railsector gerealiseerd die zij voor 2011 had voorzien. 
Wel is een methodiek ontwikkeld om ‘convenantwaardige’ (goed presterende) bedrijven te 
onderscheiden van slecht presterende bedrijven (onderwerp van gerichte inspecties). 
De inspectie heeft bij ongevallenonderzoek een eerder opgelopen achterstand weggewerkt, wat leidde 
tot een hoger aantal afgewerkte onderzoeken. 
Voor hardnekkige veiligheidsproblemen vraagt de inspectie bedrijven een ALARP-afweging te maken 
(waarbij ALARP staat voor as low as reasonably practicable). Die is in 2011 in enkele gevallen aan de orde 
geweest. 
54 | Inspectie Verkeer en Waterstaat en VROM - Inspectie

56 | Inspectie Verkeer en Waterstaat en VROM - Inspectie

vergunningverlening
De Inspectie Verkeer en Waterstaat heeft de vergunningverlening in het busvervoer gemandateerd aan 
het kwaliteitszorgbedrijf Kiwa. Het gaat om 550 communautaire vergunningen en 250 vergunningen  
voor internationaal geregeld vervoer.
handhaving
dienstverlening
vraagafhandeling informatiecentrum busvervoer
planning realisatie
telefoon 550 380
e-mail / brief 550 311
toezicht
toezicht busvervoer
planning realisatie
weginspecties 1550 1164
besloten vervoer nationaal 650 978
internationale lijndiensten 900 186
bedrijfsinspecties 210 178
audits 70 15
convenanten 6 5
Uit voorgaande jaren blijkt dat de busbranche een behoorlijk niveau van naleving van wet- en 
regelgeving kent en aandacht heeft voor de veiligheidsaspecten van het vervoer. Voor de inspectie geeft 
dat aanleiding om convenanten met goed presterende bedrijven te sluiten en zo de toezichtlast voor 
deze bedrijven te verminderen. Bedrijven die voldoen aan de door de Inspectie gestelde eisen komen in 
aanmerking voor een handhavingconvenant. In 2011 heeft de inspectie na een audit traject met vijf 
besloten busbedrijven een convenant gesloten. 
In 2011 is de inspectie begonnen met een traject om een handhavingconvenant af te sluiten met de 
Stichting Keurmerk Touringcarbedrijven (SKTB). De SKTB is geen ondertoezichtstaande van ILT, maar het 
beoogde convenant zal een belangrijke rol in het toezicht gaan spelen. 
Door extra aandacht van de inspectie aan manipulatie van de digitale tachograaf in het goederenvervoer 
heeft zij haar inspectieprogramma in de tweede helft van 2011 aangepast en is de beschikbare 
toezichtcapaciteit voor het busvervoer deels naar dat aandachtsgebied verschoven. Het gevolg is dat 
daardoor het aantal geplande weg- en bedrijfsinspecties in het busvervoer niet is gerealiseerd. 
Het beeld dat de inspectie in het meerjarenplan heeft gepresenteerd van het aantal weginspecties dat zij 
op internationale lijndiensten en op ander internationaal busvervoer heeft uitgevoerd lijkt in tegenspraak 
met haar intentie om haar aandacht te verleggen van het toezicht op nationaal naar dat op internationaal 
vervoer. Een belangrijk deel van de cijfers over weginspecties naar nationaal besloten busvervoer heeft 
echter ook betrekking op het internationale busvervoer. Dat komt doordat het door nationale vervoerders 
verrichtte internationale vervoer, onder het kopje ‘nationaal’ is geregistreerd. Vanaf 2012 zal dat niet 
meer op die manier gebeuren.
Het beeld dat over 2011 uit de inspectieresultaten naar voren komt, is dat het internationale vervoer  
op het gebied van naleving niet anders presteert dan het nationale vervoer. De naleving van wet- en 
regelgeving door buitenlandse busbedrijven is in 2011 niet verbeterd.
58 | Inspectie Verkeer en Waterstaat en VROM - Inspectie

60 | Inspectie Verkeer en Waterstaat en VROM - Inspectie

Op 1 oktober 2011 is de wijziging van de Wet Personenvervoer 2000 in werking getreden. Hierdoor zijn 
(voorlopig) zeven gemeenten bevoegd om taxiondernemingen te verplichten zich aan te sluiten bij een 
nieuwe of bestaande groep. De gemeente bepaalt de maximale groepsgrootte en legt vast hoe de groep 
voor de reiziger herkenbaar is. Daarnaast kan de gemeente andere kwaliteitseisen stellen. Het doel van 
deze groepsvorming is meer sociale controle af te dwingen, waardoor de kwaliteit van de taxi verbetert.
Op 15 oktober 2011 is het nieuwe tariefsysteem in werking getreden. Dit houdt in dat er een tarief per 
kilometer én per tijdseenheid geldt. Met ingang van 1 april 2012 is dit systeem voor alle straattaxi’s verplicht. 
handhaving
dienstverlening
vraagafhandeling informatiecentrum taxi
planning realisatie
telefoon 8000 3047
e-mail / brief 4000 1542
De verwachte afname (60%) aanvragen door overheveling van de vergunningverlenende taken van de 
inspectie naar Kiwa zou in de loop van 2011 worden gecompenseerd door invoering van de boordcomputer, 
wijziging van de Taxiwet en meer aandacht voor rolstoelvervoer. Deze wijzigingen zijn pas laat in 2011 inge-
voerd, waarmee het aantal nieuwe contacten onvoldoende was om de afname volledig te compenseren. 
In 2011 is een vernieuwde versie van het Taxiboekje verschenen waarin de regels uit de Wet Personen-
vervoer 2000, het Besluit Personenvervoer 2000, de Arbeidstijdenwet en het Arbeidstijdenbesluit Vervoer 
op een rijtje zijn gezet. Het boekje bevat daarnaast informatie over de ondernemersvergunning en het 
vergunningbewijs. 
Vanaf 1 maart 2011 is het klachtenmeldpunt www.taxiklacht.nl operationeel. Het meldpunt is een 
samenwerkingsverband van de brancheorganisatie voor het taxivervoer (KNV Taxi), reizigersvereniging 
Rover en het ministerie van Infrastructuur en Milieu. De samenwerkende partijen hebben zich 
georganiseerd in de Stichting Klachtenmeldpunt Taxivervoer. Het nieuwe klachtmeldpunt wil door een 
andere manier van werken meer inzicht geven in de aard van de klachten en ook actiever optreden tegen 
de ondernemer over wie de klacht is geuit.
toezicht
toezicht taxi
planning realisatie
weginspecties 5500 5270
bedrijfsinspecties 420 264
audits 25 7
convenanten 2 2
Naast bovenvermelde inspecties is in 2011 ook het nieuw ontwikkelde product digitale inspecties 
gerealiseerd. De productie bedroeg 1.164 inspecties.
In 2011 heeft de inspectie met twee bedrijven een handhavingconvenant afgesloten. Met twee andere 
bedrijven is een traject in gang gezet dat kan leiden tot een convenant. Van drie bedrijven heeft de 
inspectie geconstateerd dat deze nog niet toe zijn aan een convenant. Deze bedrijven werken aan een 
verbetertraject. 
62 | Inspectie Verkeer en Waterstaat en VROM - Inspectie

samenwerking
Naar aanleiding van de evaluatie van de Handhavingplatforms hebben bij enkele Handhavingplatforms 
aanpassingen plaatsgevonden. De aanpassingen verschillen per platform. Het gaat bijvoorbeeld om een 
tweedeling van overleg in strategisch en operationeel overleg, het komen te vervallen van een platform 
of een andere samenstelling van de deelnemers aan een platform.
64 | Inspectie Verkeer en Waterstaat en VROM - Inspectie

handhaving
dienstverlening
vraagafhandeling informatiecentrum goederenvervoer 
planning realisatie
telefoon 30500 5578
e-mail / brief 4000 2943
De gevolgen van de overheveling van vergunningverlenende taken naar Kiwa werd in de loop van 2011 
goed merkbaar en zichtbaar.
toezicht
toezicht goederenvervoer
planning realisatie
weginspecties ATB-V*/EVOA 11000 11787
bedrijfsinspecties 750 504
audits 120 33
convenanten 10 10
inspecties overbelading 3750 3336
digitale inspecties 1500 0
* Arbeidstijdenbesluit Vervoer.
In 2011 voerde de inspectie het toezicht op tien ondernemingen uit op basis van een handhaving-
convenant. Met één onderneming is zo’n convenant al in 2009 gesloten, met een ander in 2010. In 2011 is 
met acht nieuwe ondernemingen een convenant afgesloten. Het doel van dergelijke convenanten is het 
percentage overtredingen door transportbedrijven te verminderen en de toezichtlast te verminderen. 
Met een aantal transportbedrijven die ook opdracht tot vervoer geven heeft de inspectie specifieke 
afspraken in het convenant gemaakt. Daarin is vastgelegd dat de opdrachtgevers binnen een bepaalde 
termijn gebruik gaan maken van transportbedrijven met een aantoonbaar goedwerkend 
management-compliancesysteem. 
De rapportage door de inspectie in het kader van de Europese controlerichtlijn voor arbeids-, rij- en rusttijden 
in het wegvervoer vindt plaats over de periode 2011 en 2012. De tussenstand op basis van de cijfers van 2011 is 
dat de inspectie iets meer dan de helft van het benodigde aantal controledagen heeft behaald. 
De inspectie heeft geconstateerd dat de digitale tachograaf in het wegvervoer veelvuldig wordt 
gemanipuleerd. Dergelijke manipulatie leidt tot ongewenste situaties. Deze beïnvloedt de 
verkeersveiligheid nadelig, zorgt voor concurrentievervalsing, en de arbeidsbescherming raakt erdoor in 
het geding. De meest voorkomende vormen van manipulatie zijn het gebruik van magneten, rijden op 
andermans of zonder bestuurskaart en het ontbreken of verbreken van de verzegeling.
Uit risicogerichte inspecties in 2011 van vooral internationaal geconditioneerd (koel)vervoer blijkt dat 
ongeveer dertig procent van de vervoerders bewust manipuleert. Zowel bij Nederlandse vervoerders (28 
procent) als bij buitenlandse vervoerders (34 procent) heeft de inspectie overtredingen geconstateerd. 
Daarom geeft zij sinds het najaar van 2011 voorrang aan het toezicht op manipulatie van de digitale 
tachograaf in het wegvervoer en heeft zij haar inspectieprogramma daarop aangepast. Door een betere 
registratie van de controlegegevens heeft de inspectie een beter beeld wat de deelmarkten zijn 
waarbinnen het meest wordt gemanipuleerd. De pakkans wordt vergroot met speciaal daartoe 
uitgeruste uitleesapparatuur, nieuwe inspectiemethodes en gerichte samenwerking met het KLPD, de 
regiopolitie en de Rijksdienst Wegverkeer (RDW). Zowel transport- als bedrijfsinspecties maken deel uit 
66 | Inspectie Verkeer en Waterstaat en VROM - Inspectie

Dat ECR-lidstaten steeds meer tachograafmanipulaties constateren, toont aan dat de samenwerking 
tussen de lidstaten op dat punt succesvol is. De gezamenlijke ECR-TISPOL werkgroep over manipulatie 
van (digitale) tachografen organiseerde in 2011 drie masterclasses.
Ondertekening van het eerste werkplan van ECR-TISPOL en de International Road Union (IRU) op 2 maart 
2011 luidde het begin in van de publiek-private samenwerking tussen betrokken partijen binnen het 
(internationale) wegvervoer. Dat de ECR en de IRU samen het Loket disproportionele sancties (bedoeld 
om grote afwijkingen in boetebedragen in de diverse landen te inventariseren) bemannen, is het eerste 
resultaat van deze samenwerking.
In opdracht en in samenwerking met de Europese Commissie heeft de ECR een conferentie over 
ladingzekering georganiseerd in Lausitz (Duitsland). Vanwege de grote diversiteit in normen, wetgeving, 
aanpak, sancties en correcties op dit moment gaat de ECR zich inzetten voor een geharmoniseerde 
aanpak in Europa, in afwachting van Europese wetgeving. 
In het kader van de samenwerking binnen de Benelux heeft de inspectie in 2011 de operationele 
samenwerking met België geïntensiveerd. Tevens vond een uitwisseling van personeel plaats. 
gezamenlijk inspectieprogramma 
De samenwerking tussen de verschillende toezichthouders krijgt steeds meer vorm. De inspecties zijn 
begonnen handhavingconvenanten te sluiten met bedrijven die daar op grond van hun nalevinggedrag 
voor in aanmerking komen. In eerste instantie gaat het om convenanten tussen bedrijven en 
inspectiediensten afzonderlijk. 
De inspectie heeft het aantal integrale transportcontroles in 2011 verder uitgebreid. Er doen nu twintig in 
plaats van dertien politiekorpsen aan mee. Gemiddeld worden jaarlijks in elke politieregio vijf integrale 
transportcontroles verricht. In een aantal gevallen was sprake van themagericht toezicht, vooral gericht 
op afvalstoffen. De integrale transportcontroles worden meer informatie gestuurd ingericht: informatie 
die bij diensten beschikbaar is, wordt uitgewisseld om te bekijken hoe controles zo efficiënt en effectief 
mogelijk kunnen worden uitgevoerd. De controles worden bovendien veel thematischer.
Behalve integrale transportcontroles vinden steeds meer controles plaats waarin de inspectie 
samenwerkt met twee of meer diensten. Deze controles zijn vaak gericht op een thema, bijvoorbeeld op 
fraude met digitale tachografen of zware handhaving.
In 2011 heeft een aantal inspectiediensten zich aangesloten op Inspectieview Bedrijven. Na de 
Arbeidsinspectie heeft inmiddels ook de inspectie haar bestanden via Inspectieview ontsloten. De 
verwachting is dat op korte termijn ook de andere rijkstoezichthouders zich zullen aansluiten. Door via 
Inspectieview inspectieresultaten wederzijds te ontsluiten, kunnen inspectiediensten de informatie 
gebruiken om de risicoanalyse te verbeteren en efficiënter en effectiever toezicht te ontwikkelen.
68 | Inspectie Verkeer en Waterstaat en VROM - Inspectie

vergunningverlening
In 2011 mandateerde de inspectie de klassenbureaus Bureau Veritas, Germanischer Lloyd en Lloyd’s Register om 
inspecties uit te voeren en certificaten voor binnenvaartschepen af te geven. Daarnaast heeft de inspectie de 
particuliere instellingen het Nederlands Bureau Keuringen Binnenvaart (NBKB) en Register Holland voorlopig 
aangewezen om onderzoeken uit te voeren voor de certificering van binnenvaartschepen. Voorafgaand aan  
deze overdracht van bevoegdheden voerde de inspecties startaudits bij deze organisaties uit. Verder heeft zij  
de programmering gestart voor het vanaf 2012 uit te voeren (systeem)toezicht.
Per 1 oktober 2011 werd het inspectieloket definitief gesloten voor nieuwe vergunningaanvragen  
voor de binnenvaart. 
vergunningverlening
planning realisatie
vergunningen 3000 5406 
Dat de inspectie meer binnenvaartvergunningen heeft uitgegeven dan voorzien, is veroorzaakt door het langer 
uitgeven van certificaten. De inspectie blijft dat nog doen tot het begin van 2012, omdat de klassenbureaus en 
de particuliere instellingen (nog) niet de beschikking hebben over de specifieke software die nodig is om de 
certificaten uit te geven.
handhaving
dienstverlening
vraagafhandeling informatiecentrum binnenvaart
 planning realisatie
telefoon 17550 12085
e-mail / brief 900 749
De realisatie wijkt van de planning af. Dit komt omdat veel telefoongesprekken nog rechtstreeks bij de medewerkers 
van binnenvaart binnenkomen (en daarmee niet geregistreerd worden). Verder heeft de inspectie geen rekening 
gehouden met de overheveling van taken naar klassenbureaus. De overdracht naar klassenbureaus is in de tweede 
helft van 2011 ingezet. Die heeft niet geleid tot de verwachte toename van contacten, maar eerder tot een afname.
70 | Inspectie Verkeer en Waterstaat en VROM - Inspectie

In 2011 heeft de inspectie handhavingconvenanten afgesloten met vijf rederijen. Deze convenanten 
omvatten afspraken over het structureel op orde houden en zo mogelijk verbeteren van de naleving  
van wet- en regelgeving, waardoor de toezichtlast door inspectiediensten vermindert. 
In 2011 schonk de inspectie op verschillende manieren aandacht aan de risico’s rond de instabiliteit  
van schepen. Zo verzorgden specialisten van de inspectie en de Zeehavenpolitie opleidingen over 
stabiliteitscontrole voor inspecteurs van handhavende inspectiediensten. Voor Aquapol, een politie-
samenwerkingsverband van zestien landen in de EU, verzorgden de Zeehavenpolitie en de Waterpolitie 
samen met de inspectie een internationale training voor handhavers uit Duitsland, Frankrijk, Hongarije, 
Roemenië, Slowakije en Tsjechië. Het doel was kennis over de stabiliteitscontroles op binnenvaart-
schepen over te dragen. Tijdens inspecties schonk de politie extra aandacht aan de scheepsstabiliteit  
in het containervervoer.
Tijdens inspecties en naar aanleiding van ongevallenonderzoeken heeft de inspectie aandacht gevraagd 
voor en gewerkt aan verbetering van het veiligheidsbewustzijn bij de bemanning van binnenvaartschepen. 
Zo lette de inspectie tijdens reguliere inspecties expliciet op de beschikbaarheid en de bereikbaarheid van 
reddingsmiddelen en op de kennis over het gebruik daarvan. Zij nam daarbij ook enkele taken op het 
gebied van arbeidsveiligheid (vooral de draagplicht van zwemvesten) van de Arbeidsinspectie over en 
controleerde bij varende inspecties specifiek op vaar- en rusttijden.
72 | Inspectie Verkeer en Waterstaat en VROM - Inspectie

vergunningverlening
In 2011 heeft de inspectie haar telecomtaken (certificering van bijvoorbeeld radiografische instrumenten) 
aan marktpartijen overgedragen. Daarnaast is zij begonnen met de voorbereidingen om de vergunning-
verlenende taken die voortkomen uit het Sloop- en ballastwaterverdrag over te dragen aan klassenbureaus.
Het onderzoek in hoeverre de inspectie certificeringswerkzaamheden die samenhangen met de komende 
Maritime Labour Convention aan de markt zal kunnen opgedragen is nog niet afgerond.
In 2011 heeft de inspectie maatregelen getroffen om tekortkomingen in het proces van certificering  
van visserijschepen aan te pakken. Voor de visserij is sprake van ingewikkelde regelgeving, waardoor 
onduidelijkheden ontstonden over de certificaten die schepen moeten hebben en aan welke eisen deze 
precies moeten voldoen. Die problematiek heeft de inspectie in 2011 in beeld gebracht en over specifieke 
zaken met de sector overleg gevoerd. Begin 2012 is het proces van certificering opnieuw ingericht. 
vergunningverlening
planning realisatie
zeevaart; vergunningen (certificaten) 4800 4305
visserij; vergunningen (certificaten) 850 903 
handhaving
dienstverlening
vraagafhandeling informatiecentrum koopvaartdij en visserij
planning realisatie
koopvaardij: telefoon 4000 3374
koopvaardij: e-mail / brief 1500 554
visserij: telefoon 550 871
visserij: e-mail / brief 50 47
Bij Visserij is een toename van telefonische contacten bij het Informatiecentrum te zien. Die wordt vooral 
veroorzaakt doordat in september de directe telefonische doorschakeling naar Visserij uit de bedrijfs- 
telefooncentrale is verwijderd. De gesprekken voor Visserij komen daardoor nu bij het Informatiecentrum 
terecht, worden vervolgens geregistreerd en zijn daarmee zichtbaar in de rapportages.
toezicht
toezicht koopvaardij en visserij
koopvaardij planning realisatie
aantal convenanten 10 1
objectinspecties 2260 1815
vlaggenstaat 510 221 
port state control/havenstaat 1750 1594 
toezicht op klassenbureaus en overige instellingen 50 44
visserij
objectinspecties 225 130
74 | Inspectie Verkeer en Waterstaat en VROM - Inspectie

76 | Inspectie Verkeer en Waterstaat en VROM - Inspectie

vergunningverlening
vergunningen luchtvaart
planning realisatie
aantal vergunningen 16.000 15.245 
% verleend binnen de kwaliteitsnorm 85% 84,1%
 
In 2011 heeft de inspectie minder vergunningen afgegeven, omdat er als gevolg van de economische 
situatie minder vraag naar theorie-examens is.
Personal Air and Land Vehicle heeft in december 2011 een verzoek ingediend om testvluchten uit te 
voeren. Op basis van de door het bedrijf verschafte documenten kon de inspectie geen ontheffing 
verlenen. Het bedrijf heeft tot dusver onvoldoende aangetoond dat zijn luchtvaartuig voldoet aan de 
geldende certificatie-eisen. 
handhaving
dienstverlening
De inspectie heeft in 2011 een aantal veiligheids-en voorlichtingscampagnes uitgevoerd. Er is voorlichting 
gegeven over veiligheidsmaatregelen in de general aviation (veiligheidsmanagementssysteem ‘light’ of 
VMS light). Hierbij is onder andere een zogeheten ‘VMS light’-tool op haar website beschikbaar gesteld: 
een set veiligheidsmaatregelen. Daarnaast heeft de inspectie een symposium gehouden over het 
Analysebureau Luchtvaartvoorvallen en een seminar over inflight-security. Ook heeft zij haar 
toezichtprogramma aan de sector gepresenteerd. 
vraagafhandeling informatiecentrum luchtvaart
planning realisatie
telefoon 6400 5700
e-mail/brief 2800 1853
passagiersrechten 
Passagiers kunnen in het kader van de denied boarding compensation een klacht bij de inspectie indienen. 
Die behandelt dergelijke klachten als een verzoek tot handhaving.
In 2011 is het aantal klachten dat de Inspectie Verkeer en Waterstaat heeft ontvangen (2933) aanzienlijk 
afgenomen ten opzichte van het aantal klachten dat zij in 2010 ontving (8761). Eind 2011 handelde de 
inspectie alle handhavingverzoeken van luchtvaartpassagiers binnen de in het handhavingkader 
passgiersrechten luchtvaart geldende termijn van zes maanden af. 
78 | Inspectie Verkeer en Waterstaat en VROM - Inspectie

toezicht
toezicht luchtvaart
planning realisatie
systeem- of bedrijfsinspecties 422 336
technische bedrijven 280 231
operationele bedrijven 120 84
luchthavens 12 13
luchtruim 10 8
object/productinspecties 714 933
technische bedrijven 50 147
operationele bedrijven 315 179
luchthavens 230 122
luchtruim 110 110
luchtvaartuigen 375 372
personen 5 0
thema-inspecties 2 3
safety assessment foreign aircraft (safa) 250 266
safety assessment general aircraft (saga) 45 48
safety assessment national aircraft (sana) 20 18
convenanten 20 6
technische bedrijven 10 2
operationele bedrijven 7 2
luchthavens 1 3
luchtruim 1 0
historische luchtvaart 1 0
De inspectie heeft minder systeeminspecties verricht dan verwacht vanwege een verminderde 
inspectiecapaciteit in combinatie met faillissementen van maatschappijen.
Het hogere aantal objectinspecties wordt veroorzaakt doordat de inspectie sterker heeft inzet op conformity-
inspecties bij technische bedrijven. De inspectie voert conformity-inspecties uit op verzoek van de 
Amerikaanse Federal Aviation Authority (FAA) en op grond van een overeenkomst met de Verenigde Staten.
Het in november 2010 van start gegane experiment met het nieuwe normen- en handhavingstelsel 
Schiphol is eind 2011 het tweede jaar ingegaan. Het nieuwe stelsel bevat regels die ervoor moeten zorgen 
dat Schiphol zo veel mogelijk gebruik maakt van banen die zo weinig mogelijk mensen geluidhinder 
opleveren. Bij de feitelijke handhaving is meer de nadruk te komen liggen op systeemtoezicht op de 
Luchtverkeersleiding Nederland (LVNL). 
De naleving in de luchtvaartsector is nog steeds hoog te noemen de inspectie hanteert 92% naleving als 
ondergrens. De belangrijkste eis in het toezicht is een goed functionerend veiligheidsmanagementsysteem. 
Zo’n systeem is op dit moment voorgeschreven voor luchtvaartmaatschappijen, verleners van luchtvaart-
navigatiediensten en burgerluchthavens. De European Aviation Safety Agency (EASA) stelt de komende 
jaren voor de meeste activiteiten binnen de luchtvaartsector een veiligheidsmanagementsysteem verplicht.
80 | Inspectie Verkeer en Waterstaat en VROM - Inspectie

De thema-inspecties van de inspectie in 2011 betroffen de vluchtvoorbereiding, illegale rondvluchten en 
werkzaamheden om te voorkomen dat een auto, vliegtuig of persoon zich zonder toestemming op een 
landings- of startbaan begeeft (een runway incursion). De thema-inspectie vluchtvoorbereiding heeft de 
inspectie samen met het Openbaar Ministerie en het KLPD bij de general aviation uitgevoerd. In totaal 
zijn dertien inspecties op vier luchtvaartterreinen uitgevoerd. 
interventies handhaving 
2010 2011
waarschuwing/verscherpt toezicht 607 508
categorie 3-/level-1-bevinding 237 267
boete/last onder dwangsom 2 7
voornemen tot schorsing 0 2
schorsing 6 8
bestuursdwang 14
convenanten
De inspectie heeft minder handhavingconvenanten met de luchtvaartsector gesloten dan gepland.  
De ervaring leert dat het soms langer duurt voor een convenant tot stand komt dan was voorzien. In het 
proces is er sprake van zelfonderzoek en een doorlichting door de inspectie. Ook moet de aansluiting op 
de internationale regelgeving in acht worden genomen. De inspectie heeft enkele convenantprojecten in 
onderling overleg met de betrokken bedrijven of brancheorganisaties getemporiseerd. 
Het convenant Schiphol Airport Authority – waarin de samenwerkende overheden afspraken maken met 
de luchthaven Amsterdam Airport Schiphol om de oog- en oorfunctie voor de toezichthouder te 
vervullen – is in het jaar 2011 uitgebreid met een derde deelconvenant tussen Amsterdam Airport 
Schiphol en de inspectie. 
opsporing
De inspectie is in 2011 regelmatig in actie gekomen naar aanleiding van overtredingen. In een aantal 
gevallen is een bestuurlijke boete of een last onder dwangsom opgelegd, in andere gevallen is 
luchtvaartmaatschappijen of piloten een waarschuwing gegeven. In vrijwel alle gevallen zijn de 
overtredingen ongedaan gemaakt. In één geval is het brevet van een piloot tijdelijk geschorst
Uit de handhavingrapportage Schiphol over het gebruiksjaar 2011 blijkt dat zich geen overschrijdingen 
hebben voorgedaan van de grenswaarden voor het externeveiligheidsrisico, de geluidsbelasting en de 
uitstoot van stoffen die lokale luchtverontreiniging veroorzaken. Wel heeft de inspectie vier luchtvaart-
maatschappijen aangeschreven omdat deze van de luchtverkeerswegen afweken. Daarnaast is aan de 
luchtverkeersleidinginstantie een bestuurlijke boete opgelegd omdat die in 2010 een regel voor het 
baangebruik had overtreden. Een dergelijke overtreding heeft zich ook in 2011 voorgedaan. De inspectie 
moet die nog bestuursrechtelijk afhandelen.
De inspectie heeft de onderhoudsvergunning en de exploitatievergunning van een luchtvaartmaat-
schappij geschorst. Gedurende de schorsing heeft de luchtvaartmaatschappij niet aangetoond dat zij 
opnieuw aan de gestelde eisen voldoet. De inspectie heeft daarom besloten de vergunningen in te 
trekken. De maatschappij is inmiddels failliet verklaard. 
Eén luchtvaartmaatschappij heeft haar werk gestaakt, waarna de inspectie de vergunningen heeft 
geschorst nadat zij eerder al twee keer het voornemen tot een last onder dwangsom had uitgesproken 
82 | Inspectie Verkeer en Waterstaat en VROM - Inspectie

samenwerking
samenwerking binnen Nederland
De Inspectie heeft met de Militaire Luchtvaartautoriteiten (MLA) afgesproken om het toezicht te 
harmoniseren. De in het vierde kwartaal van 2010 uitgevoerde nulmeting op het vliegveld Eindhoven 
heeft in 2011 een vervolg gekregen. De inspectie heeft samen met de MLA een actieplan opgesteld waarin 
speerpunten in de infrastructuur zijn benoemd. Tegelijkertijd stellen burgerexploitant en basiscommandant 
van vliegveld Eindhoven een gezamenlijk handboek samen ter voorbereiding op een certificatietraject. 
Volgens planning ondergaat de burgerexploitant in het tweede of derde kwartaal van 2012 een 
certificatie-audit. 
Met de Arbeidsinspectie heeft de inspectie afspraken gemaakt over het toezicht op terreinen waar zij de  
rol van de Arbeidsinspectie kan overnemen. De grote Nederlandse vergunninghouders hebben een brief 
gekregen met daarin het verzoek aan de inspectie kenbaar te maken hoe zij invulling geven aan de 
arbeidsomstandighedenwet in het kader van de werkzaamheden van bemanningen aan boord van vliegtuigen 
(met name de cabinebemanning). Samen met de Arbeidsinspectie heeft de inspectie naar de eerste resultaten 
gekeken. Uit de inventarisatie blijkt dat een aantal maatschappijen zich niet aan de arbeidsomstandig-
hedenwet houden en ook geen of een onvolledige risico-inventarisatie en -evaluatie hebben. 
De inspectie heeft deelgenomen aan het project “samenwerkende inspecties domein ziekenhuizen” van 
de Inspectie Gezondheidszorg. De belangrijkste bijdrage was een advies over helikopterluchthavens die 
verbonden zijn aan een ziekenhuis.
Namens de Inspectie Staatstoezicht op de Mijnen voerde de inspectie toezicht uit op offshore helidekken.
samenwerking buiten Nederland
Op 1 mei 2011 is de in 2008 ondertekende Bilateral Aviation Safety Agreement (BASA) tussen Europa en 
de Verenigde Staten in werking getreden. Deze overeenkomst houdt in dat beide partners zoveel 
vertrouwen in elkaars toezichtsysteem hebben dat zij namens elkaar het toezicht op de luchtvaart 
kunnen uitoefenen. Bedrijven die zowel op de Europese als de Amerikaanse markt actief zijn, hebben  
nog wel afzonderlijke vergunningen nodig, maar ontvangen van één partij het bijbehorende toezicht. De 
overeenkomst geldt voorlopig alleen voor de luchtwaardigheid en het onderhoud van luchtvaartuigen, 
componenten en onderdelen. 
Het toezicht op kustwachtvliegtuigen van Nederland wordt wat het operationeel toezicht betreft gehouden 
door de MLA en wat betreft het onderhoud van het toestel en de vergunningsactiviteiten door de inspectie. 
In 2011 hebben MLA en inspectie aanvullende afspraken gemaakt over nadere invulling van de samenwer-
kingsovereenkomst tussen beide.
In de aanloop naar een Centraal-Europees luchtruim voor de luchtverkeersleiding (het Functional 
Airspace Block Europe Central, kortweg FABEC) heeft de Inspectie Verkeer en Waterstaat als National 
Supervisory Authority (NSA) mede het FABEC NSA Memorandum of Co-operation ondertekend. In dat 
memorandum zijn de gezamenlijke verplichtingen voor NSA’s uit het (in 2012 te ratificeren) FABEC-
verdrag uitgewerkt en is onder meer vastgelegd op welke onderwerpen de deelnemers zullen samen-
werkten, evenals de principes die zij daarbij in acht moeten nemen. Naar verwachting worden de 
procedures in de loop van 2012 operationeel. Bij de samenwerking tussen de NSA’s – en de ontwikkeling 
van de procedures daarvoor – is op grond van het FABEC-verdrag het FABEC NSA Committee de spil.
84 | Inspectie Verkeer en Waterstaat en VROM - Inspectie

veranderde toezichtrol van de inspectie
Door belangrijke wijzigingen in het regeringsbeleid is de werkwijze van de inspectie in 2011 aangepast.  
In het regeerakkoord heeft het kabinet besloten dat niet meer dan twee bestuurslagen bij het toezicht 
betrokken mogen zijn. Dit is voor het beleidsveld water nogmaals bevestigd in het Bestuursakkoord 
Water. Voor een waterschap geldt dat een provincie als toezichthouder optreedt, behalve als het gaat om 
primaire waterkeringen, want dan is de inspectie toezichthouder. Vanwege het bestuursakkoord is de 
inspectie niet, zoals gepland, overgegaan van onderwerpgestuurde inspecties op meer organisatiegericht 
toezicht op de provincies en is het toezicht op de provincies geminimaliseerd. Daarnaast heeft de 
inspectie het bestuurlijke toezicht op Rijkswaterstaat afgebouwd.
Voor het directe toezicht op Rijkswaterstaat zijn de Waterwet, het Waterbesluit en de Waterregeling  
van belang. Op grond van deze regelgeving zijn werken die door of namens Rijkswaterstaat in het 
watersysteem worden uitgevoerd grotendeels vergunningvrij. De vergunningplicht is in 2011 door 
veranderingen in wetgeving grotendeels omgezet in een meldingsplicht. Voor aanleg en wijziging van 
waterstaatswerken door of namens Rijkswaterstaat is een projectplan noodzakelijk. De handhaving  
van deze projectplannen is belegd bij de inspectie. 
Ontwikkelingen in de wetgeving hebben ertoe geleid dat de inspectie het directe toezicht in 2011 meer 
heeft gericht op handhaving dan op vergunningverlening. De inspectie zet haar capaciteit daar in waar  
de risico’s het grootst zijn. 
Ook het directe toezicht in het kader van het Besluit bodemkwaliteit (Kwalibo), dat de inspectie in nauwe 
samenwerking met de VROM-Inspectie heeft vormgegeven, vond plaats op basis van risicoanalyse.  
De inspectie heeft onder andere ingezet op informatie-uitwisseling tussen alle betrokken (toezicht-
houdende) instanties, zodat er in 2012 een eensluidend risicobeeld en dito nalevingbeeld zullen ontstaan. 
vergunningverlening
vergunningen waterbeheer
planning realisatie
vergunningen eigen dienst rijkswaterstaat 45 75
beoordelingen projectplannen 8 16
erkenningen intermediairs 300 146
% binnen de norm 90 90
Dat de inspectie meer vergunningen heeft verleend, komt doordat Rijkswaterstaat extra 
(vergunningplichtige) activiteiten in het watersysteem heeft uitgevoerd. 
Het aantal verzoeken om een erkenning is afhankelijk van de marktpartij en de betreffende 
beoordelingsrichtlijn. In 2011 is het aantal verzoeken afgenomen. 
handhaving
dienstverlening
vraagafhandeling informatiecentrum waterbeheer
planning realisatie
telefoon 25 9
e-mail / brief 0 4
86 | Inspectie Verkeer en Waterstaat en VROM - Inspectie

Er is, samen met de VROM-Inspectie, onderzoek gedaan naar de implementatie en de naleving van de 
Beleidslijn Kust. Met die beleidslijn wil het rijk ontwikkelingen in de kust mogelijk maken waar dat 
verantwoord is en in combinatie daarmee de ruimtelijke kwaliteit van de kust verbeteren. Daarvoor is het 
van belang dat alle overheden die een verantwoordelijkheid in het kustfundament hebben (provincies, 
gemeente, Rijkswaterstaat en waterschappen) de besluitvorming over ruimtelijke ordening, 
waterveiligheid en natuur beter onderling afstemmen. Tijdens inspectiebezoeken die de inspectie in het 
kader van dit onderzoek heeft gebracht aan bij tien gemeenten, vier provincies, vijf waterschappen en 
twee diensten van Rijkswaterstaat, is gebleken dat de implementatie van de beleidslijn in verordeningen, 
plannen en procedures over het algemeen een lage prioriteit heeft. Sommige overheden herkennen de 
meerwaarde ervan nauwelijks en zijn daardoor geneigd op de oude voet door te gaan. De actuele 
waterveiligheid is nergens in het geding gebleken, maar het onderzoek heeft wel laten zien dat op dit 
moment nog geen sprake is van het beoogde samenhangende beheer, waardoor het risico op 
ongewenste ontwikkelingen in het kustfundament blijft bestaan.
direct toezicht Rijkswaterstaat
In 2011 heeft de inspectie in totaal negen sancties aan Rijkswaterstaat opgelegd en 25 aan aannemers 
(derden) die namens Rijkswaterstaat werk uitvoeren. 
direct toezicht Kwalibo
De inspectie heeft een belangrijke speler in de markt een last onder dwangsom opgelegd. 
De VROM-Inspectie en de Inspectie Verkeer en Waterstaat hebben gezamenlijk bij de certificerende 
instellingen een inspectie uitgevoerd. De VROM-Inspectie heeft resultaten van het onderzoek naar de 
juiste uitvoering van veldwerk bij die instellingen getoetst en de Inspectie Verkeer en Waterstaat heeft 
onderzocht in hoeverre de instellingen de voorgeschreven, onaangekondigde veldcontroles uitvoert. 
 
De inspectie heeft een onderzoek uitgevoerd of de ontwateringsdepots van baggerspecie zijn erkend, 
zoals wettelijk verplicht is. De gegevens voor het onderzoek zijn uit openbare bronnen gehaald. Uit het 
onderzoek is gebleken dat een deel van de beheerders van de onderzochte depots niet over een 
erkenning beschikt. De inspectie heeft de beheerders aangeschreven en hen gesommeerd hun 
activiteiten te staken dan wel te reguleren.
ongevallenonderzoek 
De inspectie heeft voor het deel ‘water’ geparticipeerd in het onderzoek naar de brand bij Chemie-Pack 
Moerdijk dat de IOOV heeft uitgevoerd naar de rampenbestrijding/crisisbeheersing tijdens die brand. Het 
definitieve rapport is op 24 augustus 2011 aangeboden aan de Tweede Kamer. De inspectie heeft 
meegewerkt aan de evaluatie van het onderzoek.
internationaal 
De inspectie heeft voor de European Union Network for the Implementation and Enforcement of 
Environmental Law (IMPEL) het project geleid van het IMPEL-rapport ‘Linking the Water Framework 
Directive and IPPC Directive’ en heeft in beeld gebracht hoe de  IPPC-richtlijn 2008/1/EC en de 
Kaderrichtlijn Water 2000/60/EC op een gestroomlijnde manier kunnen worden uitgevoerd.
88 | Inspectie Verkeer en Waterstaat en VROM - Inspectie

90 | Inspectie Verkeer en Waterstaat en VROM - Inspectie

handhaving
dienstverlening
vraagafhandeling informatiecentrum gevaarlijke stoffen
planning realisatie
telefoon 1400 1267
e-mail / brief 330 374
toezicht
toezicht gevaarlijke stoffen
planning realisatie
aantal convenanten 5 2
domeinspecifieke inspecties op hoofdtaken
rail- en wegvervoer 4200 4191
luchtvaart 2040 2106
scheepvaart 2100 1502
aantal thema-acties
rail- en wegvervoer
luchtvaart 5 2
scheepvaart 7 2
multimodale inspecties
bedrijfsinspecties 300 335
erkende instanties 5 2
vuurwerk 350 484
verpakkingen 100 40
monstername 100 121
tankcleaning 20 19
veiligheidsadviseur 50 52
meldplicht art 47 wvgs 1.8.5. 50 6
ongedeclareerde lading 50 275
Het toezicht op het vervoer van gevaarlijke stoffen geldt voor meerdere modaliteiten: wegvervoer, rail, 
zeevaart, binnenvaart en luchtvaart. De inspecteurs van de diverse inspectiedomeinen werken daarom 
samen. De inspectie heeft in 2011 multimodaal werken geïntroduceerd, met als doel de effectiviteit van 
het toezicht op het vervoer van gevaarlijke stoffen verder te verhogen en de inspecteurs bij dit toezicht 
flexibeler, praktischer en efficiënter in te zetten. Om dit mogelijk te maken, zijn de belangrijkste 
vervoersknooppunten en -trajecten in beeld gebracht waarop de inspectie toezicht houdt. Hierdoor is het 
toezicht vooral gericht op de knooppunten tussen de modaliteiten, bedrijven en op de grootste risico’s 
bij het vervoer van gevaarlijke stoffen.
De inspectie heeft binnen alle domeinen de inspecties uitgevoerd als gepland. Daarnaast is vier keer 
geparticipeerd in een strafrechtelijk onderzoek van het Openbaar Ministerie. 
 
bedrijfsinspecties
Bedrijfsinspecties zijn een geschikt instrument om multimodaal te inspecteren. De inspectie voert  
deze uit in het kader van systeemtoezicht en naar aanleiding van geconstateerde overtredingen bij 
objectinspecties en incidenten. De risico’s die zich (ook in het verleden) tijdens het laden en lossen  
van gevaarlijke stoffen bij bedrijven hebben voorgedaan vormen het belangrijkste criterium op grond 
92 | Inspectie Verkeer en Waterstaat en VROM - Inspectie

•	 het keuren en certificeren van verpakkingen en drukhoudende tanks;
•	 het keuren en certificeren van de bouw en de uitrusting van binnenvaartschepen;
•	 het classificeren of vaststellen van vervoersvoorwaarden voor stoffen en voorwerpen van  
klasse 1, 4.2 of 5.2;
•	 het classificeren van gevaarlijke vaste lading in bulk en het afgeven van ladingcertificaten;
•	 het keuren en certificeren van drukapparatuur. 
•	 In 2011 heeft de inspectie de eerste twee erkenningen afgegeven aan instanties die verpakkingen  
en drukapparatuur keuren en certificeren. De inspectie houdt ook toezicht op deze instanties. 
convenanten
De inspectie heeft in 2011 twee handhavingconvenanten afgesloten. 
vuurwerk
Op de doorvoer van het vuurwerk in de Nederlandse havens heeft de inspectie in 2011 opnieuw intensief 
toezicht gehouden. Zij lette vooral op of de classificatie van het vuurwerk in overeenstemming was met 
de geldende regelgeving. De inspecties zijn uitgevoerd aan de hand van documentatie (vervoersdocumenten, 
paklijsten, technische specificaties), scannen (containerscan), fysieke controles en monsterneming.
De inspectie heeft 484 containers gecontroleerd. Bij dertig containers werden overtredingen 
geconstateerd. Bij 24 (4,9%) containers was sprake van een onjuiste classificatie, waarvan drie containers 
zeer ernstige gevallen waren. Van zes containers was de classificatie in orde, maar in die gevallen waren 
er overtredingen op het gebied van onder andere stuwage en verpakkingen. 
tankcleaning
De inspectie heeft een specifieke thema-actie gehouden onder vervoerders die hun vervoerseenheden 
(tankwagens of spoorketelwagens) laten reinigen bij tankreinigers. In totaal heeft de inspectie bij 19 
inspecties 56 vervoerseenheden geïnspecteerd. Hierbij zijn negen processen-verbaal opgemaakt wegens 
overtredingen als het onvolledig of onjuist opmaken van een vervoerdocument of het niet goed vast 
draaien van tankdeksels. 
meldplicht wet vervoer gevaarlijke stoffen
Op grond van artikel 47 van de Wet vervoer gevaarlijke stoffen hebben bedrijven de verplichting 
incidenten met gevaarlijke stoffen aan de inspectie te melden. Ook moeten zij op grond van 
internationale regelgeving achteraf rapporteren over een incident dat zich bij het vervoer van gevaarlijke 
stoffen heeft voorgedaan. Het doel hiervan is dat andere bedrijven en organisaties van het incident 
kunnen leren.
Omdat de genoemde voorschriften onvoldoende worden nageleefd, is de inspectie in 2011 begonnen een 
communicatiestrategie op te zetten met als doel er de komende jaren voor te zorgen dat bedrijven het 
melden van incidenten naleven. De inspectie roept collegadiensten, zoals politie, brandweer en 
Rijkswaterstaat, op om meldingen die bij hen binnenkomen door te geven. 
ongedeclareerde lading
Naar aanleiding van externe signalen en van vermoedens bij de inspectie dat gevaarlijke stoffen worden 
vervoerd zonder de vereiste uiterlijke kenmerking en etikettering heeft zij in het havengebied van 
Rotterdam in totaal 275 huif(ferry)opleggers en gesloten voertuigen gecontroleerd. Hierbij zijn geen 
overtredingen geconstateerd. 
inspecties knooppunten ketentoezicht
Om meer zicht te krijgen op de manier waarop partijen binnen de verschillende vervoersmodaliteiten hun 
verantwoordelijkheid bij het vervoer van gevaarlijke stoffen waarmaken, heeft de inspectie tijdens een 
thema-actie op vervoersknooppunten de hele vervoersketen beoordeeld. In totaal zijn 176 multimodale 
inspecties uitgevoerd, waarvan het nalevingspercentage gemiddeld 71% was. Naar aanleiding van 21 
inspecties is een bestuurlijke sanctie opgelegd.
94 | Inspectie Verkeer en Waterstaat en VROM - Inspectie

Van augustus tot en met oktober 2011 heeft de inspectie de thema-actie Ongedeclareerde Gevaarlijke 
Stoffen uitgevoerd. Er zijn in een aantal specifieke vrachtcategorieën tachtig zendingen geopend die niet 
als gevaarlijke stof waren gekenmerkt. In één zending heeft de inspectie gevaarlijke stoffen aangetroffen. 
Er is proces-verbaal tegen de afzender opgemaakt. 
De inspectie heeft een thema-actie gehouden op de naleving van de aan- en afvoer van gevaarlijke 
stoffen over de weg naar en van de luchthaven Schiphol. Zij constateerde bij negen van de zeventien 
gecontroleerde voertuigen met gevaarlijke stoffen (53%) overtredingen op het gebied van onder andere 
vervoersdocumenten, samenlading en stuwage, de uitrusting aan boord van de voertuigen en de 
vakbekwaamheidseisen van de chauffeur. Bij deze controles heeft de inspectie ook gekeken naar 
aspecten van de Wet Goederenvervoer Weg en het Arbeidstijdenbesluit Vervoer. Er zijn zeven processen-
verbaal opgemaakt en acht waarschuwingen gegeven. 
scheepvaart
In het inspectiedomein Koopvaardij en Binnenvaart heeft de inspectie in 2011 in totaal 1502 objectinspecties 
gevaarlijke stoffen gehouden. In 649 van de gevallen (34%) leidde dat tot bevindingen, waarvan er 265 
(14%) zo ernstig waren dat zij een bestuurlijke sanctie oplegde. De inspectie, Rijkswaterstaat en het Korps 
Landelijke Politiediensten hebben op de corridor Rotterdam-Antwerpen een handhavingactie gehouden 
waarbij zij de verplichte melding van gevaarlijke stoffen vergeleken met de feitelijke lading aan boord van 
het schip. Bij slechts één van gecontroleerde schepen klopte de ladingdocumentatie van een container 
met gevaarlijke stoffen niet. Daarnaast bleek één afvalcontainer niet te zijn gemeld.
96 | Inspectie Verkeer en Waterstaat en VROM - Inspectie

handhaving
dienstverlening
vraagafhandeling informatiecentrum niet domein gerelateerd
planning realisatie
- telefoon 6000 3878
- e-mail / brief 750 441
Dit betreft voornamelijk vragen voor andere overheidsinstanties, algemene vragen over de eigen 
organisatie of verzoeken die eigenlijk via de telefooncentrale hadden moeten lopen.
Over de gehele portefeuille van het Informatiecentrum is het aantal contacten lager dan ingeschat. De 
belangrijkste oorzaken hiervan zijn meer gerichte communicatie via de website, het nog niet consequent 
vanuit de organisatie doorverwijzen naar het informatiecentrum als centraal informatiepunt en de 
gevolgen van de overdracht van de vergunningverlening naar de KIWA in 2010
bezwaar en beroep
Over het jaar 2011 zijn 2742 bezwaarschriften, 60 beroepszaken (inclusief hoger beroep en een aantal 
voorlopige voorzieningen) tegen besluiten van de Inspectie Verkeer en Waterstaat aangespannen.
Het grote aantal bezwaarschriften wordt veroorzaakt door de zeer grote toename van het aantal Denied 
Boarding Compensation-zaken naar aanleiding van het Sturgeon-arrest. 
klachten
34 maal heeft het optreden van de inspectie geleid tot een formele klacht.   
onderverdeling
15 binnen het domein rail- en Wegvervoer
 4 binnen het domein Luchtvaart
 4 binnen het domein Scheepvaart
 4 betroffen de inspectie in het algemeen
 3 klachten zijn naar Kiwa doorgestuurd
 1 klacht betrof een personeelsaangelegenheid 
 1 klacht betrof een onderzoek van de Nationale ombudsman
 2 klachten zijn buiten behandeling gesteld aangezien het niet om klachten in de zin van de Algemene 
Wet Bestuursrecht ging. 
uitkomsten
15 klachten zijn naar tevredenheid van de klager opgelost
12 klachten zijn nog niet afgehandeld
 4 klachten zijn ongegrond verklaard
 2 klachten zijn buiten behandeling gesteld
De vragen van het onderzoek door de Nationale ombudsman zijn beantwoord.
98 | Inspectie Verkeer en Waterstaat en VROM - Inspectie

Omdat de verslaglegging van de bedrijfsvoering van de VROM-Inspectie die van de Inspectie Verkeer  
en Waterstaat grotendeels overlapt, zijn beiden in dit hoofdstuk gecombineerd.
personeel en organisatie
reorganisatie
In 2011 hebben de VROM-Inspectie en de Inspectie Verkeer en Waterstaat een ingrijpende reorganisatie 
ondergaan omdat zij per 1 januari 2012 zijn gefuseerd tot de nieuwe Inspectie Leefomgeving en 
Transport. In totaal zijn ongeveer 1225 mensen van de oude inspecties overgegaan naar de nieuwe 
inspectie. 
De fusie heeft geleid tot aanpassing van het organisatie- en mandateringbesluit. Uiteindelijk heeft  
de reorganisatie geleid tot het aanwijzen van 15 herplaatsingkandidaten. Daarnaast ontstonden er  
25 herplaatsingkandidaten door politieke besluitvorming over het ruimtelijk toezicht.
krimp personeelsbestand
Op 1 januari 2011 telde de Inspectie Verkeer en Waterstaat 798 fte en de VROM-Inspectie 505. Op 31 
december 2011 bedroegen die aantallen respectievelijk 736 fte en 487. Daarmee heeft de Inspectie 
Verkeer en Waterstaat zijn streefcijfer voor personeelskrimp ruimschoots gehaald. De VROM-Inspectie 
zal het restant van de taakstelling (18 fte) in 2012 realiseren.
opleidingen
De inspecties beschouwen opleiding als middel om de organisatiedoelen en -resultaten te halen. 
Vakmanschap staat hoog in het vaandel en opleidingen zijn een belangrijk middel om medewerkers  
van de juiste bagage te voorzien om het werk goed uit te voeren. Een grotendeels centraal gefaciliteerd 
opleidingsplan draagt bij aan het behalen van die doelstelling. 
De VROM-Inspectie heeft vanaf de oprichting in 2003 gekozen voor een centrale organisatie van de 
opleidingen. Binnen de Inspectie Verkeer en Waterstaat is vanaf 2005 gewerkt aan een beleid waarin 
gaandeweg meer centraal werd geregeld.
In het kader van sociaal flankerend beleid hebben de inspecties ook veel opleidingen vergoed die 
medewerkers een betere positie op de arbeidsmarkt geven. 
ziekteverzuim
Het ziekteverzuim bij de Inspectie Verkeer en Waterstaat bedroeg in 2011 4,5%. Dat is een lichte daling 
van ten opzichte van 2010. De VROM-Inspectie kende een ziekteverzuim van 4,6%. Dat is een lichte 
stijging van ten opzichte van 2010 (4,2%). De stijging is in belangrijke mate veroorzaakt door een 
toename van het aantal langdurig zieken. Hun ziekten zijn voor het merendeel niet werkgerelateerd.
diversiteit (gemengde samenstelling organisatie) 
2011 heeft vooral in het teken gestaan van de fusie en de afslankingstaakstelling, met het zoveel mogelijk 
voorkomen van herplaatsingkandidaten. Hierdoor hebben zich geen instroommogelijkheden 
voorgedaan. Diversiteit blijft de aandacht van de inspecties houden. 
ict
De inspecties werken continu aan verbetering van haar informatiehuishouding. Doel daarvan is 
gegevensuitwisseling met andere toezichthouders mogelijk te maken, aansluiting te zoeken met 
collega-inspectiediensten en gericht informatie kunnen verstrekken aan ondertoezichtstaanden. Intern 
draagt de verbetering van de informatiehuishouding bij aan een effectieve en efficiënte bedrijfsvoering.
100 | Inspectie Verkeer en Waterstaat en VROM - Inspectie

102 | Inspectie Verkeer en Waterstaat en VROM - Inspectie

Binnen het ministerie van Infrastructuur en Milieu is de Inspecteur-Generaal verantwoordelijk voor  
de portefeuille Caribisch Nederland voor de gehele keten van beleid, uitvoering en toezicht. 
De VROM-Inspectie heeft in 2011 cursussen op het gebied van inspectie van garagebedrijven en export van 
gevaarlijk afval op de eilanden gegeven. Daarnaast is ondersteuning verleend bij de inrichting van een 
Directie Toezicht en Handhaving bij het Openbaar Lichaam Bonaire en is een asbestinventarisatie afgerond. 
De afdeling Crisismanagement heeft de Gezaghebber van Bonaire juridisch geadviseerd bij de afwikkeling 
van een incident waarbij twee brandstoftanks in brand waren gevlogen. De zogeheten Vliegende Brigade 
Vuurwerk heeft de brandweer op Bonaire ondersteund bij de inspectie van vuurwerkopslagen en 
verkooppunten.
In Caribisch Nederland blijven het verkeer en het wegvervoer een lokale verantwoordelijkheid. In 2011 
heeft de Inspectie Verkeer en Waterstaat voorlichting gegeven (een campagne en trainingen) op het 
gebied van het bewustzijn van gevaarlijke stoffen. Daarnaast heeft de inspectie samen met de gemeente 
Breda gewerkt aan verbetering van de verkeersveiligheid op de eilanden en is een Masterplan Verkeer tot 
stand gekomen met een strategische visie op de verkeersveiligheid voor de korte en de lange termijn.
In 2011 zijn twee medewerkers van de VROM-Inspectie uitgezonden naar Bonaire respectievelijk St. 
Eustatius om de uitvoering van taken op het gebied van ruimtelijke ordening, milieu en water te 
coördineren en de eilanden daarin te ondersteunen. 
Bonaire is begonnen aan de bouw van twee werken die het afvalwater in de kustzone moeten 
zuiveren. De werkzaamheden voor de rioolwaterzuivering en het vacuümriool zijn begin dit jaar gestart 
en worden eind 2012 opgeleverd. De afvalwaterzuivering – een noodvoorziening om verdere 
achteruitgang van de koraalriffen tegen te gaan – is sinds enkele maanden operationeel. Zodra de 
rioolwaterzuivering gereed is, zal de afvalwaterzuiveringsinstallatie worden gebruikt om afvalwater uit 
septictanks buiten de rioleringszone te behandelen en de overflow van water uit het rioolstelsel in 
piekperioden te zuiveren.
In 2011 was het belangrijkste project op luchtvaartgebied de voorbereiding en de uitvoering van de 
baanrenovatie op de luchthaven van Bonaire. Het project is eind juli afgerond, binnen de tijd en binnen 
het budget. Er hebben zich geen noemenswaardige incidenten voorgedaan. De resterende 
werkzaamheden aan de veiligheidsgebieden rondom de baan zullen in mei 2012 zijn afgerond.
Er is een begin gemaakt met de masterplannen voor de luchthavens van St. Eustatius en Saba om 
inzichtelijk te maken welke maatregelen er nodig zijn om die te laten voldoen aan de minimale 
internationale wet- en regelgeving. Het resultaat is noodzakelijk voor de onderbouwing van een 
financieel overzicht dat de maatregelen mogelijk maakt. Daarnaast is in 2011 een begin gemaakt met de 
voorbereidingen voor de ontwikkeling van internationaal voorgeschreven luchtvaartpublicaties. Ook 
heeft de inspectie een overeenkomst met de verkeersleiding op Curaçao gesloten om deze te 
ondersteunen bij de ontwikkeling van een veiligheidsmanagementsysteem.
Na de vernieuwing van de staatkundige verhoudingen is in april 2011 een aanvang gemaakt met vraag 
gestuurd administratief toezicht op de eilanden van Caribisch Nederland. In juli heeft de inspectie op 
Bonaire een introducerende workshop voor de luchtvaartsector op de Benedenwindse Eilanden gehouden. 
Ook is een begin gemaakt met een inventarisatie van de gevolgen die de uitvoering van de wet- en 
regelgeving heeft en is een planning gemaakt voor het houden van toezicht in 2012. Het toezicht op de 
eilanden is vervolgens opgenomen in het reguliere schema van toezicht, zoals ook in Nederland gebeurt.
Op scheepvaartgebied zijn voorbereidingen getroffen om rijkswetgeving op het terrein van de 
nationaliteit en de veiligheid van zeeschepen tot stand te brengen. Daarnaast heeft de inspectie 
afspraken gemaakt over de samenwerking met de Kustwacht voor de Nederlandse Antillen en Aruba.
104 | Inspectie Verkeer en Waterstaat en VROM - Inspectie

106 | Inspectie Verkeer en Waterstaat en VROM - Inspectie

PFOS Perfluoroctaansulfonaten, een polymeer dat onder andere textiel, papier  
 en coatings waterafstotende eigenschappen geeft.
PGS Publicatiereeks Gevaarlijke Stoffen
RDW Rijksdienst Wegverkeer
REACH Europese Verordening voor registratie evaluatie en autorisatie van stoffen 
RIVM Rijksinstituut voor Volksgezondheid en Milieu
RUD Regionale Uitvoeringsdienst 
RWS Rijkswaterstaat
SACA Safety Assessment Community Aircrafts
SAFA Safety Assessment of Foreign Aircraft
SAGA Safety Assessment of General Aircraft
SANA Safety Assessment National Aircraft
SKTB Stichting Keurmerk Touringcarbedrijven 
TISPOL European Traffic Police Network
Vewin Vereniging van Waterbedrijven in Nederland
VNG Vereniging van Nederlandse Gemeenten
VOSA Vehicle and Operator Services Agency
VZA Voorspanning zonder aanhechting betonconstructie; 
Wabo Wet algemene bepalingen omgevingsrecht 
 Doel is een eenvoudige, snelle vergunningverlening en een betere
 dienstverlening door de overheid op het terrein van bouwen, ruimte
 en milieu
Wecg Wet explosieven voor civiel gebruik
WWI Wonen, wijken en integratie, programma voor …
108 | Inspectie Verkeer en Waterstaat en VROM - Inspectie

Klassenbureau Klassenbureaus geven regels en voorschriften uit (bijvoorbeeld voor de 
bouw en uitrusting van schepen en houden toezicht). Erkenning  
geschiedt door de minister van Infrastructuur en Milieu.
Klassiek Toezicht Fysieke controle op de naleving van regelgeving en vergunningvereisten 
bij personen en bedrijven.
Koudemiddel Een stof die in pompen wordt gebruikt als medium voor het transport 
van warmte of kou, wordt meestal koelvloeistof genoemd.
Kritische Bodem- Werkzaamheden aan de bodem die alleen door erkende bedrijven mo-
werkzaamheden gen worden uitgevoerd, zoals sanering, bemonstering of het aanleggen 
van vloeistofdichte vloeren.
Kustfundament Het gebied dat van belang is voor de bescherming van het laaggelegen 
deel van Nederland tegen overstroming omvat waterkeringen en ruim-
tereservering.
Last Onder Dwangsom Bestuursrechtelijk instrument om tot herstel van een met de wet  
strijdige situatie te komen.
Level Playing Field gelijk speelveld; de omstandigheden waaronder de concurrentie  
optreedt.
Majeure Bedrijven Bedrijven waarvan de activiteiten dermate risicovol zijn dat een  
uitstekende beheersing noodzakelijk is.
Maritime Labour  De Maritime Labour Convention, heeft als doel de arbeidsomstan -
Convention digheden en -voorwaarden van zeevarenden wereldwijd te verbeteren. 
Menselijke factoren De invloed van het menselijk handelen.
Mystery Guest Een toezichthouder die zich als klant voordoet om onopvallend een 
indruk te krijgen van de naleving van de wetgeving. 
Objectinspectie Inspectie van personen, lading, voer-, vaar-, vliegtuigen en infrastructuur.
Ondertoezichtstaande Natuurlijk of rechtspersoon die activiteiten verricht waardoor deze 
onder de door de inspectie te controleren wetgeving valt.
Port State Control-Inspectie Zie: havenstaatinspectie
Productinspectie Zie: objectinspectie
Reality Check Praktijktoets van de werking van (kwaliteits)systemen en  
bedrijfsprocessen.
Rolling Contact Fatigue Metaalmoeheid veroorzaakt door de rolbeweging van de wielen.
110 | Inspectie Verkeer en Waterstaat en VROM - Inspectie

112 | Inspectie Verkeer en Waterstaat en VROM - Inspectie

