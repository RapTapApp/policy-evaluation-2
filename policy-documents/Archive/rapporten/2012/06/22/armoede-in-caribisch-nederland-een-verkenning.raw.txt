  
   
 
 
Armoede in Caribisch Nederland, 
een verkenning 
Waarin manifesteert de armoedeproblematiek zich in Caribisch 
Nederland en wat weten we over de achterliggende oorzaken?                                              
Mei 2012  
 
   

Mei 2012  Armoede in Caribisch Nederland, een verkenning  
 
 
 
 
 
 
 
Kerntabel 
 
 Kerntabel  
  
 Sint Eustatius Saba Bonaire 
Aantal Inwoners 3.643 1.824 15.666 
(CBS 1-1-12) 
Kinderen 0-5    200      85       961 
wv in kinderopvang 80 wv in kinderopvang 38 wv in kinderopvang 
450 
Inwoners 0-20    904     374    3.921 
Bevolking 20-60 2.260  1.177   9.369 
Aantal personen in       15       13        211 
onderstand  wv 8 met toeslag AO wv 8 met toeslag AO wv 108 met toeslag AO 
(1-1-2012) 
wv 0 met kindertoeslag wv 1 met kindertoeslag wv 26 met 
kindertoeslag 
Aantal personen     359     243   2.290 
met AOV  
(31-03-2012) 
     
Onderstand per      
twee weken (2012) 
Basisbedrag $   89 $   86 $   85 
+ zelfst wonen $   22 $   21 $   20 
+ Gezam. Huish. $   53 $   51 $   51 
e
+ 1 kind $   26 $   25 $   25 
e e
+ 2 en 3 kind $   14 $   13 $   13 
+ AO $ 105 $ 101 $ 100 
    
AOV per maand    
AOV $ 582 $ 558 $ 555 
+ duurtetoeslag $   12 $   45  
+ partnertoeslag $ 399 $ 382 $ 380 
 
  
2 
 

Mei 2012  Armoede in Caribisch Nederland, een verkenning  
 
2. Waarin manifesteert armoede zich in Caribisch Nederland? 
 
2.1 Mensen met een minimuminkomen kunnen slecht rondkomen, maar hangen dit niet aan 
de grote klok 
Op alle drie de eilanden geven de respondenten aan, dat mensen met een minimuminkomen 
slecht kunnen rondkomen. Ongeveer 50% van de inkomens ligt op of net boven het 
minimumloon. Mensen met een inkomen op of rond het minimumloonniveau verdienen te 
weinig om alle kosten te betalen en moeten daardoor zorgen voor bijverdiensten en/of een 
beroep doen op familie om hen te helpen. Dit geldt ook voor mensen die geen probleem met 
budgetteren hebben.  
Vanwege trots en schaamte loopt men niet te koop met financiële problemen. De mensen 
moeten steeds kiezen waaraan ze elke maand of week prioriteit geven qua bestedingen. Met 
kunst- en vliegwerk probeert men de eindjes aan elkaar te knopen. 
Op Bonaire schetsten de respondenten hierover het volgende beeld: Men gaat bij familie wonen 
om huur- en elektrakosten uit te sparen, men doet de ijskast ‟s nachts uit, men betaalt twee 
weken elektra, en de volgende twee weken water. Men kiest eerder voor het laten oplopen van 
huurachterstanden dan voor het niet betalen van elektra en water. Ook laat men bij de 
buurtwinkels de boodschappen opschrijven om ze aan het eind van de maand te betalen. Eten 
is een sluitpost. Bij de Chinees krijg je grote porties. Van een portie van 6 of 7 dollars eet een 
heel gezin met bijvoorbeeld 5 kinderen. Men zorgt voor vulling van de maag, bijvoorbeeld 
fungi, maar niet voor de noodzakelijke voedingsstoffen. Groenten en fruit kan men zich niet 
veroorloven, men eet vaak voedsel uit potjes en blik. Kinderen gaan regelmatig zonder ontbijt 
naar school, en krijgen soms alleen crackers te eten. Men leent soms kleinere bedragen van 
bekenden om daarmee weer een paar dagen eten te kunnen kopen.  
Respondenten op alle eilanden geven aan dat dit patroon er ook al was voor 10-10-10.  De 
kosten van levensonderhoud zijn na 10-10-10 echter flink gestegen. In de beleving betaal je nu 
in dollars wat je voorheen in guldens betaalde. Respondenten melden dat voeding in het 
algemeen en gezonde producten als zuivel, groenten en fruit in het bijzonder erg duur zijn, 
vergelijkbaar met of duurder dan in Europees Nederland.  Iedereen merkt deze kostenstijging 
bij het boodschappen doen. Dit maakt het leven voor de mensen met lage inkomens nog 
moeilijker, is het algemene beeld. Respondenten op Bonaire geven aan dat de gestegen kosten 
van levensonderhoud hebben geleid tot een toename van de problematiek: eerder in de maand 
al zonder geld zitten, meer kinderen die om eten vragen, meer betalingsachterstanden bij het 
Water- en Energiebedrijf Bonaire (WEB), meer diefstal, nu ook van voedsel.  
Vanuit het consultatiebureau op Saba is geconstateerd, dat moeders uit financiële 
overwegingen eerder dan gewenst is overstappen van (relatief dure) poedermelk voor de 
babyvoeding op goedkopere voeding. 
Voorbeelden uit de praktijk van uitgaven van gezinnen voor de boodschappen (voedsel, 
waspoeder etc) exclusief huur, water en elektra 
 
- Bonairiaans gezin man, vrouw en 3 kinderen: basisinkopen (brood, vlees, rijst, geen luxe als 
groenten, fruit, yoghurt, chips, frisdrank) $ 400/maand 
 
- Bonairiaans gezin man, vrouw, 2 kinderen(waaronder baby): basisinkopen als boven + yoghurt 
en luiers) $ 560/maand 
 
- Nederlands gezin dat al jaren woont op Bonaire met lokaal salaris, man, vrouw en twee 
kinderen lagere schoolleeftijd: basisinkopen met groenten en fruit en zuivel: $1200/maand 
 
- Bonairiaans gezin man, vrouw en twee kinderen met groenten en fruit en zuivel: 
$1300/maand 
4 
 

Mei 2012  Armoede in Caribisch Nederland, een verkenning  
 
2.3 De gemeenschap helpt elkaar  
 
Met wonen 
De samenleving op de eilanden is er één waarbij men voor elkaar zorgt en elkaar helpt als er 
problemen zijn.  Vaak gebeurt dit door familie. Niemand (ook verslaafden niet) hoeft op straat 
te slapen. Men trekt bij elkaar in huis om zo de kosten van huur, water en elektra te delen. Het 
samenwonen van meerdere generaties in een huis is niet ongewoon. Familieleden hebben het 
vaak evenmin breed, zodat het nogal eens voorkomt dat men met te veel mensen in een te 
klein huis leeft: grootouders, kinderen, ooms en tantes en kleinkinderen bij elkaar. Soms 
ontbreken meubels en zijn er onvoldoende bedden. Verschillende respondenten wijzen erop, 
dat hierdoor ongezonde leefsituaties ontstaan: kinderen zijn dan getuige van alle facetten van 
het volwassen leven: seksualiteit, drugs.  
 
Met eten 
Ook qua eten zorgt men voor elkaar. Veel respondenten hebben genoemd, dat er kinderen zijn 
die honger hebben. Scholen en instellingen voor naschoolse opvang signaleren dit. Kinderen 
zijn dan slaperig, hebben pijn in hun buik, zien er grauw uit, zijn futloos. Een respondent 
merkt op, dat een arts haar er recent op gewezen heeft, dat je in de bottenstructuur van de 
kinderen kunt zien, dat ze te weinig gezonde voeding krijgen. Ook buren helpen met voedsel, 
vaak door kinderen uit de buurt die honger hebben mee te laten eten. Bij dit soort hulp wordt 
er altijd voor gewaakt dit terloops en niet te nadrukkelijk te doen. De ouder(s) worden zo in 
hun waarde gelaten. Op Saba merkte een respondent op dat kinderen met honger zich ook wel 
melden bij de woning van de hoofdzuster, een vertrouwde figuur op het eiland. 
Wat eten betreft hebben de meeste scholen een voorziening getroffen om kinderen die honger 
hebben iets te eten te kunnen geven, bijvoorbeeld een boterham met pindakaas. Op Sint 
Eustatius is bij één lagere school (Governor de Graafschool) een schoolontbijt ingevoerd. Op 
Bonaire ontvangen 250 kinderen, die daartoe door hun leerkrachten zijn opgegeven, een 
ontbijt van de Stichting Breakfast at Schools (initiatief van de Rotary).  
Jong Bonaire (naschoolse opvang) heeft via een Amerikaanse donatie de mogelijkheid om 25 
jongeren, die te weinig eten krijgen, elke dag een warme maaltijd te geven. Omdat kinderen 
zich schamen en ook wel gepest worden als bekend wordt dat ze een maaltijd krijgen, heeft 
Jong Bonaire een systeem gekozen waarmee medeleerlingen niet kunnen zien, of de maaltijd 
door de eigen ouders of door het project wordt betaald.  
De eilanden kennen geen echte bedelaars. Wel vraagt men elkaar soms om hulp, bijvoorbeeld 
wat geld om te eten. Doorgaans helpt men wel, zij het meestal niet door geld te geven, maar 
door een aantal boodschappen te doen en deze te schenken. Dit gebeurt vanuit een soort 
„familiegevoel‟: wij wonen allemaal samen op dit eiland en dan hoor je elkaar te helpen. Of 
men biedt iemand in financiële nood aan om een klusje (bijvoorbeeld kleine reparaties aan 
huis) te doen tegen een vergoeding waarmee iemand weer een paar dagen geholpen is. Juist 
deze mentaliteit van elkaar helpen als eilandbewoners doet een aantal respondenten aarzelen 
om van armoede te spreken. Iedereen heeft immers wel een dak boven het hoofd en weet aan 
eten te komen. “We zijn geen ontwikkelingsland”, werd opgemerkt. 
Ook de kerken helpen, bijvoorbeeld met voedselpakketten rond de kersttijd of andere 
feestdagen. Een van de kerken heeft op Bonaire het initiatief genomen voor een voedselbank, 
die met AMFO-subsidie gefinancierd is. Vanaf 2013 neemt het Openbaar Lichaam de 
financiering over.  
Activiteiten voor de jeugd als sport, zang en dans zijn doorgaans gratis of vergen een kleine 
bijdrage. Kinderen worden hiervan niet uitgesloten als de contributie niet voldaan kan worden 
door de ouders.  
6 
 

Mei 2012  Armoede in Caribisch Nederland, een verkenning  
 
boven de $ 1550. De FCB wil de schulden saneren van de mensen met een inkomen lager dan $ 
1550. Dat kost een bedrag van $ 370.000. Deze achterstand is ontstaan in een tijd, dat mensen 
met lage inkomens een relatief groot bedrag aan huur moesten betalen. Momenteel is er een 
ander beleid. Huurders hoeven nu niet meer dan 30% van hun (gezins)inkomen te betalen aan 
huur. Het verschil tussen de kostprijs van de woning en het betaalde huurbedrag wordt 
gefinancierd uit de bijdrage die de FCB ontvangt van het Openbaar Lichaam.  
Men wil in de toekomst de bovengrens wat inkomen betreft stellen op 2x het minimumloon ($ 
1550). Nu bezetten mensen met hogere inkomens nog een deel van deze sociale 
woningbouwwoningen (in 2009 had bijna een derde van de huurders een inkomen van $ 1400 of 
hoger).   
Om tijdig betalen van de huur te bevorderen krijgen huurders van de FCB die het hele jaar 
netjes betaald hebben, in de maand december 50% korting op de huur.  
Het aantal afsluitingen van elektra en water door het WEB is in 2011 en 2012 toegenomen. Voor 
de vergelijkbaarheid met 2012 is in onderstaande tabel een overzicht gegeven van de 
afsluitingen en heraansluitingen voor elektra en water over de eerste vier maanden van de 
jaren 2008 tot en met 2012.  
Afsluitingen en heraansluitingen elektra en water  
eerste vier maanden van 2008 t/m 2012 
1800 
1600 
1400 
1200 
Afsluiting Electra 
1000 
800 
Afsluiting Water 
600 
Heraansluiting Electra 
400 
200 Heraansluiting Water 
0 
jan jan jan jan jan 
t/m t/m t/m t/m t/m 
april april april april april 
2008 2009 2010 2011 2012 
 
 
Van de afsluitingen is ongeveer 60% te wijten aan slordigheid met betalen. Deze mensen komen 
direct betalen na afsluiting. Ongeveer 20% van de afsluitingen komt doordat de mensen niet 
goed met geld kunnen omgaan, en ongeveer 20% komt doordat deze mensen te weinig 
inkomsten hebben om te kunnen betalen. Deze laatste categorie heeft het moeilijk. Ze moeten 
kiezen wat ze betalen. Water en elektra vinden ze belangrijk, ze bezuinigen dan op voeding en 
persoonlijke verzorging. Het gebeurt af en toe na een afsluiting, dat er illegaal wordt afgetapt. 
Per maand doen zich ongeveer 10 diefstallen voor, dit neemt toe. Er is een groep van notoire 
probleemgezinnen wat betalen betreft. Het gaat dan vaak om gezinnen met drugs gerelateerde 
problematiek.  
Het systeem van prepaid afname van elektra via Pagabon helpt om de schulden in de hand te 
houden. Dit is momenteel alleen nog mogelijk bij de elektra, maar men wil het ook voor water 
gaan invoeren. Van de 7000 elektra-aansluitingen worden er 1000 via Pagabon betaald.  
Er zijn 30% meer casussen aangemeld bij de deurwaarder in 2011. 
 
 
 
8 
 

Mei 2012  Armoede in Caribisch Nederland, een verkenning  
 
 
 
2.6 Armoede en een gebrekkige gezinsfunctie 
Op alle eilanden maken respondenten zich zorgen over de situatie waarin sommige kinderen 
moeten opgroeien. Daarbij gaat het om het ontbreken van vaders in de gezinnen, gebrekkige 
woonomstandigheden met teveel mensen in een woning met te weinig privacy, huiselijk 
geweld, ongezonde voeding, weinig structuur en aansturing, een opvoedcultuur die meer 
gericht is op gehoorzaamheid en straffen dan op ontwikkeling. Men maakt zich zorgen wat dit 
betekent voor een toekomstige generatie. De Voogdijraad schat in, dat armoede ten grondslag 
ligt aan de problemen, waarmee de gezinnen van vele onder toezicht gestelde kinderen 
kampen.  
In het onderzoek „Laat ze niet uitvallen‟ van Saskia Spruijt (2011) naar de oorzaken van 
voortijdig schooluitval wordt ook gerefereerd aan de samenhang tussen gezinsfunctie, armoede 
en schooluitval. “Wat verder een opvallende uitkomst van het onderzoek is, is dat de financiële 
situatie van de meeste gezinnen bepalend is voor de problematiek en gezins- en 
opvoedingssituatie. De onderliggende armoede is groter dan aan de buitenkant te zien is. 
Armoede heeft invloed op de oorzaken van voortijdig schoolverlaten door bijvoorbeeld gebrek 
aan vervoer naar school of gebrek aan voedsel voor voldoende concentratie op school. 
Daarnaast gaan jongeren eerder aan het werk om bij te dragen aan het inkomen van het gezin. 
Ze maken hun school niet af”. 
 
 
 
  
10 
 

Mei 2012  Armoede in Caribisch Nederland, een verkenning  
 
moeite hebben om rond te komen, wonen soms in hetzelfde huis als de grootouder(s) omdat ze 
zelf geen huis kunnen betalen.  
Bij een grootmoeder stonden ineens haar twee kleinkinderen op de stoep. De moeder was 
helemaal uit beeld, ze was drugsverslaafd. Ook de vader was verdwenen. De grootmoeder moet 
nu van haar AOV ook haar twee kleinkinderen voeden, en kan daar niet van rondkomen. Ze 
komt niet in aanmerking voor extra inkomen vanuit de onderstand, omdat ze al AOV heeft.  
In het verleden leefden de families ook echt samen. Dit is aan het veranderen. Ouderen kunnen 
nu ook in Caribisch Nederland geïsoleerd raken. Er is niet altijd meer de zekerheid dat kinderen 
letten op het welzijn van de ouderen. Of ze wel goed eten en of het huis niet vervuilt. 
Ouderen zullen zelf niet snel klagen, ze houden hun problemen voor zich. Respondenten 
melden, dat het wellicht nog enigszins gaat als er geen kosten voor wonen hoeven te worden 
gemaakt, dus als men een eigen huis heeft. Maar ook dan heeft men een probleem als er grote 
uitgaven moeten worden gedaan, bijvoorbeeld als er een ijskast moet worden vervangen, of als 
het dak lekt. Het gebeurt ook, dat kinderen of kleinkinderen een beroep doen op de 
grootouder.  
Genoemd is ook het probleem dat er een grote financiële terugval is als bij mensen met alleen 
AOV de partner overlijdt. AOV voor een (echt)paar waarvan beide partners AOV-gerechtigd zijn 
ligt tussen de $ 1110 en $ 1206 /maand (2x het AOV-bedrag), zonder partner valt éénmaal het 
AOV-bedrag weg. Als de vaste lasten hetzelfde blijven, kan de achtergebleven partner 
financieel in de problemen raken. 
 
Zuster Naomi, hoofdzuster, heeft alle ouderen van Saba thuis bezocht en geïnventariseerd wat 
de noden waren en wie er thuiszorg nodig heeft. Dit betrof 65 ouderen. In deze thuiszorg wordt 
inmiddels voorzien. De thuiszorg omvat geen maaltijden.  
 
3.3 Alleenstaande moeders met meerdere kinderen, waarvan de vaders niet bijdragen 
De respondenten noemen allen de alleenstaande moeders met meerdere kinderen als een 
categorie die het zeer zwaar heeft. Vaak zijn de kinderen van meerdere vaders afkomstig. De 
vader(s) dragen lang niet altijd bij in de kosten. In die gevallen is het een zware opgave voor 
alleenstaande moeders om zelf voldoende te verdienen om in het levensonderhoud van het 
gezin te voorzien. Als de moeders het minimumloon of iets erboven verdienen, is dat niet 
voldoende om van rond te komen. Soms trekt zo‟n gezin in bij andere familieleden ook al is de 
woonruimte beperkt. Voor kinderen is dat doorgaans geen gezonde situatie om in op te 
groeien. Doordat de moeders vaak meer dan fulltime werken is er weinig tijd en toezicht op de 
kinderen. Een opvangplek in een crèche is financieel niet haalbaar (ca $ 150/maand). Daardoor 
moet men improviseren met de opvang van de kinderen. Oudere broertjes en zusjes moeten 
een oogje in het zeil houden, of anderen. Soms werken de wat oudere kinderen van 15/16 jaar 
ook om bij te dragen aan het gezinsinkomen. De kinderen krijgen weinig structuur (gezonde 
veilige opvoeding) mee van huis uit. 
Een alleenstaande moeder op Sint Eustatius met 5 kinderen heeft een vaste schoonmaakbaan, 
waarmee ze 700 $/maand verdient. Met bijbanen weet ze het inkomen op te krikken naar  
1100 $/maand. Hiervoor werkt ze veel meer dan 8 uur per dag en heeft ze weinig tijd voor de 
kinderen.  
Er bestaat een mogelijkheid om via de Voogdijraad de rechter te vragen om een wettelijke 
betalingsplicht op te leggen aan de vaders. De moeders doen dit echter niet altijd, doorgaans 
om problemen met de vaders te vermijden. De Voogdijraad probeert het eerst via bemiddeling 
te regelen, als dat niet lukt gaat het via de rechter. Er zijn geen normbedragen qua 
alimentatie. De rechter bepaalt het bedrag dat de vaders moeten betalen. Het gaat meestal 
12 
 

Mei 2012  Armoede in Caribisch Nederland, een verkenning  
 
baan via het eiland hadden. Daar geeft men deze mensen nu een 0-urencontract met het 
Openbaar Lichaam, zodat ze daarmee iets extra‟s verdienen bovenop hun onderstand.  
3.5 Overige kwetsbare personen 
Een van de voorwaarden om in aanmerking te komen voor onderstand is, dat je vijf jaar legaal 
woont in Caribisch Nederland. Verschillende respondenten op Sint Eustatius en op Bonaire 
hebben aangegeven dat dit soms tot een knellende situatie kan leiden. 
Een van oorsprong Statiaan, die lange tijd op Aruba heeft gewoond is een aantal jaren geleden 
teruggekeerd na een ongeluk, waarbij hij arbeidsongeschikt is geworden. Hij woont bij zijn 
moeder en heeft recent zijn leven (met een verslaving) weer een beetje op de rails gekregen. 
Hij woont nu vier jaar op Sint Eustatius, komt niet aan het werk omdat werkgevers hem kennen 
en er geen vertrouwen in hebben. Pas na vijf jaar verblijf op Sint Eustatius komt hij in 
aanmerking voor onderstand.  
Een andere kwetsbare groep betreft de verslaafden. Een deel van hen heeft een 
onderstanduitkering, maar als ze niet begeleid worden bij het besteden van het geld, wordt 
het regelrecht aan de verslaving besteed.  
De behandelend sociaal-psychiatrisch verpleegkundige is van oordeel dat een deel van de 
verslaafden door het langdurig gebruik van middelen, in feite duurzaam arbeidsongeschikt is 
geworden. Op dit moment ontvangen zij echter geen arbeidsongeschiktheidstoelage op de 
onderstand. 
  
14 
 

Mei 2012  Armoede in Caribisch Nederland, een verkenning  
 
krijgen circa 50 ouderen drie keer per week een goede maaltijd, tevens bedoeld om het 
isolement te doorbreken. Omdat deze AMFO-subsidie niet meer bestaat, is de financiering van 
dit programma momenteel een probleem. Via de thuiszorg zou een goed beeld kunnen ontstaan 
van de ouderen, die voor goede voeding aangewezen zijn op de maaltijdverstrekking van meals 
on wheels. 
Ook op Sint Eustatius ziet men het gericht inzetten van maaltijden of levensmiddelen als een 
onmisbaar onderdeel in de Statiaanse samenleving waar op sociaal gebied nog veel 
achterstandsituaties bestaan. Bij veel maatschappelijke initiatieven vormt een maaltijd dan 
ook onderdeel van het programma: bij de kinderopvang, naschoolse opvang, dagopvang voor 
bejaarden, dagopvang voor verslaafden. Ook donaties van bijvoorbeeld Nustar, Lions Club, 
Rode Kruis, kerken richten zich vaak op maaltijdverschaffing of voedselpakketten. Daaraan 
geven die organisaties de voorkeur, boven het verstrekken van geld. Dan weet men tenminste 
zeker, dat de mensen een goede maaltijd (not food, but nutrition) ontvangen. Voorheen 
konden dergelijke initiatieven via een AMFO subsidie ondersteund worden. Die mogelijkheid is 
er nu niet meer. Wel ligt er een eilandelijke verplichting op grond van de Wet primair 
onderwijs BES om bij eilandverordening in een regeling met betrekking tot het verstrekken van 
voedsel te voorzien. Er wordt gepleit voor meer  financiële armslag voor de organisaties om 
hulp in natura te kunnen bieden. Met voedsel kom je bij de mensen  binnen en kun je tegelijk 
zorg en aandacht geven aan ouderen die in isolement dreigen te raken, of aan gezinnen in 
problemen. Daarbij zou het gekoppeld kunnen worden aan „opvoedprogramma‟s‟ gericht op 
gezond eten, budgetteren, opvoeden.  
Hulpverleners slaan de handen ineen, o.a. voor gespecialiseerde thuiszorg 
De verschillende organisaties die met ouderen, verslaafden en gezinnen werken zouden de 
handen meer ineen moeten slaan om zich ervan te vergewissen, dat men de kwetsbare 
gezinnen en ouderen  goed in beeld heeft. Gezamenlijk en gecoördineerd (wie doet wat) zou 
dan de ondersteuningsaanpak moeten worden opgepakt. Het verlenen van hulp in natura en het 
organiseren van scholing en cursussen zou daar deel van moeten uitmaken. Een van de 
respondenten geeft aan, dat er vaak zoveel praktische problemen in gezinnen zijn, dat er 
behoefte is aan een praktisch ingesteld iemand, die meehelpt het huishouden op orde te 
brengen en te houden. Als deze basis niet in orde is slaat andere hulpverlening in het gezin niet 
aan. Hierbij is te denken aan een vorm van gespecialiseerde thuiszorg, of aan all-round 
gezinscoaches.  
Betaalbare sociale woningbouw beschikbaar voor de doelgroep 
Betaalbaar wonen is een probleem op alle eilanden, maar het vraagt om verschillende 
oplossingen.  
Op Saba is het voor gezinnen met lage inkomens heel moeilijk om een huis te kopen of aan een 
betaalbaar huurhuis te komen. Er is gesteld dat er controle moet komen op de huur die voor 
appartementen wordt gevraagd.  
Daarnaast zou er een oplossing gevonden moeten worden om de prijs van de sociale 
woningbouw betaalbaar te laten zijn voor mensen met lage inkomens, voor wie ze eigenlijk 
bedoeld zijn. Een deel van de sociale woningbouwhuizen op Sint Eustatius wordt bewoond door 
mensen die eigenlijk niet tot de doelgroep behoren, omdat ze teveel inkomen hebben. Er zou 
gezocht moeten worden naar methoden om deze mensen door te laten stromen naar andere 
huisvesting, zodat de sociale woningen beschikbaar komen voor de doelgroep. 
Op Bonaire zou ook doorstroming van mensen met hogere inkomens uit de sociale woningbouw 
moeten plaatsvinden. Het is voor jonge mensen erg moeilijk om betaalbare huisvesting te 
vinden. Een aantal respondenten pleit ervoor dat er bij de nieuwbouwprojecten van Fundashon 
Cas Bonairiano ook starterwoningen gebouwd worden, waar jonge mensen en tienermoeders 
tegen een betaalbare prijs kunnen gaan wonen. 
 
16 
 

Mei 2012  Armoede in Caribisch Nederland, een verkenning  
 
makkelijker maken. De indruk bestaat ook, dat niet iedereen die recht zou hebben op 
onderstand zich hiervoor aanmeldt.  
Op Sint Eustatius is begin 2012 een welzijnscoördinator aangesteld, er is geen budget voor 
activiteiten en er is nog geen plan. Op Saba is budget vrijgemaakt om een maatschappelijk 
werker aan te stellen. Op Bonaire zijn verschillende diensten gebundeld tot de Dienst 
Samenleving en Zorg, die de volgende terreinen onder zich heeft: maatschappelijke 
ondersteuning, publieke gezondheid, leerplicht, schooltransport en uniformen. 
 
 
 
 
  
18 
 

Mei 2012  Armoede in Caribisch Nederland, een verkenning  
 
 
Voorzieningen Sint Eustatius Bereik 
Housing Foundation 87 huizen, 12 nieuwe op komst 
Huizen deels niet bewoond door doelgroep 
Centrum Jeugd en Gezin Opvoedondersteuning en jongerenactiviteiten, 
psycholoog en psychiater 
29 gezinnen met ambulante jeugdzorg 
Chapel Peace (dagopvang ouderen) 25 personen komen dagelijks, in Totaal ca 35 
personen. Financiering via zorgverzekering.  
Dagopvang verslaafden ca 20 personen. Moet nog verder doorontwikkeld 
worden. Is onderdeel van plan Novadic Kentron.  
Kinderopvang  + naschoolse opvang Buzzy Bee 106 kinderen, waarvan ca 80 van 0-4 
Wachtlijst voor baby‟s (12).  
Kosten: $ 150/maand voor kinderen 0-2 
            $ 125/maand voor kinderen 2-4 
            $ 100/maand voor kinderen 4-12  
Naschoolse opvang Mega D 20 kinderen Mega D 4- 13 jaar.  
Kosten $ 30/maand 
Momenteel nog AMFO-subsidie, mogelijk volgend 
jaar geld van OL.  
kerken Helpen hun leden + anderen uit de Statiaanse 
gemeenschap: 
-elke maand gratis soep 
-maandelijkse voedselpakketten aan 75 families 
-december 110 voedselmanden 
-mei 140 maaltijden 
Lions Club, Rode Kruis Helpt incidenteel gezinnen in problemen, vaak 
ook voedselpakketten en maaltijden 
 
 
Voorzieningen Saba Bereik 
Sociale woningbouw/Owe Your Own Home 26 huizen en over de jaren 85 leningen 
Foundation (OYOHF) verstrekt, waarvan er nog een aantal doorloopt. 
Centrum Jeugd en Gezin Opvoedondersteuning en jongerenactiviteiten, 
psycholoog en psychiater 
6 gezinnen ambulante hulp 
Thuiszorg ouderen Was 1 zuster voor pillen en wondverzorging. Nu 
via ZVK 3 zusters voor 7 dagen per week 
thuiszorg voor 65 ouderen. 
Dagopvang verslaafden Nog niet aanwezig, binnenkort komt via ZVK een 
sociaal-psychiatrisch verpleegkundige o.a. om 
dagopvang op te zetten. 
Kinderopvang Laura Linzey Daycare 38 kinderen 
Naschoolse opvang 4-12 jaar, Elka Charles Nieuw particulier initiatief zonder subsidie voor 
ca 20 kinderen 
Kerken Helpen incidenteel gezinnen 
Lions Club Verschaft maaltijden aan hulpbehoevende arme 
bejaarden, ca 50 mensen. Financiering is 
probleem (was AMFO) 
 
  
20 
 

Mei 2012  Armoede in Caribisch Nederland, een verkenning  
 
Bijlage 3: leidraad voor de gesprekken 
Aandachtspuntenlijst voor de gesprekken  
 
Vanwege het kwalitatieve karakter van de analyse wordt in de gesprekken niet met een 
uitgeschreven vragenlijst gewerkt.  De onderzoeker gebruikt een lijst van aandachtspunten om 
structuur te geven aan het gesprek. De feitelijke vragen die uit deze aandachtspuntenlijst 
voortkomen, kunnen per (groep van) stakeholder(s) verschillen. Een huisarts heeft bijvoorbeeld een 
heel andere positie ten opzichte van de „doelgroep‟ dan een nutsbedrijf, en dat onderscheid zal in 
het gesprek een rol spelen. 
 
De aandachtspuntenlijst is als volgt:  
 
1. Algemeen 
a. Stel vast vanuit welke insteek (doelgroep) de gesprekspartner betrokken is bij de 
problematiek.  
b. Probeer in het gesprek zicht te krijgen op door de gesprekspartner waargenomen 
(mogelijke) veranderingen ten opzichte van de situatie vóór 10 oktober 2010 en de 
achterliggende oorzaak van die eventuele verandering.  
 
2. Kenmerken van armoede: 
a. Ga na hoe de gesprekspartner het verschijnsel armoede ziet (wanneer / in welke situatie er 
naar diens oordeel sprake van is).  
b. Ga na welke concrete signalen naar het oordeel van de gesprekspartner duiden op armoede.  
c. Ga na of de gesprekspartner over kwantitatieve informatie (over de omvang van de groep) 
beschikt en hoe hard deze informatie is.   
 
3. Kenmerken van mensen in armoede 
a. Vraag de gesprekspartner om een duiding van de specifieke groepen voor wie mogelijk een 
armoedeproblematiek geldt.  
b. Probeer in het gesprek tot een zo nauwkeurig mogelijke omschrijving te komen.  
 
4. Oorzaken van armoede 
a. Ga na wat de oorzaken zijn van armoede en welke categorieën oorzaken de gesprekspartner 
kan noemen.   
b. Ga na waarom mensen die werkloos zijn niet aan het arbeidsproces deelnemen en welke 
kenmerken of nadere onderscheidingen deze groep heeft. Ga hierbij tevens na of deze 
mensen wel op een andere manier stappen zetten richting het arbeidsproces, bijvoorbeeld 
door het volgen van een opleiding of deelname aan een „jobprogram‟ en zo niet, vraag 
hierop een toelichting.  
c. Ga na of de gesprekspartner de specifieke problematiek van arbeidsongeschikten herkent en 
vraag hierop een toelichting.  
d. Ga na of de gesprekspartner meer zicht kan bieden op de aard van de uitgaven waardoor 
mensen in de problemen komen. Maak hierbij een onderscheid tussen uitgaven die 
noodzakelijk zijn (en door gebrek aan geld mogelijk worden uitgesteld of nagelaten) en 
uitgaven die niet-noodzakelijk zijn.  
e. Ga met betrekking tot dit laatste na of de gesprekspartner de aanwezigheid van een 
problematisch uitgavenpatroon herkent en vraag hierop een toelichting.  
f. Ga na of de gesprekspartner er zicht heeft op heeft of het structurele, dan wel incidentele 
kosten zijn die mensen in de problemen brengen (en van welke aard).  
 
5. Schuldenproblematiek 
a. Ga bij de gesprekspartner na in hoeverre er sprake is van problematische schulden en wat 
de kenmerken zijn van mensen met betalingsachterstanden.  
b. Ga na hoe omvangrijk dit probleem is. Probeer zo veel mogelijk te kwantificeren. 
c. Ga na hoe de schuldenproblematiek optreedt / bij welke bedrijven/organisaties men 
schulden heeft. Gaat het bijvoorbeeld om schulden die zijn opgebouwd omdat mensen 
22 
 

