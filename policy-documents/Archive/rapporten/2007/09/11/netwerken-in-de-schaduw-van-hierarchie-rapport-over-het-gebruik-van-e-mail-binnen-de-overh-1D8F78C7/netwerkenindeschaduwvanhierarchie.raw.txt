 
 
 
Netwerken in de schaduw van hiërarchie 
 
Rapport over het gebruik van e-mail binnen de overheid en de effecten hiervan op de 
organisatie en de werkbeleving van ambtenaren. 
 
 
 
 
 
 
 
Albert Meijer (a.meijer@usg.uu.nl) 
Utrechtse School voor Bestuurs- en Organisatiewetenschap 
 
Utrecht, November 2004 
 
 
 
 
Dit onderzoeksrapport is gefinancierd door de directie IIOS van het ministerie van 
Binnenlandse Zaken en Koninkrijksrelaties. 

Inhoudsopgave 
 
Voorwoord 
 
Praktische en wetenschappelijke vragen rond e-mail in de overheid 
 
Casus 1. Admiraliteit van de Koninklijke Marine 
Casus 2. Bestuursdienst van gemeente Informalia 
Casus 3. De Nederlandsche Bank 
 
Netwerken in de schaduw van hiërachie 
 3

communicatiepatronen, betrouwbaarheid van de organisatie, informeren van hiërarchisch 
bovengeschikten en afleggen van verantwoording. Bij de werkbeleving van medewerkers 
gaat het om de autonomie en het werkplezier van medewerkers. 
De genoemde effecten op de organisatie zijn in de praktijk lastig te meten. In dit 
onderzoek wordt uitgegaan van percepties van deze effecten die bestaan bij medewerkers. 
Hen is gevraagd of ze vinden dat e-mail een effect heeft op de genoemde factoren en wat 
de aard en richting van dit effect is. 
 
Onderzoeksmethode 
 
Casusselectie 
In deze studie is het gebruik van e-mail binnen drie overheidsorganisaties onderzocht: 
 
− De Admiraliteit van de Koninklijke Marine 
− De Bestuursdienst van een grote Nederlandse gemeente 
− De Nederlandsche Bank 
 
Deze organisaties kunnen niet zonder meer doorsnee overheidsorganisaties worden 
beschouwd en een aantal karakteristieken van de marine (wereldwijde karakter van de 
organisatie, frequente roulatie van functies, organisatie van militairen en burgers, grote 
nadruk op informatiebeveiliging) hebben invloed op de manier waarop e-mail wordt 
gebruikt en de effecten van dit gebruik op de organisatie. Anderzijds geldt alledrie de 
organisaties als kantooromgevingen die weinig afwijken van andere kantooromgevingen. 
 
Onderzoeksvragen 
De geformuleerde hoofdvragen waren leidend in dit onderzoek. De vragen zijn 
uitgewerkt in specifieke onderzoeksvragen die weer de basis vormden voor 
interviewvragen. De volgende onderzoeksvragen zijn geformuleerd: 
 
Gebruik van e-mail door medewerkers van overheidsorganisaties 
 
1 Over welke e-mail-voorzieningen beschikken medewerkers? Paragraaf 5 
2 Hoeveel berichten versturen medewerkers? Paragraaf 6 
3 Hoeveel tijd besteden medewerkers aan het lezen en schrijven van e-mail-berichten? Paragraaf 7 
4 Op welke manier gebruiken medewerkers e-mail voor interne communicatie? Paragraaf 8 
5 Op welke manier gebruiken medewerkers e-mail voor externe communicatie? Paragraaf 9 
6 Op welke manier gebruiken medewerkers e-mail voor persoonlijke communicatie? Paragraaf 10 
7 Wat is de stijl van de e-mail-berichten? Paragraaf 11 
8 Op welke manier bewaren medewerkers e-mail-berichten? Paragraaf 12 
 
Effecten van gebruik van e-mail 
 
9 Wat zijn de effecten van e-mail op de effectiviteit van de taakuitvoering? Paragraaf 13 
10 Wat zijn de effecten van e-mail op de communicatiepatronen?  Paragraaf 14 
11 Wat zijn de effecten van e-mail op de betrouwbaarheid van de organisatie? Paragraaf 15 
12 Wat zijn de effecten van e-mail op het informeren van hiërarchisch bovengeschikten? Paragraaf 16 
13 Wat zijn de effecten van e-mail op de interne en externe verantwoording?  Paragraaf 17 
14 Wat zijn de effecten van e-mail op de autonomie van medewerkers? Paragraaf 18 
 5

drie casusrapporten. Een nadeel van deze keuze is dat het rapport veel herhaling bevat: 
veel onderwerpen worden in alledrie de casushoofdstukken besproken. Ook betekent dit 
dat veel onderwerpen zowel in de inleiding en de casushoofdstukken aan de orde komen 
en ook veel onderwerpen zowel in de conclusie als in de casushoofdstukken aan de orden 
komen. 
Het voordeel van de opbouw die is gekozen voor dit rapport is dat het rapport op 
verschillende manieren kan worden gelezen. Lezers die zijn geïnteresseerd in één van de 
casus kunnen het casusrapport doorlezen en krijgen daarmee een volledig beeld van de 
betreffende casus. Lezers die geïnteresseerd zijn in algemene punten kunnen de inleiding 
en de conclusies lezen. 
Een kanttekening bij dit rapport is dat het nogal; ‘theorie-arm’ is. De resultaten van 
empirisch onderzoek worden gepresenteerd; de theoretische inbedding hiervan is nog 
zeer gebrekkig. Dit onderzoeksrapport dient daarom te worden beschouwd als een 
tussenproduct. Een volgende stap betreft de theoretische duiding van deze resultaten. 
Deze volgende stap zal resulteren in een boek over e-mail en overheid. 
 7

DEEL A 
VRAAGSTELLING EN ONDERZOEKSMETHODE 
 
A1. Vraagstelling 
 
In korte tijd heeft e-mail zich ontwikkeld tot een cruciaal communicatiemedium voor 
overheidsorganisaties. Zowel binnen overheidsorganisaties als in contacten met de 
buitenwereld wordt veel gebruik gemaakt van e-mail. Vooralsnog is echter niet helder 
welke gevolgen het gebruik van dit medium heeft voor het functioneren van 
overheidsorganisaties. Op welke manier veranderen manieren van werken? Treden er 
veranderingen op in de aansturing? Ook confronteert gebruik van e-mail deze 
organisaties met een aantal lastige vragen. Mag e-mail gebruikt worden voor persoonlijke 
communicatie? Op welke manier moeten e-mail-berichten worden bewaard? Wie bepaalt 
welke berichten worden bewaard? 
Net als andere overheidsorganisaties worstelt ook de Admiraliteit van de Koninklijke 
Marine met deze vragen. Dit is de aanleiding geweest om empirisch onderzoek uit te 
voeren waarbij de volgende vragen centraal stonden: 
 
3. Op welke manier maken medewerkers van de Admiraliteit van de Koninklijke Marine 
gebruik van e-mail? 
 
4. Wat zijn de effecten van gebruik van e-mail op het functioneren van de Admiraliteit 
en op de werkbeleving van medewerkers? 
 
De eerste vraag heeft betrekking op de wijze waarop e-mail wordt gebruikt door 
medewerkers. Deze vraag heeft vooral een beschrijvend karakter. Onderzocht wordt over 
wat voor voorzieningen medewerkers beschikken, hoeveel berichten zij versturen en 
ontvangen, op welke manier zij e-mail-berichten bewaren, over welke onderwerpen zij 
intern en extern communiceren via e-mail, in hoeverre zij e-mail gebruiken voor 
persoonlijke communicatie, welke stijl zij hanteren bij de communicatie via e-mail en 
hoe zij e-mail-berichten bewaren. 
Bij de tweede vraag wordt gezocht naar de effecten van gebruik van e-mail door 
medewerkers van de Admiraliteit. Deze effecten hebben betrekking op het functioneren 
van de organisatie en de werkbeleving van medewerkers. Bij het functioneren van de 
organisatie gaat het om de effectiviteit van werken, communicatiepatronen, 
betrouwbaarheid van de organisatie, informeren van hiërarchisch bovengeschikten en 
afleggen van verantwoording. Bij de werkbeleving van medewerkers gaat het om de 
autonomie en het werkplezier van medewerkers. 
De genoemde effecten op de organisatie zijn in de praktijk lastig te meten. In dit 
onderzoek wordt uitgegaan van percepties van deze effecten die bestaan bij de 
medewerkers van de Admiraliteit. Hen is gevraagd of ze vinden dat e-mail een effect 
heeft op de genoemde factoren en wat de aard en richting van dit effect is. 
 
 9

 
− Diversiteit aan taken en werkzaamheden 
− Militairen en burgers 
 
De selectie van de respondenten is aan de hand van de bovenstaande criteria uitgevoerd 
door de contactpersoon van de marine. 
 
Respondenten 
De selectie resulteerde in een diversiteit aan respondenten. Deze respondenten kunnen 
aan de hand van enkele verschillende kenmerken worden weergegeven. 
 
 Positie ten opzichte van het management 
− Leidinggevende: 1 
− Secretariaat: 1 
− Medewerkers: 7 
 
Militairen of burgers 
− Militairen: 2 
− Burgers: 7 
 
Beleidsuitvoering of –ontwikkeling 
− Beleidsontwikkeling: 2 
− Beleidsuitvoering: 6 
− Ondersteuning: 1 
 
Inhoudelijke terreinen 
− Documentaire Informatievoorziening (DIV): 3 
− Personeelsmanagement: 2 
− Wapeninkoop: 2 
− Integriteit: 1 
− Ondersteuning: 1 
 
Positie in de organisatie 
− Lijn: 2 
− Staf: 6 
− Ondersteuning: 1 
 
Opgemerkt kan worden dat een relatief groot aantal respondenten uit de staf is 
geselecteerd omdat op de Admiraliteit relatief veel staftaken worden uitgevoerd. 
 
Onderzoeksmethoden 
In deze casusstudie is gebruik gemaakt van de volgende onderzoeksmethoden: 
 
− Om inzicht te krijgen in het e-mail-beleid van de marine en de bestaande 
technische voorzieningen zijn interviews gehouden met een adviseur DIV binnen 
 11

 
 
Bij de Admiraliteit gaat het om een kantooromgeving: er zijn geen gevechtstaken belegd. 
De belangrijkste taken van de Admiraliteit zijn het uitwerken van beleidslijnen en het 
ondersteunen van operationele eenheden. Op de Admiraliteit zijn te vinden: de Directie 
Personeel Koninklijke Marine (DPKM), Directie Materieel Koninklijke Marine (DMKM) 
en Directie Economisch Beheer Koninklijke Marine (DEBKM) 
DPKM verzorgt de ontwikkeling en uitvoering van het personeelsbeleid van de 
Koninklijke Marine. Dit betreft zowel het personeelsbeleid voor militairen als voor 
burgers. Het gaat hierbij om vier functiegebieden: personeelsbeleid, personeelslogistiek, 
bedrijfsvoering en geneeskundige zaken. 
DMKM gaat over het beleid inzake materieel van de marine. Zij houdt zich met name 
bezig met de vraag welke wapensystemen er moeten worden aangeschaft. Onder de 
DMKM vallen materieelprojecten, materieelverwerving en technische afdelingen. Tot de 
DMKM behoren ook het marinebedrijf, het centrum voor automatisering van 
missioncritical systems, het scheikundig laboratorium en de publicatievoorziening en 
 13

De afdeling Automatisering was de initiator en trekker van All-In-One. Binnen de 
Admiraliteit was er steun van het management maar daarbuiten was deze steun beperkt. 
Dit leidde ertoe dat het gebruik van e-mail op andere locaties lang beperkt is gebleven. 
Pas vanaf midden jaren negentig – toen All-In-One al werd afgebouwd – nam het e-mail-
gebruik daar toe. Hierbij kan worden opgemerkt dat de werkprocessen op de Admiraliteit 
minder gestandaardiseerd zijn dan andere locaties en dat er mede daardoor meer behoefte 
was aan e-mail. 
 
ICT-voorzieningen bij Defensie: integratie 
Tot 4 jaar terug waren de krijgsmachtsonderdelen autonoom bij de keuzen over ICT. Dit 
leidde tot verschillende invullingen van ICT-voorzieningen en ook verschillende 
netwerken. Een medewerker van de Centrale Organisatie kon bijvoorbeeld geen e-mail-
bericht sturen naar iemand van de marine in Den Helder. Sinds 4 jaar heeft men bij 
Defensie echter wel gemeenschappelijke voorzieningen waarbij iedere gebruiker nu 
dezelfde ICT-voorzieningen heeft. Ook zijn de netwerken compatible en is daardoor 
communicatie binnen de gehele defensie-organisatie mogelijk. 
 
1
B2.2. Formele regels 
 
Binnen de marine zijn regels opgesteld over wat je wel en niet mag doen met e-mail. 
Officiële documenten mogen als attachment worden verstuurd maar moeten daarna op 
papier worden nagestuurd. De ICT-organisatie heeft duidelijk aangegeven wat er niet 
over het elektronische netwerk mag worden verzonden (porno, foto’s, lange verhalen). 
Gebruik van e-mail voor persoonlijke doeleinden is in beperkte mate toegestaan ‘indien 
dit, zowel inhoudelijk als naar kwantiteit, niet storend is voor de dagelijkse 
werkzaamheden en goede dagelijkse gang van zaken en de kosten vanwege dit gebruik 
2
tot een minimum zijn beperkt.’ Ook wordt hierbij benadrukt dat persoonlijke e-mail, met 
de aanduiding ‘persoonlijk’ in het onderwerp, alleen mag worden geopend als de 
geadresseerde daarvoor toestemming geeft. 
Binnen de marine wordt niet toegezien op het beleid. Wel wordt periodiek gekeken naar 
de grootte van berichten en de netwerkbelasting. Ook worden eens in de zoveel tijd 
mailboxen gescand op grootte en aantal berichten. Bij controles mag ook naar de inhoud 
worden gekeken maar in de praktijk gebeurt dit niet. 
Voor de bewaring van e-mail bestond lang geen regel: e-mail betrof immers alleen 
informele communicatie. In 1997 drong echter het besef door dat moest worden 
geaccepteerd dat e-mail-berichten ook formele informatie bevatten. Voorheen ging men 
er vanuit dat formele berichten altijd via papier werden verzonden maar men kon ‘de kop 
3
niet langer in het zand steken’. Toen het besef doordrong dat de praktijk afweek van het 
                                                 
1
 Deze paragraaf is ontleend aan de interviews en het document ‘Beheersregel omtrent gebruik van e-mail 
bij de Koninklijke Marine’ (concept, versie 1.0). 
2
 ‘Tijdelijke regeling e-mail Defensie’, Vastgesteld 1 januari 2003, Reg. Nr. I/2002007572, Art. 3. 
3
 Niet alleen bij de bewaring van e-mail-berichten verschillen beleid en praktijk: ook bij het verzenden van 
berichten. Formeel mag e-mail alleen worden gebruikt voor niet-geclassificeerde berichten. In de praktijk 
worden ook confidentiële berichten via e-mail verstuurd. Dit kan overigens wellicht ten dele worden 
toegeschreven aan onvoldoende kennis van de technologie. Dit blijkt uit het volgende citaat: “Ik gebruik e-
mail nu wel eens voor vertrouwelijke/gerubriceerde zaken die vroeger te vertrouwelijk waren om per 
 15

DEEL C 
BETEKENIS E-MAIL VOOR HET FUNCTIONEREN VAN DE MARINE 
 
C1. E-mail-voorzieningen 
 
C1.1. Interne en externe e-mail-voorzieningen 
 
Iedere medewerker van de Admiraliteit beschikt over voorzieningen voor verzending en 
ontvangst van interne e-mail. Intern zijn er geen functionele postbussen, alleen 
persoonlijke postbussen. Voor bepaalde zaken wordt gebruik gemaakt van formulieren op 
het Intranet. De communicatie is dan voorgestructureerd. Een voorbeeld hiervan is het 
regelen van een dienstauto. 
Niet iedere medewerker van de Admiraliteit beschikt over dezelfde mogelijkheden om 
externe e-mail te verzenden en te ontvangen. In de interviews werden de volgende 
5
arrangementen aangetroffen: 
 
− Externe e-mail vanaf de werkplek. Deze medewerkers kunnen direct vanaf hun 
werkplek e-mail verzenden en ontvangen. Zij hebben ook een persoonlijk extern 
e-mail-adres. De twee militaire medewerkers in het primaire proces, de twee 
personeelsfunctionarissen en een van de beleidsadviseurs beschikten over deze 
voorzieningen.  
− Stand-alone PC voor externe e-mail in zijn werkkamer. Deze medewerker moet 
gebruik maken van een andere PC dan hij gebruikt voor interne e-mail om externe 
e-mail te versturen en ontvangen. Hij gebruikt hiervoor een PC die niet is 
verbonden aan het netwerk van Defensie. De stafmedewerker die zich bezighoudt 
met integriteit beschikt over deze voorzieningen. 
6
− Stand-alone PC voor gebruik door de gehele afdeling. Deze medewerker maakt 
gebruik van een PC die op een plek op de afdeling staat om externe e-mail te 
versturen en te ontvangen. Hij heeft hier ook geen eigen e-mail-adres maar 
gebruikt het adres van de afdeling. Deze voorziening wordt gebruikt door een 
beleidsadviseur DIV. Andere medewerkers kunnen hier ook gebruik van maken 
maar doen dit niet. 
− Geen gebruik van externe e-mail. Deze medewerkers maken in het geheel geen 
gebruik van externe e-mail. Zij maken alleen gebruik van interne e-mail. Het gaat 
7
hierbij om de secretaresse en een beleidsadviseur DIV. 
 
Opvallend is dat verscheidene medewerkers aangaven dat zij denken dat zij geen externe 
                                                 
5
 DTO biedt ook de mogelijkheid om thuis e-mail te kunnen lezen. Geen van de geïnterviewden beschikt 
echter over deze mogelijkheid. 
6
 De stand-alone PC’s zijn overigens niet alleen bedoeld voor externe e-mail maar ook om te surfen op 
Internet. Geen enkele medewerker van de Admiraliteit kan vanaf de PC die aan het defensienetwerk is 
verbonden surfen op Internet. 
7
 Eén medewerker gaf aan dat hij zijn e-mail-postbus deelde met een collega (met wie hij in parttime 
werkt). Alle e-mail wordt doorgestuurd naar de e-mail-postbus van de collega. Hij en zijn collega kunnen 
dus elkaars e-mail lezen. 
 17

niet. Eén van de medewerkers gaf aan dat hij wel op een mailinglist over huizen stond 
toen hij op zoek was naar een huis. In dit geval ging het dus niet om een zakelijke maar 
om een privé-mailinglist. 
 
C1.5. Gebruik stand-alone 
 
Aan één medewerker zijn specifiek vragen gesteld over het gebruik van de standalone 
PC. Uit dit interview bleek dat de medewerker eigen externe e-mail heeft. De externe e-
mail vanaf de stand-alone PC is van de afdeling. Berichten op de stand-alone PC worden 
ongeveer 2 maanden bewaard. Als hij berichten belangrijk vindt om te bewaren print hij 
ze uit. 
 
C2. Aantal berichten 
 
Om een idee te krijgen van de invloed van gebruik van e-mail op het functioneren van de 
KM is het van belang om te weten hoeveel e-mail-berichten er worden verzonden en 
ontvangen en om wat voor e-mail-berichten het gaat. Daarbij kan een onderscheid 
worden gemaakt tussen verzending en ontvangst, tussen interne en externe berichten en 
tussen persoonlijke en zakelijke berichten. 
Zeven mensen hebben aan de oproep gehoor gegeven om gedurende één of enkele weken 
bij te houden hoeveel berichten zij versturen en ontvangen (zie bijlage ‘turflijsten’). 
Gezien het beperkte aantal medewerkers leidt dit tot een grove indicatie van het e-mail-
gebruik door medewerkers van de Admiraliteit. 
De resultaten voor zakelijke en persoonlijke berichten en interne en externe berichten 
staan weergegeven in de onderstaande tabel. In elke cel staat het gemiddelde 
weergegeven en ook de range. 
 
9
 Totaal Intern Extern (totaal) Extern (vanaf werkplek) 
Zakelijk 18 (5 – 33) 15 (5 – 30) 3 (0 – 9) 5 (2 – 9) 
Persoonlijk 1,3 (0 – 5) 0,7 (0 – 1,5) 0,5 (0 – 2,6) 0,9 (0 – 2,7) 
 
Tabel 1. Aantal interne, externe, zakelijke en persoonlijke berichten 
(N=7) 
 
Uit dit overzicht valt het volgende af te leiden: 
 
− De zakelijke communicatie is veel omvangrijker dan de persoonlijke 
communicatie. De persoonlijke communicatie bedraagt slechts een fractie van de 
zakelijke communicatie. 
− De persoonlijke communicatie is bij de externe communicatie relatief 
omvangrijker dan bij de interne communicatie. De persoonlijke communicatie is 
ongeveer even groot terwijl de zakelijke communicatie intern veel groter is. 
                                                 
9
 Drie van de geïnterviewde medewerkers die de turflijst hebben ingevuld, hebben externe e-mail van de 
werkplek. 
 19

 
C4.2. Functiespecifieke patronen 
 
Het aantal interviews is te beperkt om een goed beeld te krijgen van functiespecifieke 
patronen in het gebruik van e-mail. Uit de interviews kan echter wel worden afgeleid dát 
het e-mail-gebruik nogal verschilt per functie. De belangrijkste gevonden patronen 
worden hier beschreven. 
 
Personeelsfunctionaris: persoonlijke informatie. Personeelsfunctionarissen krijgen via e-
mail veel vragen van de medewerkers die onder hun verantwoordelijkheid vallen. Zij 
gebruiken e-mail vooral voor personeelstechnische vragen. Voorbeeld: ‘Waarom heb ik 
mijn periodieke verhoging niet gekregen?’ Het voordeel hiervan is dat de medewerkers 
het antwoord rustig na kunnen lezen.  
 
DIV adviseur: inhoudelijke informatie. Adviseurs gebruiken e-mail veel voor 
inhoudelijke communicatie. Zij wisselen bijvoorbeeld informatie uit voor intervisie en 
standpuntbepaling. Ook gebruiken zij e-mail om anderen te informeren over ondernomen 
acties. 
 
Manager: sturingsinformatie. Managers gebruiken e-mail voor de afstemming van 
projecten. Opdrachten aan medewerkers worden – na een gesprek – per e-mail 
toegestuurd. Ook gebruiken zij de e-mail-berichten als checklist om te monitoren of de 
opdracht wordt uitgevoerd. 
 
Secretaresse: afspraakinformatie. Secretaressen gebruiken e-mail om secretariële 
werkzaamheden te ondersteunen (regelen van vergaderzalen inclusief koffie en thee, 
plannen van vergaderingen, doorgeven van stukken, adressen en telefoonnummers, 
aanvragen van dienstauto’s). 
 
C4.3. Interne e-mail, telefoon en face-to-face 
 
Interne e-mail staat niet los van andere media. Verschillende medewerkers gaven aan dat 
ze de verschillende media naast elkaar gebruiken. De belangrijkste andere media zijn 
directe contacten (telefoon en face-to-face) en schriftelijke contacten. Aan de 
respondenten is gevraagd wanneer ze kiezen voor een bepaald medium. Door de 
geïnterviewden werden de volgende redenen genoemd om voor e-mail te kiezen in plaats 
van telefoon of face-to-face (FTF): 
 
− Afstand. Een medewerker benadrukte dat het alleen mogelijk is in Den Haag om 
op mensen toestappen. Het contact met medewerkers in Amsterdam, Rotterdam 
en Den Helder verloopt wel via e-mail. 
− Tijdsverschil. Een medewerker gaf aan dat telefoneren met de Antillen door het 
tijdsverschil een probleem is. Naar de Antillen kun je een e-mail sturen en dan 
heb je de volgende dag het antwoord binnen. 
− Afwezigheid. Een medewerker gaf aan dat hij een e-mail stuurt wanneer iemand 
niet direct bereikbaar is. Soms stuurt een andere medewerker een e-mail met de 
 21

complexer of persoonlijker van aard is. Daarnaast spelen bepaalde eigenschappen een rol 
bij de mediakeuze: 
 
− Asynchroon. E-mail maakt asynchrone communicatie mogelijk en in een 
organisatie waar mensen vaak niet aanwezig zijn (door flexdagen) of lastig 
bereikbaar zijn (tijdsverschil met de Antillen) is dit een groot voordeel. 
− Geheugen. Een andere eigenschap van e-mail waar veel naar werd verwezen is de 
geheugenfunctie: informatie wordt vastgelegd en kan later worden geraadpleegd. 
Dit is een reden voor mensen om voor e-mail te kiezen: afspraken staan zwart op 
wit en kunnen later weer worden geraadpleegd. 
− One to many. Een derde eigenschap van e-mail is de mogelijkheid om direct een 
boodschap naar vele ontvangers te sturen (one to many). Dit maakt het eenvoudig 
om met vele mensen een afspraak te maken. 
 
C4.4. Interne e-mail en schriftelijke communicatie 
 
Ook werd de respondenten gevraagd naar redenen om wel of niet voor e-mail te kiezen in 
vergelijking met schriftelijke communicatie (met name notaverkeer). Daarbij dient 
overigens te worden opgemerkt dat verscheidene respondenten nooit nota’s opstellen. 
Door degenen die wel nota’s opstellen werden de volgende redenen genoemd om een 
nota te verkiezen boven e-mail: 
 
− Betere respons. Een medewerker gaf aan dat men binnen de marine strikter 
reageert op een nota dan op een e-mail-bericht. Een nota heeft meer gewicht. Als 
voorbeeld noemde hij een verzoek om de begrotingen van directies binnen te 
krijgen. Vorig jaar had hij dit via de mail gedaan maar kreeg toen minder reacties. 
− Nota vereist. Een andere medewerker gaf aan dat hij nota’s stuurt naar de 
Admiraliteitsraad. Daar geldt zelfs dat zaken als nota moeten binnenkomen omdat 
ze anders niet op de agenda komen. Ook communicatie met de directie gaat 
volgens een medewerker soms nog via formele nota’s (bijvoorbeeld bij formele 
vragen en verzoeken). Ook als er intern formeel een visie wordt gevraagd, wordt 
die per nota gegeven. Verder worden bij convenanten tussen 
organisatieonderdelen nota’s verstuurd. 
− Geld of individuele rechten. In het algemeen geldt volgens een medewerker dat 
iets als nota wordt verstuurd wanneer het geld kost of ingrijpt in de rechten van 
medewerkers. Dan worden de nota’s overigens ondertekend door de 
marineleiding. Uiteindelijke beslissingen van personeelszaken (bijvoorbeeld: mag 
iemand een cursus volgen, kan iemand ouderschapsverlof opnemen) worden op 
papier gezet. Het voortraject van dergelijke beslissingen verloopt via e-mail. De 
uiteindelijke verzoeken worden op papier ingediend en de beslissingen worden op 
papier genomen. Bij plaatsingen van medewerkers in het buitenland vindt het 
contact grotendeels plaats via e-mail maar wordt er wel een formeel 
plaatsingsdocument op papier opgesteld. 
− Formaliseren. Een geïnterviewde medewerker stuurt een nota op papier als hij er 
behoefte aan heeft dat de nota wordt geformaliseerd en gearchiveerd. In het 
algemeen gaat het dan ook om nota’s die worden getekend door de directeur. Een 
 23

 
C4.6. Strategische communicatie 
 
Tot nu toe lag in de analyse het accent op het gebruik van e-mail voor de uitvoering van 
taken. E-mail heeft echter ook invloed op het strategisch gedrag van medewerkers binnen 
de Admiraliteit. In de interviews kwamen de volgende voorbeelden van strategische 
communicatie aan de orde: 
 
− ‘Het voordeel van e-mail is dat zaken zwart op wit staan. Ik heb dan het bewijs 
dat ik contact met iemand heb gezocht. Dit kan van belang zijn als er later een 
conflict ontstaat. Ik stuur daarom een e-mail als ik verwacht dat mensen zich niet 
aan afspraken zullen houden. Ik maak hierin bewuste keuzen: wanneer is het wel 
wenselijk dat communicatie zwart op wit staat en wanneer niet.’ 
− ‘In bepaalde gevallen kiest hij er bewust voor om geen gebruik te maken van e-
mail. Als voorbeeld noemde hij de gesprekken over de reorganisatie met de 
Centrale Organisatie. Dit zijn beladen en tactische gesprekken. Wanneer dit via e-
mail zou lopen, staan zaken zwart op wit en kunnen berichten ook aan iedereen 
worden geforward. Dat wil hij voorkomen.’ 
− ‘Er kwam een bericht vanuit de Centrale Organisatie dat kosten waren 
overschreden. Er was hierover echter eerder een afspraak gemaakt. In oude e-mail 
kon ik dan nazoeken wat hierover was gesteld en me hierop beroepen.’ 
− ‘Eind vorig jaar had ik contact met financiële mensen over de jaarbegroting. Een 
paar maanden geleden bleek echter iets niet in de begroting te staan. Aan de hand 
van e-mail kon ik aantonen dat dit er wel in had moeten staan.’ 
 
Ook wordt er soms strategisch gebruik gemaakt van leesbevestigingen. Een respondent 
gaf aan dat je door de leesbevestiging niet kunt ontkennen dat je het bericht hebt gelezen. 
Een andere respondent bevestigde dit: 
 
− ‘Een enkele keer kan het leesbewijs van belang zijn. Hiermee kan namelijk 
worden voorkomen dat ik ‘de zwarte piet krijg toegespeeld’. De ander kan dan 
bijvoorbeeld niet zeggen dat hij niet op de hoogte was van een deadline.’ 
 
Leesbevestigingen 
Bij interne e-mail bestaat de mogelijkheid om te vragen om een leesbevestiging. De 
meeste medewerkers gaven aan dat ze niet standaard om een leesbevestiging vragen maar 
dat men dit alleen doet wanneer het belangrijk is te weten of iemand een bericht heeft 
gelezen (bijvoorbeeld bij spoed). Sommige medewerkers vragen wel (bijna) altijd om een 
leesbevestiging. Zij doen dan overigens in de meeste gevallen niets met de 
leesbevestigingen: ze worden direct weggegooid. 
 
C5. Gebruik van externe e-mail 
 
Zoals ik eerder heb aangegeven, hebben de meeste medewerkers geen externe e-mail-
voorzieningen op hun werkplek. De mensen die wel beschikken over externe e-mail 
 25

 
Hierboven heb ik aangegeven dat e-mail slechts in beperkte mate wordt gebruikt voor 
niet-taakgerelateerde communicatie. Een respondent: ‘99 % van de mail gaat over werk, 
de andere 1 % gaat over verjaardagen, gebak etc. Grappen rondsturen via e-mail doe ik 
niet.’ Sommige respondenten gebruiken de zakelijke e-mail echter wel degelijk voor 
persoonlijke communicatie: 
 
− ‘Ik zie externe e-mail als een belangrijke secundaire arbeidsvoorwaarde. Ik zou 
het heel erg vinden als ik dit niet zou hebben. Mijn persoonlijke leven 
(uitnodigingen voor feestjesen dergelijke) gaat voor een groot deel via e-mail.’ 
− ‘Ik gebruik het e-mail-adres van de marine ook voor persoonlijke zaken. Ik woon 
in Den Helder en ben de hele week in Den Haag. Ook ben ik vaak laat op 
kantoor.’ 
 
Ook gaf een respondent aan alleen in gevallen van grote spoed externe e-mail te 
gebruiken voor persoonlijke communicatie: 
 
− ‘Externe mail gebruik ik slechts voor privé-communicatie als er snel iets moet 
gebeuren. In het algemeen gebruik ik voor privé-zaken mijn privé-e-mail-account 
’s avonds thuis.’ 
 
C6.2. Soorten persoonlijke communicatie 
 
In de niet-taakgerelateerde communicatie valt een indeling te maken in drie soorten e-
mail-berichten: 
 
− Niet taak gerelateerde, maar wel organisatie gerelateerde communicatie. In deze 
communicatie gaat het onder andere over ‘taart in de koffiehoek’ en uitstapjes met 
de afdeling. Verschillende respondenten noemden e-mails over verjaardagen. Ook 
kan het hierbij gaan om berichten van de vakbond. 
− Privé communicatie met collega’s. Binnen de marine bestaat er een sterk netwerk 
van officieren die elkaar kennen van de KIM en die vaker buiten werktijd 
afspreken. Een respondent noemde een reünie met jaargenoten van het KIM. Ook 
kan het gaan om lunchafspraken. Een andere respondent: ‘Een aantal collega’s 
binnen het pand zijn goede vrienden van mij. Bij de persoonlijke communicatie 
gaat het dan om berichten als ‘Mag ik vanavond meerijden?’ en ‘Gaan we 
vanavond iets doen?’’ 
− Privé communicatie met anderen. Dit is privé communicatie met vrienden en 
familie die verder niets met het werk of de organisatie te maken hebben. Hierbij 
kan worden gedacht aan uitnodigingen voor feestjes, berichten van de 
muziekvereniging, zaken over de tennisclub, verkoop van huis, contact met 
familieleden van buiten en grappen. 
 
Alleen bij het laatste soort communicatie gaat het om communicatie die niets met de 
 27

In de literatuur wordt er vaak op gewezen dat gebruik van e-mail leidt tot informelere 
communicatie. De meeste respondenten gaven inderdaad aan dat de communicatie 
vergeleken met nota-verkeer – wellicht met uitzondering van het eerste bericht aan 
iemand – informeler wordt: 
 
− Minder context. ‘Een nota bevat meer toelichting dan een e-mail-bericht. Bij een 
nota wordt er van uit gegaan dat je het stuk ook over twee jaar moet kunnen 
begrijpen. Bij e-mail wordt er van uit gegaan dat de contextgegevens aanwezig 
zijn bij de ontvanger. Ook ken je bij een nota de ontvanger niet en bij e-mail wel.’ 
− Minder zorgvuldige formuleringen. Zinsconstructies zijn minder zorgvuldig. 
Zaken worden ‘makkelijk gezegd’. 
− Dichter bij de spreektaal. Een voorbeeld van de informelere stijl is dat boven een 
e-mail-bericht vaak een aanhef staat (beste …) en eronder een ondertekening (met 
vriendelijke groet) terwijl een nota noch een aanhef noch een ondertekening 
bevat. Een andere respondent: ‘Brieven zijn zakelijker. In een brief schrijf je niet: 
‘Kijk hier eens naar.’’ Ook benadrukte een respondent dat de stijl van e-mail 
dichter bij de spreektaal ligt. 
 
Voor de respondenten leidt dit niet tot een ‘anything goes’. Ze stellen zelf wel degelijk 
kwaliteitseisen: 
 
− Correct taalgebruik. ‘Kwaliteit vind ik wel belangrijk: geen spelfouten en geen 
‘yuppentaal’.’ Een andere respondent: ‘Ik controleer berichten ook altijd met de 
spellingscheck.’ 
− Korte teksten. ‘Ik schrijf in principe korte teksten (‘geen 12 A4-tjes’).’ 
− Eén item per bericht. ‘Ik probeer altijd slechts één item per bericht te behandelen. 
Dit maakt ook het archiveren in hard kopie eenvoudiger. Desnoods stuur ik twee 
berichten naar dezelfde persoon.’ 
− Hiërarchie beïnvloedt stijl. ‘De hiërarchie heeft invloed op de stijl. Mijn 
afdelingshoofd spreek ik aan met de voornaam maar de souschef spreek ik aan 
met ‘commandeur’.’ 
 
Tenslotte gaven verschillende respondenten aan dat ze zakelijk communiceren via e-mail 
omdat berichten kunnen worden geforward. Daardoor kunnen e-mails wel onverwacht en 
onbedoeld bij andere mensen terecht komen. De volgende citaten illustreren deze 
redenering: 
 
− ‘Je moet zorgvuldig zijn met e-mail. Je kunt op lange tenen komen te staan. Over 
de telefoon kun je zeggen: ‘Dat zijn die nitwits van [naam afdeling] weer.’ Via de 
mail moet je dat niet doen want dan staat het zwart op wit. Berichten kunnen 
worden geforward en terecht komen bij mensen voor wie de mail niet was 
 29

C8.2. Digitaal of op papier bewaren 
 
Elke medewerker heeft in de praktijk zijn eigen manier gevonden om e-mail-berichten te 
bewaren. Hiervoor bestaan geen algemene regels en ook blijkt dat de medewerkers van 
de Admiraliteit hier niet met elkaar over praten: ‘Ik heb nooit met collega’s gesproken 
over de manier van bewaren. Het systeem nodigt gebruikers uit om zelf een eigen 
systematiek te ontwikkelen. Het ontwikkelen - van een eigen manier om te bewaren is 
eenvoudig.’ 
 
Bij het archiveren worden de volgende methoden gevolgd: 
 
− Digitaal en op papier bewaren. Het ging hierbij om de twee 
personeelsconsulenten, twee DIV-medewerkers en de medewerker Integriteit. De 
DIV-medewerkers stellen de digitale bewaring centraal en bewaren aanvullend 
ook enige informatie op papier. Bij de medewerker Integriteit en de 
personeelsconsulenten is het andersom: papieren bewaring staat centraal en 
digitale bewaring heeft in het algemeen slechts een tijdelijke of aanvullende 
functie. 
− Alleen digitaal bewaren. Het gaat hierbij om de twee militairen in het primaire 
werkproces en een van de beleidsadviseurs. Opvallende overeenkomst aan deze 
medewerkers is dat ze alledrie een hoge kennis van en affiniteit met ICT hebben. 
− Niets langdurig bewaren. Het gaat hierbij om de secretaresse: ‘Ik bewaar 
berichten korte tijd digitaal in de ‘inbox’ en de ‘sent items’. Deze berichten zijn 
dan voor mij een reminder van wat ik moet doen. Na een tijd gooi ik de digitale 
berichten weg.’ 
 
11
De volgende argumenten werden genoemd om berichten op papier te bewaren: 
 
− Aantekeningen op print. ‘Op e-mail-berichten maak ik soms aantekeningen. Deze 
berichten bewaar ik dan op papier.’ 
− Dossier compleet. ‘De externe e-mail draai ik uit en bewaar ik op papier in een 
dossier. Het voordeel hiervan is dat ik alles bij elkaar heb.’ 
− Makkelijker terugvinden. ‘De informatie in papieren dossiers kan ik veel 
makkelijker terugvinden dan informatie in digitale vorm.’ 
− Ontsluiten voor andere medewerker. ‘In de kamer van mijn medewerker staan 
drie archiefkasten met dossiers over het bedrijfsleven. In deze dossiers worden 
ook uitgedraaide e-mail-berichten geplaatst. Voordeel hiervan is ook dat de 
informatie nu toegankelijk is voor mijn collega.’ ‘Het voordeel van bewaren op 
papier is dat mijn medewerker deze kan inzien. Mijn medewerker kan namelijk 
niet in mijn e-mail-postbus kijken, die is privé.’ 
− Belang van de berichten. ‘Belangrijke (ontvangen en verzonden) berichten vooral 
waar iemand op terug kan komen, bewaar ik op papier. Ik draai berichten uit en 
plaats deze in dossiers. Ook nota’s en agenda’s bewaar ik op papier.’ 
                                                 
11
 Daarnaast gaven verscheidene medewerkers aan (lange) berichten uit te printen om te lezen, maar deze 
gooien ze vervolgens weer weg. 
 31

Naast deze inhoudelijke redenen, werd ook de omvang van berichten (in kB) genoemd als 
reden om berichten weg te gooien. ‘Foto’s gooi ik direct weg. Deze nemen namelijk veel 
schuifruimte in beslag. Ik heb een paar keer gehad dat mijn postbus vol was.’ 
In het algemeen kan verder worden opgemerkt dat mensen die berichten op papier 
bewaren kieskeuriger lijken te zijn dan de mensen die berichten digitaal bewaren. 
Mensen die berichten digitaal bewaren hebben de neiging meer te bewaren. 
 
C8.4. Op welk moment kiezen medewerkers ervoor berichten weg te gooien?  
 
In het algemeen worden drie triggers geïdentificeerd voor keuzen over het bewaren of 
weggooien van berichten. 
 
− Postbus of netwerk is vol. ‘In de praktijk bewaar ik e-mail-berichten tot mijn 
Exchange-postbus volloopt. Dan krijg ik een bericht van systeembeheer en plaatst 
ik de berichten in een van mijn 28 digitale mappen. Dit kan worden gezien als een 
ad-hoc reactie. Ik ga er dan een uur voor zitten om de berichten te sorteren.’ Een 
andere medewerker schoont wanneer zijn netwerkschijf vol is: ‘Ook komt het 
voor dat zijn netwerkruimte (300 Mb) vol is. Dan schoon ik mijn berichten op en 
blijf zo onder de 300 Mb. Ik verplaats de berichten niet naar een ander medium. 
In mijn PC heb ik geen CD-reader en daarom is het voor mij niet handig berichten 
op CD te plaatsen.’ 
− Direct bij ontvangst of verzending. ‘Soms berg ik berichten direct op in 
persoonlijke mappen.’ 
− Vaste dag voor beheer e-mail. Een medewerker gaf aan dat hij een vaste dag – 
vrijdag – heeft voor het opschonen van zijn e-mail-postbus. Hij bekijkt dan welke 
berichten weg kunnen, welke berichten moeten worden verplaatst naar een van de 
mappen en op welke berichten hij nog actie moet ondernemen. 
− Project is afgerond. Een medewerker gaf aan dat hij bij de afronding van een 
project alle e-mail-berichten over dat project bekijkt en besluit welke berichten 
(op papier) worden bewaard en welke berichten hij kan weggooien. 
 
C8.5. Hoe is de digitale bewaring georganiseerd? 
 
Geen bewaarstructuur. Verschillende medewerkers hebben op geen enkele manier 
structuur aangebracht in de bewaring van berichten. In hun Exchange-postbus hebben ze 
geen mappen: alleen de ‘inbox’ en ‘sent items’. 
 
− ‘Ik heb geen mappen in mijn e-mail-postbus. Ik heb hier ongeveer 180 berichten 
staan. Deze 180 berichten gelden min of meer als mijn werkagenda.’ 
− ‘Ik maak geen mappen. Mijn inbox heeft op dit moment [het moment van het 
interview, AM] 175 berichten.’ 
− ‘Ik gooi e-mail-berichten snel weg. Wanneer een bericht is afgehandeld, gooi ik 
het weg. Bij mij is de e-mail-postbus vooral een werkagenda. Wat moet ik nog 
 33

Opvallend is dat er geen gebruik wordt gemaakt van de mogelijkheden van Outlook om 
gemeenschappelijke mappen te maken. E-mail lijkt vooral te worden gezien als een 
individueel medium. 
 
Bij het digitaal bewaren wezen verschillende respondenten op de beperkte opslagruimte. 
De e-mail-postbus is snel vol en ook de netwerkruimte van verschillende medewerkers 
was snel opgebruikt. Dit noodzaakte hen te zoeken naar andere, sub-optimale  
oplossingen, zoals het bewaren van berichten op de harde schijf van de PC of op een CD. 
 
De verschillen in de wijze van digitale archivering kan – in ieder geval ten dele – 
toegeschreven worden aan verschillen in kennis. Eén respondent wees hierbij op het 
verschil tussen ouderen en jongeren: ‘Bij het archiveren bestaat een verschil tussen 
‘ouderen’ en ‘jongeren’. De ‘jonge garde’ heeft geen problemen met e-mail, de ‘oude 
garde’ soms wel. Ze hebben soms wel 600 berichten in hun inbox staan. Ze weten niet 
hoe ze moeten schonen et cetera.’ 
 
C8.6. Terugvinden van e-mail 
 
Daarmee is beschreven welke manieren medewerkers hebben ontwikkeld om e-mail te 
bewaren. Een volgende vraag is in hoeverre deze manieren voldoen. Hebben 
medewerkers wel eens problemen met het terugvinden van e-mail? 
De helft van de geïnterviewde medewerkers bleek wel eens problemen te ondervinden, 
niet. Het bleek hierbij overigens in het algemeen niet om onoplosbare problemen te gaan: 
soms moet er even worden gezocht, maar dan worden de berichten meestal wel 
gevonden. De medewerkers merkten hierover het volgende op: 
 
− Zoeken kost tijd door onduidelijke mappenstructuur. ‘Soms weet ik niet meer wat 
ik in welke map heb geplaatst. Ik deel mijn mappen soms op een andere manier in 
en dan kan ik berichten niet meer terugvinden. Soms moet ik wel goed zoeken, 
vooral wanneer ik zaken op de verkeerde plek heb opgeslagen. Exchange biedt 
echter veel mogelijkheden om te zoeken. Uiteindelijk vind ik alles wel weer. 
Soms kost het zoeken wel veel tijd. Zoeken op subject lukt vaak niet omdat dit 
vaak wordt leeg gelaten. Terugzoeken van berichten in het systeem lukt meestal 
wel ook al weet ik niet precies in welke map ik iets heb opgeslagen.’ 
− Berichten te snel gedelete. ‘Soms delete ik berichten te snel. Als ik iets te snel 
verwijderd heb, wordt het bericht nog bewaard in ‘deleted items’. De berichten 
zijn dan nog wel aanwezig. Soms zijn de berichten weg. Dan heb ik pech.’ 
− Terugzoeken berichten op CD lastig. ‘Terugzoeken van informatie op de CD’s is 
wel lastig. Technisch is het ingewikkeld om de PST-files te importeren. 
Terugvinden van documenten lukt wel, maar terugzoeken van e-mail-berichten is 
lastig.’ 
 
Overigens merkten verschillende medewerkers op dat ze zelden oude berichten 
opzoeken: ‘In de praktijk zoek ik heel zelden informatie terug op een CD. De CD is meer 
een waarborg.’ En: ‘Ik gebruik overigens vooral recente informatie. Informatie van ouder 
dan 1,5 jaar gebruik ik nauwelijks meer.’ 
 35

voorkeur boven de telefoon.’ 
 
D1.2. Kwaliteit van het werk 
 
De meerderheid van de respondenten (zeven van de negen) is van mening dat ook de 
kwaliteit van het werk toeneemt door gebruik van e-mail. Dit werd op de volgende 
manier toegelicht: 
 
− Geen misverstanden. ‘Er zijn nu nooit meer misverstanden omdat alles zwart op 
wit staat.’ ‘Mensen kunnen rustig de inhoud van een bericht bekijken.’ 
− Meer technische mogelijkheden. ‘De technische mogelijkheden van e-mail 
(uitprinten en er aantekeningen op maken, geheugensteuntje, doorsturen van  
informatie) verhogen de kwaliteit van het werk.’ 
− Beter contact over afstand. ‘Contacten met mensen op grote afstand (bijvoorbeeld 
het Caraïbisch gebied) verlopen beter.’ 
 
Opvallend in deze opmerkingen is dat er wederom een aantal verwijzingen zijn naar de 
snelheid van werken. ‘Ik kan sneller en alerter reageren in dringende situaties.’ En: ‘Men 
is nu snel van zaken op de hoogte.’  
Er waren echter ook twee mensen die van mening waren dat er niet alleen positieve maar 
ook negatieve effecten op de kwaliteit van het werk zijn:  
 
− Snelheid gaat ten koste van zorgvuldigheid. ‘Enerzijds is de kwaliteit beter omdat 
je makkelijker kunt afstemmen. Anderzijds heeft e-mail negatieve effecten op de 
kwaliteit van het werk omdat vlugge antwoorden vaak minder zorgvuldig zijn. De 
snelheid van het medium kan ten koste van de zorgvuldigheid gaan. Dit heeft ook 
te maken met het grote aantal e-mail-berichten.’ 
− Kwaliteit interpersoonlijke contact neemt af. ‘Het is wel belangrijk dat je ook 
face-to-face contacten blijft houden. ‘Je moet niet als een kluizenaar achter het 
bureau gaan zitten.’’ 
 
D1.3. Kwaliteit van de informatie 
 
De overgrote meerderheid van de respondenten (acht van de negen) is ook van mening 
dat de kwaliteit van de informatie toeneemt. De volgende punten werden genoemd: 
 
− Makkelijk informatie uitwisselen met collega’s. ‘Je kunt een vraag aan meer 
mensen stellen.’Wat weet jij daarvan?’ Je krijgt dan meer informatie.’ ‘Je bent 
sneller geneigd informatie uit te wisselen.’ ‘Als ik een document niet heb, bel ik 
en krijg ik het toch. Dit is met name van belang voor de contacten buiten de 
Admiraliteit (Centrale Organisatie, Den Helder).’ 
− Meer algemene informatie over de organisatie. ‘Je hebt meer informatie over 
algemene zaken en over personen.’ ‘Algemene bekendmakingen (bijvoorbeeld 
mededelingen over parkeerverboden en sleutels) worden beter verspreid. 
Voorheen stonden deze mededelingen op een prikbord en daar keek niemand 
naar.’ ‘Adressenlijst in Outlook is een grote aanwinst.’ 
 37

− Commentaar geven op concepten kost veel tijd. ‘Negatief is dat je soms concepten 
te zien krijgt van documenten waar je voorheen alleen een eindversie van te zien 
kreeg.’ 
 
Twee medewerkers beschouwen e-mail zelfs als bijna onmisbaar voor een efficiënte 
taakuitvoering: ‘Uitvoering van de taak zónder e-mail zou zeer lastig zijn.’ En: 
‘Uitvoeren van mijn taak zonder e-mail zou een groot probleem zijn. Coördinatie zou 
lastig zijn, vooral met contacten op andere plaatsen.’ 
 
D1.6. Discussie 
 
Uit deze bespreking blijkt dat de respondenten zeer positief zijn over e-mail. Op alle 
karakteristieken scoorde e-mail zeer positief. Slechts twee respondenten gaven bij enkele 
categorieën aan dat e-mail ook negatieve effecten kan hebben. E-mail kan ook leiden tot 
meer afstemming doordat mensen vaker naar elkaars concept documenten kijken. Dit kan 
ten koste van de efficiency van het werk gaan. 
 
13
D2. Veranderende communicatiepatronen 
 
Ook is de respondenten gevraagd naar tweede orde effecten: welke gevolgen heeft e-mail 
voor communicatiepatronen. Hierbij is met name gekeken naar contacten buiten de 
directie en het passeren van hiërarchische lijnen. 
 
D2.1. Contacten buiten de directie 
 
Vijf van de negen respondenten gaven aan meer contacten buiten de directie te hebben. 
Ze gaven hierbij de volgende toelichtingen: 
 
− Meer contact buiten de marine, maar binnen de landmacht. ‘Meer contact met de 
landmacht en de Centrale organisatie.’ 
− Meer contact over grote afstand. ‘Via mail zijn bepaalde contacten – bijvoorbeeld 
met iemand op Curaçao – makkelijker te onderhouden.’ 
− Makkelijker vragen stellen. ‘Je weet nu bij wie je moet zijn met specifieke 
vragen.’ 
 
Drie medewerkers gaven aan geen contacten buiten de directie te hebben: ‘Anders zou ik 
gaan bellen.’ 
Ook gaf één medewerker aan dat meer contacten niet alleen positief zijn: ‘Het risico van 
de vele contacten is een ‘information overload’.’ 
 
D2.2. Passeren van hiërarchische lijnen 
 
Vijf van de negen respondenten gaven aan dat zij met e-mail hiërarchische lijnen 
passeren. Zij wezen hierbij ten eerste op contacten met hiërarchisch hoger geplaatsten: 
                                                 
13
 Hierbij gaat het om wat in de literatuur de ‘tweede orde effecten van e-mail’ wordt genoemd. 
 39

zaken (auto, vergaderingen) zijn beter geregeld.’ 
− Technische waarborgen voor communicatie. Er werd gewezen op de 
leesbewijzen: de technologie maakt het mogelijk om op de hoogte te worden 
gehouden over het gedrag van de ontvanger. ‘Je kunt een leesbewijs meesturen. 
Dan weet je of iemand een bericht heeft gezien.’ Ook werd gewezen op het 
afwezigheidsbericht. ‘Je kan bij vakantie zorgen voor een afwezigheidsbericht. 
Dan weten anderen waar ze aan toe zijn.’ Een derde respondent gaf aan dat het 
systeem in het algemeen betrouwbaarder is door de technische waarborgen: ‘Bij 
het versturen van een nota bestond het risico dat deze niet goed werd verstuurd en 
achter bleef in een postzak of achter een plank viel. Bij e-mail weet je dit wel.’ 
 
Ook gaf een respondent aan dat de interne communicatie beschermd is: ‘De technische 
omgeving creëert geen risico’s voor de betrouwbaarheid van de communicatie.’ 
 
D3.2. Betrouwbaarheid buiten de organisatie 
 
Drie van de vijf respondenten met externe e-mail zijn van mening dat externe contacten 
beter kunnen vertrouwen op afspraken met de organisatie. Hier werd weer de 
schriftelijkheid benadrukt: ‘Afspraken staan zwart op wit.’ 
Twee respondenten gaven aan dat er volgens hen geen verschil is. Als het écht belangrijk 
is verloopt volgens hen de externe communicatie nog steeds op papier: ‘Afspraken met 
(financiële) consequenties gaan via formele nota’s.’ 
Aan enkele respondenten werd expliciet gevraagd of zij vonden dat er een grijs gebied is 
tussen formele en informele communicatie dat aanleiding zou kunnen geven tot 
misverstanden. Dit grijze gebied herkennen de respondenten niet. 
 
D3.3. Betrouwbaarheid van het organisatiegeheugen 
 
Aan de respondenten is gevraagd of de organisatie altijd relevante afspraken boven tafel 
kan halen. Alle respondenten met externe e-mail benadrukten dat hier geen verschil 
bestaat met de situatie voor e-mail. Ook gaven de respondenten aan dat ze in de praktijk 
nooit problemen hebben ervaren. 
 
D4. Informeren van hiërarchisch bovengeschikten 
 
Over de vraag of de baas beter of slechter op de hoogte is van het werk van zijn 
medewerkers zijn de meningen verdeeld: Twee respondenten vinden dat de baas beter op 
de hoogte is, twee slechter, drie zien geen verschil en twee respondenten hebben geen 
antwoord gegeven op deze vraag. 
De respondenten die vonden dat de baas beter op de hoogte was gaven aan dat de baas 
direct via e-mail of via ’CC’s op de hoogte wordt gehouden. De respondenten die het hier 
niet mee eens waren benadrukten juist dat veel dingen zich onttrekken aan het zicht van 
de baas: ‘De communicatie gaat sneller en meer kortcyclisch. Voorheen zouden meer 
zaken via de baas lopen.’ Een andere respondent: ‘De bazen weten nog niet half wat er 
hier via e-mail gebeurt.’ 
Drie respondenten gaven aan dat er geen verschil bestaat. Ze gaven aan dat de 
 41

bewust gebruik van e-mail zodat zaken zwart op wit komen te staan, in andere 
gevallen geef ik de voorkeur aan mondelinge communicatie.’ 
 
D6. Autonomie van medewerkers 
 
Er is gekeken naar drie aspecten van de autonomie van medewerkers van de Admiraliteit: 
(1) autonomie in de omgang met informatie, (2) autonomie in de uitvoering van 
werkzaamheden en (3) autonomie in de besluitvorming. 
Een algemene opmerking van drie respondenten bij deze vragen naar de invloed van e-
mail op hun autonomie was dat deze autonomie al groot is.  
Verscheidene mensen benadrukten dat e-mail geen verschil maakt in de autonomie in de 
omgang met informatie. vier van de negen respondenten gaven echter aan dat de 
autonomie wel toeneemt: 
 
− Autonomie in opvragen van informatie. ‘Ik kan nu vrijuit bij iedereen informatie 
opvragen.’ 
− Autonomie in tijdsbesteding. ‘Je kunt dingen op je eigen manier invullen, je hebt 
je eigen tijdsbesteding. E-mail vervangt immers vaak face-to-face en telefonische 
contacten en bij e-mail kun je zelf bepalen wanneer je dit afhandelt.’ 
− Autonomie in informatiebeheer. ‘Medewerkers kunnen zelf invulling geven aan 
het informatiebeheer. Ze zijn alleen gebonden aan de schijfruimte. Er zijn geen 
regels over hoe een medewerker zijn informatie moet ordenen.’ 
 
Alle respondenten zijn van mening dat e-mail geen invloed heeft op de autonomie ten 
aanzien van de uitvoering van werkzaamheden. 
Ook ziet geen van de respondenten een toename in de autonomie ten aanzien van de 
besluitvorming. Men benadrukte het formele karakter van bevoegdheden voor 
besluitvorming: ‘De besluitvorming is sterk aan regels gebonden. De 
verantwoordelijkheden zijn per laag aan regels gebonden.’ Wel gaf één respondent aan 
dat zijn indirecte invloed op de besluitvorming toeneemt: ‘Ik kan wel (moet dit niet ‘veel’ 
zijn?) directer mijn mening geven en invloed uitoefenen.’ 
Het algemene beeld is dat – in de perceptie van de respondenten – de autonomie in de 
omgang met informatie toeneemt. De autonomie in de uitvoering van werkzaamheden en 
de autonomie in de besluitvorming verandert niet. 
 
D7. Werkplezier 
 
Zeven van de negen respondenten gaven aan dat hun werkplezier is toegenomen door het 
gebruik van e-mail. Bij de positieve bijdrage van e-mail wordt het accent gelegd op (1) de 
prettige, informele communicatie en (2) het feit dat e-mail mensen in staat stelt hun werk 
beter te verrichten. Dit blijkt uit de volgende toelichtingen:  
 
− Prettige, informele communicatie. ‘E-mail leidt tot informele contacten: je komt 
sneller tot elkaar.’ ‘E-mail draagt ‘zeer zeker’ bij aan mijn werkplezier. Het 
informele karakter van e-mail maakt het werk aangenamer. Elke keer als ik een 
bericht krijg denk ik, o leuk.’ ‘Ik zou ongelukkig zijn als ik e-mail kwijt zou zijn. 
 43

Marine gebruik van e-mail? 
 
Communicatie binnen de ‘wereld die marine heet’ 
Uit het onderzoek blijkt dat niet iedere medewerker van de Koninklijke Marine beschikt 
over externe e-mail-voorzieningen. Sommige medewerkers kunnen externe e-mail 
verzenden vanaf hun werkplek en hebben een eigen externe e-mail-postbus, andere 
medewerkers moeten gebruik maken van een stand-alone PC en hebben alleen een 
externe e-mail-postbus voor de afdeling. Dit onderscheid lijkt te zijn ontstaan door 
beveiligingsoverwegingen, maar met de toename van het aantal externe postbussen heeft 
dit argument aan belang verloren. Nu gaat het vooral om kostenafwegingen: voor een 
externe postbus moet 80 euro per jaar worden betaald aan de Defensie Telematica 
Organisatie. De marine kan kosten besparen door niet iedere medewerker toegang te 
15
geven tot externe e-mail. 
Opvallend aan het e-mail-gebruik bij de Admiraliteit is dat het externe e-mail-verkeer – 
ook van degenen die beschikken over externe e-mail-voorzieningen – beperkt is. 
Medewerkers van de Admiraliteit gebruiken e-mail vooral voor communicatie binnen de 
‘wereld die marine heet’. De marine heeft weinig externe klanten en daardoor is er 
weinig extern e-mailverkeer nodig. Opvallend is dat zelfs het externe e-mail-verkeer zich 
vaak richt op medewerkers van de marine. Het gaat hierbij om medewerkers die niet zijn 
aangesloten op het netwerk van Defensie (bijvoorbeeld op de ambassades of bij de 
NATO). Verder geldt dat het aantal externe e-mailcontacten bij de medewerkers die wel 
extern e-mailen beperkt is (soms slechts één extern contact). 
Voor de meeste medewerkers is het geen probleem dat ze niet beschikken over externe e-
mail: zij hebben namelijk voor hun werk uitsluitend contact met mensen binnen de 
marine. Toch lijkt de huidige situatie tot een bevoordeling van sommige medewerkers te 
leiden: sommige medewerkers zouden graag extern willen kunnen e-mailen maar 
beschikken niet over de voorzieningen. Externe e-mail-voorzieningen zouden hierbij 
zelfs kunnen gelden als een voorrecht. 
 
Beperkte persoonlijke communicatie 
De zakelijke communicatie via e-mail is veel omvangrijker dan de persoonlijke 
communicatie. De persoonlijke communicatie bedraagt slechts een fractie van de 
zakelijke communicatie. De persoonlijke communicatie is overigens bij de externe 
communicatie relatief omvangrijker dan bij de interne communicatie (maar nog steeds 
beperkt). 
Bij een nadere beschouwing bleek wel dat de categorie ‘persoonlijke communicatie’ te 
grof was en kon worden opgedeeld in drie soorten communicatie: (1) niet taak 
gerelateerde, maar wel organisatie gerelateerde communicatie (bijvoorbeeld: taart 
vanwege een verjaardag), (2) privé communicatie met collega’s (bijvoorbeeld afspraak 
om samen te gaan eten) en (3) privé communicatie met anderen (bijvoorbeeld afspraak 
met vrienden). Alleen bij de laatste soort communicatie gaat het om communicatie die 
niets met de marine te maken heeft. De andere twee categorieën kunnen worden 
                                                 
15
 Verwacht kan worden dat het hierbij gaat om een fase in de adoptie van e-mail door de marine. De eerste 
fase bestond uit alleen interne e-mail, daarna kreeg een beperkt aantal mensen externe e-mail en langzaam 
groeit dit aantal. Het is waarschijnlijk dat over enkele jaren alle medewerkers beschikken over externe e-
mail. 
 45

 
Bewuste mediakeuze 
E-mail wordt gebruikt naast, en in combinatie met, andere media. De medewerkers 
verkiezen de telefoon of een face-to-face gesprek boven e-mail wanneer de boodschap 
complexer of persoonlijker van aard is. De volgende eigenschappen van e-mail zijn een 
reden om voor e-mail te kiezen: asynchroon (handig bij communicatie met de Antillen of 
mensen met flexibele werktijden), geheugen (informatie kan later weer worden 
geraadpleegd) en one-to-many communicatie (onder andere handig bij het maken van 
afspraken). 
Bij de keuze voor nota’s of e-mail komt het beeld naar voren dat nota’s vooral worden 
gebruikt wanneer dit moet volgens procedures die zijn ontwikkeld voor administratieve 
communicatie. Het gaat veelal niet om inhoudelijke argumenten of karakteristieken van 
het medium. Nota’s worden verstuurd wanneer het gaat om officiële stukken waar een 
handtekening onder moet komen te staan. Ook wanneer stukken een nummer moeten 
krijgen en in het archief moeten komen, verkiest men een nota. Een interessante andere 
reden is aandacht: op nota’s wordt beter gereageerd dan op e-mail. 
Bij externe e-mail komt - in vergelijking met brieven – hetzelfde beeld naar voren als bij 
interne e-mail. Informele communicatie verloopt via e-mail en formele bekrachtigingen 
verlopen schriftelijk. Opvallend is dat bij de externe communicatie e-mail door alle 
respondenten vooral werd vergeleken met brieven en minder met de telefoon of FTF. Bij 
de interne communicatie werd e-mail juist wel vergeleken met FTF en telefoon. 
Uit het onderzoek blijkt dat de respondenten bewust omgaan met de keuze om in plaats 
van e-mail te communiceren via nota’s of brieven. In veel gevallen gaat dit om zaken 
waarbij een handtekening – vaak van een leidinggevende – is vereist. E-mail speelt in dit 
geval een rol in het voortraject naar het schriftelijke stuk toe. Voor de verantwoording 
lijkt vaak alleen het schriftelijke stuk van belang. 
 
Niet informaliseren maar formaliseren 
Een meerderheid van de respondenten benadrukte dat de communicatie via e-mail vooral 
face-to-face of telefonische communicatie vervangt en daardoor leidt tot formelere 
communicatie dan voorheen, De communicatie is zorgvuldiger geformuleerd, wordt 
zorgvuldig bewaard in het (digitale) geheugen en heeft een zakelijker karakter (omdat 
men zich beperkt tot zakelijke mededelingen). 
Het gebruik van e-mail kan niet alleen worden beschouwd als een puur inhoudelijke 
uitwisseling van informatie. Uit het onderzoek komen aanwijzingen naar voren dat e-mail 
wordt gebruikt voor strategische communicatie. Een belangrijke reden om te kiezen voor 
e-mail is dat zaken dan zwart op wit staan en dat – zeker met een leesbevestiging – een 
ander afspraken niet kan ontkennen. 
Uit deze bevindingen blijkt dat e-mail-verkeer weliswaar in stijl informeler is dan nota- 
en briefverkeer, maar vooral formeler dan telefoonverkeer en gesprekken. E-mail wordt 
slechts zeer beperkt gebruikt voor persoonlijke communicatie en ‘kletspraat’. Gebruik 
van e-mail lijkt vooral te leiden tot een verzakelijking van de communicatie binnen de 
marine. De volgende aanwijzingen voor een verzakelijking zijn gevonden: 
 
− Medewerkers gaven aan dat ze minder makkelijk bij iemand binnenlopen dan 
voorheen omdat het eenvoudig is een e-mail-bericht te sturen. In het e-mail-
 47

registratuur gestuurd. 
Deze diversiteit aan manieren om berichten te bewaren wordt door de medewerkers 
overigens niet als een probleem ervaren. Sommige medewerkers hebben soms moeite om 
berichten terug te vinden, maar uiteindelijk kunnen ze het wel vinden. Bovendien werd 
opgemerkt dat zelden oude berichten worden geraadpleegd. Problemen bij het bewaren 
van e-mail-berichten worden slechts ervaren op het niveau van de organisatie. En dan 
alleen wanneer er een sterk signaal van buitenaf komt dat dit een probleem is, zoals bij 
16
Defensie is gebeurd met de Parlementaire Enquête Vredesoperaties. 
Verschillende medewerkers ervaren het tekort aan opslagruimte wel als een probleem. Ze 
willen hun berichten adequaat bewaren, maar hebben hiervoor geen netwerkruimte tot 
hun beschikking. Om de berichten toch te bewaren wordt gekozen voor bewerkelijke 
oplossingen zoals het bewaren op een CD. 
 
E2. Beantwoording van de tweede vraag: wat zijn de effecten van e-mail? 
 
Ook is in het onderzoek gekeken naar de effecten van gebruik van e-mail. Hiervoor was 
de volgende vraag geformuleerd: 
 
2. Wat zijn de effecten van gebruik van e-mail op het functioneren van de 
Admiraliteit en op de werkbeleving van medewerkers? 
 
Efficiënte, minder bureaucratische organisatie 
De respondenten zijn zeer positief over de effecten van e-mail op de taakuitvoering. Op 
alle karakteristieken – snelheid van werken, kwaliteit van het werk, kwaliteit van de 
informatie, efficiency van de communicatie en efficiency van de taak – scoorde e-mail 
zeer positief. Belangrijk hiervoor zijn de mogelijkheden om snel, asynchroon, 
laagdrempelig te communiceren met meerdere personen. Ook van belang is dat de 
communicatie direct en eenduidig in het geheugen komt: het staat zwart op wit. 
Opvallend is dat het vermijden van de bureaucratische procedures die gelden voor 
notaverkeer ook wordt beschouwd als een voordeel dat bijdraagt aan een efficiëntere 
taakuitvoering. 
Hoewel het overheersende beeld zeer positief is werden er ook enkele kanttekeningen 
geplaatst: snelheid van communicatie kan gaan ten koste van de zorgvuldigheid, de 
17
kwaliteit van het interpersoonlijke contact neemt af , de toename aan communicatie kan  
veel tijd kosten (uitprinten berichten, beantwoorden vragen van collega’s, commentaar 
geven op concepten). 
De toename in de efficiency is (vanzelfsprekend) wenselijk. Dit stelt de marine in staat 
beter haar taken uit te voeren. Deze verandering lijkt echter ook een keerzijde te kennen: 
bureaucratische procedures die dienen om de zorgvuldigheid en controleerbaarheid van 
de organisatie te bewaken verliezen aan belang en worden vaak zelfs bewust omzeild. Dit 
                                                 
16
 In 2002 mocht gedurende twee maanden geen enkel e-mail-bericht worden weggegooid naar aanleiding 
van de constateringen van het Nederlands Instituut voor Oorlogsdocumentatie (NIOD). Dit leidde echter tot 
een chaos. Alle postbussen liepen vol. Toen is deze ban snel opgeheven. 
17
 De Haan (2004: 39) geeft aan dat personen die e-mailen een iets lagere contactfrequentie met vrienden 
hebben dan zij die dit niet doen. Dit maakt het aannemelijk dat e-mail ook in een kantooromgeving kan 
leiden tot minder direct contact. 
 49

18
Deze zwerm vogels kan flexibel bewegen en inspringen op veranderingen. 
In de besluitvorming staat de hiërarchische structuur nog centraal. Het informatiebeheer 
is echter door gebruik van e-mail sterker losgekoppeld van deze hiërarchische structuur 
en ondersteunt eerder de ‘zwerm vogels’. Vanuit het oogpunt van democratische 
controleerbaarheid is deze organisatieverandering problematisch: wie is binnen de zwerm 
vogels immers verantwoordelijk voor het informatiebeheer? 
 
Betrouwbare communicatie en geen problemen met verantwoording 
Een vooronderstelling in dit onderzoek was dat gebruik van e-mail de betrouwbaarheid 
van organisaties negatief zou kunnen beïnvloeden doordat relevante e-mail-berichten niet 
meer kunnen worden teruggevonden. Een dergelijk probleem wordt door geen van de 
respondenten ervaren. Ze benadrukten juist dat de betrouwbaarheid toeneemt doordat 
afspraken helder worden vastgelegd. Ook de technische waarborgen van e-mail 
(leesbewijzen, afwezigheidsberichten) verhogen de betrouwbaarheid van de interne en 
externe communicatie. 
Ook lijkt gebruik van e-mail niet te leiden tot problemen in de interne en externe 
verantwoording. E-mail speelt namelijk nauwelijks een rol in intern of extern 
verantwoordingsonderzoek. Alleen op het gebied van personeelszaken blijken e-mail-
berichten in specifieke gevallen een rol te kunnen spelen in interne en externe 
verantwoording. E-mail speelt soms wel een rol in horizontale verantwoording aan 
collega’s, en medewerkers anticiperen op verantwoording in hun gebruik van e-mail. 
 
E-mail: toename van werkplezier maar met een schaduwzijde 
De meeste medewerkers gaven aan dat hun werkplezier is toegenomen door het gebruik 
van e-mail. Bij de positieve bijdrage van e-mail wordt het accent gelegd op de prettige, 
informele communicatie en het feit dat e-mail mensen in staat stelt hun werk beter te 
verrichten. De mogelijkheid die e-mail biedt om privé-contacten te onderhouden wordt 
door respondenten niet als zeer belangrijk gezien. 
Twee medewerkers gaven aan dat hun werkplezier niet alleen was toegenomen: e-mail 
leidde ook tot een afname in het werkplezier. E-mail lijkt te zorgen voor een zakelijker 
klimaat waarin minder ruimte in voor menselijke contacten en het accent sterker ligt op 
de uitvoering van taken. 
 
E3. Aanbevelingen 
 
Op basis van het verrichte onderzoek kunnen enkele aanbevelingen worden 
geformuleerd. Deze aanbevelingen sluiten ten dele aan op de toekomstplannen van het 
ministerie van Defensie (DIV Online, zie paragraaf 4.3), maar er worden ook andere 
punten aangekaart. 
 
                                                 
18
 Eerder (pp. 15, 16) heb ik aangegeven dat e-mail asynchroon is, geheugen heeft en one-to-many mogelijk 
maakt. Dit zijn precies eigenschappen die horizontale coördinatie faciliteren. In een netwerk hebben 
medewerkers namelijk niet te maken met één baas maar met meerdere collega’s waarmee het werk moet 
worden gecoördineerd (one-to-many). Te strakke koppeling in de communicatie maken een dergelijk 
structuur onwerkbaar. Het asynchrone karakter zorgt ervoor dat ‘losse koppelingen’ kunnen bestaan. Het 
geheugen zorgt ervoor dat een milde vorm van verantwoording mogelijk is die past bij een dergelijke 
structuur. 
 51

5. Oplossing moet meerwaarde hebben voor medewerkers. 
Uit het onderzoek blijkt dat de medewerkers geen problemen ervaren ten aanzien van de 
archivering van e-mail. In het algemeen zijn zij zeer positief over e-mail en hebben nooit 
ervaren dat zoek raken van berichten een probleem is. Wel is voor verschillende 
medewerkers het vollopen van postbussen en daarmee het noodgedwongen zoeken van 
een ander bewaarmedium een probleem. Wellicht kan bij het zoeken naar een nieuw 
systeem ook worden aangegeven dat dit probleem hiermee kan worden opgelost. 
 
6. Beschouw medewerkers als professionele informatiewerkers. 
De autonomie van medewerkers inzake het informatiebeheer neemt toe. In de toekomst 
zal dit waarschijnlijk worden ondersteund door archiveringsmethoden waarbij de 
archivering een verantwoordelijkheid van de medewerker is. Dit vereist niet alleen 
adequate systemen en vaardigheden van de medewerkers, maar ook een verhoogd 
bewustzijn. Medewerkers moeten leren dat zij verantwoordelijk zijn voor adequaat 
informatiebeheer. Het verdient de aanbeveling om hier ook in functioneringsgesprekken 
aandacht aan te besteden. Medewerkers dienen te worden getraind en beloond als 
professionele informatiewerkers. 
 53

Bijlage II: Vragenlijsten 
 
Interviews met gebruikers van e-mail 
 
E-mail praktijk 
 
1. Hoeveel berichten stuurt en ontvangt u ongeveer per week? Hoe vaak per dag 
leest u uw e-mail? Hoeveel tijd besteedt u per dag aan het schrijven en lezen van 
e-mail? Kunt u vanaf thuis uw e-mail-adres van het werk gebruiken? Heeft u ook 
een persoonlijk e-mail-adres (bijvoorbeeld hotmail)? Bij deze vraag refereren aan 
de turflijst. 
2. Waarvoor gebruikt u e-mail? Welke onderwerpen behandelt u in een e-mail-
bericht? Welke niet? Wanneer besluit u in plaats van e-mail de telefoon te 
gebruiken? Wanneer besluit u in plaats van e-mail een memo of brief te 
versturen? Maakt u in contacten afwisselend gebruik van verschillende media? 
3. Heeft u een training gehad in het gebruik van e-mail? 
4. Gebruikt u e-mail zowel voor persoonlijke als voor zakelijke contacten? Gebruikt 
u voor beide uw zakelijke e-mail-adres? Zijn berichten vaak vervlochten: dat wil 
zeggen dat berichten zowel persoonlijke als zakelijke informatie bevatten. In 
hoeverre verschilt dat van het gebruik van telefoon en papier? 
5. Heeft gebruik van e-mail geleid tot informelere communicatie binnen de 
organisatie? Kunt u hier voorbeelden van geven? 
6. Van wie ontvangt u vooral e-mail? Krijgt u veel spam? En veel berichten van 
mailservers? 
7. Gebruikt u bij e-mail-berichten een andere stijl dan bij brieven of memo's? 
Waarin verschilt de stijl? Past u een verschillende stijl toe bij verschillende 
soorten berichten? Kunt u hiervan voorbeelden geven? 
8. Bewaart u e-mail-berichten? Bewaart u de berichten digitaal of op papier? Welke 
berichten verwijdert u? Welke argumenten spelen hierbij een rol? In hoeverre 
verschilt dit van de manier waarop u papieren informatie bewaart? 
9. Heeft u wel eens problemen bij het terugzoeken van oude e-mail-berichten? Eigen 
e-mail-berichten? Of berichten van anderen? 
 
Effecten 
 
10. Maakt gebruik van e-mail uw werk effectiever (snelheid van werken, kwaliteit 
van het werk, kwaliteit van de informatie, efficiency van de communicatie, 
efficiency van de taak)? Waarom? 
11. Heeft gebruik van e-mail geleid tot andere communicatiepatronen (meer externe 
contacten buiten de directie, nieuwe contacten, flexibelere communicatie, 
passeren van hiërarchische lijnen)? 
12. Wat betekent e-mail voor de betrouwbaarheid van uw communicatie? Waarom? 
a. Je kunt vertrouwen op afspraken binnen de organisatie. 
b. Externe contacten kunnen vertrouwen op afspraken met de organisatie. 
c. De organisatie kan relevante afspraken altijd weer boven tafel halen. 
13. Hoe is het beleid van uw organisatie inzake het verzenden van e-mail en bewaren 
 55

Effecten van e-mail 
 
10. Draagt volgens u gebruik van e-mail bij aan de effectiviteit van de organisatie 
(Speed of work, Quality of work, Quality of information, Communication 
efficiency en Task efficiency)? Welke aanwijzingen heeft u hiervoor? Ik moet 
hierbij goed doorvragen op concrete aanwijzingen. Aan gratuite meningen heb ik 
weinig. 
11. Leidt volgens u gebruik van e-mail tot andere communicatiepatronen (More 
external communication between offices, New contacts, More flexible 
communication, Bypass hierarchy)? Welke aanwijzingen heeft u hiervoor? Ik 
moet hierbij goed doorvragen op concrete aanwijzingen. Aan gratuite meningen 
heb ik weinig. 
12. Wat betekent e-mail voor de betrouwbaarheid van uw communicatie? Waarom? 
a. Je kunt vertrouwen op afspraken binnen de organisatie. 
b. Externe contacten kunnen vertrouwen op afspraken met de organisatie. 
c. De organisatie kan relevante afspraken altijd weer boven tafel halen. 
13. Is de autonomie van de medewerkers toegenomen in termen van (a) omgang met 
informatie, (b) uitvoering van werkzaamheden en (c) besluitvorming? 
 
Gebruik van het systeem 
 
14. Bestaat er beleid om misbruik van e-mail-voorzieningen te voorkomen? In 
hoeverre wordt dit beleid daadwerkelijk uitgevoerd? Kunnen berichten van 
medewerkers worden gelezen door hun directe chef? 
15. Zijn er binnen uw organisatie gevallen geweest van misbruik van e-mail-
voorzieningen? Hoe vaak en van welke aard? 
16. Krijgen medewerkers trainingen in het gebruik van e-mail? 
 
Contingentie 
 
17. Zou u de cultuur binnen uw organisatie omschrijven als formeel of informeel? 
Waarom? Wat betekent dit voor het e-mail-beleid en de praktijk? 
18. Gaat het in uw organisatie om beleidsuitvoering of beleidsontwikkeling? Had dat 
consequenties voor de keuzen inzake het e-mail systeem? 
19. Worden in uw organisatie vooral routinetaken of ad-hoc werkzaamheden 
uitgevoerd? Had dat consequenties voor de keuzen inzake het e-mail-systeem? 
 
 
 57

F4. Autonomie van ambtenaren 
F5. Werkplezier 
F6. Interne en externe verantwoording 
F7. Informeren van hiërarchisch bovengeschikten 
 
Deel G. Bevindingen en aanbevelingen 
G1. Beantwoording van de eerste vraag: wat kenmerkt de e-mail-praktijk? 
G2. Beantwoording van de tweede vraag: wat zijn de effecten van e-mail? 
G3. Aanbevelingen 
 
Bijlagen 
Bijlage I. Bronnen 
Bijlage II. Bijlage vragenlijsten 
 59

heeft op de genoemde factoren en wat de aard en richting van dit effect is. 
 
A2. Onderzoeksmethode 
 
Casusselectie 
In deze casusstudie is het gebruik van e-mail binnen de Bestuursdienst van de gemeente 
Informalia onderzocht. De Bestuursdienst geldt als een kantooromgeving die weinig 
afwijkt van andere kantooromgevingen. In de bevindingen van deze casus zal ik 
terugkomen op de vraag of de bevindingen ook zouden kunnen gelden voor andere 
overheidsorganisaties en de bevindingen steeds vergelijken met de eerder verrichte 
casusstudie bij de marine. 
 
Onderzoeksvragen 
De geformuleerde hoofdvragen waren leidend in dit onderzoek. De vragen zijn 
uitgewerkt in specifieke onderzoeksvragen die weer de basis vormden voor 
interviewvragen. De volgende onderzoeksvragen zijn geformuleerd: 
 
Gebruik van e-mail binnen de Bestuursdienst 
 
1 Over welke e-mail-voorzieningen beschikken ambtenaren? Paragraaf B2, E1 
2 Hoeveel berichten versturen ambtenaren? Paragraaf C1 – C8 
3 Hoeveel tijd besteden ambtenaren aan het lezen en schrijven van e-mail-berichten? Paragraaf E2 
4 Op welke manier gebruiken ambtenaren e-mail voor interne communicatie? Paragraaf D1 – D5, E3 
5 Op welke manier gebruiken ambtenaren e-mail voor externe communicatie? Paragraaf D1 – D5, E3 
6 Op welke manier gebruiken ambtenaren e-mail voor persoonlijke communicatie? Paragraaf E4 
7 Wat is de stijl van de e-mail-berichten? Paragraaf E5 
8 Op welke manier bewaren ambtenaren e-mail-berichten? Paragraaf E6 
 
Effecten van gebruik van e-mail 
 
9 Wat zijn de effecten van e-mail op de effectiviteit van de taakuitvoering? Paragraaf F1 
10 Wat zijn de effecten van e-mail op de communicatiepatronen?  Paragraaf F2 
11 Wat zijn de effecten van e-mail op de betrouwbaarheid van de organisatie? Paragraaf F3 
12 Wat zijn de effecten van e-mail op het informeren van hiërarchisch bovengeschikten? Paragraaf F7 
13 Wat zijn de effecten van e-mail op de interne en externe verantwoording?  Paragraaf F6 
14 Wat zijn de effecten van e-mail op de autonomie van ambtenaren? Paragraaf F4 
15 Wat zijn de effecten van e-mail op het werkplezier van ambtenaren? Paragraaf F5 
 
Aanpak van het onderzoek 
Empirische data over e-mailgebruik in overheidsorganisaties hebben tot nu toe vooral 
betrekking op uitspraken van gebruikers over hun eigen e-mailgebruik die via 
vragenlijsten zijn verzameld (zie onder andere Van den Hooff, 1997). Ook is er veel 
onderzoek verricht naar de manier waarop leidinggevenden van nieuwe media gebruik 
maken om hun personeel aan te sturen (op basis van de “information-richness theory” 
van Daft & Lengel, 1984), maar ook hiervoor geldt dat vragenlijsten meestal als primaire 
bron voor het te analyseren e-mailgebruik benut worden. Nadeel van dergelijk onderzoek 
is dat we geen volledig beeld krijgen van het daadwerkelijk e-mailgebruik in 
overheidsorganisaties. Komt wat mensen zeggen over hun e-mailgebruik ook overeen 
met hoe ze in de praktijk van alle dag e-mail gebruiken? Om ook zicht te krijgen op hun 
 61

daadwerkelijke e-mail-verkeer bestond uit een kwantitatieve analyse. Deze analyse kan 
als volgt worden gekenschetst: 
 
− Het onderzoek liep van 21 oktober 2003 tot 21 november 2003. In totaal betrof 
het een periode van 24 werkdagen. Dit wil overigens niet zeggen dat de 
ambtenaren ook daadwerkelijk 24 dagen hebben gewerkt. Er zijn geen controles 
uitgevoerd voor parttime werken en afwezigheid. 
− Aan het onderzoek namen 14 ambtenaren van de Bestuursdienst van de gemeente 
Informalia deel. Het ging hierbij om dezelfde ambtenaren als hierboven zijn 
genoemd. Daarnaast nam nog één extra medewerker deel, een medewerker P&O. 
Deze medewerker heeft daarna de organisatie verlaten en daarom kon met hem 
geen interview worden uitgevoerd. 
− In het kwantitatief onderzoek is gekeken naar direct meetbare kenmerken van de 
e-mail-correspondentie (aantal berichten, aantal CC’s, aantal attachments, et 
cetera). In dit onderzoek is geen aandacht besteed aan aspecten die lastig te 
kwantificeren zijn zoals stijl van communicatie, informaliteit en inhoud van de 
berichten. Deze aspecten zijn wel aan de orde gekomen in de inhoudsanalyse. 
− Wat betreft de kwantitatieve resultaten kon geen vergelijking gemaakt worden 
met de andere casus – de Koninklijk Marine en De Nederlandse Bank omdat daar 
geen toestemming is verkregen een dergelijke analyse uit te voeren. Dit maakt het 
lastig de kwantitatieve analyse goed te duiden. Onduidelijk blijft in hoeverre het 
waargenomen patroon normaal is of juist afwijkt van andere organisaties. 
 
Inhoudsanalyse 
De kwalitatieve analyse sluit aan op het theoretisch kader van een onderzoek naar 
gebruik van e-mail en andere media dat in een commerciële setting werd verricht (zie o.a. 
Playing the corporate language game van Nickerson 2000). Daarin wordt benadrukt dat 
willen we inzicht krijgen in het gebruik van e-mail in een organisationele setting, we niet 
alleen oog moeten hebben voor de informationele functie (informatieoverdracht) maar 
ook voor de relationele functie van e-mail (om een sociale relatie tot stand te brengen / in 
stand te houden) en dat er wat betreft de aard van de boodschap aandacht moet zijn voor 
zowel werkgerelateerd als privé-gebruik. Voor de kwalitatieve analyse van het e-
mailgebruik bij de bestuursdienst van de gemeente Informalia, maken we dan ook 
gebruik van het volgende kwadrant. 
 
Functie: Informationeel                       Relationeel 
 
Aard: 
    
Werkgerelateerd 
 
Privé 
 
Figuur 1. Kwadrant voor de inhoudsanalyse van e-mail-berichten 
 
 63

 
B1.1. Structuur 
 
De Bestuursdienst heeft als algemene taak te zorgen voor de inhoudelijke ontwikkeling, 
voorbereiding en uitvoering van het beleid voor de aan de dienst toegewezen sector van 
gemeentelijke zorg. De Bestuursdienst heeft een voornamelijk dienstverlenend en 
ondersteunend karakter zowel intern gericht op diensten en bestuur als extern naar de 
22
Informaliase burgers. Bij de Bestuursdienst werken 350 mensen. De organisatie bestaat 
uit een algemeen directeur, een stafdirectie middelen en vier directies.  
Bij de Bestuursdienst gaat het om een kantooromgeving die deels gericht is op contacten 
met burgers en deels op interne contacten. Eén directie is met name gericht op de 
dienstverlening aan burgers. Het gaat hierbij om voorlichting, burgerzaken en 
belastingen. De loketten in de centrale hal van het stadskantoor vormen onderdeel van 
deze directie. De andere directies hebben een intern karakter: ze zijn gericht op de 
ondersteuning van de verschillende onderdelen van de gemeente Informalia. Eén  directie 
voert taken uit en ondersteunt andere diensten op het gebied van financiën, personeel en 
organisatie, juridische zaken, communicatie en informatiebeleid. De directie DIV 
verzorgt de archivering en het documentbeheer. Ook is in deze directie speciale aandacht 
voor digitalisering. De laatste  directie is met name gericht op de praktische 
ondersteuning van ambtenaren van de gemeente Informalia: automatisering, 
accommodatie, repro, lay-out en catering. Daarnaast omvat deze directie ook de afdeling 
Onderzoek en Informatie. 
 
B1.2. Cultuur 
 
Uit de gesprekken komt het beeld naar voren dat de omgangsvormen bij de 
bestuursdienst van de gemeente Informalia informeel zijn. “Iedereen zegt je en jij.” 
“Mensen regelen dingen met elkaar zonder daar formele kanalen voor te gebruiken.” “Je 
bent meer persoon dan taakvervuller. Het is redelijk persoonsgericht.” 
Volgens sommigen geldt deze informele omgang niet altijd voor contact tussen 
verschillende afdelingen van de Bestuursdienst: “Dit hangt af van de club: automatisering 
is redelijk formeel, andere afdelingen zijn informeler. Bij burgerzaken is de cultuur 
onderling informeel maar naar andere afdelingen toe zijn we soms – afhankelijk van het 
onderwerp – formeel.” “Voor onze afdeling geldt dat we klanten willen dienen. Andere 
afdeling zijn bureaucratischer.” 
Verder gaven verschillende respondenten aan dat de omgang weliswaar informeel is, 
maar de besluitvorming niet. “Op persoonlijk vlak staat men informeel tegenover elkaar. 
Bij beslissingspunten gelden weer de afgebakende procedures.” “De cultuur is half 
formeel, half informeel. Het is geen streng bureaucratisch ding waar wordt gestaan op 
hiërarchische verhoudingen. Wel geldt er natuurlijk gezag. Het hoofd neemt wel 
beslissingen over grote lijnen en voorwaarden.” 
Opvallend is hoe vaak ik zelf tijdens de interviews een organigram te zien heb gekregen. 
Dit lijkt te bevestigen dat de omgang wel heel informeel is, maar dat er uiteindelijk wel 
een hiërarchie is. Wellicht moet het bestaan van de hiërarchie regelmatig worden 
bevestigd. Ook is opvallend dat in het organigram op de website van de gemeente foto’s 
                                                 
22
 Bron: www.Informalia.nl (geraadpleegd: 2 juni 2004). 
 65

datum moet het systeem in de lucht zin’.” 
Bij het e-mail-project waren vooral mensen betrokken die dicht tegen de uitvoering 
aanzaten. Mensen van automatisering en DIV. Bij de andere projecten waren meer 
communicatiemensen en I&A-adviseurs betrokken. Het e-mail-project werd vooral als 
een technisch project gezien. Vragen die in het e-mail-project speelden betroffen de vorm 
van de adressen, de netiquette en de functionele postbussen. Bij de invoering van e-mail 
werd niet nagedacht over archivering. “Er was niet over nagedacht dat er nu een 
poststroom bijkwam. (…) Er was zorg over het ontbreken van archiefbeleid.” 
De projectgroep die zich binnen Informalia Digitaal met e-mail bezighield, heeft regels 
opgesteld voor het gebruik van e-mail. “De regels zijn opgesteld vanuit het negatieve: 
wat gaan ze er allemaal mee uitvoeren? De regels waren meer gericht op het voorkomen 
van misbruik dan op het bevorderen van gebruik.’ ‘Berichten zoals ‘Ik heb een huis te 
koop’ mogen niet naar iedereen worden verstuurd.” 
Voor de archivering geldt als uitgangspunt dat archiefwaardige e-mail moet worden 
gearchiveerd. “We beschouwen e-mail als post en daarom gelden dezelfde regels.” In het 
‘bureauklappertje’ staan de volgende regels: 
 
− Ambtenaren zijn verantwoordelijk voor het registeren en archiveren van 
ontvangen en verzonden e-mail-berichten. Indien een ambtenaar een e-mail-
bericht wil laten registeren, dient hij dit door te sturen naar de postbus van de 
directie DIV; 
− E-mail-berichten moeten ter archivering worden aangeboden in geval van 
mogelijk (juridische, bestuurlijke of financiële) gevolgen, als het bericht een 
bewijs- of verantwoordingsfunctie kan hebben, als de inhoud op andere wijze van 
belang is voor de gemeente of als de inhoud van belang is voor de juiste 
interpretatie van gegevens. 
 
Aanvullend is gesteld dat iedere afdeling de procedure voor de omgang met elektronische 
post vaststelt, inclusief verantwoordelijksheidsverdeling (Gemeente Informalia, 2003). 
Uit het onderzoek bleek dat dit alleen bij de afdeling Accommodatiebeheer is gebeurd. 
De gemeente Informalia beschikt niet over een digitaal archief voor het bewaren van e-
mail. Dit betekent dat e-mail die wordt aangeleverd aan het archief wordt uitgedraaid en 
op papier wordt bewaard. 
 
Uit de voorgeschiedenis blijkt dat het opzetten van e-mail binnen de gemeente niet werd 
gezien als een issue van politiek of strategisch gewicht, maar als een praktisch 
uitvoeringspunt. Net als dat iedere ambtenaar een bureau en een PC heeft, moest iedere  
ook een e-mail-postbus krijgen. De betrokkenheid van de politieke en ambtelijke top bij 
het opzetten van e-mail-faciliteiten was beperkt en bij de vormgeving lette men vooral op 
concrete uitvoeringsvragen. Er werden regels opgesteld voor het gebruik van e-mail om 
uitwassen te voorkomen, maar er werd geen apart beleid opgesteld voor de archivering. 
 
Deel C 
KWANTITATIEVE ANALYSE VAN HET BERICHTENVERKEER 
 
 67

interne of juist voor externe communicatie? De e-mail-berichten zijn geanalyseerd om 
een antwoord te geven op deze vraag. De resultaten van deze analyse staan weergegeven 
in de onderstaande tabel (tabel 2). Bij deze bevindingen dient nog te worden opgemerkt 
dat ‘externe communicatie’ breed is opgevat. Wanneer een bericht één extern adres 
bevatte werd het gecategoriseerd als externe communicatie. 
 
 Intern Extern 
Managers 75 % 25 % 
Leidinggevenden 88 % 12 % 
Medewerkers 70 % 30 % 
Secretariaat 93 % 7 % 
Totale communicatie 77 % 23 % 
 
Tabel 2. Verhouding tussen het aantal interne en externe e-mail-
berichten 
 
Uit de tabel kan het volgende worden opgemaakt: 
 
− Uit dit overzicht blijkt dat e-mail door ambtenaren van de Bestuursdienst vooral 
wordt gebruikt voor interne communicatie: ruim ¾ van alle berichten betreft de 
interne communicatie. Een opmerking die hier bij kan worden gemaakt is dat een 
analyse van andere media – telefoon, schriftelijke communicatie – wellicht geen 
ander beeld zou opleveren. Communicatie door ambtenaren van grote organisaties 
is vooral intern gericht. 
− Een nadere bestudering van de interne en externe communicatie per positie in de 
organisatie leert dat medewerkers e-mail relatief het meest gebruiken voor externe 
communicatie.  Ook managers gebruiken e-mail relatief vaak voor externe 
communicatie. Leidinggevenden gebruiken e-mail minder voor externe 
communicatie en de onderzochte secretaresse gebruikt e-mail zeer weinig voor 
externe communicatie. 
 
C3. Berichten CC 
 
Binnen de verzonden en ontvangen berichten is vervolgens gekeken naar enkele 
mogelijke vormen van verzending van e-mail. Eén van deze vormen is het gebruik van de 
CC-optie. Bekeken is bij hoeveel berichten tenminste één CC-adres stond vermeld. De 
resultaten van deze analyse staan hieronder weergegeven (tabel 3). 
 
 Ontvangen met CC Verzonden met CC 
Managers 22 % 16 % 
Leidinggevenden 24 % 7 % 
Medewerkers 19 % 17 % 
Secretariaat 5 % 7 % 
Totale communicatie 20 % 12 % 
 69

Een derde vorm van verzending is de FW-optie. Ook hier is bekeken in hoeverre 
ambtenaren van de Bestuursdienst gebruik maken van deze optie. De resultaten van deze 
analyse staan hieronder weergegeven (tabel 5). 
 
 Ontvangen met FW Verzonden met FW 
Managers 12 % 17 % 
Leidinggevenden 6 % 17 % 
Medewerkers 10 % 13 % 
Secretariaat 1 % 10 % 
Totale communicatie 9 % 15 % 
 
Tabel 5. Gebruik van de forward-optie 
 
Uit de tabel blijkt het volgende: 
 
− Medewerkers maken redelijk veel gebruik van de FW-optie, maar toch duidelijk 
minder dan van de RE-optie. Dit geldt zowel voor de verzonden als voor de 
ontvangen berichten. 
− De verhouding tussen verzonden en ontvangen via FW is hetzelfde als bij de RE-
optie. Dit wijst erop dat ook de FW vooral wordt gebruikt om een bericht aan één 
persoon door te sturen. 
− Ook bij FW is het patroon dat managers en medewerkers het meeste gebruik 
maken van deze optie. Leidinggevenden maken er minder gebruik van en de 
secretaresse nog minder. 
 
C6. Berichten met attachment 
 
Naast de verschillende vormen van verzending is ook gekeken naar het verzenden van 
attachments. De aard van de attachments is niet benoemd. De resultaten van de analyse 
staan hieronder vermeld (tabel 6). 
 
 
Ontvangen met attachment Verzonden met attachment 
Managers 26 % 14 % 
Leidinggevenden 21 % 14 % 
Medewerkers 28 % 18 % 
Secretariaat 5 % 8 % 
Totale communicatie 24 % 15 % 
 
Tabel 6. Aantal berichten met attachment 
 
Uit de tabel blijkt het volgende: 
 
 71

opmerking die hier bij kan worden gemaakt is dat een analyse van andere media – 
telefoon, schriftelijke communicatie – wellicht geen ander beeld zou opleveren. 
Communicatie van ambtenaren van grote organisaties is vooral intern gericht. 
− Voor de archivering is van belang dat e-mail toch veelvuldig – 24 % van de 
ontvangen berichten en 15 % van de verzonden berichten – attachments bevat. Bij 
het zoeken naar een adequate archiefoplossing kan niet voorbij worden gegaan 
aan dit gebruik van e-mail. 
− De CC-optie wordt vooral gebruikt om berichten aan meerdere mensen te 
versturen terwijl de RE- en FW-opties juist relatief vaker in één-op-één contacten 
een rol spelen. 
− Het e-mail-patroon van managers en medewerkers is sterk vergelijkbaar. In 
verhouding tot de andere groepen gebruiken zij e-mail meer voor externe 
communicatie, sturen en ontvangen zij meer CC’s, sturen en ontvangen zij meer 
reply-berichten, ontvangen zij meer geforwarde berichten en ontvangen zij meer 
attachments. Een verschil tussen deze groepen is dat managers ook relatief veel 
berichten forwarden en medewerkers  veel berichten met attachment versturen. 
− Het patroon van de leidinggevenden wijkt hiervan af. Opvallend is dat 
leidinggevenden relatief weinig berichten verzenden. Een mogelijke verklaring 
hiervoor is dat deze leidinggevenden te maken hebben met een beperkt aantal 
ambtenaren en de voorkeur geven aan direct contact boven contact via e-mail. 
− Het patroon van de secretaresse wijkt sterk af van het patroon van de andere 
ambtenaren. Dit kan vooral worden toegeschreven aan het voornamelijk 
gebruiken van e-mail voor het plannen van vergaderingen. Het ging slechts om 
één secretaresse dus hier kunnen geen conclusies uit worden getrokken. Wel kan 
worden opgemerkt dat het gebruik van e-mail door secretaresses bij de 
Admiraliteit sterke overeenkomsten vertoonde met het e-mail-patroon van de 
secretaresse bij de Bestuursdienst. 
 
DEEL D 
INHOUDSANALYSE VAN E-MAIL-BERICHTEN 
 
D1. E-mailgebruik door secretaresse 
 
De secretaresse gebruikt met name werkgerelateerde e-mails met een informationele 
functie. Een voorbeeld: 
 
Van:   Jansen, L.  
Verzonden:  woensdag 9 oktober 2003 12:52 
Aan:   ‘Van Vliet’ 
Onderwerp:  RE: programma Eemhof 10 december 2003 
 
Beste Anneke, 
 
Dit programma lijkt ons erg leuk. We hebben echter nog enkele vragen: 
- Is bij de ontvangst koffie en thee inbegrepen? 
- Graag willen we een offerte voor de uitkoop van drank en regeling van consumptiebonnen.  
- Stel dat een enkeling uitvalt, hoe lang vantevoren kunnen we dat nog doorgeven? 
 73

 
De juridisch medewerker gebruikt net als de secretaresse e-mail met name werk-
gerelateerd. 
 
Van:   Slager, K.  
Verzonden:  maandag 28 oktober 2003 14:33 
Aan:   Vermeer, S. 
Onderwerp:  Afspraak vanmiddag 
 
Hai Sandra, ik heb begrepen van Marjan dat je een spoedoverleg had over M. Ik heb mijn dinsdag en 
woensdag moeten ruilen i.v.m. de voorlopige voorziening ABC donderdag. Rond een uur of 11 hebben we 
de ‘staf Communicatie’ waar ik graag bij kom zitten en wellicht is er in de loop van de dag nog 
gelegendheid om onze afstemming verder te vormen? Voor nu: succes met de ‘spoed’perikelen, ik spreek 
je donderdag! (maak je overigens niet te druk he? Dat is niet goed voor “bloeddrukken”, kleine wurmpjes 
en aanstaande moeders!) 
 
Groetjes, Kathelijne 
 
Dit voorbeeld illustreert verder ook dat e-mails met een informatieve functie een 
relationele component niet hoeven uit te sluiten. De opmerking tussen haakjes  is van 
persoonlijke aard, de sociale relatie wordt ermee in stand gehouden. Dit kwam in 
meerdere e-mails voor. Verder was het ook opvallend dat e-mails met een informationele 
functie vaak begonnen met een dergelijke relationele opmerking. Een voorbeeld uit het 
begin van zo’n mail:  
 
Van:   Slager, K.  
Verzonden:  maandag 10 november 2003 10:14 
Aan:   Roling, V. 
Onderwerp:  RE: “machtigingsrichtlijn” 
 
Hai Hanna, 
 
Leuk om weer eens mail contact te hebben. Het gaat hier allemaal goed. ‘k Ben wel een beetje druk, omdat ik dit hele jaar in een 
cursus zit die de nodige tijd vraagt, als ook vanaf komende week naast mijn functie naast mijn functie, een adviseur, (gedeeltelijk, 
gezien mijn huidige functie) ga vervangen. Allemaal heel leuk en spannend, maar af en toe is daar een vacuum, ook met thuis, waar 
zo’n klein meissie de nodige aandacht vraagt. Gelukkig is mijn vriend, altijd bereid om met dit soort leuke en interessante 
ontwikkelingen het nodige te doen en daar waar kan, in te springen. 
 
Eerst jouw vraag: Ik zal een en ander voorleggen aan mijn collega Karel de Groot. 
 
(...) 
 75

 
Wat verder opvalt in het e-mailcorpus van de bestuursdienst van de gemeente Informalia 
is dat net als bij de faxen in bovengenoemd onderzoek van Firth er regelmatig wordt 
terug-en vooruitverwezen naar eerdere en toekomstige contacten via hetzelfde of een 
ander medium: 
 
Zoals vanochtend besproken tijdens het afdelingsoverleg (...) 
(terugverwijzing aan het begin van een e-mail) 
 
Wellicht dat deze afspraak op dindsdagochtend vroeg kan?  
(vooruitverwijzing aan het eind van een e-mail) 
 
Ook hier is er weer een parallel met de resultaten uit het onderzoek van Firth. Om ervoor 
te zorgen dat de ander aan wie je het bericht stuurt dit kan plaatsen, creëer je context 
door terug te verwijzen naar een eerder contact per e-mail, telefoon of in een 
vergadering (meestal aan het begin van de e-mail) of vooruit te verwijzen naar 
toekomstige communicatie (meestal naar aan het eind van de e-mail). 
 
D4.3. Concepten ter beoordeling/uitwerking 
 
 77

kunnen enkele websites bekijken. 
 
E1.2. Training in e-mail-gebruik 
 
Bij de invoering van e-mail zijn alle ambtenaren uitgenodigd een cursus te volgen voor 
het gebruik van Outlook. Er was een cursus voor de gemiddelde gebruiker en één voor 
secretariaatsmedewerkers. In totaal hebben in 2000 330 ambtenaren de cursus gevolgd en 
27
60 secretariaatsmedewerkers. 
Van de 13 ambtenaren hebben er 8 geen training in het gebruik van Outlook gehad. Deze 
gaven aan hier geen behoefte aan te hebben omdat zij het programma al voldoende 
beheersen. “Ik gebruik Outlook al jaren en al doende leert men.” 
5 ambtenaren hebben wel een training gehad (waarvan 1 bij zijn vorige werkgever). Deze 
training werd als nuttig ervaren. “Ik heb een training gehad in Office, waaronder Outlook. 
Op dat moment was dat nuttig, want toen was het nieuw.” Een andere respondent wees 
specifiek op het nut van een training gezien zijn leeftijd: “Tevoren wist ik er niets van. 
Mensen van mijn generatie hebben – net als ik – problemen met het apparaat. Ik gebruik 
lang niet alle mogelijkheden.” 
Ook kan worden opgemerkt dat één respondent zich realiseerde dat het programma 
wellicht meer mogelijkheden biedt dan dat zij gebruikt. Zij ervaart dit overigens niet als 
een probleem: “Ik zal Outlook wel niet voor 100% gebruiken, maar voor mijn werk 
gebruik ik het programma optimaal.” 
Een respondent plaatste de vraag over scholing in een breder kader en vroeg aandacht 
voor ‘ambtelijke scholing’. Hij merkte op dat het gebrekkig beheer van informatie niet 
alleen is toe te schrijven aan e-mail. Het komt ook doordat veel mensen de ambtelijke 
organisatie zijn ingestroomd die geen ambtelijke vooropleiding hebben gevolgd. 
Ambtenaren zijn niet getraind in vaardigheden aangaande het beheer en de archivering 
van ambtelijke informatie. 
 
E1.3. Spam 
 
Van de 13 respondenten gaven 9 respondenten aan geen spam te ontvangen. 
Verschillende respondenten dachten dat dit kwam doordat de gemeente beschikt over een 
spamfilter. De gemeente blijkt echter níet te beschikken over een algemene spamfilter. Er 
bestaat de mogelijkheid voor specifieke postbussen een spamfilter te installeren. Dit is 
alleen bij de gemeentelijke postbus gebeurt: “Er is geen spamfilter voor alle e-mail. Wel 
is er een spamfilter geïnstalleerd voor de gemeentelijke postbus. 50 tot 60 % van de 
binnenkomende e-mail was hier spam.” 
3 respondenten gaven aan enige spam – enkele berichten per dag – te ontvangen. Ook 
komt er spam binnen in de postbus van een afdeling en van de webmaster. Dit wijst erop 
dat andere respondenten geen spam ontvangen doordat hun e-mail-postbussen niet 
bekend zijn bij ‘spammers’. Wanneer de e-mail-postbussen bekend worden gemaakt op 
Internet of op andere wijze openbaar worden komt er wel spam binnen. 
Een laatste punt bij deze bespreking van spam is dat niet altijd duidelijk is wat precies 
spam is. Een respondent gaf aan: “Af en toe krijg ik berichten over ARBO-beurzen. Daar 
wens ik niet op te worden aangesproken.” Bij deze e-mail gaat het dus wel om informatie 
                                                 
27
 Deze informatie is gebaseerd op Gemeente Informalia (2003). 
 79

lees ik de mail ad-hoc de hele dag door.” 
Gemiddeld besteden de ambtenaren van de Bestuursdienst ruim een uur per dag aan het 
lezen en schrijven van e-mail. De variatie is groot. Een medewerkster gaf aan dat ze 
tussen de 1 en 4 uur per dag besteedt aan e-mail, een ander gaf aan slechts 20 minuten per 
dag aan e-mail te besteden. Bij deze tijdsbesteding kan nog worden opgemerkt dat het 
moeilijk is om af te bakenen hoeveel tijd er wordt besteed aan e-mail. Een respondent 
hierover: “Valt het lezen van vergaderverslagen die via e-mail worden toegestuurd 
binnen deze tijd?” 
De tijd die ambtenaren van de Bestuursdienst zeggen iets minder tijd te besteden aan het 
lezen en schrijven van e-mail dan de ambtenaren van de marine, maar dit verschil is 
klein. Het beeld dat uit de twee casus naar voren komt is dat een tijdsbesteding van 
ongeveer een uur per dag gebruikelijk is voor overheidsorganisaties. 
 
E3. Gebruik van e-mail 
 
E3.1. Dominante patronen 
 
Net als bij de marine was de communicatie rond vergaderingen en bijeenkomsten een 
dominant communicatiepatroon. Bijna alle respondenten noemden dit punt. Ook wezen 
verschillende respondenten op het gebruik van e-mail voor het samen werken aan 
documenten. In beide gevallen is de communicatie via e-mail ondersteunend aan een 
andere vorm van communicatie: mondeling of schriftelijke communicatie. 
 
Vergaderingen. 10 van de 13 respondenten noemden expliciet dat ze e-mail gebruiken bij 
de communicatie over en rond vergaderingen. Daarbij gaat het ten eerste om het maken, 
al dan niet ondersteund door de agenda van Outlook. Ten tweede gaat het om het 
rondsturen van vergaderstukken. “Geen bericht gaat meer via de interne post. Vroeger 
kreeg je de vergaderstukken in een rondzendmap. Nu krijg ik bij hoge uitzondering een 
rondzendmap met vergaderstukken.” Opvallend was dat DIV Intranet al gebruikt als 
centraal informatiepunt voor documenten over vergaderingen. “Alle documenten van 
DIV-vergaderingen (agenda’s, notulen, besproken stukken) worden geplaatst op het 
Intranet. Het gaat hierbij ook om de vergaderingen van secties en afdelingen binnen DIV. 
Dit scheelt zo’n 300 e-mailtjes. Het gaat hierbij om een proef: de andere directies binnen 
de bestuursdienst hebben dit nog niet.” 
 
Documenten. Een tweede patroon, dat door 3 van de 13 mensen werd genoemd, was het 
samenwerken aan documenten. “Dit maakt samenwerking mogelijk. Je kunt nu met 
meerderen aan een document werken. Bij deze documenten gaat het soms om 
documenten die uiteindelijk op papier worden bekrachtigd en soms om documenten die 
niet worden geformaliseerd op papier.” Ook kan het gaan om brieven die door een 
hiërarchisch bovengeschikte moeten worden ondertekend. “Ik stuur weinig brieven uit 
mijn eigen naam. Ik maak wel concepten voor directeuren of voor de burgemeester. Deze 
verstuur ik niet zelf. Ik stel deze op en stuur deze via e-mail naar hen toe.” Eén 
respondent zag de mogelijkheid om documenten over te sturen als het belangrijkste nut 
van e-mail: “Ik vind het oversturen van documenten de grootste toegevoegde waarde. 
Zonder e-mail zou je berichten kunnen vervangen door de telefoon, oversturen van 
 81

van vergaderingen worden vaak per e-mail doorgegeven. Het aantal telefoontjes is 
hierdoor sterk afgenomen.” Sommige e-mail betreffende de praktische ondersteuning 
gaat naar de hele organisatie. Een voorbeeld hiervan is een bericht over de sluiting van de 
postkantoren op kerstavond en oudejaarsdag. Een ander voorbeeld is e-mail van de 
bedrijfshulpverlening. Er wordt dan een bericht gestuurd dat er een oefening is zodat de 
mensen op de andere stadskantoren hiervan ook op de hoogte zijn. Nog een voorbeeld is 
een e-mail over toegangspasjes. Deze praktische ondersteuning beperkt zich niet tot 
interne e-mail. In het verlengde hiervan vindt ook externe e-mail plaats. Externe 
contacten betreffende ten eerste contacten met zakelijke relaties. Een voorbeeld hiervan 
zijn contacten over kopieermachines. Als een apparaat moet worden verplaatst wordt de 
leverancier hierover ingelicht per e-mail met daarin het typenummer, het serienummer en 
de verplaatsing. Ook gaat het om afspraken met bedrijven. Een respondent noemde als 
voorbeeld de verplaatsing van een binnenwand, inclusief elektriciteit. In de e-mail staat 
dan: ‘Wij gaan accoord met de offerte. U kunt beginnen.’ Later volgt een formele 
bevestiging per brief. Het e-mail-bericht versnelt het proces. 
 
Medewerkers: inhoudelijke communicatie. Een laatste functiespecifiek patroon betrof de 
inhoudelijk communicatie. De diversiteit hierin is groot: inhoudelijke afstemming met 
architecten, afstemming over ARBO, contacten met de stadsadvocaat, uitzetten en 
beantwoorden van juridische zaken en informatie betreffende de burgerlijke stand. In 
deze diversiteit is een constante factor dat het gaat om inhoudelijke vragen en 
inhoudelijke reacties op concepten. Hierbij dient overigens te worden opgemerkt dat ook 
veel managers e-mail gebruiken voor inhoudelijke communicatie. 
 
Een vergelijking met de marine toont aan dat de patronen van manager en secretaresse 
daar ook werden gevonden en grote overeenkomsten vertonen. Het patroon dat bij de 
marine werd geduid als DIV-adviseur komt overeen met het patroon van de medewerker 
bij de gemeente Informalia. Bij de marine werd de personeelsfunctionaris als apart 
patroon benoemd, maar bij de gemeente Informalia zijn geen gesprekken gevoerd met 
personeelsfunctionarissen. De stafafdeling werd bij de marine niet waargenomen, maar 
kon bij de gemeente Informalia wel degelijk als apart patroon worden benoemd. De 
communicatie over praktische zaken is hiervoor karakteristiek. 
 
E3.3. Specifieke opmerkingen over e-mail-gebruik 
 
E-mail als ‘organizer’. Een respondent gaf aan dat hij e-mail gebruikt om zijn werk te 
organiseren: “Ik gebruik e-mail als een ‘organizer’, om mijn werkzaamheden te ordenen. 
Het gaat hierbij zowel om agenda-afspraken als inhoudelijke afspraken.” “Veel 
telefoonverkeer wordt vervangen door e-mail. De vraag is dan vastgelegd. E-mail werkt 
zo ook als mijn agenda. Ik kan zien wat ik nog moet doen. Ik kijk ook naar de ‘sent 
items’. Ik stuur ook wel eens mailtjes naar het afdelingshoofd: zullen we dit niet 
vergeten. Als je dat via e-mail uitzet kan de ander zijn gedachten er vast over laten gaan.” 
 
Samenwerken in een projectgroep. Binnen de gemeente wordt gewerkt met allerlei 
projectgroepen. Communicatie binnen een dergelijke groep kan lastiger zijn doordat 
mensen in het algemeen fysiek niet dichtbij elkaar zitten. E-mail is daarom extra handig 
 83

− Andere werktijden. “E-mail vind ik makkelijk als ik ergens mee bezig ben en het 
af wil ronden. Ik werk vaak tot 18.00 uur. Veel mensen zijn dan al naar huis. Met 
e-mail ben ik niet afhankelijk van hun bereikbaarheid.” 
− Omzeilen van poortwachters. Mensen vinden het bij externe contacten prettig om 
niet langs een ‘poortwachter’ te moeten om iemand te bereiken. “In contacten 
buiten de gemeente vervangt e-mail vaak de telefoon. Het is veel makkelijker. Je 
hoeft niet langs een telefoniste.” 
− Communicatie kunnen doorsturen. Een voordeel van e-mail is dat een bericht 
makkelijk kan worden doorgestuurd. “Collega’s willen het wel hebben via de e-
mail omdat ze het dan kunnen uitzetten bij iemand. Dit speelt vooral in contacten 
met de afdeling Klein Onderhoud.” 
− Zwart op wit. E-mail wordt gebruikt wanneer men de communicatie ‘zwart op 
wit’ wil hebben. “Extern stuur ik e-mail-berichten als ik iets vastgelegd wil 
hebben.” Ook: “E-mail vervangt de fax maar ook de telefoon. Ik gebruik e-mail 
als ik zaken zwart op wit wil hebben.” 
− Weloverwogen communicatie. Een voordeel van e-mail is dat zowel de zender als 
de ontvanger rustig kunnen nadenken over de communicatie: “Op papier kun je 
het rustiger formuleren en de ander kan het rustig nalezen.” Ook: “Extern heb ik 
contact met het bedrijf dat onze website beheert. Zij willen alles per e-mail. Dan 
kun je namelijk nauwkeuriger vragen stellen. Taal is vluchtig, e-mail is 
helderder.” 
− Transport van digitale informatie. Via e-mail kan digitale informatie zoals 
hyperlinks, bestanden en afbeeldingen worden doorgestuurd. 
− Eenvoudige berichten. Sommige geïnterviewden benadrukten dat juist eenvoudige 
berichten via de e-mail gaan: “Inhoudelijke zaken, waar weinig misverstand over 
mogelijk is, gaan via de e-mail.” 
 
Een algemene opmerking hierbij was dat enkele geïnterviewden aangaven dat de meeste 
communicatie via e-mail gaat: “Overigens gaat het gros van de communicatie wel via e-
mail. Het gaat immers om veel korte, zakelijke mededelingen.” Volgens een andere 
respondent leidt dit tot mindere face-to-face en telefonische communicatie: “Ik 
communiceer zeker minder via telefoon en FTF omdat er nu e-mail is.” Een respondent 
gaf aan dat dit niet zozeer geldt voor vergaderingen als wel voor ‘bilateraaltjes’: “In het 
algemeen vervangt e-mail de mondelinge afspraken. Met name de bilateraaltjes. De 
telefoon is lastiger omdat mensen vaak afwezig zijn of in gesprek.” Ook gaf een 
respondent aan dat de e-mail niet alleen mondelinge communicatie vervangt: de netto 
communicatie neemt ook toe. “Er is meer communicatie. Dingen waarvoor je niet bij 
iemand langs zou lopen stuur je wel via de mail.” 
Opvallend aan deze redenen is dat ambtenaren zaken soms per e-mail sturen omdat ze 
belangrijk zijn en soms juist omdat ze onbelangrijk zijn. Belangrijke zaken moeten 
worden vastgelegd in e-mail, voor onbelangrijke zaken hoef je iemand niet te storen en is 
e-mail minder opdringend. Ook geldt dat eenvoudige berichten via e-mail worden 
gestuurd. Hier hoeft immers niet over te worden gediscussieerd. Anderzijds worden soms 
complexe zaken juist via de e-mail gecommuniceerd omdat zender en ontvanger beter 
kunnen nadenken over de communicatie. 
 85

lezen omdat het kan gaan om spoedkwesties. Ook zijn er directeuren die de e-mail 
door hun secretaresse laten bekijken. Daarom stuur ik vertrouwelijke berichten 
niet via de e-mail.” 
− Eerste contact. Sommige respondenten gebruiken e-mail voor het eerste contact: 
“Ik verkies de telefoon voor het eerste contact met mensen. Daarna loopt de 
29
communicatie veelal via de e-mail.” 
− Direct antwoord nodig. Met e-mail is de verzender niet verzekerd van een direct 
antwoord. “Ik gebruik de telefoon als ik direct antwoord wil hebben. Een 
voorbeeld: als ik nog één gaatje in mijn agenda heb en ik wil weten of die ander 
dan kan.” 
− Persoonlijk contact. Ook gaf een geïnterviewde aan bij persoonlijk contact de 
voorkeur te geven aan telefonisch of face-to-face contact: “De keuze voor e-mail 
of telefoon hangt af van de persoon. Mensen met wie ik persoonlijk contact heb, 
bel ik liever op. Dan vraag ik bijvoorbeeld hoe de vakantie was. Dit doe ik niet 
per e-mail.” 
− Ambtenaar heeft geen e-mail. Sommige ambtenaren hebben geen e-mail. “Binnen 
de afdeling bel ik of loop ik langs. Veel medewerkers hebben geen e-mail.” 
− Visuele informatie. Sommige visuele informatie kan moeilijk via e-mail worden 
overgestuurd: “Een nadeel van e-mail vergeleken met de fax is dat je bijvoorbeeld 
bouwtekeningen niet kunt oversturen als de ontvanger de benodigde 
programmatuur niet heeft of niet de juiste versie.” 
 
Deze redenen lijken sterk op de redenen die waren gevonden bij de marine en past bij de 
Media Richness Theory: mensen kiezen een rijker medium (in dit geval face-to-face of 
telefoon) boven een armer medium (e-mail) wanneer de boodschap complexer of 
persoonlijker van aard is. Daarnaast speelden – net als bij de marine – bepaalde 
eigenschappen van e-mail een rol. 
 
− Asynchroon. E-mail maakt asynchrone communicatie mogelijk en in een 
organisatie waar mensen vaak niet aanwezig zijn (door flexdagen) of lastig 
bereikbaar zijn is dit een groot voordeel. Ook hoef je bij e-mail iemand minder te 
storen. 
− Geheugen. Een andere eigenschap van e-mail waar veel naar werd verwezen is de 
geheugenfunctie: informatie wordt vastgelegd en kan later worden geraadpleegd. 
Dit is een reden voor mensen om voor e-mail te kiezen: afspraken staan zwart op 
wit en kunnen later weer worden geraadpleegd. 
 
Bij de marine werd ook nog gewezen op de mogelijkheid van ‘one to many’ 
communicatie. E-mail maakt het mogelijk om direct een boodschap naar vele ontvangers 
te sturen. Dit maakt het eenvoudig om met vele mensen een afspraak te maken. Deze 
reden werd door respondenten in Informalia niet expliciet genoemd. 
Een aantal respondenten gaf expliciet aan dat de keuze voor een medium heeft te maken 
met persoonlijke voorkeuren. Sommige mensen houden niet van de telefoon en e-mailen 
                                                 
29
 Opvallend is dat een geïnterviewde van de marine precies het tegenovergestelde aangaf: het eerste 
contact wordt gelegd via de e-mail en daarna verloopt de communicatie per telefoon. 
 87

moet. Bijvoorbeeld bij een betaalopdracht. Dit wordt wel minder. Memo’s per e-
mail worden tegenwoordig ook geaccepteerd. Bij grote bedragen is er wel een 
handtekening nodig.” Ook werd aangegeven dat papier wordt gebruikt wanner het 
gaat om grotere consequenties: “Het programma van eisen en ook het definitieve 
ontwerp van grotere projecten wordt op papier ingebracht bij de directie.” Een 
andere respondent gaf aan dat papier wordt gebruikt in de communicatie met het 
college. “Binnen de gemeente gelden voorschriften over hoe zaken worden 
voorgelegd aan het bestuur. Dit gaat op papier.” Ook werd gewezen op 
managementstukken: “Het plan van aanpak van een deel van de afdeling betreft 
een formeel management-geschrift en dat gaat op papier.” 
− Formele status: extern. Extern speelt nog vaker de status van de communicatie 
een rol. Hierbij werd allereerst gewezen op de juridische status.  “Alleen stukken 
met een juridische status verstuur ik per brief.” Daarnaast werd gewezen op 
financiële afspraken: “Extern gaan opdrachten op papier. Deze moeten zijn 
voorzien van een handtekening.” Hiervoor geldt geen ondergrens in euro’s.” Ook 
werd gewezen op historische status. Als voorbeeld noemde een respondent 
afspraken met geledingen van de maatschappij. Deze afspraken hebben geen 
juridische status maar zijn wel van historisch belang. Ook in zaken waar 
juridische, financiële en historische aspecten minder relevant zijn wordt soms 
gekozen voor een brief: “Als het bericht een officiële status heeft, zal ik een brief 
sturen. De uitnodigingsbrieven aan Kamerleden en investeerders zijn op papier de 
deur uitgegaan. Voor mij heeft een uitnodiging per e-mail een lagere status dan 
een uitnodiging per brief.” Naast deze overwegingen werd gewezen op het 
gebruik van brieven wanneer er een handtekening onder het stuk moet staan: “Als 
het echt een formeel karakter heeft – meestal met aan handtekening van iemand 
anders – stuur ik een brief. Dit speelt bijvoorbeeld bij een opdrachtformulering. 
Dan gaat er eerst een e-mail uit dat de opdracht akkoord is. De brief is dan de 
formele bekrachtiging.” Ook werd gewezen op gebruik van brieven wanneer 
stukken moeten worden geregistreerd: “Ik stuur een brief als het bericht moet 
worden geregistreerd. Het gaat hierbij bijvoorbeeld om antwoorden op klachten 
van burgers (ook als deze klachten via e-mail binnenkomen).” Een respondent gaf 
aan dat contacten met burgers 99 van de 100 keer op papier verlopen. In het 
algemeen geldt dat correspondentie van formele, juridische betekenis via brieven 
verloopt en het traject daaraan vooraf en daar omheen via de e-mail. 
 
Opvallend is dat brieven dus soms worden gebruikt omdat er nog geen procedures 
bestaan om adequaat via e-mail te communiceren. Het ontbreken van een (algemeen 
erkende) digitale handtekening en het ontbreken van een digitaal archiefsysteem, zijn 
redenen om niet via e-mail te communiceren. 
Ook wezen verschillende respondenten erop dat het voortraject van afspraken met 
externe partijen via de e-mail verloopt en de uiteindelijke bekrachtiging in een brief 
plaatsvindt: “Extern gaan alleen de contracten op papier. De rest gaat via e-mail.” Een 
respondent gaf aan dat bij contacten met verenigingen in verband met (eenmalige) 
subsidies – bijvoorbeeld Scouting en de Stedenband –het voortraject verloopt via e-mail 
maar dat het uiteindelijke besluit altijd in een brief staat. Ook wees een respondent op 
 89

E3.6. Strategische communicatie 
 
Tot nu toe lag in de analyse het accent op het gebruik van e-mail voor de uitvoering van 
taken. E-mail heeft echter ook invloed op het strategisch gedrag van ambtenaren van de 
Bestuursdienst. In de interviews kwamen de volgende voorbeelden van strategische 
communicatie aan de orde: 
 
− Indekken. Een belangrijke functie van e-mail is dat de verzender later op schrift 
kan aantonen dat hij niet iets verkeerd heeft gedaan: “Ik gebruik e-mail ook om 
mijzelf in te dekken.” Een andere respondent: “Bij het Project Y komen de 
medewerkers van de afdeling X de afspraken wel eens niet na. Dan ga ik de 
afspraken wel vastleggen in e-mail. Dit zijn echter incidenten.” 
− Druk uitoefenen via de hiërarchie. Een CC naar een hoger geplaatste wordt 
gebruikt om druk uit te oefenen: “Ik stuur – bij slecht lopende samenwerking – 
wel eens een bericht naar een medewerker van een andere afdeling met een CC 
naar de directeur. Dan kunnen de directeuren daar over spreken. Dat doe ik wel 
sporadisch, in belangrijke gevallen.” Ook: “Ik maak ook strategisch gebruik van 
e-mail. Een ambtenaar van een andere directie probeerde op slinkse wijze iets 
gedaan te krijgen. Het antwoord van mij gaat dan met een CC naar zijn baas.” 
− Beïnvloeden besluitvorming in vergadering. “Ik stuur soms een e-mail-bericht om 
een besluit binnen een werkgroep te beïnvloeden. Nu kun je tussen de 
vergaderingen door iedereen bewerken, iedereen bellen zou teveel tijd kosten.”  
 
Bepaalde vormen van strategische communicatie kunnen volgens één van de 
respondenten niet: “BCC gebruik ik niet. Dat vind ik laf.” Strategische gebruik van 
leesbevestigingen werd bij de marine wel gevonden, maar geen van de respondenten van 
de Bestuursdienst gaf aan leesbevestigingen te gebruiken om daarmee aan te kunnen 
tonen dat iemand een bericht heeft gelezen. 
 
E3.7. E-mail en secretariële ondersteuning 
 
Uit de interviews komt ook naar voren dat door gebruik van Outlook er minder 
secretariële ondersteuning nodig is. In één geval waren een administratieve medewerker 
en een secretaresse weggevallen, maar had de secretaresse toch tijd over voor andere 
taken. Dit bevestigt het beeld van de marine. Een secretaresse: “Ik zit hier nu 2,5 jaar. Nu 
werkt iedereen goed met Outlook en de agenda. Dat scheelt veel tijd. Vroeger kostte het 
agendabeheer wel 2 uur per dag, nu nog slechts 10 minuten. Ook hoef je niet meer te 
blijven bellen als iemand niet op z’n plek zit: je stuurt een mailtje.” Deze tijdsbesparing 
betekent dat zij tijd over heeft. “Voorheen was er op de afdeling een administratieve 
medewerker en ook een andere secretaresse. Deze taken heb ik nu voor een groot deel 
overgenomen. Ook werk ik aan een project mee.” Een andere respondent bevestigt dit 
beeld: “De secretariële ondersteuning is twee jaar geleden teruggebracht. Toen had ik 1½ 
secretaresse voor mij alleen, nu evenveel voor het MT van de bestuursdienst (5 mensen). 
Dit komt niet alleen door e-mail, maar ook door het agendabeheer.” 
De algemene praktijk is dat secretaresses toegang hebben tot de e-mail van hun bazen, 
maar hier slechts beperkt gebruik van maken. Een reden waarom secretaresses in de 
 91

gebruikt om over privé zaken te communiceren. Er werden genoeg voorbeelden 
gevonden. Kwantificeren hiervan bleek echter lastig doordat moeilijk was om te 
operationaliseren wélke berichten gelden als persoonlijke communicatie en doordat een 
analyse van alle berichten zeer veel tijd zou vergen. 
 
E4.2. Soorten persoonlijke communicatie 
 
In de niet taakgerelateerde mail kan een onderscheid worden gemaakt in verschillende 
soorten e-mail-berichten: 
 
− Niet taak gerelateerde, maar wel organisatie gerelateerde communicatie. De 
zakelijk e-mail wordt wel gebruikt als ‘smeerolie’ van de organisatie. Het gaat 
hierbij over ‘taart in de koffiehoek’ – hoewel een respondent expliciet aangaf dit 
niet via de mail te doen maar bij collega’s langs te lopen – maar ook om afspraken 
over zaalvoetballen met medewerkers van de personeelsvereniging van de 
gemeente. Op de afdeling waar niet iedereen beschikt over e-mail, wordt e-mail 
niet op deze wijze gebruikt: “Communicatie die wel is gerelateerd aan de 
organisatie maar niet aan het werk – zoals taart in de koffiehoek – gaat niet via de 
e-mail.” 
− Privé communicatie met collega’s. Soms wordt de zakelijke e-mail gebruikt voor 
persoonlijke contacten met collega’s (waarbij het soms ging om familieleden die 
ook bij de gemeente werken): “Sporadisch – twee keer in de maand – heb ik via e-
mail privé contact met collega’s.” Ook kan het hierbij gaan om het rondsturen van 
grappen: “Ik ontvang wel eens – 2 a 3 keer per week – grappen van mensen 
binnen de gemeente.” Het kan overigens ook gaan om echt persoonlijke zaken. E-
mail geeft – vergeleken met de telefoon en face-to-face juist enige privacy: “Ik 
gebruik e-mail voor persoonlijke communicatie met collega’s Ik stuur wel eens 
een mailtje als iemand een moeilijke tijd heeft gehad of als ik weet dat iemand in 
de naaste kring is overleden. Ik stuur dan een e-mail met condoleances of vraag 
hoe het gaat. Dit doe ik bij collega’s die ik goed ken. Voordeel van e-mail is dat 
het een stuk privacy geeft. Ik zit met meerdere mensen op de kamer. De telefoon 
hoor je, e-mail niet.” Andere mensen maken voor deze persoonlijke contacten 
juist geen gebruik van e-mail: “Persoonlijke kattebelletjes als ‘hoe was je 
vakantie?’ probeer ik te voorkomen. Deze komen bij hoge uitzondering voor. 
Gesprekken zijn vervlochten, e-mail niet. Ik houd zakelijk en persoonlijk 
gescheiden want e-mail moet kunnen worden doorgestuurd.” Een respondent 
noemde ook het contact met oud-collega’s: “Ook heb ik contact met twee 
gepensioneerde oud-collega’s via de e-mail.” Dit laatste is een interessant punt. 
De communicatie gaat hierbij over de (persoonlijke aspecten van) de organisatie, 
maar de oud-collega’s werken daar niet meer. Waar liggen de grenzen van de 
organisatie? 
− Privé communicatie met anderen. Dit is privé communicatie met vrienden en 
familie die verder niets met het werk of de organisatie te maken hebben. Hierbij 
kan worden gedacht aan contacten met familie, berichten van de 
muziekvereniging, de kerk en grappen. Binnen deze vorm kan nog een 
onderscheid worden gemaakt tussen persoonlijke prvé-communicatie 
 93

voorkomt. Een respondent gaf aan dat hij hier zelf nooit aan doet en dit ook zelden 
meemaakt in berichten aan hem. “Soms staat er aan het eind van een zakelijk bericht: 
‘Dank voor de attentie voor mijn verjaardag.’” 
Interessant was dat een respondent aangaf dat vervlechting geen probleem hoeft te 
vormen voor archivering van e-mail. “Als alle zakelijke e-mail zou worden gearchiveerd, 
zou ik geen vervlochten berichten meer sturen. Ik zou dan gewoon twee berichten sturen: 
een zakelijk en een persoonlijk bericht.” 
 
E4.5. Bewaren van persoonlijke e-mail 
 
De privé e-mail wordt vaak direct weggegooid, maar sommige respondenten hechten 
eraan de berichten te bewaren op het netwerk van de gemeente: “Ik heb één map met 
privé-berichten, vooral vakantiefoto’s.” Een ander: “Ik bewaar de persoonlijke e-mail. Ik 
vind de berichten waardevol. Kaarten bewaar ik ook. En grappen ook.” Eén respondent 
gebruikte een schuilnaam voor het mapje waarin de privé-berichten worden bewaard: 
“Veel privé e-mail gooi ik direct weg. Sommige bewaar ik in het mapje ‘projecten’.”  
 
E5. Informaliseren 
 
E5.1. Informelere contacten? 
 
De meningen over de betekenis van e-mail voor het (in)formaliseren van contacten waren 
verdeeld. 6 van de 13 respondenten waren van mening dat e-mail leidt tot formalisering 
van contacten, 2 dachten dat contacten juist informeler werden en 5 respondenten vonden 
dat dit geen verschil maakte of hadden geen mening. Degenen die vonden dat e-mail leidt 
tot een formalisering van contacten noemden de volgende punten: 
 
− Onpersoonlijker contact. Respondenten wezen erop dat contact onpersoonlijker 
wordt. “Er is minder vaak direct contact met mensen van buiten de afdeling.” 
Ook: “Het is een verzakelijking. De vorm is informeler – je kijkt minder naar de 
vorm – maar het persoonlijk contact gaat verloren. Dit leidt wel tot een 
efficiencyslag.” 
− Vastleggen van afspraken. Andere respondenten wezen op een toename in het 
vastleggen van afspraken: “Nu worden – zoals ik ook wel doe – afspraken 
bevestigd per e-mail. Vroeger zou daar geen verslagje van zijn gemaakt.” Ook: 
“Afspraken staan vaker op papier. Er treedt een formalisering op: dit zijn de 
afspraken. Ook wordt de CC-functie gebruikt om anderen in te lichten over de 
afspraken. Dit leidt tot druk om je aan de afspraken te houden.” 
 
Over het informaliseren werd het volgende opgemerkt: 
 
− Informatie wordt makkelijker rondgestuurd. Respondenten gaven aan dat 
informatie makkelijker wordt verspreid: “E-mail leidt wel tot informelere 
communicatie. Als je iets te melden hebt wat voor andere interessant kan zijn – 
nice tot know – kun je dit zo opschrijven.” 
 
 95

De informelere stijl heeft nadelen. Respondenten wezen erop dat er conflicten kunnen 
ontstaan. Een respondent: “De communicatie is informeler. Je schrijft even snel een 
mailtje. Geen volzinnen. Je durft sneller iets op papier te zette. Dit heeft ook nadelen. Het 
kan sneller leiden tot heibel. Als iemand bijvoorbeeld zegt dat ik iets niet heb gedaan en 
ik heb het wel gedaan, stuur ik wel eens een boos mailtje terug. Dit kan leiden tot een 
escalatie van conflicten. Dit komt alleen goed via persoonlijk contact.” Een andere 
respondent: “E-mail is onpersoonlijker dan de telefoon en kan daardoor een ongewilde 
reactie oproepen. Ik heb bijvoorbeeld meegemaakt dat ik kort ‘OK’ terugmailde op een 
voorstel. Dat leidde tot de indruk dat ik boos was. Dat was ik echter helemaal niet.” 
Respondenten benadrukten echter dat e-mail-berichten niet altijd een informele stijl 
hebben: “Het gebruik van e-mail loopt van heel los tot bijna formeel.”  Ook: “Bij externe 
communicatie hanteer ik wél een formele stijl van communiceren, zeker wanneer ik 
iemand niet ken.” En: “Ik gebruik e-mail ook om te communiceren over formele zaken. 
Dan pas ik mijn stijl aan en schrijf ik net als in een brief. Bij informele communicatie 
schrijf ik luchtiger.” 
Ten slotte gaven twee respondenten aan dat het wel meevalt met het informele 
taalgebruik: “E-mail maak je persoonlijker door de aanhef en de ondertekening. De stijl 
van schrijven is verder hetzelfde als bij een notitie.” Een ander: “De stijl is niet 
informeler. Het is tekenend is dat de voornamen van medewerkers niet in het adresboek 
staan.” 
Bij de marine werden veel dezelfde punten genoemd. Daar wezen respondenten er echter 
ook op dat er minder context aanwezig is. Dit punt werd door de respondenten van de 
Bestuursdienst niet naar voren gebracht. 
 
E6. Archiveren van e-mail  
 
E6.1. Hoeveel berichten worden bewaard? 
 
De respondenten van de Bestuursdienst verschillen sterk in het aantal berichten dat ze 
bewaren. De meeste respondenten gooien na verloop van tijd bijna alle berichten weg. Zij 
bewaren e-mail-berichten alleen in de dynamische fase, als de berichten nog nodig zijn 
voor de uitvoering van werkprocessen. Zij doen niet aan archivering in de semi-statische 
en statische fase – na afronding van het werkproces: “E-mail-berichten die ik heb 
afgehandeld gooi ik weg. Een tijd lang heb ik berichten gearchiveerd in mappen. Daar 
deed ik echter later niets meer mee. Nu bewaar ik berichten wel tijdelijk ik mappen, maar 
deze gooi ik weg als het onderwerp is afgerond. Ik heb geen berichten van meer dan een 
jaar oud. Ik vergelijk e-mail-berichten met de aantekeningen van een telefoongesprek. 
 97

meer vertrouwen hebben in papier: “Ik kom uit de hoek van de dossiervorming en ben 
gewend met papieren informatie te werken.” 
 
E6.3. Wat bewaren ambtenaren (en wat niet)? 
 
Verscheidene respondenten gaven aan dat ze ‘belangrijke berichten’ bewaren (1, 4, 10). 
Andere respondenten wisten specifiekere argumenten te geven om berichten weg te 
gooien: 
 
− Vervangers van de telefoon 
− Bevestigingen van vergaderingen 
− Korte berichten ter kennisgeving ontvangt 
− Berichten die niet met een project te maken hebben 
 
Of juist wel te bewaren: 
 
− Berichten over zaken die later meer aandachtig vragen 
− Opdrachten aan externen 
 
Ook merkte verscheidene respondenten op dat ze van berichten die meerdere keren heen 
en weer gaan vaak alleen het laatste bericht bewaren: “We bewaren alle inhoud van 
berichten. Als er vaak wordt geforward en gereplied bewaren we het laatste bericht.” 
 
E6.4. Op welk moment kiezen ambtenaren ervoor berichten weg te gooien?  
 
Bij sommige respondenten speelt slechts één trigger een rol: ze moeten besluiten welke 
berichten moeten worden bewaard en welke worden weggegooid. Bij andere 
respondenten zijn er twee triggers: eerst moeten ze besluiten of ze een bericht willen 
weggooien of in een map willen plaatsen, vervolgens bekijken ze welke van de berichten 
in mappen ze willen weggooien of bewaren. Uit de interviews kwamen de volgende 
triggers naar voren: 
 
− Bij ontvangst of verzending. Sommige respondenten besluiten direct bij ontvangst 
of verzending of ze een bericht willen bewaren. “Berichten ter informatie lees ik 
en gooi ik weg.” Ook: “Ik plaats berichten direct bij lezing of verzending in de 
betreffende map.” 
− Afhandeling bericht. Een trigger is de afhandeling van een bericht. “Afgehandelde 
berichten wis ik. In mijn inbox staan alleen berichten waar ik nog iets mee moet 
 99

bewaring als Word-document: “Belangrijke e-mail sla ik op als Word-document. 
Het gaat hierbij slechts om ongeveer één bericht per maand. Ook belangrijke 
Word-attachments bewaar ik op mijn eigen netwerkgebied, geselecteerd op 
onderwerp.” Een andere respondent vertoonde vergelijkbaar gedrag: “Sommige e-
mail-berichten sla ik op als WORD-document. Hiervoor heb ik een 
mappenstructuur op de server. Het gaat om informatie die ik nog kan gebruiken. 
Of als ik iets later wil bewijzen.” 
 
Veel respondenten hanteren combinaties van deze vormen. Berichten worden eerst 
tijdelijk in de inbox bewaard en later verplaatst. “Berichten staan eerst in de inbox. Voor 
mij is e-mail een werklijst. Dan bewaar ik berichten een paar maanden in mappen op de 
mailserver. Daarna gaan ze naar archiefmappen op het netwerk.” 
In een aantal gevallen was er sprake van collectieve bewaring per afdeling of project. Het 
ging hierbij met name om de afdeling accommodatiebeheer. Deze afdeling heeft een 
gezamenlijk (papieren) archief met e-mail-berichten. Ook de ambtenaren van het project 
Basiswerkplek hebben een gezamenlijk archief: belangrijke berichten worden bewaard op 
een directory-server. Deze werkwijze brengt risico’s met zich mee. Een respondent 
hierover: “Een gevaar van de toenemende communicatie via e-mail is dat er centraal geen 
overzicht meer is van de correspondentie. E-mail-berichten komen niet terecht in het 
Postregistratie Systeem. Decentraal, binnen de afdeling, is het overzicht er wel.” Hieruit 
blijkt dat in dit geval e-mail niet zozeer leidt tot individualisering als wel tot 
decentralisering. 
Een respondent gaf aan dat hij behoefte had aan een algemene mappenstructuur: “Soms 
vraag ik me af: waar moet ik een attachment opslaan. Ik vroeg me af of dit niet zou 
kunnen worden voorgestructureerd. Veel mensen moeten nu steeds zelf het wiel 
uitvinden. Ieder afdelingshoofd heeft te maken met ziektemeldingen. Er is geen manier 
om dit op te slaan. Dit zou gemeentebreed geregeld moeten zijn. Hetzelfde geldt voor 
aanpassingen van het Kwaliteitshandboek. Doorgeven van aanpassingen is nu lastig.” 
Binnen de gemeente loopt nu het project Basiswerkplek. DIV heeft geadviseerd om een 
bepaalde mappenstructuur dwingend voor te schrijven. Deze structuur kan dan zowel 
voor digitale documenten als voor e-mail worden gebruikt. Het voordeel is dat je dan nog 
iets kunt terugvinden wanneer iemand afwezig is of de organisatie verlaat. Voor DIV 
wordt een dergelijke structuur voorgeschreven, de andere afdelingen moeten zelf bepalen 
of ze dit ook willen. 
Interessant was nog dat één respondent benadrukte dat hij mailberichten bewaarde en 
Word-documenten niet. De reden hiervoor is dat er minder verwarring ontstaat over de 
versie van het document: “Word-documenten bewaar ik weinig. Belangrijke word-
documenten heb ik verzonden en ik bewaar dan het e-mail-bericht. Ik weet dan ook welk 
stuk van mij komt. Ze kunnen dan niet zeggen dat een ander stuk van mij komt. Ik kan 
bijvoorbeeld laten zien: die zin heb ik eruit gehaald.” 
Een cruciaal verschil tussen de bewaring van e-mail-berichten in de gemeente Informalia 
en bij de marine is dat netwerkruimte in Informalia geen probleem is. “Op een gegeven 
moment liep mijn e-mail-postbus vol. Deze is toen groter gemaakt. Nu heb ik geen 
problemen meer.” Ambtenaren hebben voldoende ruimte om de berichten te bewaren die 
ze willen bewaren. Bij de marine was dit niet het geval: daar moesten ambtenaren allerlei 
ingewikkelde trucs verzinnen om e-mail-berichten toch te kunnen bewaren. 
 101

beleid. Bij de andere heeft het ‘klappertje’ een belangrijke rol gespeeld in het verkrijgen 
van kennis over het beleid. Dit wil overigens niet zeggen dat dit ‘klappertje’ positief 
wordt gewaardeerd: “Het klappertje vind ik overbodig. Alsof ik dat op mijn bureau moet 
hebben om te weten hoe ik met e-mail moet omgaan.” 
In de gemeente Informalia zijn regels voor de gehele organisatie vastgesteld. Een 
respondent  gaf aan dat het e-mail-archiefbeleid te algemeen van aard is. “In de klapper 
staat niets over de afspraken die worden gemaakt binnen afdelingen over het archiveren 
van e-mail.” Dit beperkt de praktische bruikbaarheid van de regels. 
Veel mensen bij de gemeente Informalia zijn negatief over het klappertje met e-mail-
regels. Opvallend is echter op dat in Informalia veel meer mensen op de hoogte zijn van 
de regels dan bij de marine. Dit wijst erop dat het klappertje wel heeft gezorgd voor grote 
bekendheid van de regels. 
 
E6.8. Volgen van beleid voor archiveren e-mail 
 
Met het volgen van het e-mail-archiefbeleid – het laten registreren en archiveren van e-
mail – staat het droevig gesteld.  Geen van de respondenten heeft meer dan enkele keren 
een e-mail-bericht laten archiveren, de meeste hebben dit nog nooit laten doen. Een 
respondent verwoordde de heersende praktijk op heldere wijze: “Registeren. Wie doet 
daar nu aan? Zelf heb ik dat nog nooit gedaan. Eén keer was dat wel relevant, maar op dat 
moment dacht ik daar niet aan.” 
Twee respondenten gaven aan soms berichten naar het archief te brengen. Hierbij gaat het 
overigens om de archivering van een zeer beperkt aantal berichten. Een respondent: 
“Belangrijke berichten print ik uit en bewaar ik in mappen. Daar bewaar ik ze een tijd en 
dan gooi ik ze weg. Na drie maanden gooi ik alles weg. Echt belangrijke zaken print ik 
uit en stuur naar het archief. Het gaat hierbij slechts om één bericht per maand.” 
Het volgen van beleid kan ook worden bekeken door na te gaan hoeveel berichten er ter 
archivering zijn aangeboden aan het archief. In totaal werden in 2002 7 binnengekomen 
e-mail-berichten aangeboden ter archivering en 0 uitgaande berichten. Deze praktijk 
komt overeen met de praktijk bij de marine: ook daar werden nauwelijks berichten 
gearchiveerd. 
De afdeling accommodatiebeheer heeft – in aanvulling op het algemene beleid – een 
eigen archiefbeleid. Over de archivering zijn afspraken gemaakt binnen de afdeling. Ook 
zijn hierover afspraken gemaakt met DIV. Deze afspraken worden goed gevolgd en dit is 
ook niet afhankelijk van individuen: “De keuze om alles over accommodatiebeheer op 
papier te bewaren heb ik niet zelf gemaakt. In 2002 heb ik dit werk overgenomen van 
mijn voorganger. Deze bewaarde alles op papier. Ik ben doorgegaan op zijn manier van 
werken.” Het archief van accommodatiebeheer is een duidelijk voorbeeld van een niet-
 103

bijna altijd voor. Als er een envelopje verschijnt kan ik het niet nalaten om even te 
kijken.” 
− Minder nauwkeurig werken. Een respondent gaf aan dat hij soms merkt dat hij 
zoveel snelheid in processen brengt dat hij wel eens iets vergeet. Als iemand dan 
wil terugkomen op een mailtje, weet hij soms niet meer waar het over ging. 
 
Eén respondent was niet van mening dat de snelheid van werken toeneemt: “Ik ben wie ik 
ben. E-mail heeft geen invloed op mijn persoonlijke manier van werken. Ik ga niet harder 
lopen.” 
 
F1.2. Kwaliteit van het werk 
 
Van de 13 respondenten vonden er 8 dat de kwaliteit van het werk is toegenomen door 
gebruik van e-mail. Deze toegenomen kwaliteit geldt zowel voor management als 
inhoudelijk en secretarieel werk. 
 
− Betere afweging door betere informatie. “Ik krijg meer informatie en daardoor 
neemt de kwaliteit van mijn afwegingen toe.” Ook: “Mijn werk bestaat uit 
communiceren en ik kan mijn werk beter verrichten doordat ik beschik over 
betere informatie.” 
− Beter geheugen. “Je kunt alles terugzoeken. Ook beschik je over de juist gespelde 
naam en voorletters. Verder gaan mensen secuurder om met agenda’s.”  
− Meer’ kwaliteitsslagen’. “Door de toegenomen snelheid kun je meer 
kwaliteitsslagen maken in contacten met architecten.” 
− Zorgvuldigere communicatie. “Je moet vragen en antwoorden goed formuleren. 
Antwoorden worden daardoor bewuster gegeven.” 
− Ondergeschikten zijn beter geïnformeerd. “De medewerkers weten van meer 
zaken op hoofdlijnen af.” 
 
Opvallend was dat een respondent  een directe relatie legde tussen het eerste criterium, de 
snelheid van werken, en de kwaliteit van het werk: “Snelheid is ook een deel van 
kwaliteit.” 
5 respondenten waren van mening dat e-mail geen verschil maakt in de kwaliteit van het 
werk. Het volgende citaat illustreert de dominante redenering bij deze respondenten: “Ik 
kan me niet voorstellen dat ik beter ga presteren.” 
Eén van de managers gaf aan dat e-mail een bedreiging vormt voor de sturingsfilosofie en 
daardoor geen positieve bijdrage levert aan de kwaliteit het werk: “Als ik niet zo 
makkelijker CC’s zou krijgen, zou het delegeren van verantwoordelijkheden helderder 
worden. Nu weet ik beter wat er speelt maar is de structuur van het toedelen van 
verantwoordelijkheden onduidelijker. Ik stuur daardoor niet alleen op het resultaat, maar 
ook op het proces. Als ik een CC krijg waarin staat dat iets niet goed gaat, word ik min of 
meer gedwongen hierop te reageren.” 
  
F1.3. Kwaliteit van de informatie 
 
Het merendeel van de respondenten – 10 van de 13 – was van mening dat de kwaliteit 
 105

brieven. E-mail is de directe neerslag van gedachten en minder een goed doordachte 
boodschap. Zelf probeer ik de informatie in e-mail kwalitatief zo dicht mogelijk bij een 
brief te krijgen. Dit geldt echter niet altijd voor de e-mail die ik ontvang.” Interessant is 
dat deze respondent  de kwaliteit van de informatie in een tijdsperspectief plaatst. Is de 
kwaliteit van de informatie over enige tijd nog goed? De respondent is hier pessimistisch 
over. De andere respondenten zijn positief over de kwaliteit van de informatie maar 
bekijken deze kwaliteit alleen op het tijdstip van ontvangst. 
 
F1.4. Efficiency van de communicatie 
 
Het merendeel van de respondenten – 11 van de 13 – was van mening dat de 
communicatie ook efficiënter was geworden door gebruik van e-mail. 
 
− Communicatie is niet tijd- en plaatsgebonden. “E-mail is niet tijdgebonden, niet 
plaatsgebonden en je kunt berichten naar meerdere personen sturen.” 
− Geheugen. “Een voordeel is dat de informatie op papier staat: je kunt het 
terugzoeken.” 
− Bestanden versturen. “Bestanden krijg je direct binnen.” 
− Context hoeft niet te worden vermeld. “Je kunt ook heel kort antwoorden – 
pingpongen. De context wordt immers geleverd door de vraagsteller.” 
− Standpunten beter weergeven. “Communicatie via e-mail is veel efficiënter dan 
mondelinge communicatie. Je kunt ook je standpunten beter uiteenzetten.” 
− Minder misverstanden. “In gesproken woord kunnen meer misverstanden bestaan 
dan in geschreven woord. Belangrijke zaken blijven beter hangen en je kunt 
afspraken terugzien.” 
 
Opvallend is dat veel respondenten juist voordelen zien in de schriftelijkheid van het 
medium. Zij benadrukken dat dit leidt tot heldere uiteenzettingen van meningen en tot 
minder misverstanden. 
1 respondent  zag – vergeleken met faxverkeer – weinig verschil, 1 respondent  zag 
behalve voordelen ook nadelen: “Dingen kunnen op papier harder overkomen dan dat je 
ze bedoelt. Binnen de afdeling stuur ik wel eens een smiley om duidelijk te maken dat het 
om een grapje gaat. Buiten de afdeling stuur ik zakelijke berichten om misverstanden te 
voorkomen.” 
 
F1.5. Efficiency van de taak 
 
Ook de meningen over de efficiency van de taak waren zeer positief. 12 van de 13 
respondenten gaven aan dat de efficiency van de taak was toegenomen. Hierbij werd 
veelal verwezen naar de toegenomen efficiency van de communicatie en de toegenomen 
snelheid van werken. 
 
− Plannen van afspraken. “Voorheen was het plannen van afspraken een dagtaak, 
nu kost dit enkele minuten.” 
− Snelheid verhoogt efficiency. “Je hoeft niet te reageren op zaken van lang geleden. 
Je weet nog waar het over ging.” 
 107

mensen als ik iets met ze moet.” Deze heersende mening wijkt af van de marine waar de 
meerderheid van de respondenten wél aan gaf meer contacten te hebben. Dit verschil kan 
mogelijk worden toegewezen aan de aard van de organisatie: bij de marine heeft men te 
maken met een grote, wereldwijde vertakte organisatie. Bij de gemeente Informalia  zit 
het gros van de ambtenaren in één gebouw. 
 
F2.2. Passeren van hiërarchische lijnen 
 
De antwoorden op de vraag of gebruik van e-mail leidt tot het passeren van hiërarchische 
lijnen, was minder eenduidig. 6 van de 13 respondenten zagen geen verschil, maar 7 
respondenten wel. Net als bij de marine gaat het hierbij dus om een kleine meerderheid. 
Zij gaven aan dat er wel hiërarchische lijnen werden gepasseerd. “Vroeger ging een 
memo langs de hiërarchische lijn naar de medewerker. Nu stuur ik het direct naar de 
medewerker met (eventueel) een CC naar zijn chef.” Een respondent  benadrukte dat de 
communicatielijnen meer zeer gebaseerd op inhoud van het onderwerp en minder op de 
formele posities: “E-mail is meer gericht op inhoud en minder op positie. De organisatie 
wordt daardoor platter.” 
De waardering hiervan is verschillend. Een respondent  gaf aan dat hij dit prettig vond 
omdat hij ‘poortwachters’ kan passeren: “Een mailtje kan direct naar een ander 
afdelingshoofd. Je hoeft niet – zoals bij de telefoon – via de secretaresse. Ook gingen 
brieven via het afdelingshoofd en e-mail direct.” Een manager vindt dit prettig omdat hij 
hierdoor beter kan sturen op hoofdlijnen: “Gelukkig gebeurt dit. Daardoor kan ik sturen 
op hoofdlijnen.” Een andere manager was minder positief. Hij wees op het ondergraven 
van formele structuren: “E-mail draagt bij aan onduidelijkheden in de hiërarchie. Er zijn 
geen parafen. Procedureel is het een anarchistisch medium.” 
Enkele andere managers zagen minder nadelen in het passeren van hiërarchische lijnen en 
benadrukten het belang van CC’s. Dit stelt managers in staat om te monitoren wat er 
gebeurt zonder dat ze een schakel vormen in de communicatie: “Als communicatie 
misschien via het afdelingshoofd zou moeten lopen, stuur ik een CC. Het gaat hierbij 
bijvoorbeeld om het aanvragen van capaciteit. Ik passeer het afdelingshoofd niet, maar de 
communicatie gaat rechtstreeks. Andersom krijg ik op die manier ook CC’s van mensen 
die rechtstreeks met mijn medewerkers communiceren.” Laatstgenoemde punten zijn 
 109

betrouwbaarheid van afspraken binnen de organisatie. Een respondent vroeg zich af of de 
afspraken op termijn nog wel betrouwbaar zijn: “Op korte termijn helderder. Je weet 
meteen of je het wel of niet snapt. Op langere termijn zijn de afspraken misschien niet 
helderder. Dit bleek bij de evaluatie van een intern project.” Een andere respondent gaf 
aan dat hij afspraken via e-mail niet als ‘serieuze afspraken’ beschouwde: “Ik heb geen 
goede indruk van de betrouwbaarheid van vluchtige berichten. Deze neem ik niet 
helemaal serieus. Dat verwacht ik ook niet van anderen. Bij belangrijke zaken stuur ik 
een attachment.” 
Ten slotte waren er respondenten die geen relatie zagen tussen e-mail en de 
betrouwbaarheid van afspraken binnen de organisatie: “Er is geen verschil. Het gaat erom 
van wie het bericht komt. Het medium zelf verhoogt de betrouwbaarheid niet.” 
 
F3.2. Betrouwbaarheid buiten de organisatie 
 
De meeste respondenten – 10 van de 13 – gaven aan dat voor afspraken buiten de 
organisatie hetzelfde geldt als  voor afspraken binnen de organisatie. In totaal zagen 12 
van de 13 een toename in de betrouwbaarheid: 
 
− Vastleggen van afspraken verhoogt de betrouwbaarheid. “Beter. We gebruiken e-
mail in een stuk onderhandeling, bijvoorbeeld bij afspraken met de leverancier 
over de website. Ik doe dit bewust per e-mail omdat ik dan weet dat het op schrift 
staat.” Een andere respondent: “Als iets niet goed functioneert bij de verbouwing 
van  Dorpsstraat X, meld ik dat eerst telefonisch en dan via e-mail om het vast te 
leggen. De ervaring is dat sommige dingen te lang kunnen duren. Ik kan dan 
verwijzen naar het e-mail-bericht.” 
− Minder ruis in de communicatie. “Beter. Je hebt beide hetzelfde bericht. Bij 
telefonisch contact is meer kans op ruis (verschillende interpretaties).” 
 
Slechts 1 respondent  zag geen toename: “Belangrijke zaken gaan per post. Dat doet de 
status van e-mail te niet. Uiteindelijk telt het schriftelijke stuk.”  
 
F3.3. Betrouwbaarheid van het organisatiegeheugen 
 
Gebruik van e-mail leidt volgens alle respondenten niet tot een afname van de 
betrouwbaarheid van het organisatiegeheugen. Geen van de respondenten had op dit 
gebied ooit problemen ervaren: “Via e-mail worden afspraken gemaakt met leveranciers. 
Deze kunnen echter altijd worden teruggevonden.” Eén respondent  gaf aan dat hij 
weliswaar niet altijd alle e-mail-berichten kan terugvinden, maar dit leidt volgens hem 
nooit tot problemen: “Heel soms kan ik berichten niet terugvinden. Dan gaat het echter 
om berichten die er niet toe doen.” 
 
F3.4. Discussie van betrouwbaarheid 
 
 111

− Meer autonomie in plaats. “Je kunt overal werken. Ik werk wel eens thuis. Dat 
geeft een autonoom gevoel.” 
 
11 van de 13 respondenten zagen geen relatie tussen gebruik van e-mail en autonomie in 
de besluitvorming. Het volgende citaat geeft dit het meest helder weer: “Hierin bestaat 
helemaal geen verschil. Bij besluitvorming gaat het om de formele vastlegging van 
besluiten en dat gaat niet via de e-mail.” 2 respondenten zagen echter wel enige invloed. 
Eén respondent wees op ‘kleine besluiten’: “Bij kleinere besluiten is de autonomie wel 
toegenomen.” Een andere respondent wees erop dat de informele stijl van communicatie 
ertoe kan leiden dat formele regels voor besluitvorming minder strak worden gevolgd: 
“Ik heb het idee dat de autonomie van medewerkers in de besluitvorming door e-mail 
soms iets teveel toeneemt. Een voorbeeld: een burger vraagt om uitstel van de WOZ. De 
ambtenaar zegt dit toe. Doordat de communicatie zo informeel is kennen ze de grenzen 
niet. Het gaat hierbij overigens om kleine gevallen en dit leidt zeker niet tot grote 
misstanden.” 
Dit laatste is een interessant voorbeeld van hoe de toename in autonomie in omgang met 
informatie leidt tot een toename in de autonomie bij de uitvoering van werkzaamheden en 
daarmee tot een toename in de autonomie bij de besluitvorming. De communicatie wordt 
niet gecontroleerd en daardoor onttrekt de communicatie zich aan procedures en kunnen 
autonome besluiten worden genomen. 
In de interviews is niet expliciet gevraagd naar een waardering van de autonomie. Wat 
vindt men van de veranderingen? Enkele reacties van managers hadden hier echter wel 
betrekking op. Daarbij bleek dat de autonomie door verschillende managers redelijk 
positief werd beoordeeld. Eén manager: “De algemene lijn binnen de gemeente is: 
mandaat zo laag mogelijk. Als het niet goed is, kom je er toch wel een keer achter. Ik heb 
mijn vertrouwen aan mijn mensen gegeven. Dat moeten ze maar waarmaken. Je moet niet 
alles controleren en je moet dit ook niet willen. Wat voor motivatie kun je anders aan je 
medewerkers geven?” Een andere manager: “De autonomie van de medewerkers is 
toegenomen. Dit ondermijnt de hiërarchie. De medewerker heeft meer kennis, dus meer 
macht en dus meer autonomie. Dat is een goede ontwikkeling. Mensen hebben meer 
middelen om zaken op een volwassen manier uit te voeren. Als ze dat niet goed doen, 
moeten we betere mensen aannemen.” Dit was echter niet het enige geluid. Er was ook 
een manager die de toename in autonomie negatief beoordeelde: “De autonomie van de 
ambtenaren is onacceptabel toegenomen.” 
Het algemene beeld dat uit deze antwoorden naar voren komt is dat de meeste 
respondenten vinden dat e-mail weinig invloed heeft op hun autonomie. Net als bij de 
marine zijn de respondenten van de gemeente Informalia van mening dat hun autonomie 
toch al groot is. Een minderheid geeft echter aan dat hun autonomie wel is toegenomen. 
Het gaat hierbij met name om autonomie op het gebied van de omgang met informatie, 
maar ook om autonomie in de taakuitvoering. Daarbij wordt gewezen op autonomie ten 
opzichte van de hiërarchie, maar ook op autonomie van tijd en plaats. Twee respondenten 
gaven aan dat ook de autonomie ten aanzien van de formele besluitvorming toeneemt 
doordat kleine besluiten zich onttrekken aan formele regels en doordat een informele stijl 
leidt tot minder strak regelvolgend gedrag. 
 
F5. Werkplezier 
 113

Er werd slechts weinig kanttekeningen genoemd bij de bijdrage aan het werkplezier. Een 
respondent: “Soms kan communicatie via e-mail irritatie oproepen, maar dat zijn 
uitzonderingen.” Een andere respondent: “Met e-mail heb je ‘magerder’ contact met 
anderen dan via de telefoon. Met de telefoon praat je er meer omheen.” 
Het beeld over de bijdrage van e-mail aan het werkplezier is nog uniformer dan bij de 
marine. Bij de marine waren er nog twee respondenten die ook wezen op een afname in 
het werkplezier, bij de gemeente Informalia geen een. Ook valt op dat in Informalia meer 
verklaringen werden gegeven voor het positieve oordeel. Aanvullend aan de verklaringen 
die ook door respondenten van de marine werden genoemd – prettige, informele 
communicatie en werk goed verrichten – werd gewezen op de grip op de tijdsbesteding 
en de afwisseling in werkzaamheden. 
 
F6. Interne en externe verantwoording 
 
F6.1. Interne verantwoording 
 
Van de 13 respondenten gaf het merendeel – 8 respondenten – aan dat e-mail geen enkele 
rol speelt in de interne verantwoording. Het volgende citaat illustreert dit: “Bij interne 
verantwoording gaat het om projectbudgetten en begrotingen. E-mail speelt hier nooit een 
rol in.” De overige respondenten benoemden verschillende relaties tussen e-mail en 
interne verantwoording en ook verschillende vormen van interne verantwoording: 
 
− Verantwoording over een e-mail-bericht. “Intern roep ik soms iemand ter 
verantwoording over een bericht. Het losse karakter van de communicatie is geen 
vrijbrief om alles maar te schrijven.” 
− E-mail voor hiërarchische verantwoording (omhoog in de lijn). “Ik gebruik e-
mail wel om een verslag van werkzaamheden naar mijn baas te sturen.” Ook: 
“Een directeur vroeg wat er was gebeurd met een klacht van een gemeenteraadslid 
over de zoekmachine op de website. Dit wordt via e-mail beantwoord.” 
− Verantwoording aan medewerkers (omlaag in de lijn). “Doorsturen van e-mail is 
ook een verantwoording van mijn tijdsbesteding aan de medewerkers. ‘Hij zit niet 
alleen te klaverjassen.’”  
− Horizontale verantwoording via e-mail. Een respondent gaf aan dat hij via e-mail 
verantwoording aflegt aan de collega die dezelfde postbus gebruikt. 
− E-mail en managementrapportages. “Via planning en control komen er vragen 
over de jaarplanning of managementrapportages. Grotere vragen worden 
overigens toegelicht in een gesprek.” Een andere respondent: “Wel stuur ik ten 
behoeve van het jaarverslag informatie per e-mail door.” 
 
Geen van de respondenten gaf aan bewust e-mail-berichten te bewaren ten behoeve van 
interne verantwoording.  
 
F6.2. Externe verantwoording 
 
In de externe verantwoording speelt e-mail een nog beperktere rol: 11 van de 13 
respondenten gaven aan dat e-mail-berichten niet worden gebruikt in de externe 
 115

naar hem. Die hebben zijn aandacht niet. Hij zegt: ik heb 100 mailtjes op een dag. Alles 
wat CC is lees ik niet. Daarom stuur ik hem niets in CC, maar soms wel direct een 
bericht.” 
Ook het merendeel van de managers – 4 van de 6 – is van mening dat zij beter op de 
hoogte zijn van het werk van hun medewerkers. 2 managers geven aan dat het geen 
verschil maakt. Dit zijn de managers die veel direct contact hebben met hun medewerkers 
omdat hun afdeling klein is of weinig medewerkers e-mail hebben. De meeste managers 
vonden echter wel dat ze beter op de hoogte waren: “Door e-mail en CC’s ben ik beter op 
de hoogte van het werk van mijn medewerkers.”  
Geen van de managers ervaart het ontvangen van CC’s – en de mogelijk resulterende 
‘information overload’ – als een probleem: “Information overload is geen probleem. In 
twee seconden heb je gezien waar het over gaat. Je kunt berichten dan zo weggooien. 
Ook sleep ik ongelezen berichten naar mijn mappen. Dan kan ik ze later eventueel nog 
lezen, bijvoorbeeld als het gaat om afdelingsverslagen.” Een andere manager: “Ik 
ontvang redelijk wat CC van binnen en buiten de afdeling. Dit vind ik geen probleem. Ik 
vind het prettig om op de hoogte te blijven. In grote lijnen lees ik deze berichten wel.” En 
nog een manager: “Twijfelachtige medewerkers zoeken zekerheid in veel CC’s. Ik heb 
hier geen last van: je leert selecteren.” 
Een manager had wel eens teveel CC’s gekregen van een medewerker. De oplossing 
hiervoor was echter simpel: hij vroeg hem minder CC’s te sturen: “Ik had een 
projectleider die naast me zat. Hij mailde alles. Hij was ook extern en wilde alles 
vastleggen. Ik heb daar iets van gezegd.” 
Eén manager wees er wel op dat veel CC’s kan leiden tot verwarring bij het delegeren 
van verantwoordelijkheden. De manager wordt immers steeds op de hoogte gehouden en 
daardoor in wezen medeverantwoordelijk gemaakt. Dit kan leiden tot onduidelijke 
werkverhoudingen: “Het probleem is niet de hoeveelheid CC’s maar de spanning met het 
delegeren van verantwoordelijkheden.” Een andere manager zag dit probleem niet en 
vond CC’s juist passen bij het delegeren van verantwoordelijkheden: “Mensen zijn 
‘taakvolwassen’. Dit betekent ook dat medewerkers hiërarchisch bovengeschikten 
informeren. De CC is hiervoor belangrijk. Via de CC kan de hiërarchie worden 
geactiveerd. Je moet hierbij het vertrouwen hebben dat mensen je informeren als er iets 
aan de hand is.” 
Ten slotte kan nog worden opgemerkt dat e-mail niet alleen leidt tot betere informatie 
naar boven maar ook tot beter informatie naar onder. Een manager vond het belangrijk 
om zijn medewerkers van relevante zaken op de hoogte te houden. Hij hoort allerlei 
zaken die voor zijn medewerkers van belang zijn. Met e-mail kan hij deze rol veel beter 
vervullen. Voorheen had hij een gesprek met iemand en moest hij daarna dit ofwel op 
schrift zetten ofwel met alle betrokken medewerkers gaan praten. Nu forwardt hij 
relevante e-mail gewoon naar de betrokken medewerkers. 
Uit deze antwoorden blijkt de koppeling die e-mail mogelijk maakt tussen de informele 
wereld van de e-mail en de formele wereld van de hiërarchische besluitvorming. Gebruik 
van de CC-functie van e-mail leidt ertoe dat de post-bureaucratische wereld van 
horizontale coördinatie wordt gekoppeld aan de bureaucratische wereld van 
besluitvorming via hiërarchische lijnen. Dit leidt tot een verandering van ex-ante sturing 
naar ex-post verantwoording want leidinggevenden kunnen hun medewerkers pas 
achteraf aanspreken op hun gedrag. Een respondent hierover: “Medewerkers hebben 
 117

standaard is. Bij postbussen die via de website openbaar worden gemaakt – functionele 
postbussen en de algemene postbus – is spam wél een probleem. In het geval van de 
algemene postbus is nu wel een spamfilter geïnstalleerd. 
De ruime meerderheid van de respondenten ontvangt één of meerdere nieuwsbrieven. Dit 
is een opvallend verschil met de Admiraliteit van de marine, waar weinig nieuwsbrieven 
worden ontvangen. De belangrijkste verklaring hiervoor is dat de meeste ambtenaren van 
de marine geen externe e-mail hebben. Een voordeel van externe e-mail is dus dat dit 
ambtenaren in staat stelt op eenvoudige wijze externe informatie te vergaren. 
 
Kwantitatieve patronen in e-mail-communicatie 
De respondenten van de Bestuursdienst geven aan dat ze gemiddeld ongeveer een uur per 
dag besteden aan het lezen en schrijven van e-mail. Dit komt ongeveer overeen met de 
tijdsbesteding van de respondenten van de marine. Bij deze tijdsbesteding kan nog 
worden opgemerkt dat het moeilijk is om af te bakenen hoeveel tijd er wordt besteed aan 
e-mail. Opstellen of lezen van documenten en het communiceren via e-mail lopen 
immers in elkaar over. 
Ambtenaren van de gemeente sturen gemiddeld 7 berichten per dag en ontvangen er 
gemiddeld 4. De verhouding tussen verzonden en ontvangen berichten is grofweg 1 staat 
tot 2. Dit valt toe te schrijven aan het feit dat een bericht naar meerdere ontvangers kan 
worden gestuurd: over het geheel van alle berichten genomen zijn er dus meer ontvangers 
dan zenders. 
Ambtenaren van de Bestuursdienst gebruiken e-mail vooral voor interne communicatie: 
ruim ¾ van alle berichten betreft de interne communicatie. Een opmerking die hier bij 
kan worden gemaakt is dat een analyse van andere media – telefoon, schriftelijke 
communicatie – wellicht geen ander beeld zou opleveren. Communicatie van 
medewerkers van grote organisaties is vooral intern gericht. 
Er wordt redelijk veel gebruik gemaakt van de CC-optie. 12 % van de verzonden 
berichten bevat een CC en 20 % van de ontvangen berichten. Dit wijst erop dat er vaak 
een CC wordt gestuurd naar meerdere personen. 27 % van de verzonden berichten bevat 
RE in de subjectline, 16 % van de ontvangen berichten. Dit wijst erop dat RE vooral 
wordt gebruikt in berichten aan één persoon. Ambtenaren maken redelijk veel gebruik 
van de FW-optie, maar toch duidelijk minder dan van de RE-optie. Dit geldt zowel voor 
de verzonden als voor de ontvangen berichten. Ook de FW wordt vooral gebruikt om een 
bericht aan één persoon door te sturen. 
Ongeveer een kwart van de ontvangen berichten heeft een attachment en 15 % van de 
verzonden berichten. Dit is een fors deel van de gehele e-mail-correspondentie. Voor de 
archivering betekenen deze resultaten dit dat het probleem van archiveren van 
attachments niet moet worden onderschat. Een archiefoplossing moet ook zijn gericht op 
het archiveren van documenten die via e-mail worden verstuurd. 
Het kwantitatieve patroon van de secretaresse wijkt sterk af van het patroon van de 
andere medewerkers. Dit kan vooral worden toegeschreven aan het gebruik van e-mail 
voor het plannen van vergaderingen. Het ging slechts om één secretaresse dus hier 
kunnen geen conclusies uit worden getrokken. Wel kan worden opgemerkt dat het 
gebruik van e-mail door secretaresses bij de Admiraliteit sterke overeenkomsten 
vertoonde met het e-mail-patroon van de secretaresse bij de Bestuursdienst. 
 
 119

In het algemeen geldt bij de schriftelijke communicatie dat altijd e-mail wordt gebruikt 
tenzij er dringende redenen zijn om de communicatie per brief te versturen. Er zijn echter 
wel redenen om te kiezen voor schriftelijke communicatie. De belangrijkste reden om te 
kiezen voor schriftelijke communicatie is – net als overigens bij de marine – of het gaat 
om formele communicatie. Opvallend is dat brieven dus soms worden gebruikt omdat er 
nog geen procedures bestaan om adequaat via e-mail te communiceren. Het ontbreken 
van een (algemeen erkende) digitale handtekening en het ontbreken van een digitaal 
archiefsysteem, zijn redenen om niet via e-mail te communiceren. 
Er was geen eenduidigheid over welke financiële afspraken via e-mail kunnen worden 
aangegaan. Bij één afdeling gold dat afspraken tot 200 euro via de e-mail konden, bij een 
andere afdeling gold een grens van 1000 euro. Een andere afdeling gaf aan dat alle 
financiële afspraken op papier worden bekrachtigd 
 
Strategische communicatie 
Net als bij de marine gebruiken ook ambtenaren van de Bestuursdienst e-mail voor 
strategische communicatie. In de interviews kwamen de volgende voorbeelden van 
strategische communicatie aan de orde: 
 
− Indekken. Een belangrijke functie van e-mail is dat de verzender later op schrift 
kan aantonen dat hij niet iets verkeerd heeft gedaan. 
− Druk uitoefenen via de hiërarchie. Een CC naar een hoger geplaatste wordt 
gebruikt om druk uit te oefenen. 
− Beïnvloeden besluitvorming in vergadering. E-mail-communicatie voorafgaand 
aan vergaderingen kan de besluitvorming in vergaderingen beïnvloeden. 
 
Persoonlijke communicatie 
De meeste respondenten geven aan persoonlijke en zakelijke communicatie gescheiden te 
houden. De e-mail-postbus van de gemeente Informalia gebruiken ze voor zakelijke 
communicatie, de eigen postbus voor persoonlijke communicatie. Sommige respondenten 
waren uitgesproken in hun mening over dat privé gebruik van e-mail niet hoort. Niet 
iedereen houdt dit overigens altijd keurig gescheiden: sommige respondenten gebruiken 
e-mail (beperkt) voor privé communicatie. Uit inhoudsanalyse van de e-mail-berichten 
(van met name de manager) bleek ook dat e-mail wel degelijk wordt gebruikt om over 
privé zaken te communiceren.  Kwantificeren hiervan bleek echter lastig doordat moeilijk 
was om te operationaliseren wélke berichten gelden als persoonlijke communicatie en 
doordat een analyse van alle berichten zeer veel tijd zou vergen. 
Uit het onderzoek is gebleken dat een onderscheid tussen zakelijke en privé 
communicatie te eenvoudig is. In de communicatie via e-mail kunnen verschillende 
soorten worden onderkend die niet kunnen worden gekenmerkt en volledig zakelijk, maar 
ook niet volledig privé zijn. In de niet taakgerelateerde mail kan een onderscheid worden 
gemaakt in verschillende soorten e-mail-berichten: 
 
− Niet taak gerelateerde, maar wel organisatie gerelateerde communicatie. De 
                                                                                                                                                 
een hoge tolerantie ten aanzien van slecht en foutief taalgebruik. In het onderzoek naar de voordelen van e-
mail in de samenleving wordt echter niet gewezen op het voordeel van de schriftelijkheid terwijl dit in 
ambtelijke organisaties juist van groot belang is. 
 121

ontstaan. Overigens wordt niet altijd een informele stijl gebruikt: sommige e-mail-
berichten hebben precies dezelfde stijl als formele brieven. Bij de marine werden veel 
dezelfde punten genoemd. Daar wezen respondenten er echter ook op dat er minder 
context aanwezig is. Dit punt werd door de respondenten van de Bestuursdienst niet naar 
voren gebracht. 
 
Archivering (1): diversiteit aan bewaarpraktijken 
Net als bij de marine werd een diversiteit aan bewaarpraktijken gevonden. Respondenten 
bleken te verschillen in hoeveel berichten ze bewaren. De meeste respondenten gooien na 
verloop van tijd bijna alle berichten weg. Zij bewaren e-mail-berichten alleen in de 
dynamische fase, als de berichten nog nodig zijn voor de uitvoering van werkprocessen. 
Een beperkt aantal respondenten geeft juist aan veel te bewaren. Daarbij wordt verwezen 
naar zakelijke afwegingen, maar ook de identiteit van de ambtenaar speelt een rol: “Ik 
ben een ontzettende hamster.” 
Het algemene patroon is dat ze ‘belangrijke berichten’ (onder andere berichten over 
zaken die later meer aandachtig vragen en opdrachten aan externen) bewaren en 
‘onbelangrijke berichten’ (vervangers van de telefoon, bevestigingen van vergaderingen, 
korte berichten ter kennis en berichten die niet met een project te maken hebben) 
weggooien. De bewaarbelangen – met name juridische en financiële argumenten – spelen 
eerder een rol bij de mediakeuze dan bij keuzen over bewaring. 
Twee respondenten bewaren e-mail alleen digitaal, 5 respondenten voornamelijk digitaal 
maar ook een deel op papier en bij 5 respondenten ligt de nadruk juist op papieren 
bewaring. In het algemeen bewaren ambtenaren berichten op papier wanneer deze op de 
lange termijn van belang zijn. De digitale berichten dienen vooral als werkarchief: hier 
staan de berichten die men direct nodig heeft. Ook dient de digitaal bewaring onder 
andere het hergebruik van informatie. 
Net als bij de marine werd een variëteit aan ‘triggers’ voor bewaring geïdentificeerd: bij 
ontvangst of verzending, bij afhandeling van het bericht, bij afronding van het project, bij 
een grote inbox, als de postbus vol is en ‘als mijn pet ernaar staat’. Opvallend is dat de 
trigger ‘postbus is vol’ bij de gemeente Informalia veel minder belangrijk was dan bij de 
marine. 
De diversiteit aan bewaarmethoden was veel minder groot dan bij de marine. Bij de 
marine moesten allerlei manieren worden gevonden om het probleem van de beperkte 
schijfruimte op te lossen. Dit speelde in Informalia niet. De volgende methoden van 
bewaring werden gevonden: bewaring van berichten in de inbox en sent items, bewaring 
in mappen op de mailserver en bewaren als Word-documenten op de netwerkserver. Veel 
respondenten hanteren combinaties van deze vormen. Berichten worden eerst tijdelijk in 
de inbox bewaard en later verplaatst. 
In een aantal gevallen was er sprake van collectieve bewaring per afdeling of project. Het 
ging hierbij met name om de afdeling accommodatiebeheer. Deze afdeling heeft een 
gezamenlijk (papieren) archief met e-mail-berichten. Ook de ambtenaren van het project 
 123

respondenten eerder in de snelheid en efficiency van communicatie en taakuitvoering dan 
in de kwaliteit ervan. 
Net als bij de marine leidt de efficiencywinst ertoe dat er minder secretariële 
ondersteuning nodig is. In één geval waren een administratieve medewerker en een 
secretaresse weggevallen, maar had de secretaresse toch tijd over voor andere taken. 
Secretariële taken worden overgenomen door e-mail – of breder: kantoorautomatisering – 
38
er geïntegreerd in taken van medewerkers en managers. 
Nadelige effecten – die voor de respondenten overigens minder zwaar zwegen dan de 
positieve effecten – liggen vooral op het punt van de toenemende druk op het gebied van 
communicatie en coördinatie. Er werd op gewezen dat de praktijk van CC’en ertoe leidt 
dat gedelegeerde  verantwoordelijkheden terugkomen bij de manager, dat mailen kan 
leiden tot een toename in mondelinge communicatie, dat misverstanden in communicatie 
via de e-mail moeten worden rechtgezet en dat berichten soms niet zorgvuldig zijn 
geformuleerd. 
 
Coordination in the shadow of hierarchy 
Het dominante beeld was echter dat e-mail niet leidt tot nieuwe contacten: “Ik benader 
mensen als ik iets met ze moet.” Deze heersende mening wijkt af van de marine waar de 
meerderheid van de respondenten wél aan gaf meer contacten te hebben. Dit verschil kan 
mogelijk worden toegewezen aan de aard van de organisatie: bij de marine heeft men te 
maken met een grote, wereldwijde vertakte organisatie. Bij de gemeente Informalia  zit 
het gros van de ambtenaren in één gebouw. 
De antwoorden op de vraag of gebruik van e-mail leidt tot het passeren van hiërarchische 
lijnen, was minder eenduidig. Net als bij de marine is een kleine meerderheid van mening 
dat er wel hiërarchische lijnen werden gepasseerd. De waardering hiervan is verschillend. 
Een respondent gaf aan dat hij dit prettig vond omdat hij ‘poortwachters’ kan passeren. 
Een manager vindt dit prettig omdat hij hierdoor beter kan sturen op hoofdlijnen. Een 
andere manager was minder positief: hij wees op het ondergraven van formele structuren 
door het passeren van hiërarchische lijnen. Enkele andere managers zagen minder 
nadelen in het passeren van hiërarchische lijnen en benadrukten het belang van CC’s. Dit 
stelt managers in staat om te monitoren wat er gebeurt zonder dat ze een schakel vormen 
in de communicatie. Laatstgenoemde punten zijn interessant. De hiërarchische structuur 
staat niet aan het roer, maar kijkt wel over de schouder mee. Mocht hier aanleiding voor 
zijn, kan de hiërarchie zich erin mengen. 
Dit beeld werd bevestigd in de antwoorden op de vraag gesteld of hiërarchisch 
bovengeschikten door e-mail beter op de hoogte zijn van het werk van hun medewerkers. 
De meeste medewerkers én de meeste managers gaven een positief antwoord op deze 
vraag. De geïnterviewde medewerkers benadrukten dat ze niet van alle berichten een CC 
naar hun baas sturen. Geen van de managers ervaart het ontvangen van CC’s – en de 
mogelijk resulterende ‘information overload’ – als een probleem. Een manager had wel 
eens teveel CC’s gekregen van een medewerker. De oplossing hiervoor was echter 
simpel: hij vroeg hem minder CC’s te sturen. Ook leidt e-mail niet alleen tot betere 
                                                 
38
 Op basis van een literatuurstudie concludeert Zouridis (2000: 77) dat de introductie van ICT leidt tot een 
fragmentatie van taken en een meer verfijnd patroon van arbeidsdeling. De bevindingen voor e-mail wijzen 
juist in de tegengestelde richting: er vindt een integratie van taken plaats en er is sprake van minder 
arbeidsdeling. 
 125

marine zijn de ambtenaren van de gemeente Informalia van mening dat hun autonomie 
toch al groot is. Een minderheid geeft echter aan dat hun autonomie wel is toegenomen. 
Het gaat hierbij met name om autonomie op het gebied van de omgang met informatie, 
maar ook om autonomie in de taakuitvoering. Daarbij wordt gewezen op autonomie ten 
opzichte van de hiërarchie, maar ook op autonomie van tijd en plaats. Twee respondenten 
gaven aan dat ook de autonomie ten aanzien van de formele besluitvorming toeneemt 
doordat kleine besluiten zich onttrekken aan formele regels en doordat een informele stijl 
leidt tot minder strak regelvolgend gedrag. 
Uit vragen naar de betekenis van e-mail aan het werkplezier blijkt dat respondenten van 
de Bestuursdienst het prettig vinden in een dergelijke organisatie te werken. Het beeld 
over de bijdrage van e-mail aan het werkplezier is nog uniformer dan bij de marine. Bij 
de marine waren er nog twee respondenten die ook wezen op een afname in het 
werkplezier, bij de gemeente Informalia geen een. Ook valt op dat in Informalia meer 
verklaringen werden gegeven voor het positieve oordeel. Aanvullend aan de verklaringen 
die ook door respondenten van de marine werden genoemd – prettige, informele 
communicatie en werk goed verrichten – werd gewezen op de grip op de tijdsbesteding 
en de afwisseling in werkzaamheden. 
 
Betrouwbare communicatie en geen problemen met verantwoording 
Een vooronderstelling in dit onderzoek was dat gebruik van e-mail de betrouwbaarheid 
van organisaties negatief zou kunnen beïnvloeden doordat relevante e-mail-berichten niet 
meer kunnen worden teruggevonden. Net als bij de marine werd een dergelijk probleem 
niet gevonden. In tegendeel: de betrouwbaarheid van de communicatie neemt toe doordat 
afspraken helder worden vastgelegd. Net als bij de marine wordt benadrukt dat afspraken 
betrouwbaarder zijn doordat de afspraken zijn vastgelegd. Vastlegging leidt tot 
eenduidigere communicatie: beide partijen weten wat er is afgesproken. Vastlegging leidt 
ook tot een grotere druk op mensen om zich aan afspraken te houden omdat ze achteraf 
kunnen worden geconfronteerd met een e-mail-bericht waarin de afspraken zijn 
vastgelegd. Ook kan vastlegging en brede verspreiding van e-mail leiden tot sociale druk 
op ambtenaren om zich aan afspraken te houden. Dit geldt ook voor externe 
communicatie met de kanttekening dat men in de externe communicatie sneller zal kiezen 
voor een brief wanneer het gaat om afspraken. Net als bij de marine zijn er geen 
negatieve ervaringen met de betrouwbaarheid van het organisatiegeheugen. 
Ook lijkt gebruik van e-mail niet te leiden tot problemen in de interne en externe 
verantwoording. E-mail speelt namelijk nauwelijks een rol in intern of extern 
verantwoordingsonderzoek. Bij de marine werd gewezen op personeelszaken, maar uit 
het onderzoek in Informalia kwam dit niet naar voren. Wel werden enkele specifieke 
voorbeelden genoemd van e-mail inzake financiële kwesties.  Als er een rechtszaak was 
gekomen, hadden e-mail-berichten hierin een rol gespeeld. De vraag is of deze gevallen 
wel tot een rechtszaak hadden kunnen leiden. Bedrijven zullen namelijk – wanneer het 
gaat om kleine bedragen – de zaak met een grote opdrachtgever als de gemeente 
Informalia niet op de spits willen drijven. Deze redenering kan verklaren waarom 
opdrachten voor bedragen tot 1000 euro wel via de e-mail kunnen worden toegezegd. De 
praktijk om berichten die betrekking hebben om bedragen kleiner dan 1000 euro per e-
mail te sturen kan worden gekenmerkt als een de-facto juridische risico-analyse. Het 
risico op problemen is bij deze bedragen zo klein dat dit wel via e-mail kan. 
 127

verschillende soorten vergaderingen en de totstandkoming van verschillende soorten 
documenten. Netwerkverkeer kan hiermee worden teruggebracht en ook kan de 
42
archivering goed worden geregeld. 
De directie DIV heeft reeds een dergelijke applicatie. DIV maakt gebruikt van Intranet 
om de communicatie rond vergaderingen (agenda’s, notulen) te structureren. Deze 
praktijk zorgt ervoor dat er geen stukken over vergaderingen hoeven te worden 
rondgestuurd. Een e-mailtje met een hyperlink naar het Intranet voldoet. Ook leidt dit tot 
een eenduidige bewaring. Ten slotte kan worden opgemerkt dat een dergelijke aanpak 
overdracht naar het archief eenvoudiger maakt. 
 
3. Laat ambtenaren e-mail archiveren bij verzending. 
Er worden verschillende triggers voor archivering van e-mail-berichten geïdentificeerd 
(volle postbus, vaste dag, einde project, verzending en ontvangst).  Het verdient de 
voorkeur om ambtenaren interne e-mail-berichten te laten archiveren direct bij de 
verzending ervan. Voordeel hiervan is dat het werk zich niet ophoopt en dat de 
medewerker precies weet waar het bericht over gaat. Ook is dit nodig omdat anders het 
risico bestaat dat ambtenaren de organisatie verlaten zonder hun berichten te hebben 
gearchiveerd. Voordeel van archivering bij de verzending is dat dit leidt tot minder werk. 
Uit de kwantitatieve analyse is immers gebleken dat het bij de verzending om veel 
minder berichten gaat. Voor berichten van externe contacten is verstandig om af te 
spreken dat de eerste ontvanger het bericht archiveert. Nadeel van archivering direct bij 
verzending (of ontvangst) is wel dat de werkonderbreking nog sterker is. Verder kan 
worden opgemerkt dat deze afspraak ook mogelijke implicaties heeft voor 
softwarematige implementatie: dezelfde regels kunnen worden vastgelegd in de software. 
 
4. Oplossing moet meerwaarde hebben voor ambtenaren. 
Uit het onderzoek blijkt dat de ambtenaren geen problemen ervaren ten aanzien van de 
bewaren van e-mail. In het algemeen zijn zij zeer positief over e-mail en hebben nooit 
ervaren dat zoek raken van berichten een probleem is. Wel is voor verschillende 
ambtenaren het vollopen van postbussen en daarmee het noodgedwongen zoeken van een 
ander bewaarmedium een probleem. Wellicht kan bij het zoeken naar een nieuw systeem 
ook worden aangegeven dat dit probleem hiermee kan worden opgelost. 
 
5. Beschouw ambtenaren als professionele informatiewerkers. 
De autonomie van ambtenaren inzake het informatiebeheer neemt toe. In de toekomst zal 
dit waarschijnlijk worden ondersteund door archiveringsmethoden waarbij de archivering 
een verantwoordelijkheid van de ambtenaar is. Dit vereist niet alleen adequate systemen 
en vaardigheden van de ambtenaren, maar ook een verhoogd bewustzijn. Ambtenaren 
moeten leren dat zij verantwoordelijk zijn voor adequaat informatiebeheer. Het verdient 
de aanbeveling om hier ook in functioneringsgesprekken aandacht aan te besteden. 
Ambtenaren dienen te worden getraind en beloond als professionele informatiewerkers. 
                                                 
42
 Memo’s worden nog wel redelijk wat verstuurd, maar bijna uitsluitend via e-mail. Wellicht kan er ook 
een applicatie voor memo’s worden gemaakt. Deze memo’s worden dan direct gearchiveerd. 
 129

Bijlage I. Bronnen 
 
Interviews over het gebruik van e-mail 
 
Stafmedewerker afdeling communicatie 19 januari 2004 
Algemeen directeur bestuursdienst 19 januari 2004 
Directeur Doceumentaire Informatievoorziening 19 januari 2004 
Secretaresse afdeling onderzoek en informatie 8 januari 2004 
Medewerker accommodatiebeheer 13 januari 2004 
Afdelingshoofd accommodatiebeheer 8 januari 2004 
Medewerker accommodatiebeheer 13 januari 2004 
Projectleider basiswerkplek 13 januari 2004 
Webmaster afdeling communicatie 20 januari 2004 
Afdelingshoofd burgerzaken 8 januari 2004 
All round jurist afdeling juridische zaken 13 januari 2004 
Directeur servicecentra/waarnemend directeur publieksdiensten 8 januari 2004 
Afdelingshoofd repro, lay-out en interne dienstverlening 20 januari 2004 
 
Interviews over het e-mail-beleid 
 
Directeur Doceumentaire Informatievoorziening 24 juni 2003 
Voormalig Projectleider invoering emailfaciliteiten 30 maart 2004 
 
Documenten over e-mail-beleid 
 
Bestuursvoorstel B&W, Registratienummer 8808, Informalia: Digitaal, 
Collegevergadering 28 september 1999. 
 
Bestuursvoorstel B&W, Registratienummer 13615, Informalia: Digitaal, 
Collegevergadering 3 oktober 2000. 
 
Informalia Digitaal (klappertje voor op bureau over regels voor e-mail, Internet en 
Intranet). Auteur en datum staan niet aangegeven. 
 
Gemeente Informalia: Informalia Digitaal, Informalia, September 1999. 
 
Gemeente Informalia: Informalia Digitaal. Eindrapport Project e-mail (concept 23 mei 
2003). 
 
Medewerker Bestuursdienst (stuk zonder titel en datum over het ontvangen, zenden, 
registreren en archiveren van e-mail). 
 
Literatuur 
 
R.L. Daft & R.H. Lengel, 1984, Information Richness: a new approach to managerial 
behavior and organizational design. In: L.L. Cummings & B.M. Staw (eds.), Research in 
organizational behavior (vol. 6), JAI Press, Homewood, pp. 191 – 233. 
 
J. de Haan, 2004, Door internet verbonden: de beleving van sociale contacten. In: 
Jaarboek ICT en samenleving 2004. Beleid in praktijk, J. de Haan & O. Klumper (red.), 
 131

Bijlage II. Bijlage vragenlijsten 
 
Interviews met gebruikers 
 
E-mail praktijk 
 
20. Hoe vaak per dag leest u uw e-mail? Hoeveel tijd besteedt u per dag aan het 
schrijven en lezen van e-mail? Kunt u vanaf thuis uw e-mail adres van het werk 
gebruiken? Heeft u ook een persoonlijk e-mail adres (bijvoorbeeld hotmail)? Bij 
deze vraag refereren aan de turflijst. 
21. Waarvoor gebruikt u e-mail? Welke onderwerpen behandelt u in een e-mail-
bericht? Welke niet? Wanneer besluit u in plaats van e-mail de telefoon te 
gebruiken? Wanneer besluit u in plaats van e-mail een memo of brief te 
versturen? Maakt u in contacten afwisselend gebruik van verschillende media? 
22. Heeft u een training gehad in het gebruik van e-mail? 
23. Gebruikt u e-mail zowel voor persoonlijke als voor zakelijke contacten? Gebruikt 
u voor beide uw zakelijke e-mail-adres? Zijn berichten vaak vervlochten: dat wil 
zeggen dat berichten zowel persoonlijke als zakelijke informatie bevatten. In 
hoeverre verschilt dat van het gebruik van telefoon en papier? 
24. Heeft gebruik van e-mail geleid tot informelere communicatie binnen de 
organisatie? Kunt u hier voorbeelden van geven? 
25. Van wie ontvangt u vooral e-mail? Krijgt u veel spam? En veel berichten van 
mailservers? 
26. Gebruikt u bij e-mail-berichten een andere stijl dan bij brieven of memo's? 
Waarin verschilt de stijl? Past u een verschillende stijl toe bij verschillende 
soorten berichten? Kunt u hiervan voorbeelden geven? 
27. Bewaart u e-mail-berichten? Bewaart u de berichten digitaal of op papier? Welke 
berichten verwijdert u? Welke argumenten spelen hierbij een rol? In hoeverre 
verschilt dit van de manier waarop u papieren informatie bewaart? 
28. Heeft u wel eens problemen bij het terugzoeken van oude e-mail-berichten? Eigen 
e-mail-berichten? Of berichten van anderen? 
 
Effecten 
 
29. Maakt gebruik van e-mail uw werk effectiever (snelheid van werken, kwaliteit 
van het werk, kwaliteit van de informatie, efficiency van de communicatie, 
efficiency van de taak)? Waarom? 
30. Heeft gebruik van e-mail geleid tot andere communicatiepatronen (meer externe 
contacten buiten de directie, nieuwe contacten, flexibelere communicatie, 
passeren van hiërarchische lijnen)? 
31. Wat betekent e-mail voor de betrouwbaarheid van uw communicatie? Waarom? 
a. Je kunt vertrouwen op afspraken binnen de organisatie. 
b. Externe contacten kunnen vertrouwen op afspraken met de organisatie. 
c. De organisatie kan relevante afspraken altijd weer boven tafel halen. 
 133

29. Zijn er regels gemaakt over het bewaren van e-mail? Wie heeft deze regels 
opgesteld? Wat was de reden om de regels op te stellen? Zou ik deze regels 
kunnen inzien? Op welke manier zijn deze bekend gemaakt? 
30. Zijn er voorzieningen gecreëerd voor het bewaren van e-mail-berichten? Bestaat 
er een vorm van digitale archivering? Of worden berichten voornamelijk op 
papier bewaard? 
 
Gebruik van het systeem 
 
31. Bestaat er beleid om misbruik van e-mail-voorzieningen te voorkomen? In 
hoeverre wordt dit beleid daadwerkelijk uitgevoerd? Kunnen berichten van 
medewerkers worden gelezen door hun directe chef? 
32. Zijn er binnen uw organisatie gevallen geweest van misbruik van e-mail-
voorzieningen? Hoe vaak en van welke aard? 
33. Krijgen ambtenaren trainingen in het gebruik van e-mail? 
 
 
 
 
 135

DEEL A 
VRAAGSTELLING EN ONDERZOEKSMETHODE 
 
A1. Vraagstelling 
 
In korte tijd heeft e-mail zich ontwikkeld tot een cruciaal communicatiemedium voor 
overheidsorganisaties. Zowel binnen overheidsorganisaties als in contacten met de 
buitenwereld wordt veel gebruik gemaakt van e-mail. Vooralsnog is echter niet helder 
welke gevolgen het gebruik van dit medium heeft voor het functioneren van 
overheidsorganisaties. Op welke manier veranderen manieren van werken? Treden er 
veranderingen op in de aansturing? Ook confronteert gebruik van e-mail deze 
organisaties met een aantal lastige vragen. Mag e-mail gebruikt worden voor persoonlijke 
communicatie? Op welke manier moeten e-mail-berichten worden bewaard? Wie bepaalt 
welke berichten worden bewaard? 
43
Net als andere overheidsorganisaties worstelt ook DNB met deze vragen. Dit is de 
aanleiding geweest om empirisch onderzoek uit te voeren waarbij de volgende vragen 
centraal stonden: 
 
7. Op welke manier maken medewerkers van DNB gebruik van e-mail? 
 
8. Wat zijn de effecten van gebruik van e-mail op het functioneren van DNB en op de 
werkbeleving van medewerkers? 
 
De eerste vraag heeft betrekking op de wijze waarop e-mail wordt gebruikt door 
medewerkers. Deze vraag heeft vooral een beschrijvend karakter. Onderzocht wordt over 
wat voor voorzieningen medewerkers beschikken, hoeveel berichten zij versturen en 
ontvangen, op welke manier zij e-mail-berichten bewaren, over welke onderwerpen zij 
intern en extern communiceren via e-mail, in hoeverre zij e-mail gebruiken voor 
persoonlijke communicatie, welke stijl zij hanteren bij de communicatie via e-mail en 
hoe zij e-mail-berichten bewaren. 
Bij de tweede vraag wordt gezocht naar de effecten van gebruik van e-mail door 
medewerkers van DNB. Deze effecten hebben betrekking op het functioneren van de 
organisatie en de werkbeleving van medewerkers. Bij het functioneren van de organisatie 
gaat het om de effectiviteit van werken, communicatiepatronen, betrouwbaarheid van de 
organisatie, informeren van hiërarchisch bovengeschikten en afleggen van 
verantwoording. Bij de werkbeleving van medewerkers gaat het om de autonomie en het 
werkplezier van medewerkers. 
De genoemde effecten op de organisatie zijn in de praktijk lastig te meten. In dit 
onderzoek wordt uitgegaan van percepties van deze effecten die bestaan bij de 
medewerkers van DNB. Hen is gevraagd of ze vinden dat e-mail een effect heeft op de 
                                                 
43
 De Nederlandsche Bank NV is geen overheidsorganisatie in de gebruikelijke betekenis van dit begrip, 
maar een Naamloze Vennootschap. Voor een deel van taken geldt DNB echter als een Zelfstandig 
bestuursorgaan (Zbo). De Archiefwet 1995 hanteert een eigen definitie van het begrip overheidsorgaan en 
vanuit dat perspectief geldt DNB daarom wel als overheidsorganisatie. 
 137

voorzieningen zijn gesprekken gevoerd met twee archiefdeskundigen en één 
medewerker van de sectie Informatisering & Automatisering (zie bijlage I). 
− Documenten over het beleid op het gebied van e-mail zijn bestudeerd om inzicht 
te krijgen in de bestaande regels (zie bijlage I). Bij deze documenten ging het om 
het algemene beleid voor e-mail en Internet als ook om het beleid op het gebied 
van archivering van e-mail. 
− De praktijk van het gebruik van e-mail is onderzocht door middel van interviews 
met acht medewerkers van DNB (zie ook bijlage I). In gesprekken met deze 
respondenten zijn praktijken in het gebruik van e-mail in kaart gebracht en zijn 
ook hun percepties van de effecten van e-mail onderzocht. 
 
De uitvoering en analyse van de interviews wordt hieronder nader toegelicht. 
 
Uitvoering en analyse van de interviews 
Bij de interviews is gewerkt met een standaardvragenlijst (zie bijlage II). Interviews 
werden uitgewerkt en opvallende uitspraken letterlijk genoteerd. De interviews zijn 
kwalitatief geanalyseerd: bekeken is of er overeenstemming bestaat in de antwoorden en 
wanneer er verschillen bestonden werd gekeken of er patronen konden worden 
geïdentificeerd. Deze patronen zijn gerelateerd aan de aard van de functie van de 
respondent. 
In dit casusrapport worden de bevindingen van het onderzoek aan de hand van de 
onderzoeksvragen gepresenteerd. Er is uit overwegingen van anonimiteit voor gekozen 
om niet aan te geven uit welk interview resultaten afkomstig zijn. Wanneer het gaat om 
uitspraken die direct gerelateerd zijn aan de functie van de geïnterviewde, is dit overigens 
niet mogelijk. Ook wordt bij de uitwerking van de antwoorden over alle respondenten in 
de manlijke vorm geschreven om anonimiteit van de respondenten te waarborgen. 
 
Selectie respondenten 
Bij de selectie van respondenten zijn de volgende criteria gehanteerd: 
 
− Diversiteit aan taken en werkzaamheden 
− Diversiteit aan hiërarchische posities 
 
De selectie van de respondenten is aan de hand van de bovenstaande criteria uitgevoerd 
door de contactpersoon van DNB. De selectie resulteerde in een diversiteit aan 
respondenten. Deze respondenten kunnen aan de hand van enkele verschillende 
kenmerken worden weergegeven. 
 
 Positie ten opzichte van het management 
− Management: 3 
− Secretariaat: 1 
− Medewerkers: 4 
 
Inhoudelijke terreinen 
− Interne en externe communicatie: 1  
− Juridische zaken: 2 
 139

DEEL B 
BESCHRIJVING VAN DE CASUS 
 
B1. DNB 
 
B1.1. Structuur 
 
De Nederlandsche Bank speelt een sleutelrol in het monetaire en bancaire beleid van 
Nederland. DNB heeft volgens de Bankwet 1998 de volgende taken: 
 
− Bijdragen aan het bepalen en uitvoeren van het monetaire beleid in de EU; 
− Beheren van de officiële externe reserves en verrichten van valutamarktoperaties; 
− Bevorderen van de goede werking van het betalingsverkeer; 
− Toezicht houden op financiële instellingen 
− Verzamelen van statistische gegevens en vervaardigen van statistieken. 
 
DNB is een naamloze vennootschap. Het dagelijks bestuur wordt gevormd door een 
directie bestaande vier directieleden en een president, dr. A.H.E.M. Wellink. Voor een 
deel van haar taken geldt DNB als Zelfstandig bestuursorgaan. Om die reden is de 
Archiefwet 1995 op haar van toepassing. 
In de loop van 2003-2004 is DNB gereorganiseerd ter voorbereiding op de fusie met de 
Pensioen en Verzekeringskamer (PVK). Bij DNB werkten eind 2003 1793 medewerkers 
(1644 fte). De PVK telde eind 2003 249 medewerkers (232 fte). De twee organisaties zijn 
per 1 mei 2004 samengevoegd, vooruitlopend op de juridische fusie per 30 oktober 2004. 
De nieuwe organisatie draagt de naam De Nederlandsche Bank NV en telt 1872 
medewerkers (1727 fte). Het aantal medewerkers is daarmee afgenomen van 2042 
medewerkers eind 2003 tot 1872 medewerkers eind 2004.  
DNB maakt deel uit van het Europees Stelsel van Centrale Banken. Dit betekent dat de 
mogelijkheden om een eigen monetair beleid te voeren beperkt zijn. Ook betekent dit dat 
er veel contact en afstemming plaatsvindt met de Europese Centrale Bank en de Centrale 
Banken van de eurozone. 
Medewerkers werken relatief lang bij DNB. Het Sociaal Jaarverslag 2002 van DNB laat 
zien dat destijds ruim de helft van de medewerkers langer dan 10 jaar bij DNB werkte. 
Ook zijn medewerkers van DNB relatief oud: meer dan de helft van de medewerkers was 
destijds ouder dan 40 jaar, de gemiddelde leeftijd was 42. Van deze medewerkers was 2/3 
man en (daarmee vanzelfsprekend) 1/3 vrouw. 
In de periode voorafgaand aan de reorganisatie – vóór 1 mei 2004 – bestond DNB uit vier 
directoraten (Monetaire zaken, Toezicht, Betalingsverkeer en Intern bedrijf). Onder de 
directie functioneerde een onderdirectie van waaruit de 30 afdelingen werden 
aangestuurd. Afdelingen waren meestal onderverdeeld in een groot aantal secties. De 
meeste medewerkers van DNB zijn werkzaam op het hoofdkantoor in Amsterdam. 
Daarnaast telt DNB nog vier bankkantoren of agentschappen (Amsterdam, Hoogeveen, 
Eindhoven en Wassenaar).  
In de nieuwe organisatiestructuur zoals die op 1 mei 2004 is ingevoerd is DNB opgedeeld 
in 15 divisies. De onderdirectie is als bestuurslaag opgeheven. Onder de divisies 
 141

“E-mail sluit aan op deze trend en past bij de ontwikkeling waar we als Bank in 
zitten.” 
 
“Dit ligt niet alleen aan e-mail, maar is een gevolg van de cultuurverandering binnen 
DNB.” 
 
De veranderingen betekenen, volgens verscheidene respondenten, niet dat DNB een 
informele organisatie is geworden. De organisatie is nog steeds redelijk formeel: 
 
‘We zijn redelijk procedureel maar we werken dan ook met zaken van veel 
(financiële) waarde.’ 
 
‘In vergelijking met de PVK (fusiepartner) is DNB formeel. DNB is geneigd een 
formele positie in te nemen. Men kiest eerder een brief dan een e-mail.’ 
 
‘De cultuur is formeel. De hiërarchie is belangrijk.’ 
 
‘DNB is een degelijke, formele organisatie. Het is ook een voorzichtige 
organisatie. Het mag wel wat ‘sjeuïger’, meer creatief en minder formeel. Men 
vindt de organisatie formeel. Ik vind dat niet erg.’ 
 
Respondenten benadrukten daarbij dat met name de cultuur van sommige afdelingen en 
ook het contact tússen afdelingen formeel is. Ook gaf een respondent aan dat de cultuur 
hoger in de hiërarchie formeler is. Binnen afdelingen vond men de cultuur informeler: 
 
‘Binnen de afdeling is de cultuur informeel.’ 
 
‘Er bestaat verschil tussen de afdelingen. Sommige afdelingen – bijvoorbeeld Toezicht 
– zijn zeer formeel, andere afdelingen – bijvoorbeeld Facilitaire Zaken – zijn juist 
informeel.’ 
 
‘Omhoog in de hiërarchie is de organisatie formeel. In horizontale contacten is de 
organisatie informeel.’ 
 143

44
chaos. Daar moest een oplossing voor komen. 
Een project om te zoeken naar een methode voor digitale archivering werd gestart en 
tussen 1997 en 1999 werd nagedacht over een oplossing om digitale documenten te 
archiveren. In 1999 was er een Europese aanbesteding en dit leidde tot de keuze voor 
TRIM als digitaal archiefsysteem. E-mail werd hierin meegenomen: ook e-mail-berichten 
werden gearchiveerd in TRIM. In 2000 werd RONDO aangepast aan het inmiddels 
geselecteerde TRIM. Ook werd er in het e-mail-pakket een functie gecreëerd om 
archivering van e-mail te vereenvoudigen. 
 
B 2.2. Huidige voorzieningen 
 
Hardware, software en netware 
DNB beschikt over standaard netwerkvoorzieningen, PC’s en besturingssoftware. In dit 
opzicht is DNB sterk vergelijkbaar met de andere onderzochte organisaties. Er bestaat 
echter een verschil in het gebruikte e-mail pakket. DNB heeft geen Outlook maar Lotus 
Notes Mail. ‘We hebben voor Lotus Notes gekozen vanwege het beheer van digitale 
documenten.’ 
 
E-mail (en Internet) 
Alle medewerkers hebben een e-mail-postbus en kunnen intern en extern e-mailen. In 
uitzonderlijke gevallen hebben mensen twee postbussen. Wel zijn er enkele honderden 
uitvoerende medewerkers (beveiliging, tellen van bankbiljetten, catering) die niet 
beschikken over toegang tot een PC. DNB heeft dit onderkend en daarom wordt voor 
algemene communicatie ook gebruik gemaakt van andere kanalen dan e-mail. Ook 
kunnen deze medewerkers algemene PC’s – bijvoorbeeld in de bibliotheek – gebruiken 
om te e-mailen.  
Naast een centrale e-mail-postbus bestaan er functionele postbussen voor onder andere de 
bibliotheek, voorlichting, afdelingen, secties, etc. Elke archiefsectie heeft een functionele 
postbus. Ook kunnen voor projecten functionele postbussen worden gecreëerd. De 
mogelijkheid bestaat maar gebruik van een functionele postbus is niet verplicht. De 
eigenaar van een functionele postbus kan zelf besluiten hoe deze wordt beheerd. Soms 
doet één persoon dit (voorbeeld: de secretaresse van JZ) en soms doen vele personen dit 
45
(voorbeeld: archiefsectie ). Functionele postbussen kunnen worden opgeheven als een 
project is afgerond. 
Niet iedereen kan overigens op Internet surfen. Medewerkers moeten toestemming 
krijgen van hun leidinggevende voor Internetvoorzieningen. De reden hiervoor was dat 
de directie bang is dat mensen Internet voor ‘fun’ gebruiken. Ook beveiliging was een 
belangrijk argument, maar nu is het netwerk voldoende beveiligd. Toch heeft nog steeds 
niet iedereen toegang tot Internet. Nu wordt dit bepaald door kostenoverwegingen – 
aantallen licenties. De schatting van één van de respondenten is dat echter wel de helft 
van de medewerkers Internet heeft. 
DNB betreft een hoogbeveiligde geautomatiseerde omgeving en dit brengt beperkingen 
                                                 
44
 Momenteel zijn er bij DNB 200 a 300 applicaties in Lotus Notes ontwikkeld. Het gaat hierbij ook om 
cruciale systemen. Ook de toezichtsystemen zijn in Notes ontwikkeld. 
45
 Bij de archiefsectie hebben ze de taken verdeeld ten aanzien van het verwerken van de e-mail. Elke 
medewerker haalt uit de functionele postbus de e-mail waar hij verantwoordelijk voor is. 
 145

 
Binnen RONDO bestaat een gebied per afdeling. Als een medewerker een document wil 
aanmaken kan hij kiezen uit een aantal sjablonen (waaronder ook een leeg word-
document). Medewerkers kunnen ook buiten RONDO om documenten aanmaken, maar 
C&I – en in de nieuwe situatie S&I – wil dit liever niet omdat binnen het DMS de 
archivering is geregeld. 
Wanneer iemand een document aanmaakt moet hij in ieder geval aangeven wie de auteur 
is (default ingevuld door het systeem), het onderwerp en wie de lezers zijn. Het systeem 
genereert zelf de datum en een uniek nummer (kenmerk). 
Een document heeft de status ‘concept’ totdat het wordt gedistribueerd. Dan verandert de 
status in ‘definitief’ en kan het document niet meer worden gewijzigd. Bij distributie 
wordt het document gearchiveerd in TRIM. Het document blijft dan nog 60 dagen in 
RONDO staan en daarna wordt het automatisch verwijderd. Het is dan nog alleen in te 
zien via TRIM. Wanneer er van een document verschillende versies worden gemaakt 
moet er uiteindelijk tenminste één versie naar het archief (TRIM). 
RONDO ondersteunt verschillende vormen van samenwerking en interactie rond 
documenten.  Zo biedt RONDO mogelijkheden voor een ‘recensie’: collega’s kijken er 
dan naar. Ook kan het accorderen van nota’s door leidinggevenden in RONDO 
plaatsvinden. De mogelijkheden voor versiebeheer zijn beperkt. In RONDO wordt steeds 
één conceptversie bewaard. In een metaformulier wordt wel bijgehouden wanneer 
wijzigingen zijn aangebracht. RONDO heeft wel een versiebeheer maar hier wordt in de 
praktijk spaarzaam gebruik van gemaakt. 
Niet alle respondenten vinden RONDO een prettig systeem om mee te werken. Een 
respondent kenmerkte RONDO als een ‘keurslijf’: 
 
‘Ik ben geen liefhebber van RONDO. Ik ervaar het als een keurslijf. Het is niet zo 
flexibel als e-mail. Het systeem werkt voor communicatie binnen DNB maar niet voor 
externe partijen. Je kunt niet documenten tegelijkertijd naar interne en externe partijen 
sturen. Ook moet je op allerlei zaken klikken. E-mail is veel makkelijker. De PVK 
vindt RONDO een verschrikking.’ 
 
Andere respondenten: 
 
 147

steeds leidend. 
Medewerkers kunnen ook e-mail doorsturen naar TRIM. Bij de implementatie van TRIM 
48
werd er in het e-mail-pakket een knop geplaatst om berichten te archiveren. Gebruikers 
hoeven alleen maar op deze knop te drukken. Het bericht gaat dan naar de DIV-
medewerker en deze selecteert en archiveert de berichten. Ook kan de medewerker aan de 
subject-line zien dat het bericht naar TRIM is gestuurd. De e-mail-berichten worden 
vervolgens op dezelfde manier als documenten gearchiveerd in TRIM. Deze optie bestaat 
sinds begin 2001. Onbekend is hoeveel e-mail-berichten in totaal jaarlijks worden 
gearchiveerd bij DNB. 
Verwerken van e-mail kost de archiefmedewerkers – vergeleken met de verwerking in 
RONDO – veel tijd. In RONDO voeren de medewerkers zelf de metagegevens in, bij e-
mail moeten de archiefmedewerkers dit nog doen. 
De reorganisatie heeft geleid tot veranderingen in de omgang met TRIM. Voorheen was 
veel informatie niet voor iedereen beschikbaar (20 % open, 80 % besloten), nu is de 
meeste informatie wel open (20 % besloten, 80 % open). Voorheen waren veel interne 
vergaderverslagen niet beschikbaar voor iedereen, nu wel. Binnen DNB is het 
vertrouwelijksheidsregime van nota’s veranderd van ‘vertrouwelijk tenzij …’ naar 
‘toegankelijk voor medewerkers van DNB tenzij …’ Met name informatie over personen, 
financiële instellingen en marktgevoelige gegevens zijn nog besloten. 
TRIM betekent overigens niet het einde van het papieren archief. DI-medewerkers 
printen e-mail-bericht ook uit en bewaren het op papier. In principe wordt alle post van 
DNB zowel digitaal als op papier bewaard. E-mail wordt uitgeprint en papieren post 
wordt ingescand. Sinds 1 mei wordt alle post centraal ingescand. Afdelingen kunnen 
kiezen wat er dan mee gebeurt. JZ vraagt dan dat de ingescande post wordt doorgestuurd 
naar de functionele postbus van de afdeling. Daar wordt de post vervolgens verdeeld over 
de medewerkers. 
De gebruiksvriendelijkheid van TRIM werd door een respondent niet hoog geacht:  
‘TRIM is veel te ingewikkeld. De afdeling Automatisering kiest steeds voor de nieuwste 
systemen, maar mensen kunnen daar nauwelijks mee werken. Zelfs de mensen van 
Communicatie en Informatie kunnen moeilijk met TRIM werken.’ 
 
Digitaal archief van IT Auditors 
 
TRIM is niet het enige digitale archief bij DNB. De IT Auditors hebben een eigen 
digitaal archief laten ontwikkelen in Lotus Notes. Dit heet de Internal Audit Workbench. 
Voor het ontwikkelen van de Internal Audit Workbench waren de volgende redenen: 
 
− Vaktechnische redenen: de informatie mag alleen worden ingezien door auditors,  
ook niet door documentalisten. 
− Evidence als dossier bij elkaar: zaken als een logfile van een systeem kun je 
moeilijk kwijt in TRIM. Deze rare formats wel worden opgeslagen in de Internal 
                                                 
48
 De sectie I&A had ook voorgesteld om te werken met een pop-up box in het e-mail-programma waarbij 
gebruikers een keuze moeten maken over archivering. Aangezien dit zou kunnen leiden tot instabiliteit van 
het systeem, is dit voorstel vooralsnog niet uitgevoerd. 
 149

documenten bestemd voor directie of onderdirectie, documenten inzake principiële 
aangelegenheden, documenten die tot stand komen in het kader van de uitvoering van 
wet- en regelgeving door de Bank, op schrift gestelde regels en procedures en verslagen 
van vergaderingen en besprekingen. ‘Indien geen reden bestaat om het gebruik van 
RONDO voor te schrijven, kan e-mail worden gebruikt.’ 
Ook al wordt RONDO gebruikt voor officiële documenten, toch dient ook zakelijke e-
mail te worden gearchiveerd, aldus de archiefregels. Hierbij wordt verwezen naar de 
Archiefwet 1995. De algemene regel van de Archiefwet wordt uitgewerkt in specifieke 
criteria. Er wordt aangegeven dat e-mail moet worden gearchiveerd indien het bericht 
terugvindbaar moet zijn in verband met de inhoud, het bericht gevolgen heeft voor de 
afzender/geadresseerde binnen of buiten de Bank of het bericht een onderdeel vormt van 
een besluitvormingsproces. 
De verzender van het e-mail-bericht is verantwoordelijk voor archivering en bij externe 
berichten de eerst geadresseerde ontvanger. De verantwoordelijke stuurt het bericht door 
naar het archief en het archief draagt zorg voor archivering. Ook wordt er op gewezen dat 
een goede onderwerpsaanduiding van belang is voor een adequate archivering. 
De interne regels zijn als circulaire van de afdeling C&I rondgestuurd. Ook is er een 
‘campagne’ gehouden: archiefsecties kregen promotiemateriaal (onder ander een 
powerpoint-presentatie) om de medewerkers voor te lichten over deze regels. De regels 
voor interne e-mail staan ook op Intranet. In de Help-functie van RONDO staat iets over 
archivering van e-mail. Ook krijgen mensen bij de introductiecursus over 
kantoorfunctionaliteit naast informatie over RONDO en TRIM ook iets te horen over 
archivering van e-mail. Verder wordt mensen met een volle postbus gewezen op de 
mogelijkheid om e-mail te archiveren. 
Bij de middenweg die is gekozen voor e-mail – geen/beperkte privé-gebruik en geen 
formeel gebruik van e-mail – kan een kritische kanttekening worden geplaatst. Eén van 
de respondenten merkte het volgende op over de regels: ‘Ook nu kun je– volgens de 
regelgeving – eigenlijk niets met e-mail: je mag het niet gebruiken voor formele 
communicatie maar ook niet voor informele communicatie. Het is net geschikt om af te 
spreken om koffie te gaan drinken.’ 
 
Specifieke regels per afdeling 
Ook kunnen afdelingen specifiekere regels opstellen. Het Directoraat Toezicht op de 
financiële instellingen heeft aanvullende regels gesteld ten aanzien van het gebruik van e-
mail. Deze regels zijn veel strenger dan de algemene regels. Ook de afdeling Statistische 
Informatie en Rapportage heeft eigen regels opgesteld. 
 
B 2.4. Voorkomen van misbruik 
 
De regels ten aanzien van het voorkomen van misbruik liggen vast in het protocol 
‘Privacy bij Internet gebruik’. In theorie kunnen de applicatiebeheerders alle e-mail-
berichten lezen. Dat kunnen ze doen op aanvraag van de Interne Accountantsdienst, de 
Beveiligingsdienst of de divisiedirecteuren. In alle gevallen moet er een aanwijzing en 
een onderbouwing van het verzoek zijn. De divisiedirecteur is de spil in de controle. Hij 
dient in ieder geval bij de controle betrokken te zijn. Verder kan nooit alleen de 
divisiedirecteur betrokken zijn. Er wordt uitgegaan van een vier ogen systematiek: 
 151

berichten op trefwoorden te onderzoeken en te besluiten wat moet worden bewaard, is 
ontwikkeld door inlichtingendiensten. Deze technologie – in afgeslankte vorm – zou 
gebruikt kunnen worden voor geautomatiseerde archivering van e-mail. 
Aan TRIM en RONDO is volgens de ondervraagde respondent qua functionaliteit niet 
veel te verbeteren. De interface van beiden zou wel beter kunnen. In de toekomst komt er 
één interface om de verschillende kantoorapplicaties heen. Toekennen van metadata 
gebeurt dan op gestructureerde wijze direct in het document. 
 
B 2.6. Conclusies 
 
Uit deze bespreking van de voorziening en na een vergelijking hiervan met de e-mail-
voorzieningen en het beleid van de marine en de gemeente kunnen enkele conclusies 
worden getrokken: 
 
− Net als bij de marine en de gemeente is de introductie van e-mail in de organisatie 
geen keuze geweest die was gebaseerd op een grondige afweging van nut en voor- 
en nadelen voor de organisatie. De betrokkenheid van de top van de organisatie 
bij de introductie van e-mail was zeer beperkt. E-mail-voorzieningen werden als 
bijproduct bij Lotus Notes in de organisatie geïntroduceerd. Bij de introductie van 
e-mail bestond er ook geen beleid ten aanzien van het gebruik van e-mail en de 
archivering van berichten. Dit ontstond pas enkele jaren later. 
− De faciliteiten voor digitaal documentverkeer en –beheer zijn bij DNB duidelijk 
geavanceerder dan bij de marine en de gemeente. RONDO is een applicatie die 
het mogelijk maakt om het formele documentverkeer en –beheer digitaal uit te 
voeren (compleet met accorderen van documenten). Dergelijke applicaties 
bestaan bij de marine en de gemeente nog niet. Dit betekent dat daar dit 
documentverkeer deels nog op papier en deels via e-mail plaatsvindt. Voor DNB 
betekent dit dat de problemen ten aanzien van e-mail beperkter zijn dan bij de 
andere organisaties. 
− Ook bestaan er bij DNB – in tegenstelling tot bij de marine en de gemeente – een 
digitaal archiefsysteem. TRIM is een systeem dat voldoet aan eisen die kunnen 
worden gesteld aan digitale archivering. Documenten vanuit RONDO worden 
gearchiveerd in TRIM en e-mail-berichten ook. De andere organisaties kiezen er 
nog voor om e-mail op papier te bewaren, DNB hoeft dit niet te doen. Zij 
beschikken over volwaardige faciliteiten voor (digitale) archivering van e-mail. 
− Ook doorsturen van een e-mail-bericht naar het archief is eenvoudig. 
Medewerkers kunnen het bericht doorsturen en in hun eigen postbus kunnen ze 
dan aan een ‘vinkje’ zien dat het e-mail-bericht is gearchiveerd. Zo is de 
aansluiting tussen het e-mail-pakket en het digitale archiefsysteem geregeld. Een 
kanttekening hierbij is dat deze koppeling wel arbeidsintensief is voor 
archiefmedewerkers. Deze moeten immers de doorgezonden e-mail-berichten nog 
archiveren (plaatsen in dossier, toekennen van metadata, etc.). 
− Een probleem waar DNB nog wel voor staat is de ‘capture’, het zorgen dat 
zakelijke e-mail-berichten ook daadwerkelijk worden gearchiveerd. Men dacht er 
eerst over om medewerkers via een pop-up scherm e-mail te laten archiveren. Dit 
bleek echter technisch niet eenvoudig. Een volgende richting waar men aan dacht 
 153

DEEL C 
BETEKENIS E-MAIL VOOR FUNCTIONEREN VAN DNB 
 
C1. Training, spam en nieuwgroepen 
 
C1.1. Training in e-mail-gebruik 
 
De helft van de medewerkers gaf aan geen training in het gebruik van e-mail te hebben 
gehad en hier ook geen behoefte aan te hebben. Een training in e-mail-gebruik vindt bij 
DNB plaats in het kader van een algemene training in kantoorautomatisering. Elke 
medewerker krijgt deze training. De waardering voor deze training loopt uiteen. Twee 
medewerkers vonden dat ze hier weinig aan hadden gehad: 
 
“Ik heb lang geleden in het kader van de introductie van kantoorautomatisering een 
training gehad. Hier heb ik weinig aan gehad.” 
 
‘Ik heb een training gehad in RONDO. Daarbij is geen aandacht besteed aan e-mail. 
Daar had ik ook geen behoefte aan. Als je iets wil leren, zijn er wel mensen die dat 
weten.’ 
 
Twee andere medewerkers vonden de training wel nuttig: 
 
‘Jaren geleden een dagdeel. Dat vond ik toen wel handig.’ 
 
‘In de eerste dagen  bij De Bank heb ik een cursus gehad in RONDO en e-mail. Toen 
was dat nuttig. Zenden van e-mail is eenvoudig.’ 
 
Het beeld van het onderzoek bij de andere organisaties wordt bevestigd: medewerkers 
hechten weinig belang aan trainingen in het gebruik van e-mail. Men werkt in het 
algemeen al thuis met e-mail en ook is het systeem simpel. Trainingen in het gebruik van 
specifieke systemen zoals RONDO lijken wel nuttig. 
 
C1.2. Spam 
 
Van de 9 respondenten gaven er 8 aan geen of nauwelijks spam te ontvangen. Een 
 155

gemeente – redelijk veel nieuwsbrieven ontvangen. Medewerkers van de marine 
ontvangen deze veel minder. Een verschil tussen DNB en de gemeente is dat 
medewerkers van de gemeente meer specifieke nieuwsbrieven ontvangen terwijl 
medewerkers van DNB aangaven vooral algemene nieuwsbrieven te ontvangen 
(bijvoorbeeld van kranten). 
 
C2. Aantal berichten 
 
Aan 5 medewerkers is specifiek gevraagd hoeveel e-mail zij per dag zenden en 
ontvangen. Het aantal verzonden e-mail-berichten werd door de medewerkers geschat 
tussen de 10 en 20 en het aantal ontvangen berichten tussen de 20 en de 40. Het gebruik 
van RONDO lijkt daarmee niet te leiden tot een verminderen van de e-mail-stroom. 
Eén medewerker wees op een opvallend verschijnsel: het aantal e-mail-berichten 
verschilt per dag van de week. De respondent gaf aan dat hij vooral op dinsdag en 
donderdag hij veel interne e-mail krijgt. De andere dagen zijn populair als roostervrije 
dagen. 
Een vergelijking met de andere organisaties is lastig doordat daar andere 
onderzoeksmethoden zijn gehanteerd. De verhouding tussen het aantal ontvangen en 
verzonden berichten komt overeen met de andere organisaties. Het aantal wordt hoger 
geschat dan bij de andere organisaties. Opvallend is dat gebruik van RONDO niet lijkt te 
leiden tot een afname in het e-mail-verkeer. 
 
C3. Tijdsbesteding aan het lezen en schrijven van e-mail-berichten 
 
Aantal keer bekijken 
 
Alle respondenten gaven aan dat ze in ieder geval ’s ochtends en verder de hele dag door 
hun e-mail bekijken: 
 
‘Ik ben doorlopend aan de wandel. Als ik aan mijn bureau kom kijk ik naar de e-mail.’ 
 
De mening over pop-ups verschilt: 
 
‘Ik heb de pop-up aan staan. Wanneer ik er ben, kijk ik kijk direct.’ 
 
 157

 
Vergelijking met de andere organisaties 
 
Het patroon in de tijdsbesteding komt overeen met de andere organisaties. Ook bij de 
gemeente werd een gemiddelde tijdsbesteding van een uur per dag genoemd, de schatting 
van medewerkers van de marine was iets hoger (tussen 1 en 2 uur per dag). Wederom 
werd de opmerking gemaakt dat de tijd die wordt besteed aan e-mail lastig is te 
benoemen als aparte activiteit.  
Ook gaven de medewerkers van DNB – net als de medewerkers van de andere 
onderzochte organisaties – aan dat ze hun mail de hele dag door lezen. Ook hier is weer 
een verschil in het gebruik van pop-ups: sommigen doen dit wel en vinden dit prettig, 
anderen vinden het juist storend.  
 
C4. Gebruik van e-mail 
 
C4.1. Dominante patronen 
 
In de andere organisaties waren enkele gemeenschappelijke patronen gevonden – met 
name communicatie rond vergaderingen en samenwerken aan documenten – en de vraag 
is of deze patronen ook in het e-mail-gebruik van DNB bestaan. 
 
− Communicatie rond vergaderingen. Slechts één respondent wees op de 
communicatie rond vergaderingen. 
− Gemeenschappelijk werken aan documenten. Vijf respondenten wezen op het 
gemeenschappelijk werken – of becommentariëren – van documenten. Het ging 
hierbij om opmerkingen als ‘commentaar op een stuk’, ‘doen van tekstsuggesties’ 
en ‘stukken van collega’s (ideeën, nota’s) ter becommentariëring.’ Eén 
respondent was uitgebreider: ‘Dit gaat veelal via word-documenten die worden 
rondgestuurd met het verzoek om commentaar. Meestal begin ik in RONDO. Dan 
sla ik het document als word-document op op mijn eigen schijfruimte. Ik ben geen 
liefhebber van RONDO. Ik stuur documenten dan via e-mail rond.’ 
 
Uit deze antwoorden blijkt dat deze patronen zich ook in enige mate voordoen. Ze treden 
echter veel minder dominant naar voren dan bij de andere organisaties. De reden hiervoor 
is dat RONDO voor beide patronen wordt gebruikt. Communicatie rond vergaderingen 
werd slechts door één respondent genoemd.  Deze communicatie lijkt vooral plaats te 
vinden via RONDO. 
Opvallend is dat e-mail toch nog wel wordt gebruikt om samen aan documenten te 
werken. De reden daarvoor was voor één van de respondenten dat hij RONDO niet 
makkelijk vindt werken. Hij geeft dan toch de voorkeur aan e-mail. Een reden voor de 
andere drie respondenten lijkt dat men bij korte stukken tekst RONDO soms te’ zwaar’ 
vindt. 
Naast deze algemene patronen werden nog drie andere algemene patronen gevonden die 
door een groot aantal van de respondenten werden genoemd: 
 
− Afspraken maken. Vier van de acht respondenten wezen op gebruik van e-mail 
 159

gebeurt per cluster.’ 
− Afstemming met andere managers (1 manager) 
o ‘Ik mail met collega sectiehoofden. Zij informeren mij redelijk veel via e-
mail.’ 
 
De managers relativeerden het belang van e-mail voor de uitvoering van 
managementtaken: 
 
“Overigens blijft de beste bron over wat er op de afdeling speelt nog steeds het 
koffieapparaat. Daar hoor je het meeste.” 
 
‘Het contact met het afdelingshoofd loopt niet via e-mail. Ook 
voortgangsrapportages gaan niet via de e-mail.’ 
 
‘Ik loop veel rond. Ik gebruik bewust afwisselend verschillende ingangen zodat 
medewerkers mij kunnen aanschieten.’ 
 
“E-mail gebruik ik niet voor het monitoren van de werkzaamheden van mijn 
medewerkers. Dat doe ik via gesprekken. Ook gebruik ik e-mail niet voor reguliere 
rapportages. Deze gaan op papier.” 
 
Ook viel op dat één van de drie managers redelijk veel gebruik maakte van e-mail, terwijl 
de andere managers hier minder belang aan hechten. 
 
Secretaresse 
Er is slechts met één secretaresse gesproken, Het gebruik van e-mail door deze 
secretaresse komt echter sterk overeen met het gebruik ervan door de secretaresses van de 
andere onderzochte organisatie. Bij DNB gebruikt de secretaresse e-mail om: 
 
− Afspraken te plannen 
− Zaaltjes te regelen 
− Bezoekers aan te melden 
− Werk over te dragen aan collega’s 
 161

‘E-mail heeft voor een belangrijk deel het telefonisch contact vervangen.’ 
 
De respondenten noemden de volgende argumenten om te kiezen voor e-mail en niet 
voor telefoon of face-to-face contact: 
 
− Risicovolle zaken. Een respondent: ‘Als het audit-risico hoger is, is het handiger 
om je formeler op te stellen en dus meer vast te leggen in e-mail.’ 
− Bereikbaarheid. Een respondent: “Een nadeel van de telefoon is dat mensen vaak 
niet bereikbaar zijn. Via de e-mail kun je ze dan wel bereiken. Dat is overigens – 
als je er anders tegenaan kijkt – ook een nadeel van e-mail. Het is een dwingend 
medium. Je wordt geacht berichten te lezen en te beantwoorden.” 
− Heldere communicatie. Een respondent: “Een voordeel van e-mail is dat het op 
schrift staat. Het dwingt je tot duidelijkheid en zakelijkheid. Daardoor ben je 
duidelijker in wat je vraagt.” Een andere respondent: ‘Soms geeft e-mail de 
gelegenheid je gedachten te ordenen. Als je bij iemand langsgaat kan het alle 
kanten op gaan. Met e-mail kun je redelijk emotieloos communiceren. Ook de 
ontvanger kan het rustig overdenken.’ Weer een ander: ‘In e-mail kan ik helderder 
uitdrukken wat ik bedoel. In een gesprek onderbreekt iemand je snel en kun je 
niet alle kanten van het verhaal vertellen.’ Nog een respondent: ‘Als het om de 
inhoud gaat, prefereer ik e-mail.’ Nog een ander: ‘Ik ben jurist en dat betekent dat 
ik geleerd heb dat mensen dingen verkeerd kunnen interpreteren als je iets 
vertelt.’ Een weer een ander: ‘Bepaalde dingen wil je precies formuleren. In de e-
mail kun je het drie keer checken en weet je dat het er goed staat.’ 
− Vastlegging gewenst. Een respondent: ‘E-mail kies ik vooral als ik een 
vastlegging wil hebben. Mijn werk als IT-auditor betekent dat ik alles goed moet 
onderbouwen voor mijn beroepsgroep en ook voor mijn klant.’ Een andere 
respondent: ‘Het voordeel van een vraag per e-mail stellen is dat je de feiten dan 
zwart op wit hebt.’ Een ander: ‘E-mail is een automatische vastlegging. Je kan 
dan zeggen: dit heb ik toen gemeld. De ander kan niet zeggen: dat wist ik niet. 
Het komt wel eens voor dat een leidinggevende zegt: dat wist ik niet. Ook kan ik 
zelf nakijken: wanneer heb ik dat ook al weer gemaild. Vastlegging is niet alleen 
gericht op een indekbehoefte. E-mail is ook het makkelijkste archiefje dat je hebt. 
Het is een kennisbank: je kunt zaken terugzoeken.’ Weer een ander: ‘Het nut van 
e-mail is dat je dingen kunt vastleggen zonder dat je een hele nota uit de kast 
hoeft te trekken.’ En nog een: ‘Om zeker te weten dat ik het heb gevraagd en 
wanneer. Dat is voor mijn eigen geheugen.’ 
− Informeren van derden. Een respondent: ‘Ook kies ik e-mail als ik wil dat een 
kopie naar een ander gaat.’ Een ander: ‘Het voordeel van e-mail is dat mensen – 
en via CC ook derden – goed geïnformeerd zijn.’ 
− Mensen niet storen. Een respondent: ‘Je hoeft mensen niet lastig te vallen als ze 
ergens in verdiept zijn.’ Niet storen van anderen slaat overigens niet alleen op de 
geadresseerden, maar ook op kamergenoten: ‘Ik houd er niet van een 
telefoongesprek te voeren in het bijzijn van anderen, zeker als anderen in de 
kamer aan het praten zijn.’ 
− Hiërarchische verhoudingen. ‘Soms zijn de hiërarchische verhoudingen zo dat je 
 163

− Toon van de boodschap van belang. Een respondent: ‘Als ik denk dat de taal te 
formeel of te hard kan worden.’ En ook: ‘Als ik denk dat iets verkeerd kan 
overkomen. Bijvoorbeeld als ik wil vragen: kun je dat voortaan anders doen? 
Collega’s hebben we eens meegemaakt dat ze iets rondstuurden en dat dit 
verkeerd overkwam. Dat vind ik dus eng.’ 
− Vertrouwelijke zaken. Een respondent gaf aan dat hij bij vertrouwelijke zaken 
kiest voor face-to-face contact. 
− Voorkomen van vastlegging (geen officieel standpunt). Een respondent: ‘Soms 
lopen externe contacten juist via de telefoon. Als je geen officieel standpunt wil 
vastleggen. Wij denken er zo over. Wat vinden jullie daarvan? We willen niet dat 
vastligt: DNB denkt er zo over.’ 
− Weinig juridische consequenties. Een respondent: ‘Ik gebruik telefoon of direct 
contact als er weinig juridische consequenties zijn.’ 
 
Uit deze argumenten blijkt duidelijk dat er e-mail vooral formele communicatie 
ondersteunt. Zodra het gaat om het ‘proeven van de sfeer’ of om informele contacten 
wordt de voorkeur gegeven aan direct contact. Het algemene beeld is dat inhoud via e-
mail gaat, voor de relatie zijn directe contacten meer van belang. Dit past wel in het beeld 
van e-mail als medium voor zakelijke communicatie. Dit kan overigens leiden tot 
dubbele communicatie. Het volgende citaat illustreert dit: 
 
‘Als iemand een stuk schrijft waar ik het niet mee eens ben geef ik in een gesprek 
aan dat ik het niet eens ben. De punten van kritiek geef ik per e-mail door.’ 
 
C4.5. E-mail en schriftelijke communicatie 
 
C4.5.1. Intern 
 
Een verschil tussen DNB en de andere onderzochte organisaties is dat er bij DNB een 
digitaal systeem bestaat voor formele interne communicatie: RONDO. Dit betekent dat 
het in de vergelijking tussen e-mail en andere schriftelijke media niet zozeer gaat om de 
vergelijking met papieren communicatie, als wel om de vergelijking met gebruik van 
RONDO. 
 
50
E-mail versus RONDO 
 
Wanneer gebruiken medewerkers RONDO en wanneer gebruiken ze e-mail? De 
volgende redenen worden genoemd voor RONDO: 
 
− Formele documenten. Een respondent: ‘Nota’s en officiële zaken gaan in 
RONDO. (…) Het uiteindelijke audit-rapport gaat in RONDO.’ 
− Uitwisselen van concepten. ‘Wij gebruiken RONDO ook voor concepten. We 
dragen het document over en werken met meerdere auteurs.’ 
− Archiefwaardige documenten. Een respondent gaf aan RONDO te gebruiken bij 
                                                 
50
 Over de mate van gebruik van RONDO heb ik geen informatie. 
 165

De respondenten verschilden van mening over de vraag of werken in RONDO een 
probleem is wanneer wordt samengewerkt met externen (die dus geen toegang hebben tot 
RONDO). Een respondent hierover: 
 
‘Een reden om RONDO niet te gebruiken is dat hiermee niet kan worden 
gecommuniceerd met externen, bijvoorbeeld bij advies over contractbeheer.’ 
 
Een andere respondent gaf echter aan dat dit probleem eenvoudig kan worden opgelost: 
 
‘Het is geen probleem als externen betrokken zijn bij een RONDO-traject. Dan knip 
en plak ik de tekst gewoon in een mailtje. Ik zie daar geen probleem in.’ 
 
De bredere vraag hierachter is of de oplossingen die specifieke geautomatiseerde 
systemen – zoals RONDO en TRIM – bieden voor betrouwbare digitale communicatie en 
bewaring niet gaan ten koste van de samenwerking met externen. E-mail is een open 
systeem: het is net zo eenvoudig om een bericht naar een collega te sturen als naar 
iemand buiten de organisatie. Die openheid neemt wellicht af door het gebruik van 
specifieke systemen. 
Overigens is het ook nog goed om te benadrukken dat bepaalde formele communicatie 
wel degelijk plaatsvindt via e-mail. Vooral als het gaat om formele communicatie waar – 
naar de inschatting van de medewerker – geen grote belangen aan hangen, wordt e-mail 
wel degelijk gebruikt. De volgende uitspraken illustreren dit: 
 
‘Toch wordt e-mail steeds meer gebruikt voor formele communicatie. Bij een 
acceptatietraject van applicaties was vroeger een handtekening nodig van de interne 
klant. Nu is een mailtje met de tekst ‘akkoord’ voldoende.’ 
 
‘Ik leg als manager veel vast. Als het echt belangrijk is doe ik dat in RONDO. Via e-
mail leg ik minder belangrijke zaken vast.’ 
 
De tegenstelling tussen e-mail en RONDO moet overigens niet worden overdreven: in het 
gebruik zijn de twee systemen in hoge mate verweven. RONDO is gericht op het 
archiveren van definitieve versies, concepten worden echter wel via e-mail rondgestuurd 
en zouden kunnen worden bewaard. De volgende antwoorden van respondenten 
 167

 
− Formele/officiële zaken. Een respondent: “Formele zaken – zoals bindende 
contracten, aanstellingsbrieven en beoordelingen – gaan niet per e-mail.” Een 
andere respondent: ‘Bij externe contacten kies ik bij formele zaken voor een 
brief.’ Een derde respondent gaf aan dat hij brieven gebruikt bij officiële adviezen 
over beleidsonderwerpen en communicatie over het beleid van zijn afdeling. 
− Gevoelige zaken. Een respondent: ‘Officiële standpunten en gevoelige zaken 
(bijvoorbeeld over de oorlog) gaan per brief.’ 
− Vastleggen van afspraken. 
− Ondertekenen. 
− Archiveren. Een respondent: ‘Vragen van collega-onderzoekers bij ander 
instituten gaan per brief. Dan is het ook gearchiveerd.’ 
− Beantwoording van externe vragen. Een respondent: ‘Er komen vragen aan het 
archief binnen per e-mail. Het antwoord gaat per brief. Deze brief wordt door 
twee mensen geaccordeerd om te checken.’ 
− E-mail adres is onbekend. Een respondent: ‘Een andere reden om een brief te 
sturen is als een bedrijf geen e-mail-adres heeft. Ik heb laatst meegemaakt dat een 
bedrijf op de website geen e-mail-adres had staan, alleen een formulier. Daar kon 
ik echter geen informatie naar sturen door de vele firewalls.’ 
 
Voor gebruik van e-mail werden de volgende argumenten genoemd: 
 
− Inofficiële communicatie. Een respondent: ‘Officiële standpunten gaan nooit via 
de e-mail. Als het snel en niet formeel moet, gaat het via e-mail.’ 
− Voorbereiding van officiële stukken (4). Een respondent: ‘De voorbereiding van 
(officiële stukken) – heen en weer sturen van concepten – gaat wel via e-mail. De 
brief is het sluitstuk van de communicatie via e-mail.’ 
− Contacten met collega’s bij van andere banken (4). Een respondent: ‘De 
contacten met de bankarchivarissen gaan via de e-mail. Het gaat dan over 
afspraken voor bijeenkomsten.’ 
− Contacten met ECB en Europese Banken (4). Een respondent: ‘De communicatie 
met de Europese bankarchivarissen gaat bijna volledig via de e-mail. Officiële 
uitnodigingen gaan wel per brief.’ 
− Communicatie met de OESO (6). Een respondent:  ‘Communicatie met de OESO 
gaat met word-documenten over de elektronische post.’ 
− Beantwoording van externe vragen (5). Een respondent: ‘Vragen die van buiten 
via voorlichting bij mij komen worden steeds vaker via de e-mail beantwoord, 
vooral als het gaat om aanvullende vragen. Een brief heeft meer het karakter van 
één vraag en één antwoord. Bij e-mail kan de communicatie vaker heen en weer 
gaan.’ 
 
Uit de antwoorden blijkt dat de praktijken niet altijd duidelijk zijn. Iedereen is het erover 
eens dat officiële, formele communicatie via brieven moet verlopen. Bij de 
beantwoording van externe vragen bestaan verschillen: een respondent geeft aan dat deze 
via brieven worden beantwoord, een andere respondent geeft aan dat de beantwoording 
plaatsvindt via e-mail. 
 169

− ‘Ik gebruik zelden de telefoon. Ik heb een hekel aan de telefoon.’ 
 
C4.8. Beroepskenmerken 
 
Door twee respondenten werd expliciet naar hun beroepsachtergrond verwezen in de 
uitleg van hun gebruik van e-mail: 
 
‘Ik ben jurist en dat betekent dat ik geleerd heb dat mensen dingen verkeerd 
kunnen interpreteren als je iets vertelt.’ 
 
‘Als jurist ben ik meer gebrand om dingen goed vast te leggen omdat dingen tegen je 
kunnen worden gebruikt. Je hoort vaak: JZ vond dat het mocht. Een deel van ons vak 
is goed informeren en goed inkleden van de boodschap. Soms – bij een onenigheid – 
kun je met een e-mail laten zien dat je daar al eerder iets over hebt gezegd. We leggen 
als juristen meer vast dan gemiddeld.’ 
 
‘E-mail kies ik vooral als ik een vastlegging wil hebben. Mijn werk als IT-auditor 
betekent dat ik alles goed moet onderbouwen voor mijn beroepsgroep en ook voor 
mijn klant.’ 
 
Professie is daarmee een vierde categorie van kenmerken die het gebruik van e-mail 
beïnvloeden naast organisatie, functie en persoon. 
 
C4.9. Conclusies en vergelijking met andere organisaties 
 
Op basis van de bespreking van de bevinding en een  vergelijking met de andere 
organisaties kunnen de volgende conclusies worden getrokken: 
 
− Het eerste algemene patroon van communicatie via e-mail rond vergaderingen, 
dat zowel bij de marine als bij de gemeente werd gevonden, werd bij DNB niet 
aangetroffen. Deze communicatie loopt via RONDO. Het systeem lijkt deze 
communicatie succesvol te hebben overgenomen. 
− Het tweede algemene patroon van communicatie via e-mail dat bij de andere 
organisaties werd aangetroffen, gezamenlijk werken aan documenten, werd nog 
wel in enige mate aangetroffen bij DNB. De redenen dat men dit toch via e-mail 
doet zijn problemen in het werken met RONDO en – vooral – dat men RONDO te 
‘zwaar’ vindt wanneer het gaat om korte teksten. 
− Naast deze twee algemene patronen werden nog drie andere algemene patronen 
aangetroffen die bij de andere organisaties niet waren waargenomen: afspraken 
maken, inhoudelijk vragen stellen en beantwoorden en andere mensen 
 171

 
C5. Persoonlijke communicatie 
 
C5.1. Persoonlijke communicatie via zakelijke e-mail 
 
Alle respondenten benadrukten dat ze e-mail minimaal gebruiken voor persoonlijke 
communicatie. Een indicatie van wat moet worden verstaan onder ‘minimaal gebruik’ is 
de volgende uitspraak: 
 
‘Het gaat om minder dan 10 berichten per week.’  
 
Respondenten gaven expliciet aan dat ze enig persoonlijk gebruik geen probleem vinden: 
 
‘Ik ben me ervan bewust dat privé e-mail kan worden gelezen. Er staan geen 
schokkende zaken in. Enig privé gebruik vind ik geen probleem. Ik bel ook mijn 
vrouw vanaf De Bank wanneer ik naar huis ga. Beperkt privé gebruik moet je 
toestaan.’ 
 
Interessant is dat een respondent lijkt aan te geven dat gebruik van de telefoon voor privé 
communicatie acceptabeler is dan gebruik van e-mail hiervoor: 
 
‘Ik gebruik e-mail soms voor een tennisafspraak. Dat doe ik niet vaak: meestal gaat dit 
over de telefoon. Heel soms gebruik ik e-mail om iets toe te sturen.’ 
 
De meeste respondenten hebben e-mail thuis, maar verscheidene respondenten gaven aan 
dat zij niet heel strikt zijn in het scheiden van zakelijke communicatie via de DNB-mail 
en privé communicatie via zijn persoonlijke postbus: 
 
“De meeste privé mail gaat via zijn postbus thuis. Hier zit niet echt een systeem in. 
Sommige mensen hebben mijn beide e-mail-adressen. Een reden om te mailen kan zijn 
dat iemand mij moeilijk thuis kan bereiken. Mijn broer zit in wisseldienst en kan mij 
dus ’s avonds niet bellen. Daarom stuurt hij mij een e-mail naar DNB.’ 
 
 173

Medewerkers lijken namelijk niet bereid – zie bovenstaande antwoorden – om een 
consequente scheiding in tijd en plaats tussen werk en privé aan te brengen. 
 
C5.2. Soorten persoonlijke communicatie 
 
In het gebruik van e-mail kan een onderscheid worden genaakt in verschillende soorten 
persoonlijke communicatie: 
 
− Contacten met vrienden en familie. Een respondent hierover: ‘Met name in 
contacten met mensen in het buitenland.’ 
− Vrijwilligerswerk. Een voorbeeld: ‘Ook heb ik via de e-mail enig werk voor een 
kerkcommissie gedaan.’ 
− Vriendschappelijke contacten met collega’s bij DNB. Een illustratie: “Ook heb ik 
via e-mail persoonlijke contacten met collega’s bij DNB. Ik werk hier nu 31 jaar 
en heb veel vriendschappelijke contacten.” 
− Gebruik van e-mail als ‘sociale smeerolie’ (traktaties, afscheid van collega’s). Dit 
gebruik is vrij algemeen. Toch gaf ook één respondent expliciet aan dat dit in zijn 
afdeling niet gebeurt: ‘We zijn een kleine afdeling en doen dit niet via de e-mail.’ 
− Geintjes. ‘Geintjes krijg ik soms. Dat gebeurt binnen een klein groepje van 
collega’s op DNB.’ 
 
Eerder werd ook nog gewezen op een andere soort van communicatie: communicatie met 
collega’s bij andere organisaties. Het gaat hierbij bijvoorbeeld om beroepsverenigingen. 
Deze communicatie is niet taak- of organisatie-gerelateerd, maar wel gerelateerd aan de 
professie. 
 
C5.3 Persoonlijke postbus 
 
Alle respondenten hebben thuis ook e-mail. Deze e-mail-postbus wordt, zo gaven de 
respondenten aan, niet gebruikt voor zakelijke communicatie betreffende de DNB. “Ik 
stuur geen e-mail van mijn zakelijke naar mijn privé postbus.” Een respondent gaf aan 
vroeger wel eens stukken naar huis te mailen om hieraan te werken. “Nu doe ik dit met 
een memory-stick.” 
Een respondent gaf aan een eigen zaak te hebben. De communicatie hiervoor verloopt 
niet via de DNB-mail, maar via een eigen postbus. 
Geen van de ondervraagde respondenten kan thuis zijn DNB-mail lezen. “Alleen mensen 
met een laptop kunnen dat.” 
Enkele respondenten gaven aan hun privé e-mail op het werk te kunnen lezen. Deze 
respondenten benadrukten overigens dat ze dit niet veel doen. Andere respondenten 
gaven aan dat ze niet weten of dit kan. 
 
C5.4. Vervlechting van soorten communicatie 
 
Geen van de respondenten gaf aan zakelijke en privé communicatie in één bericht te 
combineren. Men houdt dit gescheiden: 
 
 175

C6.1. Informelere contacten? 
 
De relatie tussen e-mail en informaliteit van contacten is niet eenduidig. Sommige 
respondenten zijn van mening dat e-mail bijdraagt aan informele contacten: 
 
‘E-mail leidt tot een informelere omgang. Je schrijft makkelijker zaken als ‘Nou, dat 
was weer een heftige vergadering.’ 
 
‘De kring van mensen met wie je communiceert is groter. Je kent meer mensen. Als je 
meer contact hebt wordt het informeler dan bij sporadisch contact.’ 
 
Andere respondenten wijzen erop dat e-mail niet leidt tot informalisering van contacten, 
maar dat informele contacten wel via e-mail plaatsvinden: 
 
‘Ik gebruik e-mail voor het informele contact binnen de Bank. De aanloop tot dit 
interview ging via de e-mail.’ 
 
‘Vorige week moesten we voor een directienota iets afspreken met een directeur. Het 
contact is dan direct en informeel. Via de e-mail sprak ik hem ook aan met zijn 
voornaam.’ 
 
Een respondent wijst op de dubbele relatie tussen e-mail en informaliteit van contacten: 
 
‘E-mail heeft bijgedragen aan het informelere karakter en is tevens ook een reflectie 
van de veranderingen.’ 
 
Een laatste respondent wijst juist op een omgekeerde relatie: e-mail kan leiden tot minder 
informele contacten: 
 
 177

‘In een e-mail-bericht staat soms niet eens een naam. Bij een bericht dat een paar keer 
heen en weer kaatst staat alleen nog de tekst. Het is dan bijna een gesprek.’ 
 
‘In de zinsbouw is geen verschil. Ik probeer fatsoenlijk Nederlands te schrijven. Ik 
schrijf soms wel populistisch om te zorgen dat mensen het gaan lezen.’ 
 
‘De stijl is informeler. Voorheen werkte ik op een advocatenkantoor. Er was daar geen 
e-mail. De communicatie liep via briefjes en was formeler. Voorbeelden: ‘amice’, 
‘onderhavige zaak’. Nu staat de voornaam in de aanhef en spreek ik van ‘de stukken’.’ 
 
Bij deze algemene trend werden overigens ook enkele kanttekeningen geplaatst: 
 
− Stijl wordt afgestemd op de ontvanger en het onderwerp. Een respondent: ‘Ik pas 
mijn taalgebruik aan aan de ontvanger en het onderwerp. Soms is het informeel, 
soms formeel.’ Een andere respondent: ‘Hoe formeel de stijl is hangt ook af van 
de ontvanger. Ik heb een e-mail gestuurd aan Wellink en dan is de stijl formeel. 
Dit bericht wordt uitgeprint en hij leest dat in een map.’ Een andere respondent: 
‘E-mail is een afspiegeling van het contact: dit kan informeel zijn of formeel.’ 
− Eerste bericht is formeel, daarna informeler. Een respondent: ‘Een eerste e-mail-
bericht naar iemand is formeel. Dit lijkt op een memo. Ik onderteken echter wel 
met mijn achternaam. Het contact wordt daarna snel informeler: in e-mail-
correspondentie ga je elkaars voornamen gebruiken. Dit lijkt op wat er gebeurt bij 
communicatie via de telefoon.’ Een andere respondent: ‘In een e-mail-bericht aan 
iemand die ik nog niet ken staat wel ‘geachte ….’.’ 
− Informelere stijl is nog steeds vrij formeel. E-mail-berichten van medewerkers 
van DNB zijn wellicht nog steeds vrij formeel. Ze zijn immers geconditioneerd 
om op een bepaalde manier te schrijven. Dat verloochent zich niet in de e-mail. 
Het volgende antwoord van een respondent wijst hierop: ‘Van mijn dochters krijg 
ik te horen dat ik formele e-mails stuur.’ 
 
Ook gaven respondenten aan dat de informelere stijl niet betekent dat alles is toegestaan: 
 
 ‘Ik vind overigens wel dat een e-mail foutloos moet zijn.’ 
 
 179

 
“E-mail-berichten bewaar ik veel.” 
 
‘Ik bewaar veel. Op dit moment heb ik 3600 e-mail-berichten en 900 verzonden 
berichten.’ 
 
‘Ik bewaar bijna alle – 95 % - verstuurde berichten. Dan kan ik nazoeken wat ik heb 
gezegd. ‘Van de binnengekomen berichten gooi ik de helft weg.’ 
 
C7.2. Digitaal of op papier bewaren 
 
De volgende modi voor bewaring voor papier en digitaal werden gevonden: 
 
− Alleen digitaal (4 van de 8 respondenten). Deze respondenten printen berichten 
wel eens uit, maar dat is alleen om ze te lezen of ze paraat te hebben bij een 
vergadering. Een respondent: ‘Op papier bewaar ik alleen lopende zaken in 
mapjes. Als het afgerond is gooi ik alles weg. Ik heb geen papieren archief.’ Ook: 
“Zaken waar ik een dossiertje van wil bewaren bewaar ik tijdelijk op papier. Ik 
heb dan alles in een mapje bij elkaar voor een vergadering. Na enige tijd gooi ik 
dit weer allemaal weg.” 
− Klein deel van de stukken op papier (3 van de 8 respondenten). Sommige 
respondenten gaven aan enkele specifieke stukken op papier te bewaren. Hiervoor 
werden verschillende argumenten genoemd: 
o Compleet houden van het werkdossier; 
o Compleet houden van dossiers over personen; 
o Bewaren van zaken die op de lange termijn nuttig zijn; 
o Sommige stukken zijn op papier beter toegankelijk. 
− Papieren archief centraal (1 van de 8 respondenten). Eén van de respondenten 
zag zijn papieren archief als het belangrijkste e-mail-archief: ‘Belangrijke 
berichten print ik uit en bewaar ik in het dossier. Mijn uitgangspunt is dat de 
belangrijkste zaken – ook e-mail – in het dossier moeten zitten. Dit dossier 
bewaar ik zelf. Het gaat niet naar het archief. Ik heb wel eens dossiers 
aangeleverd maar daar konden ze niets mee. ‘Het zit al in TRIM,’ zeiden ze.’ 
 
C7.3. Wat bewaren medewerkers (en wat niet)? 
 
In het algemeen bewaren medewerkers van DNB berichten die zij belangrijk vinden. Een 
respondent formuleerde het als volgt: ‘Alles waarvan ik denk, daar kan ik nog een vraag 
over krijgen, bewaar ik.’ Het gaat hierbij om de volgende berichten: 
 
− Afspraken 
 181

o ‘Af en toe kijk ik de digitale folders door en wis ik veel. Je zit snel aan je 
tax en daarom wis ik onbelangrijke berichten.’ 
o ‘We hebben beperkte opslagruimte. Ik ruim meestal op tijd op. Ik gooi 
vaker grote berichten weg.’ 
o ‘Ik schoon als ik een bericht krijg dat met mailbox vol is. Ik ben daar niet 
blij mee. Vanuit mijn beroep als jurist wil ik dingen bewaren. Ik ben 
betrokken geweest bij het project om de schijfruimte uit te bereiden. Dat 
project is echter gestopt.’ 
− Wanneer ik tijd heb (3 van de 8 respondenten). Ook dit punt werd redelijk veel 
genoemd. De volgende toelichtingen werden gegeven: 
o ‘Als ik een slechte dag heb besteed ik die aan dossiervorming.’ 
o ‘Schonen doe ik op verloren momenten aan het einde van de dag, als ik 
niet zo helder meer ben. Als je doorwerkt kun je 100 tot 200 berichten 
doen. Sommige berichten roepen echter weer vragen op, dan moet je weer 
iets inhoudelijks doen.’ 
o ‘Eén keer per jaar schoon ik de kleine berichten. 
− Wanneer de berichten binnenkomen of worden verzonden (3 van de 8 
respondenten). Ook dit punt werd redelijk veel genoemd. Interessant was dat 
DNB al over faciliteiten beschikt om medewerkers bij deze trigger te 
ondersteunen. Toelichtingen: 
o ‘Ik lees eerst de koppen. Veel berichten delete ik direct.’ 
o ‘Sinds kort krijgen we een bericht: ‘Do you want to save this mail?’ Vaak 
zeg ik dan ‘nee’. Dan is het bericht direct weg. Dat vind ik handig.’ 
o ‘De trigger om te bewaren is het lezen van het bericht.’ 
− Afronding project: (1 van de 8 respondenten). Dit punt werd slechts door één 
respondent genoemd: 
o ‘Dan moet ook het dossier worden gevormd.’ 
 
De wijze van schoning verschilt. Grofweg is er een onderscheid te maken tussen: 
 
− Schoning op grootte van berichten (om ruimte te creëren) 
− Schoning op inhoud 
 
Op de eerste vorm bestaat bij medewerkers kritiek. Is het echt nodig om de schijfruimte 
zo sterk in te perken? Anderzijds: is een grotere capaciteit uiteindelijk ook weer niet te 
klein? 
 
C7.5. Hoe is de digitale bewaring georganiseerd? 
 
De volgende manieren van digitale archivering werden aangetroffen (waarbij 
respondenten soms een combinatie hanteerden): 
 
− Mappen op mailserver: Veel medewerkers maken enkele mappen aan voor 
(tijdelijke) opslag. Als dominante methode werd dit echter slechts door twee 
respondenten genoemd. 
o ‘Van de binnengekomen berichten gooi ik de helft weg. (…) Andere 
 183

‘Het is me wel eens – twee weken geleden nog – overkomen dat ik een bericht niet 
terug kon vinden. Dat zal ik wel gedelete hebben.’ 
 
Eén respondent had wel serieuze problemen bij het terugvinden van e-mail. Dit is vooral 
te wijten aan de gebrekkige opslagstructuur. De respondent hierover: 
 
‘Dat is een doffe ellende. Ik kan niet altijd alles vinden. Soms heb ik het op een 
vreemde plek bewaard of soms in het geheel niet. Verzonden berichten vind ik wel. 
Mijn folderstructuur is geëvolueerd door de tijd heen. De structuur is niet gebaseerd 
op een systematische analyse. Wat ik een jaar geleden logisch vond, vind ik nu vaak 
niet meer logisch. Dat is een drama. Tijd om een nieuwe folderstructuur te ontwerpen, 
heb ik niet.’ 
 
Op dit laatste punt liggen mogelijkheden voor DI-medewerkers om medewerkers te 
ondersteunen. Wanneer zij goede opslagstructuren kunnen creëren of mensen kunnen 
helpen goede opslagstructuren te creëren, kan dit een duidelijke meerwaarde hebben. 
 
C7.7. Kennis over het archiefbeleid 
 
Alle medewerkers gaven aan te weten dat e-mail-berichten moeten worden gearchiveerd 
wanneer deze belangrijke informatie bevatten. Ook gaven de respondenten aan te weten 
dat beleidsinhoudelijke communicatie via RONDO moet verlopen. 
Naast het algemene beleid, bestaat er soms ook beleid per afdeling. Het beleid van de 
afdeling IT-auditing was goed bekend bij de respondent. Voor een respondent op een 
andere afdeling was dit niet het geval: 
 
‘Ik zou het niet weten. Volgens mij heeft onze afdeling daar geen beleid voor. De 
medewerkers hebben zelf folders met relevante e-mail.’ 
 
Men kan hierbij de vraag stellen wat een organisatie van medewerkers kan verwachten. 
Kan het management verwachten dat medewerkers een grondige kennis hebben van 
regels voor archivering? Het lijkt vooral van belang dat medewerkers weten dat 
belangrijke berichten moeten worden gearchiveerd en dat ze een notie hebben van 
‘belang’ die past bij de organisatie en de aard van het werk. 
 
 185

overigens door een respondent toegeschreven aan de gebruiksonvriendelijkheid van 
TRIM: 
 
‘Als het in het archief zit, wie zegt me dan dat ik het terug kan vinden. TRIM is 
uitermate onvriendelijk. Ik stuur CC’s omdat dit goed is voor de compleetheid van het 
archief van DNB. Ik bewaar berichten ook in mijn mailbox. Soms weet je dat dingen 
bestaan, maar je vindt ze niet in TRIM. Door technische perikelen met 
toegangsrechten kun je er niet bij. Ik vertrouw niet op TRIM en vorm zoveel mogelijk 
mijn eigen dossiers.’ 
 
Ook op papier treft men overigens vaak dergelijke praktijken aan. Schaduwarchieven 
worden gevormd om de eigen werkzaamheden te ondersteunen, formele archieven dienen 
organisatiebelangen (met name: verantwoording). 
 
C7.3. Conclusies en vergelijking met andere organisaties 
 
Op basis van de bespreking van de bevinding en een  vergelijking met de andere 
organisaties kunnen de volgende conclusies worden getrokken: 
 
− Medewerkers van DNB lijken meer berichten te bewaren dan medewerkers van 
de andere organisaties. Dit kan wellicht vooral worden toegeschreven aan de 
selectie van respondenten. De medewerkers van DNB waren vooral 
‘kenniswerkers’ terwijl bij de andere organisaties ook medewerkers zijn 
geïnterviewd die zijn gericht op ondersteunende taken. Toch valt op dat – 
ondanks het gebruik van RONDO – bewaring van e-mail van groot belang is voor 
medewerkers. 
− Een mogelijke verklaring voor het bewaren van e-mail is dat deze berichten  een 
sleutelrol spelen als werkarchief voor medewerkers. Het lijkt erop alsof RONDO 
meer wordt beschouwd als een archief voor de organisatie – verantwoording en 
collectief geheugen – terwijl e-mail vooral een rol speelt als persoonlijk archief. 
In die zin is e-mail vooral vergelijkbaar met alle aantekeningen die medewerkers 
bijhouden te behoeve van hun werk. Belangrijk bij verder uitwerking van 
archivering van e-mail is dat deze functie wordt onderkend. 
− In het bewaren van papier of digitaal bestaan geen verschillen tussen DNB en de 
andere onderzochte organisaties. Bij de helft van de medewerkers speelt bewaring 
op papier nog een belangrijke rol. Redenen daarvoor hebben te maken compleet 
houden van (papieren) dossiers en lange termijn bewaring van informatie 
(waarvoor e-mail blijkbaar niet geschikt wordt geacht). 
− Ook in de vraag wat er wel moet worden bewaard, is er geen verschil tussen DNB 
en de andere organisaties. Medewerkers bewaren zaken die belangrijk zijn en 
 187

DEEL D 
BIJDRAGE E-MAIL AAN DE EFFECTIVITEIT EN BETROUWBAARHEID 
VAN DE ORGANISATIE 
 
53
D1. Effectiviteit van de taakuitvoering 
 
D1.1 Snelheid van werken 
 
Volgens 7 van de 8 respondenten neemt de snelheid van werk toe, volgens één 
respondent is er sprake van zowel een toename als een afname. Over de toename van de 
snelheid werden de volgende punten genoemd: 
 
− Verzenden en ontvangen van informatie is een eenvoudigere handeling: 
o ‘Via nota’s is dit omslachtiger.’ 
o ‘Het is een snelle mogelijkheid om mensen te benaderen voor informatie.’ 
o ‘De versturing is eenvoudig en je hoeft niet te wachten op een typiste (dat 
heb ik nog meegemaakt).’ 
o ‘E-mail stelt je in staat dingen die relevant zijn snel te verspreiden.’ 
o ‘Je hoort sneller wat iemand vindt. Je kunt zaken toesturen.’ 
o ‘De communicatie met de buitenwereld gaat sneller want je hebt geen 
handtekening van de baas meer nodig.’ 
− Communicatie kan asynchroon plaatsvinden waardoor geen tijdverlies optreedt: 
o ‘Als iemand er niet is kun je verder.’ 
o ‘Mensen zijn beter bereikbaar.’ 
o ‘Je hoeft niet steeds te telefoneren. Daardoor is het sneller.’ 
− Afstemming met meerdere mensen kost minder tijd: 
o ‘De afstemming met meerdere mensen gaat sneller. Je kunt samen werken 
aan documenten.’ 
o ‘Iedereen is snel ingelicht en je dringt sneller tot de kern door. Vroeger 
kwam het bericht binnen bij één medewerker en duurde het een tijd 
voordat anderen op de hoogte waren.’ 
 
Eén respondent die wees erop dat de snelheid van het werk ook kan afnemen: 
 
− Overdaad aan informatie verwerken kost tijd: 
o ‘Ik ben echter meer tijd kwijt met het verwerken van alle informatie die 
binnenkomt. Dit gaat ten koste van het echte werk.’ 
 
D1.2. Kwaliteit van het werk 
 
De meningen over de invloed van de kwaliteit van het werk waren verdeeld: vier 
respondenten zagen een toename, de vier andere respondenten zagen geen verschil. De 
volgende punten werden genoemd ten aanzien van de toename van de kwaliteit van het 
werk: 
                                                 
53
 Hierbij gaat het om wat in de literatuur de ‘eerste orde effecten van e-mail-gebruik’ wordt genoemd. 
 189

 
− ‘De kwaliteit is niet veranderd, maar je ontvangt wel meer. Je moet wel zelf 
bepalen wat relevant is.’ 
 
De volgende nadelen werden genoemd: 
 
− Ruis in de communicatie: 
o ‘Er kan veel ruis ontstaan in de communicatie via e-mail.’ 
− Onzorgvuldige communicatie: 
o ‘Door de snelheid en het gemak ontstaan risico’s. Brieven zijn beter 
geformuleerd. Een voorbeeld: Ik stuur een vraag en het antwoord is dan 
vaak alleen ‘ja’ of ‘nee’. Vaak kan ik daar niets mee. E-mail nodig uit tot 
gemakzucht en dat is niet altijd aan te bevelen bij een kennisintensieve 
organisatie.’ 
 
D1.4. Efficiency van de communicatie 
 
Unaniem waren de respondenten van mening dat de efficiency van de communicatie is 
toegenomen door gebruik van e-mail. De volgende punten werden genoemd: 
 
− Communiceren met meerdere personen: 
o “Je kunt sneller met een grote groep communiceren. Bellen met 10 
mensen duurt lang.” 
o ‘Je kunt meer mensen sneller inlichten. Daar kan geen vergadering 
tegenop. Mail, verzenden, klaar.’ 
− Minder omslachtige handelingen: 
o “Rondsturen van een nota duurt ook lang.” 
o “Verspreiden is makkelijk. Je kunt teksten makkelijk bewerken (knippen 
en plakken).” 
− Onafhankelijkheid van tijd en plaats: 
o “Ook zijn tijd en plaats niet meer belangrijk. We verlenen assistentie aan 
de Nationale Banken van Turkije, Kazachstan en Armenië. Zonder e-mail 
zou dit moeilijk kunnen.” 
54
− Zelfgekozen moment : 
o ‘(…) je kunt het tussendoor doen en je kunt het op een zelfgekozen 
moment doen.’ 
− Informeren leidinggevende is makkelijk: 
o ‘Je kunt makkelijker je direct leidinggevende op de hoogte brengen.’ 
 
D1.5. Efficiency van de taak 
 
Ook waren de respondenten unaniem van mening dat de efficiency van de taak is 
toegenomen. Hierover werden de volgende opmerkingen gemaakt: 
 
                                                 
54
 Dit ‘zelfgekozen moment’ verwijst ook weer naar autonomie in tijdsbesteding. 
 191

55
D2. Veranderende communicatiepatronen 
 
D2.1. Contacten buiten de eigen directie/afdeling 
 
5 van de 8 respondenten gaven aan dat er met e-mail niet meer contacten buiten de 
directie zijn, 3 respondenten antwoordden dat ze wel meer contacten hadden. De 
volgende antwoorden illustreren op welke wijze er wel meer contacten zijn: 
 
‘Je gaat niet de hele Bank doorwandelen en via e-mail heb je wel contact.’ 
 
‘Via CC kun je meer mensen informeren.’ 
 
D2.2. Meer contacten buiten de DNB 
 
Een meerderheid van de respondenten – 5 van de 8 – gaf aan dat er wél meer contacten 
buiten DNB zijn door het gebruik van e-mail. Deze antwoorden werden als volgt 
toegelicht: 
 
− Meer omdat communiceren – over afstand – eenvoudiger is: 
o ‘Het is wel makkelijker. Daarom misschien wel meer.’ 
o ‘We hebben pas een inhoudelijk seminar via de e-mail georganiseerd. 
Daarbij hebben we een Engels bureau ingezet voor een training. Vroeger 
was dat niet gelukt.’ 
− Contacten kunnen makkelijker worden onderhouden: 
o ‘Je houdt contact met mensen die je op congressen ontmoet.’ 
− Het is makkelijker mensen te benaderen: 
o ‘Mensen wijzen je op andere onderzoekers. ‘Mail die eens!’ Via e-mail is 
dat makkelijker dan de telefoon te grijpen en te bellen met iemand die je 
eigenlijk niet kent. Een voorbeeld: via een collega historicus van de 
Zwitserse Nationale Bank ben ik in contact gekomen met een 
wetenschapper van de Universiteit van Luzern. Over de taal, Engels, kun 
je via e-mail ook meer nadenken dan via de telefoon. De anonimiteit 
maakt dit makkelijk. Zelf word ik via e-mail ook meer benaderd naar 
aanleiding van rapporten.’ 
− Minder bureaucratische beperkingen: 
o ‘Alternatieven zijn bellen en schrijven. Bellen doe je minder snel en bij 
schrijven is er een drempel omdat je een handtekening van je 
leidinggevende nodig hebt.’ 
 
D2.3. Nieuwe contacten 
 
Eén respondent ging specifiek in op de vraag of e-mail leidt tot nieuwe contacten. Hij 
was niet van mening dat dit het geval was: 
                                                 
55
 Hierbij gaat het om wat in de literatuur de ‘tweede orde effecten van e-mail’ wordt genoemd. 
 193

− ‘De communicatie van secretaresses loopt langs de secretariaten van DNB. Voor 
juristen is er waarschijnlijk wel een verschil.’ 
 
Eén respondent gaf expliciet aan dat e-mail níet leidt tot het passeren van hiërarchische 
lijnen: 
 
− ‘Het is not done om de lijn te passeren. Dat is ondenkbaar. We zijn een zeer 
hiërarchische organisatie.’ 
 
Deze respondent moest zelfs lachen bij de suggestie dat binnen DNB hiërarchische lijnen 
gepasseerd zouden worden. 
 
D2.5. Discussie 
 
De vraag of gebruik van e-mail leidt tot meer contacten buiten de eigen organisatie of 
buiten het eigen organisatieonderdeel leidt in de drie onderzochte organisatie tot 
verschillende antwoorden. De respondenten van de gemeente geven aan dat er geen 
sprake is van meer contacten, de respondenten van de marine gaven aan meer contacten 
te hebben met andere delen van de organisatie en de respondenten van de marine 
benadrukten dat er meer contacten zijn buiten de eigen organisatie. Deze diversiteit toont 
aan dat de invloed van e-mail niet rechtstreeks is, maar afhankelijk is van 
intermediërende factoren zoals aard van het werk en persoonlijke voorkeur. Wel blijkt 
zowel bij de marine als bij DNB dat e-mail met name contacten over grote afstand 
bevorderd. Bij de marine gaat dat om contacten binnen de eigen organisatie – 
bijvoorbeeld onderdelen van de marine op Curaçao – terwijl dit bij DNB gaat om 
contacten buiten de eigen organisatie – bijvoorbeeld met andere centrale banken. 
De conclusie aangaande het passeren van hiërarchische lijnen is eenduidiger: in alledrie 
de onderzochte organisaties gaf een meerderheid van de respondenten aan dat 
hiërarchisch lijnen met e-mail vaker worden gepasseerd. Door de respondenten van DNB 
werd hierbij overigens gewezen op het grote belang van CC’s: passeren van hiërarchische 
lijnen is geoorloofd maar de lijn dient wel te worden geïnformeerd. 
 
D3. Betrouwbaarheid van de organisatie 
 
De respondenten is gevraagd naar de effecten van gebruik van e-mail op de 
betrouwbaarheid van de organisatie. Hierbij is een onderscheid gemaakt tussen (1) 
betrouwbaarheid van afspraken binnen de organisatie, (2) betrouwbaarheid van afspraken 
56
buiten de organisatie  en (3) betrouwbaarheid van het organisatiegeheugen. 
 
D3.1.Betrouwbaarheid binnen de organisatie 
 
De helft van de respondenten was van mening dat e-mail een positief effect heeft op de 
betrouwbaarheid van afspraken binnen de organisatie. Hierbij werd met name gewezen 
op het feit dat afspraken zwart op wit staan: 
                                                 
56
 Bij de mensen die alleen intern communiceren is alleen gevraagd naar het vertrouwen op de afspraken 
binnen de organisatie. 
 195

D3.3. Betrouwbaarheid van het organisatiegeheugen 
 
Geen van de respondenten zag e-mail als een bedreiging voor het organisatiegeheugen en 
niemand had ooit ervaren dat de organisatie in de problemen kwam doordat een e-mail 
niet kon worden teruggevonden. Sommige respondenten benadrukten dat belangrijke 
zaken niet via e-mail lopen: 
 
− ‘Belangrijke afspraken gaan per brief.’ 
− ‘Belangrijke zaken worden vastgelegd in TRIM.’ 
− ‘Als het belangrijk is, bewaar je het op papier.’ 
− “Ik heb nooit meegemaakt dat we afspraken niet konden terugvinden. Dit is wel 
een angst. Daarom doen we belangrijke contacten niet via e-mail.” 
 
Kleine problemen doen zich wel eens voor. Dit leidt echter nooit tot ernstige problemen: 
 
− ‘Ik heb een collega die heel veel weggooit. Soms vraagt ze zich dan af: hoe was 
dat ook al weer?’ 
− ‘Ik heb wel eens gezocht naar een e-mail waar meer over een zaak zou kunnen 
staan. Dit levert echter nooit echt problemen op. Het is nooit zo hard dat het gaat 
om één e-mail.’ 
 
D.3.4. Ander risico 
 
Naast bovengenoemde risico’s voor de betrouwbaarheid van de communicatie werden 
door de respondenten nog twee andere risico’s genoemd die te maken hebben met de 
verzending van e-mail: 
 
− Risico dat een bericht niet wordt gelezen: 
o ‘Een risico is dat een bericht naar een groepspostbus wordt gestuurd en dat 
dan niemand iets doet.’ 
− Risico dat een bericht niet aankomt: 
o ‘Problemen bij de verzending kunnen wel de betrouwbaarheid aantasten. 
‘Het is regelmatig voorgekomen dat mensen mailtjes missen over een 
verandering in een vergadering.’ 
 
D3.5. Discussie van betrouwbaarheid 
 
De helft van de respondenten van DNB was van mening dat de betrouwbaarheid van 
afspraken binnen de organisatie toeneemt. Dit is duidelijk lager dan bij de marine en de 
gemeente waar de respondenten (bijna) unaniem van mening waren dat de 
betrouwbaarheid van afspraken toeneemt doordat deze worden vastgelegd. De 
respondenten van DNB onderkenden wel dat afspraken nu worden vastgelegd, maar 
kenden hier minder betekenis aan toe. 
Ook ten aanzien van de betrouwbaarheid van afspraken met externe partijen zijn de 
respondenten van DNB minder positief dan de respondenten van de andere organisaties. 
Slechts een minderheid van de respondenten van DNB ziet een toename terwijl bij de 
 197

omschreef deze paradox als volgt: 
 
− ‘Het vergroot je autonomie omdat je snel kunt bepalen wie je wilt informeren. 
Tegelijk verkleint het je autonomie omdat het zo makkelijk is dat het je verplicht 
iemand te informeren.’ 
 
Een respondent benadrukte dat het wel van groot belang is dat medewerkers goed 
omgaan met deze autonomie: 
 
− ‘Autonomie is goed maar ‘mensen moeten wel doordrongen zijn van het belang 
van goed archiveren.’ 
 
D4.2. Autonomie in de uitvoering van werkzaamheden 
 
Een meerderheid – 5 van de 8 respondenten – was ook van mening dat de autonomie in 
de uitvoering van werkzaamheden door het gebruik van e-mail toeneemt. De andere drie 
respondenten zagen geen verschil. De volgende punten werden genoemd om aan te geven 
dat de autonomie in de uitvoering van werkzaamheden toeneemt: 
 
− Autonomie in tijdsbesteding: 
o ‘Je wordt minder gestoord. Je kunt zelf bepalen wanneer je iets wil doen.’ 
− Autonomie in contacten: 
o ‘Er is rechtstreeks contact met andere afdelingen.’ 
o ‘Ik heb meer autonomie in contacten met externe partijen.’ 
− Autonomie in mediumkeuze: 
o ‘Het is een extra medium. Je hebt meer mogelijkheden om te bedenken op 
welke manier je je werk wil doen.’ 
− Autonomie door vrije toegang tot informatie: 
o ‘Enorm toegenomen. Doordat je alle informatie hebt en niet bij iedereen 
hoeft te vragen hoe het zit, kun je anders werken. Nu heb je meer 
mogelijkheden om input te leveren.’ 
 
D4.3. Autonomie in de besluitvorming 
 
Een ruime meerderheid – 7 van de 8 respondenten – was van mening dat e-mail geen 
invloed heeft op de autonomie in de besluitvorming. De respondenten benadrukten dat 
besluiten worden genomen langs formele lijnen: 
 
− ‘Hiervoor gelden dezelfde structuren.’ 
− ‘Beslissingen stem je af met de lijn.’ 
 
Slechts één respondent was van mening dat e-mail ook leidt tot een toename in de 
autonomie in de besluitvorming. Deze respondent benadrukte de invloed van e-mail op 
het voortraject van besluitvorming: 
 
− ‘Vooral in het voortraject. Je kunt zaken uitzetten binnen de organisatie. Je zit niet 
 199

− Scheelt reizen: 
o ‘E-mail is tijd en plaats onafhankelijk. Vooral in de externe contacten is 
dit handig. Vroeger moest je soms een dag naar Heerlen voor een 
vergadering.’ 
− Prettige stijl van communiceren: 
o ‘Ook is het prettig dat de communicatie minder formeel is. Ik gebruik 
overigens wel een formele stijl wanneer ik dat nodig vind.’ 
o ‘Met name als ik informatie met een vrolijke noot kan versturen en een 
ontspint zich een discussie via e-mail. Ik kan vrijer schrijven.’ 
o ‘Het is wel makkelijker. Het schept ruimte voor relativerende 
opmerkingen en dat is plezieriger.’ 
 
Toch wezen verscheidene respondenten ook op ‘schaduwkanten’ van e-mail: 
 
− Information overload: 
o “Soms zucht ik wel eens als ik twee dagen ben weggeweest vanwege alle 
berichten die ik moet doorwerken.” 
− Onrust en werkdruk: 
o ‘E-mail geeft onrust maar ik vind dat niet erg. Ik ben nieuwsgierig.’ 
o ‘Door de toegenomen snelheid is de werkdruk toegenomen. Je moet snel 
reageren anders doen ze het zonder je.’ 
 
D5.2. Discussie van werkplezier 
 
Bij DNB waren alle respondenten van meningen dat e-mail een positieve bijdrage levert 
aan het werkplezier, bij de andere organisaties was ook een meerderheid van de 
respondenten deze mening toegedaan. De respondenten van DNB wezen erop dat e-mail 
het werk makkelijker maakt, het medium non-intrusive is, het reizen scheelt en de stijl 
van communicatie prettig is. Deze argumenten komen sterk overeen met de argumenten 
die door de respondenten van de andere organisaties werden genoemd. 
Toch wezen respondenten van DNB – net als respondenten van de andere onderzochte 
organisaties – ook op schaduwzijden van e-mail voor het werkplezier. Respondenten van 
DNB wezen op de information overload, onrust en werkdruk. Dergelijke argumenten 
werden ook inde andere organisaties genoemd. Daar wezen respondenten ook op een 
‘armer contact’ met collega’s. Dit argument werd door de respondenten van DNB niet 
naar voren gebracht. 
 
D6. Interne en externe verantwoording 
 
D6.1. Interne verantwoording 
 
De mening over de vraag óf e-mail een rol speelt in de interne verantwoording waren 
verdeeld. De helft van de respondenten gaf aan dat e-mail wél een rol speelt, de andere 
helft gaf aan dat e-mail geen rol speelt. Degenen aangaven dat e-mail geen rol speelt in 
de interne verantwoording, gaven aan dat hiervoor andere media worden gebruikt: 
 
 201

én de beslissing viel in mijn voordeel uit. Als het via de telefoon was 
gegaan, was het veel minder grijpbaar geweest. In deze discussie had ik 
ook een mailtje naar een contactpersoon gestuurd met ‘die klote afdeling 
van jullie’. Dat mailtje is toen teruggekomen in de discussie. Ik had dat 
nooit zo op moeten schrijven. Het medium verleidt je hier wel toe. Een e-
mail kan echter worden geforward. Dat was voor mij een les. Tijdens het 
akkefietje was ik me ervan bewust dat een zorgvuldige bewoording 
belangrijk was en dat ik de berichten goed moest bewaren.’ 
 
Een respondent wees er ook op dat hij anticipeert op interne verantwoording bij het 
bewaren van e-mail-berichten:  
 
− ‘Als een voorlichter een vraag van een journalist moet beantwoorden met mijn 
hulp, bewaar ik de e-mail goed zodat duidelijk is wat mijn aandeel was.’ 
 
D6.2. Externe verantwoording 
 
Ook hierbij is een verdeling te zien tussen degenen die wel een rol zien voor e-mail in 
verantwoording en degenen die geen rol zien. De argumentaties zijn vergelijkbaar met 
hierboven. Degenen die geen rol zien – 4 van de 8 respondenten –benadrukken dat dit 
verloopt via andere media: 
 
− ‘Dit gaat via TRIM en papier en zeker niet via e-mail. Daar zou ik e-mail niet 
voor willen gebruiken.’ 
 
Wederom zien met name de accountant en de jurist wel een rol voor e-mail in externe 
verantwoording: 
 
− Accountant: onderbouwen van oordelen: 
o ‘De externe accountant neemt steekproeven van papieren en digitale 
dossiers. Zij baseren zich immers op ons werk en moeten zich vergewissen 
dat dit goed is uitgevoerd. Zij lezen ook steekproefgewijs e-mails.’ 
o ‘Voor alle vormen van verantwoording zijn e-mails van belang als ‘audit 
evidence’.’ 
− Jurist: ex-ante verantwoording: 
o ‘Juridische oordelen worden vastgelegd. Anderen kunnen je daarop 
aanspreken. Dat is het belangrijkste van e-mail. Je hebt daarmee als jurist 
een medium in handen om je vak uit te oefenen en ook verantwoording af 
te leggen. Daar stellen mensen soms vragen over.’ 
o ‘E-mail is het vastleggen van zaken (oordeel, verklaringen, etc). Op een 
efficiënte manier kun je zaken vastleggen voor jezelf, anderen en het 
archief.’ 
 
Daarnaast gaf een medewerker aan dat e-mail soms een rol speelt in bezwaarprocedures: 
 
− ‘Ik zie wel eens e-mail-berichten in dossiers van bezwaarprocedures.’ 
 203

respondenten gaven aan dat bovengeschikten niet beter zijn geïnformeerd. Onder de 5 die 
wel van mening waren dat bovengeschikten beter zijn geïnformeerd bevonden zich zowel 
managers als medewerkers. De volgende punten werden naar voren gebracht: 
 
− Beter geïnformeerd door CC’s: 
o “Ik krijg veel CC-berichten. Dat vind ik prima. Ik weet dan ook wie het 
bericht krijgt en wie dan dus op de hoogte is. Ik lees alle berichten.” 
o ‘Ik ben als manager beter op de hoogte. Ook mijn eigen baas is beter op de 
hoogte. Door de CC is mijn baas beter geïnformeerd.’ 
o ‘Medewerkers sturen over alles wat te maken heeft met het DMS een CC 
naar mij. Dat is de enige manier waarop ik dat kan bijhouden. Zo houd ik 
het overzicht. Ik kan niet steeds met alle betrokken medewerkers daarover 
praten.’ 
o ‘Ik vind CC heerlijk. Ik wil graag veel berichten ontvangen, en ook veel 
weggooien. Ik stuur ook veel door. Andere mensen voelen zich overstelpt 
met informatie. Dat heb ik niet. Ik geef ook aan mijn medewerkers door 
dat ze mij veel mogen CC’en. Ik lees alle CC’s, zoveel zijn het er niet. Ik 
vind dat een heel handige manier om bij te blijven zonder stappen te 
nemen.’ 
o ‘Beter. Door de CC’s weet hij ’n beetje wat ik doe.’ 
o ‘Ik CC veel naar mijn baas om hem op de hoogte te houden. Ik geef zaken 
sneller door aan mijn baas. Ik heb die en die gesproken. Daardoor hoef ik 
niet allerlei verslagen te schrijven. Dit gebeurt iedere week wel een paar 
keer.’ 
− Beter geïnformeerd door directe berichten: 
o “Beter. Ik krijg af en toe berichten van mijn medewerkers.” 
 
Managers gaven aan CC’s te scannen: ze bekijken berichten globaal en reageren hier op 
wanneer ze dit nodig achten. Er lijkt sprake te zijn van een ‘monitorial manager’. De 
reactie van managers kan gaan over de inhoud van een bericht, maar ook over de toon 
van de communicatie. De volgende uitspraken illustreren dit: 
 
− ‘Ik krijg veel CC’s van medewerkers. Als ik e-mail te bot van toon vind spreek ik 
medewerkers hierop aan. Ik heb gemerkt dat e-mail een gevaarlijk medium is. 
Zaken staan zwart op wit en dat komt soms hard aan.’ 
− ‘Van de meeste e-mail over inhoudelijke zaken stuur ik een CC naar mijn baas. 
Meestal krijg ik hier geen reactie op, soms een aanvullende vraag.’ 
− ‘Indien nodig doe ik iets. Als ik de geadresseerde ben weet ik dat ze op mij 
wachten. CC’s zijn niet om te controleren. Als er een CC staat voel ik mij niet 
direct aangesproken. Dat werkt goed. Je moet wel aan medewerkers laten weten 
dat je iets hebt gelezen. Ik zeg dan: ‘Goh. Interessant!’ Dit is ook nodig om de 
medewerkers te laten weten dat je ze niet zit te controleren. 
− ‘De afdelingsdirecteur krijgt de berichten uitgeprint en geeft ze mij soms voorzien 
van geschreven commentaar terug.’ 
− ‘Mijn baas geeft bij een actie of besluit van mij vaak een korte reactie via e-mail.’ 
 
 205

DEEL E 
BEVINDINGEN EN AANBEVELINGEN 
 
E1. Beantwoording van de eerste vraag: wat kenmerkt de e-mail-praktijk? 
 
Op basis van de gepresenteerde onderzoeksresultaten kunnen nu de onderzoeksvragen 
worden beantwoord. De eerste vraag die is geformuleerd voor het onderzoek naar het e-
mail-gebruik door medewerkers van DNB luidt: 
 
3. Op welke manier maken medewerkers van DNB gebruik van e-mail? 
 
E-mail is zonder beleid geïntroduceerd in de organisatie 
Net als bij de marine en de gemeente is de introductie van e-mail in de organisatie geen 
keuze geweest die was gebaseerd op een grondige afweging van nut en voor- en nadelen 
voor de organisatie. De betrokkenheid van de top van de organisatie bij de introductie 
van e-mail was zeer beperkt. E-mail-voorzieningen werden als bijproduct bij Lotus Notes 
in de organisatie geïntroduceerd. Bij de introductie van e-mail bestond er ook geen beleid 
ten aanzien van het gebruik van e-mail en de archivering van berichten. Dit ontstond pas 
enkele jaren later. 
 
Voorzieningen DNB: State of the Art 
De faciliteiten voor digitaal documentverkeer en –beheer zijn bij DNB duidelijk 
geavanceerder dan bij de marine en de gemeente. RONDO is een applicatie die het 
mogelijk maakt om het formele documentverkeer en –beheer digitaal uit te voeren 
(compleet met accorderen van documenten). Dergelijke applicaties bestaan bij de marine 
en de gemeente nog niet. Dit betekent dat daar dit documentverkeer deels nog op papier 
en deels via e-mail plaatsvindt. Voor DNB betekent dit dat de problemen ten aanzien van 
e-mail beperkter zijn dan bij de andere organisaties. 
Ook bestaan er bij DNB – in tegenstelling tot bij de marine en de gemeente – een digitaal 
archiefsysteem. TRIM is een systeem dat voldoet aan eisen die kunnen worden gesteld 
aan digitale archivering. Documenten vanuit RONDO worden gearchiveerd in TRIM en 
e-mail-berichten ook. De andere organisaties kiezen er nog voor om e-mail op papier te 
bewaren, DNB hoeft dit niet te doen. Zij beschikken over volwaardige faciliteiten voor 
archivering van e-mail. 
Ook doorsturen van een e-mail-bericht naar het archief is eenvoudig. Medewerkers 
kunnen het bericht doorsturen en in hun eigen postbus kunnen ze dan aan een ‘vinkje’ 
zien dat het e-mail-bericht is gearchiveerd. Zo is de aansluiting tussen het e-mail-pakket 
en het digitale archiefsysteem geregeld. Een kanttekening hierbij is dat deze koppeling 
wel arbeidsintensief is voor archiefmedewerkers. Deze moeten immers de doorgezonden 
e-mail-berichten nog archiveren (plaatsen in dossier, toekennen van metadata, etc.). 
Een probleem waar DNB nog wel voor staat is de ‘capture’, het zorgen dat zakelijke e-
mail-berichten ook daadwerkelijk worden gearchiveerd. Men dacht er eerst over om 
medewerkers via een pop-up scherm e-mail te laten archiveren. Dit bleek echter 
technisch niet eenvoudig. Een volgende richting waar men aan dacht is de automatische 
capture: het systeem besluit berichten te archiveren wanneer deze bepaalde trefwoorden 
 207

geheugenfunctie: informatie wordt vastgelegd en kan later worden geraadpleegd. 
Dit is een reden voor mensen om voor e-mail te kiezen: afspraken staan zwart op 
wit en kunnen later weer worden geraadpleegd. 
− One to many. Een derde eigenschap van e-mail is de mogelijkheid om direct een 
boodschap naar vele ontvangers te sturen (one to many). Dit maakt het eenvoudig 
om met vele mensen een afspraak te maken. 
 
In de keuze voor e-mail of een schriftelijk medium valt op dat bij DNB niet zozeer een 
vergelijking met papier wordt gemaakt – al hoewel in bijzondere gevallen en ook in de 
externe communicatie papier nog wel wordt gebruikt – maar vooral met RONDO. 
Overigens zijn de afwegingen verder hetzelfde: bij formele communicatie wordt niet 
gekozen voor e-mail. 
Opvallend is dat RONDO – dat allerlei mogelijkheden biedt voor elektronische 
communicatie – e-mail niet vervangt. Er zijn geen aanwijzingen dat het gebruik van 
RONDO leidt tot een afname in het e-mail-verkeer. 
 
Gebruik van e-mail voor privé communicatie: geen probleem 
De mate van gebruik van e-mail voor privé communicatie komt overeen met de andere 
onderzochte organisaties: dit gebeurt slechts in beperkte mate. Overdadig gebruik van e-
mail voor privé doeleinden is geen probleem. 
Net als bij de andere onderzochte organisaties werd een diversiteit in soorten 
communicatie onderkend. Er is niet alleen sprake van een tegenstelling tussen 
taakgerelateerde en niet-taakgerelateerde communicatie. Het lijkt zinnig om een 
onderscheid te maken tussen e-mail-communicatie gerelateerd aan: (1) uitvoering van 
taken, (2) organisatie, (3) professie/scholing en (4) privé-aangelegenheden. 
Gebruik van de persoonlijke e-mail-postbus (bijvoorbeeld hotmail) voor zakelijke 
communicatie komt niet voor. Opvallend is dat werd gewezen op het gebruik van de 
memorystick om thuis te kunnen werken. Mogelijk zal deze manier om thuis te kunnen 
werken in de toekomst toenemen. 
 
Formaliseren van contacten in een informele stijl 
De bevindingen betreffende de stijl van de communicatie komen precies over met de 
andere organisaties. De stijl wordt informeler in taalgebruik, aanhef en compositie, maar 
dit betekent nog niet dat in e-mail alles is toegestaan. Correcte spelling en zorgvuldige 
formulering wordt op prijs gesteld. Ook wordt benadrukt dat sommige e-mail-berichten – 
afhankelijk van situatie, inhoud en geadresseerde – wel formeel in stijl zijn. 
De bevindingen van de betekenis van e-mail voor de (in)formalisering van contacten zijn 
niet eenduidig. Wat zich hier wreekt is de gebrekkige uitwerking van ‘formalisering van 
contacten’ waardoor elke respondent hier een andere invulling aan geeft. Respondenten 
die aangeven dat er sprake is van een informalisering wijzen er vooral op dat contacten 
makkelijker worden gelegd. Als medewerker kun je mailen met een directeur, terwijl dit 
voorheen wellicht lastiger was. Respondenten die benadrukken dat er sprake is van een 
formalisering geven aan dat het contact zich meer concentreert op zakelijke aspecten – 
communicatie over taken en organisatie – en er minder ruimte is voor persoonlijke 
aspecten – communicatie over privé aangelegenheden. In hoeverre er sprake is voor 
emotionele uitingen – bijvoorbeeld: ‘Dat was een heftige vergadering!’ – is niet geheel 
 209

Net als in de gemeente was de kennis over het beleid inzake het archiveren van e-mail 
groot. De omgang met het beleid verschilt echter sterk. Sommige medewerkers laten veel 
e-mail archiveren, anderen weinig. In vergelijking met de andere organisaties valt op dat 
er veel meer e-mail wordt gearchiveerd. Dit kan waarschijnlijk vooral worden 
toegeschreven aan het grotere gemak: archiveren kan via doorzending naar het archief. 
 
Gebruik van e-mail door professionals 
Een interessante bevinding bij DNB was dat e-mail-gebruik van twee ondervraagde 
professionals: een IT-auditor en een jurist nogal afweek van het gebruik door de andere 
medewerkers. Deze medewerkers zijn zich sterker bewust van de ‘schriftelijkheid’ van e-
mail. Schriftelijkheid speelt namelijk een belangrijke rol in hun professionele training. 
Dit leidt ertoe dat zij zorgvuldiger omgaan met het opstellen en verzenden van e-mail en 
ook met het beheren van e-mail. Bij de IT-auditor betekent dit dat e-mail-berichten in een 
eigen digitaal archief worden bewaard. De jurist benadrukt dat via e-mail zaken helder 
worden verwoord. Hierdoor kunnen onduidelijkheden worden voorkomen, maar kan een 
jurist ook de beperkingen van een advies aangeven. 
 
E2. Beantwoording van de tweede vraag: wat zijn de effecten van e-mail? 
 
Ook is in het onderzoek gekeken naar de effecten van gebruik van e-mail. Hiervoor was 
de volgende vraag geformuleerd: 
 
4. Wat zijn de effecten van gebruik van e-mail op het functioneren van DNB en op de 
werkbeleving van medewerkers? 
 
Effectieve, betrouwbare en minder bureaucratische organisatie 
Net als bij de marine en de gemeente zijn de medewerkers van DNB zeer positief over de 
effecten van e-mail. Snelheid van werken, efficiency van de communicatie en efficiency 
van de taak scoren duidelijk positief. Opvallend is dat respondenten minder uitgesproken 
positief waren over de effecten op de kwaliteit van het werk en de kwaliteit van de 
informatie. De respondenten van de marine en de gemeente waren ook minder 
uitgesproken over de effecten op de kwaliteit van het werk. Wel zagen deze respondenten 
een positief effect op de kwaliteit van de informatie. 
De meeste respondenten van DNB waren – net als de respondenten van de marine en de 
gemeente – niet zozeer van mening dat de kwaliteit van het werk afnam, maar ze zagen 
ook geen toename. De winst van e-mail ligt volgens de respondenten eerder in de 
snelheid en efficiency van communicatie en taakuitvoering dan in de kwaliteit ervan. 
De helft van de respondenten van DNB was van mening dat de betrouwbaarheid van 
afspraken binnen de organisatie toeneemt. Dit is duidelijk lager dan bij de marine en de 
gemeente waar de respondenten (bijna) unaniem van mening waren dat de 
betrouwbaarheid van afspraken toeneemt doordat deze worden vastgelegd. De 
respondenten van DNB onderkenden wel dat afspraken nu worden vastgelegd, maar 
kenden hier minder betekenis aan toe. 
Ook ten aanzien van de betrouwbaarheid van afspraken met externe partijen zijn de 
respondenten van DNB minder positief dan de respondenten van de andere organisaties. 
Slechts een minderheid van de respondenten van DNB ziet een toename terwijl bij de 
 211

‘monitorial manager’. De reactie van managers kan gaan over de inhoud van een bericht, 
maar ook over de toon van de communicatie. 
De verschuivende communicatiepatronen wijzen op een verandering in de 
coördinatiemechanismen van DNB. Afstemming van werkzaamheden is één van de 
kernvragen voor organisaties. In de traditionele ambtelijke organisatie speelt de 
hiërarchie een cruciale rol. Leidinggevenden richten zich op het afstemmen van de 
werkzaamheden van de verschillende ondergeschikten. Ook loopt de communicatie 
tussen verschillende organisatieonderdelen (afdelingen, directies) steeds via de 
leidinggevende. 
Gebruik van e-mail lijkt een andere vorm van afstemming te ondersteunen. Bij de 
communicatie via e-mail zien we een patroon waarin informeel en langs horizontale 
lijnen wordt gecommuniceerd, maar de hiërarchie wordt wel via CC’s op de hoogte 
gehouden. Ook lopen belangrijke besluiten via hiërarchische lijnen. Er is sprake van 
60
‘coordination in the shadow of hierarchy’ (vgl. Scharpf, 1994). In deze patronen valt 
noch een post-bureaucratische organisatie met alleen horizontale coördinatie te 
herkennen noch is sprake van verdergaande bureaucratisering. Men zou kunnen spreken 
van een light-bureaucracy: een bureaucratie die zich beperkt tot coördinatie wanneer de 
horizontale coördinatie tekort kan schieten. Dit patroon is een verdere uitwerking van wat 
ik bij de marine heb omschreven als een ‘zwerm vogels’. 
‘Coordination in the shadow of hierarchy’ leidt tot een verandering van ex-ante sturing 
naar ex-post verantwoording want leidinggevenden kunnen hun medewerkers pas 
achteraf aanspreken op hun gedrag. Een respondent hierover: “Medewerkers hebben 
61
vrijheid, maar leggen verantwoording achteraf af.” Typisch genoeg geven de 
medewerkers aan e-mail niet te gebruiken voor verantwoording. Wel maken ze door de 
CC’s monitoring door managers mogelijk. 
Dit patroon past bij het beeld dat de respondenten schetsten van de cultuur van de 
organisatie. Deze cultuur kenmerkt zich door informele omgangsnormen en open deuren. 
De besluitvorming kenmerkt zich door hiërarchische verhoudingen, nadruk op formele 
procedures en schriftelijke onderbouwing en verantwoording. E-mail kan daarmee niet 
zozeer worden gekenmerkt als een oorzaak van veranderingen in ambtelijke organisatie, 
maar eerder als een middel dat culturele veranderingen belichaamt en ondersteunt. 
 
Light-bureaucracy: autonomie en werkplezier 
Bij de gemeente en de marine was een minderheid van mening dat de autonomie in de 
omgang met informatie toeneemt, bij DNB was een kleine meerderheid van mening dat 
                                                 
60
 Scharpf (1994: 36) develops an account of social coordination based on the inter-actions which occur 
between hierarchical structures and networks of self-coordination - what Scharpf terms ‘structurally 
embedded self-co-ordination’. 
61
 Eén van de verwachtingen vooraf was dat e-mail de ministeriële verantwoordelijkheid (of op lokaal 
niveau: de politieke verantwoordelijkheid van wethouders) zou kunnen bedreigen. Informatie zou immers 
makkelijk kunnen lekken. E-mail maakt het lastig om de externe communicatie van medewerkers te 
beheersen. Uit het onderzoek komt naar voren dat centrale sturing problematisch is. De ‘zwerm vogels’ is 
in beperkte mate te sturen vanuit een centraal punt. De bevindingen ondersteunen de verwachting dat er 
makkelijker kan worden gelekt niet. Lekken via e-mail lijkt juist onwaarschijnlijk omdat uit een bericht kan 
worden afgeleid wie het heeft verstuurd. Hoewel de beheersbaarheid afneemt, neemt de transparantie van 
de communicatie toe. De mogelijkheden om ex-ante te sturen nemen af, maar de mogelijkheden om ex-post 
te controleren nemen toe. 
 213

Bij de externe verantwoording waren de verschillen tussen de organisaties nog groter: 
terwijl bijna de helft van de DNB-respondenten een relatie zag, benadrukten alle 
respondenten van de marine en bijna alle respondenten van de gemeente dat e-mail geen 
enkele rol speelt in de externe verantwoording. Bij DNB waren wederom de antwoorden 
van de twee professionals – jurist en IT-auditor – prominent. De verklaring van de 
verschillen ligt daarom ten dele in de professionele oriëntatie van deze respondenten, al 
hoewel hierbij dient te worden opgemerkt dat bij de gemeente ook een gesprek met een 
jurist heeft plaatsgevonden. 
 
Gebruik van e-mail lijkt hiermee vooral positieve gevolgen te hebben voor de effectiviteit 
en de betrouwbaarheid van de organisatie. Een kanttekening hierbij is dat slechts de 
effectiviteit en de betrouwbaarheid zijn gemeten vanuit de percepties van respondenten. 
Ook geldt dat respondenten nog steeds kiezen voor communicatie op papier wanneer het 
écht belangrijk is. Desalniettemin zijn de effecten van e-mail positief te noemen. Er 
ontstaat een organisatie waarin medewerkers meer autonomie hebben en met toch een 
hoge effectiviteit en betrouwbaarheid. 
 
E3. Aanbevelingen 
 
Op basis van het verrichte onderzoek kunnen enkele aanbevelingen worden geformuleerd 
voor DNB. De aanbevelingen zijn gericht op het verder verbeteren van e-mail-praktijken. 
De aanbevelingen zijn gebaseerd op wat in de organisatiekundige literatuur beschreven 
staat over het managen van organisaties met hoogopgeleide werknemers (zie bijvoorbeeld 
Bolman & Deal, 2003). Een centraal uitgangspunt hierbij is dat medewerkers 
gestimuleerd dienen te worden om optimaal bij te dragen aan het bereiken van de 
doelstellingen van de organisatie. Dit draagt uiteindelijk het meeste bij aan het optimaal 
functioneren van de organisatie. 
Hierbij dient te worden opgemerkt dat mijn oordeel over voorzieningen en praktijken bij 
DNB zeer positief is. Ik heb DNB – in vergelijking met de andere onderzochte 
organisaties – gekenmerkt als een best practice. Dit betekent dat ik denk dat andere 
organisaties veel kunnen leren van DNB terwijl DNB eigenlijk weinig kan leren van 
andere organisaties. 
 
1. Persoonlijke communicatie toestaan: consequenties voor e-mail-voorzieningen. 
Uit het onderzoek blijkt dat de persoonlijke communicatie niet alleen betrekking heeft op 
privé-zaken maar ook kan gelden als ‘smeerolie’ voor de organisatie. Contacten tussen 
collega’s kunnen worden versterkt en ook kan e-mail een positieve bijdrage leveren aan 
de werksfeer. Verder kan persoonlijke communicatie betrekking hebben op cursussen die 
medewerkers volgen. DNB doet er daarom goed aan om persoonlijke communicatie in 
63
beperkte mate toe te staan. 
Toestaan van persoonlijke communicatie betekent dat de organisatie een manier moet 
vinden om onderscheid te maken tussen persoonlijke en zakelijke communicatie. Dit 
                                                 
63
 Aanvullend moet er bij e-mail-archivering ook een optie zijn voor omgang met mailinglistst. Hierbij gaat 
het immers niet om persoonlijke of zakelijke post, maar eerder om een tijdschrift. Daar is een apart soort 
bewaring voor nodig. 
 215

geven van eigen verantwoordelijkheden. 
 
4. Onderken het belang van zowel werkarchieven als organisatie-archieven 
Medewerkers van DNB gebruiken de e-mail-postbus vooral als werkarchief: zij beheren 
in hun postbus de informatie die zij direct nodig hebben voor de eigen werkzaamheden. 
Het risico van deze manier van werken is dat belangrijke informatie niet ter beschikking 
komt van andere medewerkers en ter beschikking van de organisatie als geheel. Dit 
betekent onder andere dat het lastig kan zijn om taken van collega’s over te nemen, te 
leren van ervaringen van anderen, verantwoording af te leggen wanneer de betreffende 
medewerker de organisatie heeft verlaten en historisch onderzoek te verrichten naar 
werkzaamheden van DNB. Voor al deze zaken is een organisatie-archief nodig: dit 
betekent dat DNB naar een manier moet zoeken om relevante e-mail-berichten in het 
organisatie-archief te krijgen. 
De keerzijde is echter dat het belang van werkarchieven niet moet worden onderschat en 
ook niet moet worden geschaad door maatregelen die zijn gericht op het verbeteren van 
het organisatiearchief. Een formalisatie van de werkarchieven – bijvoorbeeld door een 
automatic capture van e-mail-berichten – kan ertoe leiden dat medewerkers gebruik van 
e-mail voor bepaalde aangelegenheden vermijden. De keuze voor een ander medium 
wordt dan niet gemaakt op basis van eigenschappen van het medium, maar op het 
voorkomen dat bepaalde informatie in een centraal archief belandt. Uiteindelijk kan dit 
betekenen dat medewerkers weer vaker de telefoon zullen moeten gebruiken en dat dit 
gaat ten koste van de efficiency van hun werk. Belangrijk is dat digitale media ook 
mogelijkheden creëren voor persoonlijke werkarchieven met informatie die alleen ter 
beschikking staat van de betreffende medewerker. 
 
 217

Literatuur 
 
L.G. Bolman & T.E. Deal, 2003, Reframing Organizations. Artistry, Choice, and 
Leadership, Third Edition, Jossey-Bass, San Francisco 
 
R.L. Nolan, 1979, Managing the crisis in data processing, Harvard Business Review, Vol. 
57, Nr. 2, pp. 115 – 126. 
 219

52. Is uw autonomie – de vrijheid die u heeft om dingen te doen zoals u wilt – 
toegenomen in termen van (a) omgang met informatie, (b) uitvoering van 
werkzaamheden en (c) besluitvorming? 
53. Draagt e-mail bij aan het plezier in uw werk? Maakt e-mail voor u het werk 
prettiger? 
54. Maakt e-mail het afleggen van interne en externe verantwoording (parlement, 
Rekenkamer, Ombudsman, rechters) makkelijker of moeilijker? Kunt u hier 
voorbeelden van geven? 
55. Is met gebruik van e-mail uw baas beter of slechter op de hoogte van uw 
werkzaamheden? 
 
Contingentie 
 
56. Zijn uw taken routine of ad-hoc? Gebruikt u e-mail voor routine of ad-hoc taken? 
Houdt u zich bezig met beleidsontwikkeling of beleidsuitvoering? 
57. Zou u de cultuur binnen uw organisatie omschrijven als formeel of informeel? 
Waarom? 
 
Interview over e-mail-voorzieningen en -beleid 
 
Voorgeschiedenis 
 
34. Sinds wanneer heeft uw organisatie e-mail? 
35. Wat was de reden om een e-mail systeem te implementeren? Wie was de 
‘trekker’? Was er steun van het topmanagement? 
36. Zag men e-mail als een systeem voor formele of informele communicatie? 
Verwachte men een bijdrage aan de effectiviteit en betrouwbaarheid? 
 
Inrichting van het systeem 
 
37. Wat voor netwerkvoorzieningen heeft uw organisatie? Wat voor hardware en 
software wordt er gebruikt? 
38. Wat voor e-mail systeem heeft uw organisatie? Over wat voor voorzieningen 
beschikken de medewerkers? 
39. Bestaat er een onderscheid tussen centrale, functionele en persoonlijke 
postbussen? Welke regels bestaan er over het gebruik hiervan? 
40. Heeft iedereen van het begin af aan een e-mail postbus? Welke keuzen zijn er 
gemaakt over wie wel en wie geen e-mail postbus kreeg? 
41. Kan iedereen van het begin aan zowel intern als extern e-mailen? Welke keuzen 
zijn hierover gemaakt? 
42. Zijn er regels ontwikkeld over het gebruik van e-mail? Wie heeft deze regels 
opgesteld? Wat was de reden om de regels op te stellen? Zou ik deze regels 
kunnen inzien? Op welke manier zijn deze regels bekend gemaakt? 
43. Zijn er regels gemaakt over het bewaren van e-mail? Wie heeft deze regels 
opgesteld? Wat was de reden om de regels op te stellen? Zou ik deze regels 
kunnen inzien? Op welke manier zijn deze bekend gemaakt? 
 221

CONCLUSIES: Netwerken in de schaduw van hiërarchie 
Albert Meijer (22 november 2004) 
 
Introductie 
 
In de vorige hoofdstukken zijn de resultaten gepresenteerd van de casusstudies bij de 
Admiraliteit van de Koninklijke Marine, de Bestuursdienst van een Gemeente en De 
Nederlandsche Bank. Per casus zijn conclusies en aanbevelingen gepresenteerd. De 
bevindingen waren per casus sterk vergelijkbaar, ook de aanbevelingen kwamen sterk 
overeen. In dit concluderende hoofdstuk worden de bevindingen van de drie casus 
gepresenteerd en aanbevelingen gedaan over het gebruik van e-mail in 
overheidsorganisaties. Ik eindig met een korte reflectie op het onderzoek en een 
algemene aanbeveling aan het ministerie van BZK. 
 
Bevindingen (1): e-mail-praktijken 
 
Op basis van de gepresenteerde onderzoeksresultaten kunnen nu de onderzoeksvragen 
worden beantwoord. De eerste vraag die is geformuleerd voor het onderzoek luidt: 
 
5. Op welke manier maken medewerkers van overheidsorganisaties gebruik van e-
mail? 
 
E-mail niet beschouwd als een strategisch instrument 
Uit de ontwikkeling van de e-mail-faciliteiten bij alledrie de onderzochte organisaties 
blijkt dat e-mail niet werd beschouwd als een strategisch instrument. De betrokkenheid 
van de politieke en ambtelijke top bij de implementatie van e-mail was nihil. E-mail werd 
beschouwd als een standaardonderdeel van de kantooromgeving – medewerkers hebben 
e-mail nodig net zoals ze een bureau en een telefoon nodig hebben – of geïntroduceerd 
als een bijproduct bij andere digitale systemen. In beleidsdocumenten werd soms wel 
gewezen op de mogelijke consequenties voor de communicatie met burgers, maar 
veranderingen in de interne organisatie en in de contacten met externe partijen kregen 
geen aandacht. Bij de introductie van e-mail bestond er ook geen beleid ten aanzien van 
het gebruik van e-mail en de archivering van berichten. Dit ontstond pas jaren later. 
 
Voorzieningen DNB: State of the Art 
De faciliteiten voor digitaal documentverkeer en –beheer zijn bij DNB duidelijk 
geavanceerder dan bij de marine en de gemeente. DNB beschikt over een applicatie die 
het mogelijk maakt om het formele documentverkeer en –beheer digitaal uit te voeren. 
Dergelijke applicaties bestaan bij de marine en de gemeente nog niet: daar vindt dit 
documentverkeer deels nog op papier en deels via e-mail plaats. 
Ook bestaan er bij DNB – in tegenstelling tot bij de marine en de gemeente – een digitaal 
archiefsysteem. Digitale documenten en ook e-mail-berichten worden in dit systeem 
gearchiveerd. De andere organisaties kiezen er nog voor om e-mail-berichten op papier te 
bewaren, DNB hoeft dit niet te doen. Zij beschikken over volwaardige faciliteiten voor 
archivering van e-mail. 
 223

worden gestuurd: over het geheel van alle berichten genomen zijn er dus meer ontvangers 
dan zenders. 
Medewerkers van de Bestuursdienst gebruiken e-mail vooral voor interne communicatie: 
ruim ¾ van alle berichten betreft de interne communicatie. Een opmerking die hier bij 
kan worden gemaakt is dat een analyse van andere media – telefoon, schriftelijke 
communicatie – wellicht geen ander beeld zou opleveren. Communicatie van 
medewerkers van grote organisaties is vooral intern gericht. 
Er wordt redelijk veel gebruik gemaakt van de CC-optie. 12 % van de verzonden 
berichten bevat een CC en 20 % van de ontvangen berichten. Dit wijst erop dat er vaak 
een CC wordt gestuurd naar meerdere personen. 27 % van de verzonden berichten bevat 
RE in de subjectline, 16 % van de ontvangen berichten. Dit wijst erop dat RE vooral 
wordt gebruikt in berichten aan één persoon. Medewerkers maken redelijk veel gebruik 
van de FW-optie, maar toch duidelijk minder dan van de RE-optie. Dit geldt zowel voor 
de verzonden als voor de ontvangen berichten. Ook de FW wordt vooral gebruikt om een 
bericht aan één persoon door te sturen. 
Ongeveer een kwart van de ontvangen berichten heeft een attachment en 15 % van de 
verzonden berichten. Dit is een fors deel van de gehele e-mail-correspondentie. Voor de 
archivering betekenen deze resultaten dit dat het probleem van archiveren van 
attachments niet moet worden onderschat. Een archiefoplossing moet ook zijn gericht op 
het archiveren van documenten die via e-mail worden verstuurd. 
Het kwantitatieve patroon van de secretaresse wijkt sterk af van het patroon van de 
andere medewerkers. Dit kan vooral worden toegeschreven aan het gebruik van e-mail 
voor het plannen van vergaderingen. Het ging slechts om één secretaresse dus hier 
kunnen geen conclusies uit worden getrokken. Wel kan worden opgemerkt dat het 
gebruik van e-mail door secretaresses bij de Admiraliteit sterke overeenkomsten 
vertoonde met het e-mail-patroon van de secretaresse bij de Bestuursdienst. 
 
Kwalitatieve patronen in de e-mail-communicatie 
Een kwalitatieve analyse van de e-mail-communicatie leidde tot de identificatie van 
verschillende patronen: algemene patronen, functiespecifieke patronen, patronen 
specifiek voor de professie en individuele patronen. 
 
− Algemene patronen. Twee dominante algemene patronen werden gevonden bij 
zowel de marine als de gemeente: communicatie rond vergaderingen (afspraken, 
agenda’s en notulen) en samenwerken aan documenten (concepten, commentaar 
hierop, adviezen). Bij DNB werd het patroon van samenwerken rond 
vergaderingen niet gevonden en was ook het patroon van samenwerken rond 
documenten minder sterk aanwezig. Het systeem voor digitaal documentverkeer 
heeft deze patronen grotendeels overgenomen. 
− Functiespecifieke patronen. Daarnaast  werden functiespecifieke patronen 
gevonden. Twee patronen werden bij alledrie de organisaties aangetroffen: vooral 
e-mail-gebruik door secretaresses was constant, maar ook het e-mail-gebruik van 
managers toonde duidelijke overeenkomsten. Het e-mail-gebruik van 
secretaresses concentreert zich op afspraakinformatie. Managers gebruiken e-mail 
met name voor vergaderen, doorsluizen van informatie en sturen. Daarnaast 
werden patronen gevonden voor inhoudelijke beleidsmedewerkers, 
 225

tenzij er dringende redenen zijn om de communicatie per brief te versturen. De 
belangrijkste reden om te niet kiezen voor e-mail is wanneer het gaat om formele 
communicatie. Het ontbreken van een (algemeen erkende) digitale handtekening en het 
ontbreken van een digitaal archiefsysteem, zijn redenen om niet via e-mail te 
communiceren. In de keuze voor e-mail of een schriftelijk medium valt op dat bij DNB 
niet zozeer een vergelijking met papier wordt gemaakt – al hoewel in bijzondere gevallen 
en ook in de externe communicatie papier nog wel wordt gebruikt – maar vooral met het 
systeem voor digitaal documentverkeer. Overigens zijn de afwegingen verder hetzelfde: 
bij formele communicatie wordt niet gekozen voor e-mail. 
 
Strategische communicatie 
In de interviews kwamen de volgende voorbeelden van strategische communicatie aan de 
orde: 
 
− Indekken. Een belangrijke functie van e-mail is dat de verzender later op schrift 
kan aantonen dat hij niet iets verkeerd heeft gedaan. 
− Druk uitoefenen via de hiërarchie. Een CC naar een hoger geplaatste wordt 
gebruikt om druk uit te oefenen. 
− Beïnvloeden besluitvorming in vergadering. E-mail-communicatie voorafgaand 
aan vergaderingen kan de besluitvorming in vergaderingen beïnvloeden. 
− Iemand informeren zonder dat anderen dit weten. Soms willen medewerkers 
ongemerkt anderen op de hoogte houden: dit kan via de BCC. 
 
Gebruik van e-mail voor persoonlijke communicatie: geen probleem 
De mate van gebruik van e-mail voor privé communicatie komt tussen de onderzochte 
organisaties overeen: dit gebeurt slechts in beperkte mate. Overdadig gebruik van e-mail 
voor privé doeleinden is geen probleem. Uit het onderzoek is gebleken dat een 
onderscheid tussen zakelijke en privé communicatie te eenvoudig is. In de communicatie 
via e-mail kunnen verschillende soorten communicatie worden onderkend die niet 
kunnen worden gekenmerkt als volledig zakelijk, maar ook niet volledig privé zijn. In de 
niet taakgerelateerde mail kan een onderscheid worden gemaakt in verschillende soorten 
e-mail-berichten: 
 
− Niet taak gerelateerde, maar wel organisatie gerelateerde communicatie. De 
zakelijk e-mail wordt wel gebruikt als ‘smeerolie’ van de organisatie. 
− Privé communicatie met collega’s. Soms wordt de zakelijke e-mail gebruikt voor 
persoonlijke contacten met collega’s. 
− Communicatie rond cursussen. Een andere vorm van niet-taak gerelateerd gebruik 
van e-mail, was het gebruik van e-mail bij het volgen van cursussen. 
− Communicatie gerelateerd aan de professie. Hierbij kan men bijvoorbeeld denken 
aan communicatie betreffende een vereniging van accountants. 
− Privé communicatie met anderen. Dit is privé communicatie met vrienden en 
familie die verder niets met het werk of de organisatie te maken hebben. 
 
 227

Bij respondenten van de drie organisaties werd een variëteit aan ‘triggers’ voor bewaring 
geïdentificeerd: bij ontvangst of verzending, bij afhandeling van het bericht, bij afronding 
van het project, bij een grote inbox, als de postbus vol is en ‘als mijn pet ernaar staat’. 
Interessant is dat ook werd vastgesteld dat verschillende triggers tot een verschillende 
selectie leiden: bij volle postbus grote bestanden, bij de andere triggers gaat het om de 
inhoud van de bestanden. Hieruit volgt dat organisaties moeten vermijden een volle 
postbus als trigger te gebruiken. Dit leidt tot een selectie op grootte van bestanden en niet 
op basis van inhoud. 
Respondenten ervoeren nauwelijks problemen bij het terugvinden van e-mail-berichten. 
De zoekfunctie is handig om informatie te zoeken, maar creëert geen garantie dat iemand 
alle stukken uit een dossier krijgt. Opvallend is dat mensen gewoon accepteren dat 
berichten zoekraken. Ze hebben niet het perspectief van een archivaris dat alles moet 
kunnen worden teruggevonden. Er lijkt eerder sprake van ‘risk management in action’: 
bewust worden bepaalde risico’s genomen en daarbij wordt geaccepteerd dat dit er soms 
toe leidt dat bericht weg zijn. 
 
Archivering (2): beleid bekend en gevolgd? 
Het beleid inzake het archiveren van e-mail kwam sterk overeen: archiefwaardige e-mail 
moet worden gearchiveerd. De kennis over het e-mail-beleid en het navolgen van de 
procedures verschilden sterk tussen de organisaties. Bij de marine was de kennis over het 
beleid laag maar de navolging is nog beperkter. Ook degenen die kennis hebben van het 
beleid volgen dit niet. Geen van de ondervraagde respondenten heeft ooit een bericht naar 
de registratuur gestuurd. Men doet dit niet omdat het lastig is en niemand het doet. 
Het e-mail-beleid is breed bekend bij medewerkers van de gemeente. Dit betekent echter 
niet dat e-mail-berichten systematisch worden gearchiveerd. In tegendeel. Tekenend is 
dat in 2002 slechts 7 berichten ter archivering zijn aangeboden. Uit de antwoorden van de 
respondenten blijkt dat zij niet of nauwelijks berichten laten archiveren. “Registreren? 
Wie doet daar nou aan?” 
Ook bij DNB is de kennis over het beleid inzake het archiveren van e-mail groot. De 
omgang met het beleid verschilt echter sterk. Sommige medewerkers laten veel e-mail 
archiveren, anderen weinig. In vergelijking met de andere organisaties valt op dat er veel 
meer e-mail wordt gearchiveerd. Dit kan waarschijnlijk vooral worden toegeschreven aan 
het grotere gemak: archiveren kan via doorzending naar het archief. 
 
Bevindingen (2): de effecten van e-mail 
 
Ook is in het onderzoek gekeken naar de effecten van gebruik van e-mail. Hiervoor was 
de volgende vraag geformuleerd: 
 
6. Wat zijn de effecten van gebruik van e-mail op het functioneren van 
overheidsorganisaties en op de werkbeleving van medewerkers? 
 
Efficiënte, betrouwbare en minder bureaucratische organisatie 
Medewerkers van alledrie de organisaties zijn zeer positief over de effecten van e-mail. 
Snelheid van werken, efficiency van de communicatie en efficiency van de taak scoren 
duidelijk positief. Opvallend is dat respondenten minder uitgesproken positief waren over 
 229

hiërarchisch lijnen met e-mail vaker worden gepasseerd. Door de respondenten van DNB 
werd hierbij overigens gewezen op het grote belang van CC’s: passeren van hiërarchische 
lijnen is geoorloofd maar de lijn dient wel te worden geïnformeerd. 
Een meerderheid van de respondenten was van mening dat hiërarchisch bovengeschikten 
beter zijn geïnformeerd door e-mail. Bij de marine was slechts een minderheid deze 
mening toegedaan. Een verklaring voor deze verschillen heb ik niet direct. Net als door 
de respondenten van de andere organisaties, werd het grote belang van CC’s benadrukt. 
Via CC’s worden hiërarchisch bovengeschikten geïnformeerd. Managers gaven aan dat 
CC’s te scannen: ze bekijken berichten globaal en reageren hier op wanneer ze dit nodig 
achten. Information overload wordt niet als een probleem gezien, maar als een 
omstandigheid die nieuwe vaardigheden vraagt: de vaardigheid om snel en effectief 
informatie te scannen. Er lijkt sprake te zijn van een ‘monitorial manager’. 
De verschuivende communicatiepatronen wijzen op een verandering in de 
coördinatiemechanismen. Afstemming van werkzaamheden is één van de kernvragen 
voor organisaties. In de traditionele ambtelijke organisatie speelt de hiërarchie een 
cruciale rol. Leidinggevenden richten zich op het afstemmen van de werkzaamheden van 
de verschillende ondergeschikten. Ook loopt de communicatie tussen verschillende 
organisatieonderdelen (afdelingen, directies) steeds via de leidinggevende. 
Gebruik van e-mail lijkt een andere vorm van afstemming te ondersteunen.Bij de 
communicatie via e-mail zien we een patroon waarin informeel en langs horizontale 
lijnen wordt gecommuniceerd, maar de hiërarchie wordt wel via CC’s op de hoogte 
gehouden. Ook lopen belangrijke besluiten via hiërarchische lijnen. Er is sprake van 
66
‘coordination in the shadow of hierarchy’ (vgl. Scharpf, 1994). In deze patronen valt 
noch een post-bureaucratische organisatie met alleen horizontale coördinatie te 
herkennen noch is sprake van verdergaande bureaucratisering. Men zou kunnen spreken 
van een light-bureaucracy: een bureaucratie die zich beperkt tot coördinatie wanneer de 
horizontale coördinatie tekort kan schieten. 
‘Coordination in the shadow of hierarchy’ leidt tot een verandering van ex-ante sturing 
naar ex-post verantwoording want leidinggevenden kunnen hun medewerkers pas 
achteraf aanspreken op hun gedrag. Een respondent hierover: “Medewerkers hebben 
67
vrijheid, maar leggen verantwoording achteraf af.” Typisch genoeg geven de 
medewerkers aan e-mail niet te gebruiken voor verantwoording. Wel maken ze door de 
CC’s monitoring door managers mogelijk. 
Dit patroon past bij het beeld dat de respondenten schetsten van de cultuur van ambtelijke 
organisaties. Deze cultuur kenmerkt zich door informele omgangsnormen en open 
                                                 
66
 Scharpf (1994: 36) develops an account of social coordination based on the inter-actions which occur 
between hierarchical structures and networks of self-coordination - what Scharpf terms ‘structurally 
embedded self-co-ordination’. 
67
 Eén van de verwachtingen vooraf was e-mail de ministeriële verantwoordelijkheid (of op lokaal niveau: 
de politieke verantwoordelijkheid van wethouders) zou kunnen bedreigen. Informatie zou immers 
makkelijk kunnen lekken. E-mail maakt het lastig om de externe communicatie van medewerkers te 
beheersen. Uit het onderzoek komt naar voren dat centrale sturing problematisch is. De ‘zwerm vogels’ is 
in beperkte mate te sturen vanuit een centraal punt. De bevindingen ondersteunen de verwachting dat er 
makkelijker kan worden gelekt niet. Lekken via e-mail lijkt juist onwaarschijnlijk omdat uit een bericht kan 
worden afgeleid wie het heeft verstuurd. Hoewel de beheersbaarheid afneemt, neemt de transparantie van 
de communicatie toe. De mogelijkheden om ex-ante te sturen nemen af, maar de mogelijkheden om ex-post 
te controleren nemen toe. 
 231

de respondenten aan dat e-mail invloed heeft op de interne verantwoording. De 
verschillen tussen DNB en de andere organisaties hebben ten dele te maken met het feit 
dat bij DNB de ondervraagde jurist en IT-auditor sterke meningen hierover hadden. Zij 
benadrukten het belang van e-mail bij het onderbouwen van bevindingen van een IT-
audit en bij de ex-ante verantwoording over juridische uitspraken. Daarnaast wezen 
respondenten op de day-to-day verantwoording en de verantwoording over incidenten. 
Wellicht kan het verschil tussen de organisaties worden toegeschreven aan het 
ontwikkelingsstadium: in voorzieningen vertoonde DNB de verste ontwikkeling en dit 
leidt er ook toe dat e-mail een rol gaat spelen in interne verantwoording. 
Soms lijkt er sprake van een risico-inschatting. Bij de gemeente werd door sommige 
respondenten e-mail gebruikt voor bedragen tot 1000 euro.  Als er een rechtszaak was 
gekomen, hadden deze e-mail-berichten hierin een rol gespeeld. De vraag is of deze 
gevallen wel tot een rechtszaak hadden kunnen leiden. Bedrijven zullen namelijk – 
wanneer het gaat om kleine bedragen – de zaak met een grote opdrachtgever als de 
gemeente niet op de spits willen drijven. De praktijk om berichten die betrekking hebben 
om bedragen kleiner dan 1000 euro per e-mail te sturen kan worden gekenmerkt als een 
de-facto juridische risico-analyse. Het risico op problemen is bij deze bedragen zo klein 
dat dit wel via e-mail kan. 
Bij de externe verantwoording waren de verschillen tussen de organisaties nog groter: 
terwijl bijna de helft van de DNB-respondenten een relatie zag, benadrukten alle 
respondenten van de marine en bijna alle respondenten van de gemeente dat e-mail geen 
enkele rol speelt in de externe verantwoording. Bij DNB waren wederom de antwoorden 
van de twee professionals – jurist en IT-auditor – prominent. De verklaring van de 
verschillen ligt daarom ten dele in de professionele oriëntatie van deze respondenten, al 
hoewel hierbij dient te worden opgemerkt dat bij de gemeente ook een gesprek met een 
jurist heeft plaatsgevonden. 
 
Gebruik van e-mail lijkt hiermee vooral positieve gevolgen te hebben voor de effectiviteit 
en de betrouwbaarheid van ambtelijke organisaties. Een kanttekening hierbij is dat slechts 
de effectiviteit en de betrouwbaarheid zijn gemeten vanuit de percepties van 
respondenten. Ook geldt dat respondenten nog steeds kiezen voor communicatie op 
papier wanneer het écht belangrijk is. Desalniettemin zijn de effecten van e-mail positief 
te noemen. Er ontstaat een organisatie waarin medewerkers meer autonomie hebben en 
met toch een hoge effectiviteit en betrouwbaarheid. 
 
Aanbevelingen 
 
Op basis van het verrichte onderzoek kunnen enkele aanbevelingen worden geformuleerd 
voor overheidsorganisaties. 
 
1. Sta beperkte persoonlijke communicatie toe. 
Uit het onderzoek blijkt dat de persoonlijke communicatie niet alleen betrekking heeft op 
privé-zaken maar ook kan gelden als ‘smeerolie’ voor de organisatie. Contacten tussen 
collega’s kunnen worden versterkt en ook kan e-mail een positieve bijdrage leveren aan 
de werksfeer. Verder kan persoonlijke communicatie betrekking hebben op cursussen die 
 233

Uit het onderzoek blijkt dat de medewerkers in het algemeen geen problemen ervaren ten 
aanzien van de bewaren van e-mail. In het algemeen zijn zij zeer positief over e-mail en 
hebben nooit ervaren dat zoek raken van berichten een probleem is. Wel is voor 
verschillende medewerkers het vollopen van postbussen en daarmee het noodgedwongen 
zoeken van een ander bewaarmedium een probleem. Wellicht kan bij het zoeken naar een 
nieuw systeem ook worden aangegeven dat dit probleem hiermee kan worden opgelost. 
 
5. Beschouw medewerkers als professionele informatiewerkers. 
De autonomie van medewerkers inzake het informatiebeheer neemt toe. In de toekomst 
zal dit waarschijnlijk worden ondersteund door archiveringsmethoden waarbij de 
archivering een verantwoordelijkheid van de medewerker is. Dit vereist niet alleen 
adequate systemen en vaardigheden van de medewerkers, maar ook een verhoogd 
bewustzijn. Medewerkers moeten leren dat zij verantwoordelijk zijn voor adequaat 
informatiebeheer. Het verdient de aanbeveling om hier ook in functioneringsgesprekken 
aandacht aan te besteden. Medewerkers dienen te worden getraind en beloond als 
professionele informatiewerkers. 
Voor overheidsorganisaties is het van belang de archivering van e-mail te integreren in de 
professionaliteit van medewerkers. Dit betekent dat de scholing niet het karakter moet 
hebben van het leren van eenvoudige regels. Het is juist belangrijk om met medewerkers 
een debat te hebben over kennismanagement, verantwoording en cultuur-historisch 
erfgoed. Een professionele medewerker realiseert zich dat h/zij niet alleen bewaart voor 
zichzelf maar ook voor de organisatie en de omgeving van de organisatie. Het gaat om 
het aanwakkeren van de professionele verantwoordelijkheid. 
 
6. Bottom-up beleidsontwikkeling 
Medewerkers van de Bestuursdienst hebben manieren gevonden om om te gaan met e-
mail en vanuit hun perspectief werken deze manieren. Er was geen besef van problemen. 
Dit wil niet zeggen dat er voor de organisatie geen problemen kunnen ontstaan. Er is 
immers geen sprake van systematische archivering en dit zou ertoe kunnen leiden dat 
(langetermijn) bewaarbelangen worden geschaad. Gezien de diversiteit aan 
communicatiepatronen, de vele manieren die medewerkers zelf hebben gevonden om e-
mail te beheren en de centrale positie van e-mail in hun werkzaamheden is het niet 
verstandig om van bovenaf beleid inzake het archiveren van e-mail aan medewerkers op 
te leggen. Het is cruciaal dat een beleid bottom-up wordt ontwikkeld. Het beleid dient aan 
te sluiten op de werkpraktijk van medewerkers en door hen zelf gedragen te worden. Dit 
zal betekenen dat er niet direct een oplossing wordt gevonden die voldoet aan alle eisen 
die hier vanuit een archiefwetenschappelijk perspectief aan kunnen worden gesteld. Het 
zal veeleer gaan om een groeipad waarbij medewerkers samen zoeken naar adequate 
manieren om e-mail te beheren. Een dergelijke benadering sluit aan bij het managen van 
professionals en geven van eigen verantwoordelijkheden. 
 
7. Onderken het belang van zowel werkarchieven als organisatie-archieven 
Medewerkers gebruiken de e-mail-postbus vooral als werkarchief: zij beheren in hun 
postbus de informatie die zij direct nodig hebben voor de eigen werkzaamheden. Het 
risico van deze manier van werken is dat belangrijke informatie niet ter beschikking komt 
 235

adequate systemen een rem op verdere digitale communicatie. De Nederlandsche Bank is 
wat dit betreft een voorloper die al adequate oplossingen heeft gevonden voor digitaal 
documentverkeer en -beheer. Andere overheidsorganisaties kunnen profiteren van de 
ervaringen van deze best practice. Wellicht ligt daar een rol voor het ministerie van BZK: 
het ministerie dient niet zozeer oplossingen uit te vinden als wel uitwisseling van 
gevonden oplossingen te stimuleren. 
 
 
 237

