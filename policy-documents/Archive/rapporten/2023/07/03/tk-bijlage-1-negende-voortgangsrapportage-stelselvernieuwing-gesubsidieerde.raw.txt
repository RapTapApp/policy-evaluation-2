 
 
 
 
 
 
 
 
 
 
 
 
 
 
 
 
 
 
 
 
 
 
 
Negende 
 
 
voortgangsrapportage 
 
 
stelselvernieuwing 
 
 
gesubsidieerde 
 
 
rechtsbijstand 
 
 
 
 
Periode Januari-Juni 2023 
 
1 
 

Leeswijzer 
 
In deze bijlage treft u een overzicht van de voortgang van de stelselvernieuwing gesubsidieerde 
rechtsbijstand gedurende de periode januari tot en met juni 2023. De voortgang is inzichtelijk 
gemaakt voor zes hoofddoelstellingen van de stelselvernieuwing met bijbehorende subdoelstellingen. 
Voor ieder van deze subdoelstellingen zijn de desbetreffende maatregelen toegelicht. Daarbij staan 
steeds drie vragen centraal:  
1) wat? (een korte omschrijving van de inhoud van de maatregel);  
2) waarom? (hoe de maatregel samenhangt met dan wel bijdraagt aan de doelstelling); en  
3) hoe? (wat de rechtzoekende en/of de betrokken partijen in het rechtsbijstandsveld van de 
uitvoering van de maatregel hebben gemerkt in het afgelopen halfjaar dan wel in het komende jaar 
zal/zullen merken). 
 
Versterking toegang tot het recht / coalitieakkoord p. 04 
o Borgen van rechtsbijstand voor specifieke groepen rechtzoekenden; p. 04 
o Voortzetting stelselvernieuwing, stapsgewijze implementatie pilots. p. 05 
Versterking eerstelijns rechtshulp p. 08 
o Brede, betrouwbare en toegankelijke rechtshulp voor iedereen; p. 08 
o Eerstelijns rechtshulp voor Caribisch Nederland.  p. 10  
Versterking tweedelijns rechtshulp  p. 12 
o Adequate vergoedingen voor rechtsbijstandverleners; p. 12 
o Verbetering van de doelmatigheid van tweedelijns dienstverlening. p. 14 
Burgergerichte overheid p. 16 
o Voorkomen van onnodige procedures tussen burger en overheid; p. 16 
o Bevorderen van behoorlijk procedeergedrag overheid; p. 17 
o Bevorderen van burgergerichte dienstverlening en burgergerichte  
(toepassing van) wet- en regelgeving. p. 18 
Beleidsvorming  p. 20 
o Aandacht voor zelfredzaamheid van rechtzoekenden; p. 20 
o Versterking van de sociale advocatuur; p. 20 
o Substantiële maatschappelijke bijdrage gehele advocatuur; p. 22 
o Maatregel kostenverhaal rechtsbijstand draagkrachtige veroordeelden. p. 23 
Toekomstbestendig stelsel p. 24 
o Systematische monitoring en evaluatie; signalen uit de praktijk; p. 24 
o Positionering van het Juridisch Loket in het vernieuwde stelsel;  p. 24 
o (Financieel) duurzaam en beheersbaar stelsel. p. 25 
 
 
 
 
 
3 
 

rechtsbijstand ontvangt, wijst de griffie van de rechtbank een gespecialiseerde advocaat aan. Daarnaast 
kan het voorkomen dat rechtzoekenden al een (voorkeurs) advocaat hebben, omdat er rondom de 
gezagsbeëindigende maatregel tevens personen- en familierechtelijke aspecten een rol hebben 
gespeeld. Omwille van de vrije advocaatkeuze en ter voorkoming van de betrokkenheid van meerdere 
advocaten bij gerelateerde geschillen, kan de rechtzoekende dit aangeven bij de verwezen advocaat die 
contact met hen heeft opgenomen. 
 
Gedurende de pilot wordt nauwlettend gemonitord in hoeverre de kosteloze rechtsbijstand van een 
advocaat aan ouders de benodigde juridische ondersteuning en rechtsbescherming biedt, en welke 
kosten, uitvoeringslasten en neveneffecten hiermee gepaard gaan. Op basis van de uitkomsten van de 
monitoring zal worden bezien of en, zo ja, hoe kosteloze rechtsbijstand aan ouders die betrokken zijn bij 
een kinderbeschermingsmaatregel (in het stelsel) geborgd kan worden.   
 
Subdoelstelling: Voortzetting stelselvernieuwing, stapsgewijze implementatie pilots 
 
Maatregel: terugkombijeenkomst voor en communicatie met pilots 
Op 23 maart 2023 is een terugkombijeenkomst georganiseerd voor projectleiders van (en andere 
betrokkenen bij) de pilots die hebben plaatsgevonden onder de vlag van het programma. Daarnaast zijn 
zij door middel van een communiqué geïnformeerd over het vervolgproces rondom de 
stelselvernieuwing. 
 
Tussen 2019 en 2022 heeft een pilotfase plaatsgevonden, waarin ruim dertig pilots de kans kregen om 
via experimenten en innovaties een bijdrage te leveren aan de stelselvernieuwing. Hiermee werd 
beoogd bruikbare lessen, inzichten en ervaringen uit de praktijk op te halen die benut kunnen worden 
bij de (nadere) vormgeving van het toekomstige stelsel van rechtsbijstand. Geheel in lijn met de lerende 
aanpak die is gekozen voor deze complexe maatschappelijke opgave, gericht op wat in de praktijk wérkt 
in plaats van de klassieke top-downbenadering. De pilotfase, die op 31 december 2022 is geëindigd, 
kent een veelomvattende oogst: diverse samenwerkingsvormen, methoden voor geschiloplossing , 
werkwijzen voor vroegtijdige probleemoplossing en andere innovaties zijn beproefd op verscheidene 
terreinen en in fysieke, digitale of hybride vorm. Op lokaal niveau zijn samenwerkingen ontstaan tussen 
het juridische en het sociaal domein. Eén en ander was niet mogelijk geweest zonder de inspanningen 
van degenen die vóór en achter de schermen betrokken zijn geweest bij de desbetreffende pilots. Velen 
hebben zich met veel gedrevenheid en energie ingezet om innovaties proefondervindelijk tot stand te 
brengen. Om eenieder voor die inzet te bedanken, is hen tijdens de hiervoor genoemde 
terugkombijeenkomst een inspirerende sessie aangebonden onder leiding van twee experts op het 
gebied van innoveren met pilots. Daarnaast zijn de deelnemers geïnformeerd over het vervolgproces. 
 
De afgelopen zes maanden markeerden de afronding van de pilotfase en de start van de implementatie- 
en borgingsfase. In laatstgenoemde fase worden de pilots geëvalueerd en zal op basis daarvan 
besluitvorming plaatsvinden om de opbrengsten stelselbreed te kunnen inbedden. De genoemde 
periode werd gekenmerkt door een complex geheel van in elkaar grijpende processen. Daaronder vallen 
bijvoorbeeld de voortgezette voorbereidingen van de overkoepelende evaluatie van de pilots, continue 
aandacht voor behoud van het momentum bij de betrokken initiatieven daar waar dat noodzakelijk is – 
zonder vooruit te lopen op die overkoepelende evaluatie –, de oplevering van individuele evaluaties 
vanuit de pilots en van een overkoepelend onderzoek vanuit Divosa, alsmede doorlopend overleg met 
de betrokken organisaties. Dit alles vergt goede afstemming en communicatie. In dat verband en voor 
zover van belang hebben diverse gesprekken plaatsgevonden tussen pilots en het programma. Ook in 
het vervolg van de stelselvernieuwing zal het contact met de pilots van belang blijven. 
 
 
 
5 
 

Maatregel: integraliteit innovaties in het rechtsbestel  
Vanuit het ministerie van Justitie en Veiligheid zijn gesprekken geïnitieerd met de Raad voor de 
rechtspraak om de samenhang te bevorderen tussen verschillende innovaties in het rechtsbestel. Het 
gaat daarbij specifiek om initiatieven onder de noemer van Maatschappelijk Effectieve Rechtspraak 
enerzijds en de pilots onder de vlag van het programma anderzijds (zoals het Huis van Recht, waarover 
hieronder meer). Het doel van deze gesprekken is om best practices uit te wisselen en te stimuleren dat 
ontwikkelingen op elkaar aansluiten. In de komende periode zullen deze gesprekken worden voorgezet, 
waarbij onder meer zal worden gekeken naar mogelijke succesfactoren in het kader van de 
samenwerking tussen het sociale en het juridische domein. 
 
Eén van de uitgevoerde pilots betreft ‘Huis van het Recht’ in Heerlen, waarvan het evaluatierapport 
eveneens als bijlage 1.1 bij deze voortgangsrapportage gevoegd. Deze pilot is gebaseerd op ideeën van 
het lid Van Nispen (SP). Gelet op de initiatiefnota die de heer Van Nispen over de Huizen van het Recht 
heeft ingediend (Kamerstukken II 2021/22, 35 974, nr. 2) en de uitgebreide gedachtewisseling die naar 
aanleiding daarvan tussen de minister voor Rechtsbescherming en de Tweede Kamer vorig jaar heeft 
plaatsgevonden, wordt op deze plek deze specifieke pilot belicht. Gesproken kan worden van een 
waardevolle pilot. Het Huis van het Recht is een samenwerkingsverband tussen het Juridisch Loket, de 
gemeente en de rechtbank Limburg, gericht op zaken waarbij multiproblematiek aan de orde is. De 
gezamenlijke en vroegtijdige inzet in de pilot maakte dat een gang naar de rechter meestal kan worden 
voorkomen. De betrokken partijen zijn positief over de meerwaarde voor rechtzoekenden en gaan door 
met de werkwijze. Zij zoeken aansluiting bij het programma Preventie met Gezag en het nog te 
ontwikkelen Zorg en Veiligheidscentrum Parkstad, beiden in Heerlen Noord. Het Juridisch Loket en de 
rechtbank streven naar provinciebrede dekking. Samenwerking tussen het sociale en het juridische 
domein is één van de doelstellingen van de stelselvernieuwing. De pilot Huis van het Recht levert 
waardevolle bouwstenen én inspiratie op voor de verdere invulling hiervan. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
7 
 

Maatregel: diagnose en advies over de vervolgstappen door de tweede lijn; 
Een aantal pilots, zoals ‘verbrede en verdiepte dienstverlening’, het experiment scheiden en 
‘samenwerken met het sociaal domein’, levert bruikbare ervaringen en informatie op over het 
vormgeven van diagnoses binnen de dienstverlening. Duidelijk is dat een goede intake van belang is, om 
te herkennen welke rechtzoekenden gebaat zijn bij een uitgebreidere probleemanalyse en een 
specifieke aanpak. Vervolgens is het bij de diagnose van belang dat niet alleen het juridische vraagstuk 
wordt uitgediept, maar dat rechtzoekenden ook op andere levensgebieden worden bevraagd. Ten 
slotte gaat het erom dat het advies vervolgstappen bevat, zodat de rechtzoekende – zelf of met hulp – 
de oplossing kan realiseren. Het Juridisch Loket gaat in de komende periode aan de slag met het 
vertalen van de opbrengsten m.b.t. diagnose en advies naar het toekomstige dienstverleningsconcept. 
Indien het gaat om verwijzing naar de tweede lijn wordt deze uitwerking samen met de Raad voor 
Rechtsbijstand en met tweedelijns dienstverleners opgepakt.  
 
Maatregel: meer probleemoplossend vermogen van de eerste lijn 
Een belangrijk speerpunt in de stelselvernieuwing is de vergroting van het probleemoplossend 
vermogen van de eerste lijn. In dit kader heeft het Juridisch Loket de pilot verbrede en verdiepte 
dienstverlening afgerond en geëvalueerd. Deze pilot werd uitgevoerd in de vestigingen Amersfoort en 
Rotterdam en had als doel een meer oplossingsgerichte rechtshulp te ontwikkelen die mensen beter in 
staat stelt het probleem op te lossen. 
 
Uit de eindevaluatie blijkt dat de uitgebreide dienstverlening bijdraagt aan het beter en meer oplossen 
voor rechtzoekenden door het Juridisch Loket. De interventies variëren van eenvoudige bemiddeling 
(om vanuit alle partijen een duidelijk beeld van de situatie te krijgen en na te denken over een mogelijke 
oplossing) tot het ondersteunen van de rechtzoekende wanneer het zelf niet lukt om het probleem op 
te lossen. Rechtzoekenden die zijn gesproken in het kader van de evaluatie zijn vaak tevreden over de 
uitgebreide dienstverlening. De betrokkenheid van de medewerkers van het Juridisch Loket geeft 
rechtzoekenden het gevoel er niet alleen voor te staan. Een uitgebreide diagnose vanuit wensen en 
behoeften van de rechtzoekende en niet alleen vanuit de rechten van een rechtzoekende leidt tot het 
daadwerkelijk oplossen van problemen. Er wordt eerder en gerichter geïntervenieerd door in het kader 
van de diagnosestelling de wederpartij te bellen om de zaak te verhelderen en oplossingen te vinden. 
Ook wordt de rechtzoekende ondersteund bij de te nemen vervolgstappen. Rechtzoekenden geven aan 
dat een duidelijk advies over de te nemen vervolgstappen bijdraagt aan de tevredenheid. Van de 100 
behandelde zaken is bijna de helft opgelost in de eerste lijn via een oplossing of een gesprek gericht op 
berusting. De pilot geeft een aanzet om duidelijk in beeld te brengen wat nodig is om in de eerste lijn 
vroegtijdig problemen op te kunnen lossen en wat het effect daarvan is op de rechtzoekende en de 
dienstverlening van het Juridisch Loket. 
 
Momenteel vinden er gesprekken plaats met het Juridisch Loket over de implicaties voor de brede 
dienstverlening in alle vestigingen, en wat nodig is om tot inbedding te komen. In ieder geval zijn 
voldoende tijd, goed geschoolde professionals en samenwerking met het sociaal domein en 
uitvoeringsorganisaties van de overheid belangrijke factoren. Vertegenwoordiging van rechtzoekenden 
blijft voorbehouden aan (sociaal) advocaten. 
 
Maatregel: betere bereikbaarheid van de fysieke eerste lijn op lokaal niveau voor de burgers die hulp het 
hardst nodig hebben. 
Laagdrempelige toegang tot rechtshulp veronderstelt voldoende nabijheid en bereikbaarheid van 
eerstelijnsvoorzieningen voor burgers. Dit is met name belangrijk voor burgers die geen gebruik kunnen 
maken van de online aangeboden informatie of voor wie deze informatie niet toereikend is. 
 
Rechtzoekenden die persoonlijke rechtshulp nodig hebben, bezoeken om die reden de vestigingen en 
servicepunten van het Juridisch Loket. Op steeds meer plaatsen en door verruiming van de openstelling 
9 
 

Subdoelstelling: Eerstelijns rechtshulp voor Caribisch Nederland  
 
Maatregel: opzet eerstelijnsvoorziening voor Caribisch Nederland 
Er wordt een voorziening voor eerstelijns rechtshulp (juridisch loket) in Caribisch Nederland opgezet.  
De voorziening is erop gericht om burgers op Bonaire, St. Eustatius en Saba van eerstelijns rechtshulp t e 
voorzien, op een manier die vergelijkbaar is met die van het Juridisch Loket in Europees Nederland.    
 
Burgers in Caribisch Nederland hebben in zeer beperkte mate toegang tot rechtshulp en rechtsbijstand. 
Om de toegang tot het recht in voldoende mate te waarborgen is het noodzakelijk dat mensen met 
juridische vragen terecht kunnen bij een laagdrempelige voorziening die kan voorzien in begrijpelijke 
informatie, advies, hulp en (waar nodig) doorverwijzing naar de advocatuur of hulpverlening. Een 
dergelijke voorziening ontbreekt op de eilanden.       
In het afgelopen halfjaar zijn er in samenwerking met onder meer de openbare lichamen, lokale 
partners en het Juridisch Loket belangrijke stappen gezet om de benodigde voorziening op hoofdlijnen 
scherp te krijgen. Naar verwachting zal de Tweede Kamer na de zomer 2023 concreter geïnformeerd 
kunnen worden over de contouren van de voorziening en een doorkijk kunnen krijgen naar de realisatie 
ervan.  
 
HOOFDDOELSTELLING: VERSTERKING TWEEDELIJNS RECHTSHULP 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
11 
 

anticiperende beleidsregel wordt echter gerealiseerd dat het bovenstaande beleid al per 1 juli 2023 in 
werking treedt.  
 
Sinds 1 maart 2016 hebben verdachten van een strafbaar feit recht op bijstand door een advocaat bij 
een politieverhoor. In het geval van jeugdige verdachten is de aanwezigheid van een advocaat sinds 
2019 zelfs verplicht. Bij de introductie van deze wettelijke regelingen zijn met de nodige spoed 
vergoedingen voor de rechtsbijstand door advocaten vastgesteld, waarbij destijds alleen kon worden 
uitgegaan van inschattingen. Er wordt bij de vergoeding van rechtsbijstand bij politieverhoren 
onderscheid gemaakt tussen A-, B- en C-zaken. Kort gezegd ziet dit onderscheid op de zwaarte van de 
zaak en de strafdreiging, waarbij A-zaken het zwaarst en C-zaken het minst zwaar zijn. In A-zaken wordt 
nu de rechtsbijstand bij het eerste politieverhoor voor zowel jeugdigen als volwassenen vergoed met 3 
punten. Bij B- en C-zaken is dat 1,5 punt voor jeugdigen. Dit geldt ook voor B-zaken bij volwassenen. 
Voor C-zaken komen volwassenen sowieso niet in aanmerking voor vergoeding van rechtsbijstand bij 
politieverhoor. Of vervolgverhoren voor een extra vergoeding in aanmerking komen hangt in de huidige 
systematiek af van de zwaarte van het feit en de leeftijd van de verdachte. Jeugdige verdachten in B- en 
C-zaken komen in aanmerking voor een extra vergoeding van 1,5 punt voor elk aanvullend verhoor. 
Deze regeling is gebaseerd op een tijdelijke beleidsregel die sinds september 2019 van kracht is. 
Jeugdige verdachten in A-zaken kwamen tot voor kort niet in aanmerking voor een aparte vergoeding 
van rechtsbijstand bij vervolgverhoren, omdat er in deze zaken al een hogere forfaitaire vergoeding van 
3 punten werd verstrekt. Als gevolg van een hierna nader genoemde rechterlijke uitspraak zal voortaan 
ook in A-zaken een vergoeding voor rechtsbijstand aan jeugdige verdachten bij vervolgverhoren moeten 
worden verstrekt. Dit betekent dat vanaf de datum van de uitspraak (22 december 2022) ook voor 
jeugdigen in A-zaken, conform het huidige beleid voor B- en C-zaken, 1,5 punt per vervolgverhoor wordt 
vergoed. Bij volwassen verdachten worden momenteel in het geheel geen vergoedingen verstrekt voor 
rechtsbijstand bij vervolgverhoren.  
 
In de afgelopen jaren hebben zich een aantal ontwikkelingen voorgedaan die aanleiding geven om over 
te gaan tot een aanpassing van dit beleid:  
1) De huidige regeling voor vergoeding van rechtsbijstand bij vervolgverhoren van jeugdigen is 
gebaseerd op een tijdelijke beleidsregel, die op korte termijn geformaliseerd moet worden in het Besluit 
vergoedingen rechtsbijstand. Het is echter niet wenselijk om de huidige systematiek voor jeugdigen 
(vergoeding voor elk aanvullend verhoor) te behouden, omdat dit op gespannen voet staat met het 
forfaitaire karakter van het stelsel voor gesubsidieerde rechtsbijstand. 
2) De advocatuur heeft herhaaldelijk aangegeven dat de huidige vergoeding voor advocaten bij het 
bijstaan van volwassen verdachten niet toereikend is, omdat verdachten regelmatig meer dan één keer 
worden verhoord en verhoren ook steeds langer duren. De forfaitaire vergoeding van 3 punten (A-
zaken) of 1,5 punt (B-zaken) voor alle verhoren is daarmee niet meer passend. Dit beeld wordt in grote 
lijnen bevestig door monitors van het WODC en de onlangs in het kader van het Programma 
Stelselvernieuwing Rechtsbijstand uitgevoerde ‘Verkenning vergoedingensystematiek in ZSM-zaken’. 
3) Op 22 december 2022 heeft de Rechtbank Den Haag een uitspraak gedaan over rechtsbijstand bij 
vervolgverhoren van aangehouden jeugdige verdachten in A-zaken. Kort samengevat komt deze 
uitspraak erop neer dat het beleid om bij jeugdige verdachten in A-zaken slechts het eerste verhoor te 
vergoeden strijdig is met een Europese richtlijn en dat de huidige vergoeding onredelijk en onvoldoende 
gemotiveerd is. De rechtbank heeft de vergoeding van rechtsbijstand bij vervolgverhoren van jeugdigen 
in A-zaken in de zaak waar de uitspraak op ziet vastgesteld op 1,5 punt per vervolgverhoor. Op grond 
van principiële, juridische overwegingen is tegen deze uitspraak hoger beroep ingesteld bij de Afdeling 
bestuursrechtspraak van de Raad van State. Het beroep heeft echter geen schorsende werking. Om die 
reden is de Raad voor Rechtsbijstand gevraagd tot de uitkomst in hoger beroep uitvoering te geven aan 
de uitspraak van de rechtbank.  
 
13 
 

kennis van behandelaars bij de Raad voor Rechtsbijstand en de verbetering van de uitwisseling van 
informatie tussen de Raad voor Rechtsbijstand en de advocatuur. 
 
De forfaitaire vergoedingensystematiek kent een uitzondering: de voorziening voor de vergoeding van 
rechtsbijstand in (zeer) bewerkelijke zaken (EXU-systematiek). Het overgrote deel van deze zaken 
betreft omvangrijke strafzaken. De commissie-Van der Meer heeft in haar rapport kritische 
opmerkingen gemaakt over de EXU-systematiek. In de kern kwam deze kritiek erop neer dat de Raad 
voor Rechtsbijstand onvoldoende mogelijkheden heeft om de doelmatigheid van de toegekende 
vergoeding voor extra uren te beoordelen. Deze constatering woog volgens de commissie des te 
zwaarder omdat ongeveer 30% van het budget voor gesubsidieerde rechtsbijstand in het strafrecht 
wordt uitgegeven aan zaken in de EXU-systematiek. De commissie noemde dit een ernstige 
tekortkoming in het stelsel. De maatregel is een belangrijke stap om de doelmatigheid te verbeteren via 
een betere beoordeling van EXU-aanvragen.   
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
15 
 

 
Maatregel: onderzoek oneigenlijk gebruik proceskostenvergoeding 
Het Wetenschappelijk Onderzoeks- en Documentatiecentrum (WODC) zal onderzoek doen naar 
oneigenlijk gebruik van de proceskostenvergoeding door gemachtigden.   
 
Indien een procedure wordt gevoerd met als enige of voornaamste oogmerk het verkrijgen van een 
proceskostenvergoeding, staat het belang van de burger in een procedure niet meer centraal en legt 
dit bovendien een onwenselijke druk op bestuursorganen en de rechtspraak waardoor er minder 
capaciteit resteert voor zaken waar het belang van de burger wel voorop staat. Op dit moment is nog 
onvoldoende bekend hoe dergelijk oneigenlijk gebruik herkend kan worden en welke prikkels 
wetgeving en het Besluit proceskosten bestuursrecht eventueel bevatten waardoor oneigenlijk 
gebruik van de proceskostenvergoeding gestimuleerd wordt. Hier ziet het onderzoek op.    
 
Het WODC is gevraagd om een algemeen toetsingskader te ontwikkelen dat aan de hand van een 
omschrijving en criteria duidelijk maakt in welke situaties sprake is van oneigenlijk gebruik van het 
Besluit proceskosten bestuursrecht, inzicht te verschaffen in de wijze waarop sectorale wetgeving 
oneigenlijk gebruik in de hand kan werken en inzicht te verschaffen in mogelijkheden om door 
aanpassingen in het Besluit proceskosten bestuursrecht oneigenlijk gebruik tegen te gaan. Het 
onderzoek start op korte termijn.  
 
Subdoelstelling: Bevorderen van behoorlijk procedeergedrag overheid  
 
Maatregel: onderzoek hoger beroepen ingesteld door bestuursorganen 
Het Wetenschappelijk Onderzoeks- en Documentatiecentrum (WODC) heeft onderzoek gedaan naar 
hoger beroepen ingesteld door bestuursorganen. Bij de vorige voortgangsrapportage ontving de 
Tweede Kamer de tussentijdse resultaten in de vorm van een factsheet. Inmiddels is het onderzoek 
afgerond. De eindrapportage wordt als bijlage 3 meegestuurd.  
 
Hoewel slechts in een relatief klein percentage (ruim 10%) van de hoger beroepen tussen burger en 
overheid het hoger beroep door de overheid wordt ingesteld, kunnen deze een grote impact hebben 
op burgers. Het WODC heeft daarom onderzocht hoe vaak dit voorkomt en hoe de burger hierin 
wordt begeleid.   
 
De gegevens van het onderzoek zijn verzameld aan de hand van een desk study en interviews met vijf 
bestuursorganen, zes appelcolleges en een cliëntenraad. De besluitvorming voor een bestuursorgaan 
om in hoger beroep te gaan, is gebaseerd op het bestuderen van de uitspraak van de rechter en 
overleg tussen verschillende afdelingen en ambtenaren. Uit een steekproef van gepubliceerde 
uitspraken blijkt dat de meest voorkomende grond voor het instellen van hoger beroep door een 
bestuursorgaan een verschil in interpretatie van wet- en regelgeving is. Uit de interviews blijkt dit 
motief ook. Het ontwikkelen van nieuwe jurisprudentie of een gezaghebbende uitleg van wet- en 
regelgeving speelt een grote rol. Er wordt ook genoemd dat de (financiële) gevolgen van een 
uitspraak een rol spelen. Als de gevolgen voor de organisatie beperkt zijn, zal vaak worden afgezien 
van hoger beroep. De gevolgen voor de burger spelen een zekere rol, maar niet voor elk 
bestuursorgaan. Ten slotte kunnen principiële overwegingen of de (lokale) politiek een reden zijn om 
in hoger beroep te gaan. Contact tussen burger en bestuursorgaan is er in de fase van hoger beroep 
nagenoeg niet. Dit geldt ook voor het op de hoogte brengen van het instellen van hoger beroep door 
het bestuursorgaan. Als het geschil van bezwaar naar beroep gaat, verandert de houding om een 
oplossing te vinden en wordt er weinig ruimte gezien voor informele handelingen. Contact in de 
bezwaarprocedure is in eerste instantie informeel om een besluit geaccepteerd te krijgen of 
overeenstemming te bereiken. Het begrip ‘informele aanpak’ blijkt niet goed bekend, al worden bij 
alle bestuursorganen wel informele handelingen verricht. Aan de geïnterviewde bezwaardeskundigen 
17 
 

Subdoelstelling: Bevorderen van burgergerichte dienstverlening en burgergerichte (toepassing van) 
wet- en regelgeving 
 
Maatregel: SHARE – Vind samen het alternatief 
TU Delft ontwikkelt voor en met het Juridisch Loket een hulpmiddel voor juridisch medewerkers van 
het Juridisch Loket die burgers helpen met juridische vragen en problemen. 
De overheid wil dat iedereen toegang heeft tot passende informatie, hulp en advies bij juridische 
problemen met de overheid. Veel burgers kiezen in dit soort situaties nu snel voor een juridische 
procedure, maar mogelijk passen andere vormen van hulp beter bij het oplossen van het (juridische) 
probleem. ‘Vormtaal’ zou hierbij kunnen helpen omdat het op een visuele/fysieke manier 
complexiteit begrijpelijk en bespreekbaar maakt.  
 
De pilot SHARE ontwikkelt een innovatieve methodiek die gebruikt kan worden tijdens gesprekken 
met de burger met een hulpvraag. Daarnaast versterkt de aanpak het leervermogen van de 
medewerkers van het Juridisch Loket en bij de casus betrokken bestuursorganen. 
 
Er wordt gewerkt aan een instrument dat door middel van vormtaal de deelnemers aan het gesprek 
helpt om sneller tot de kern van het probleem te komen en te zoeken naar die oplossingen waarmee 
de burger het meest geholpen is. Momenteel wordt de vormtaal ontwikkeld, die daarna op kleine 
schaal in een experimentele omgeving wordt uitgetest. Als de pilot succesvol is, zal bekeken worden 
hoe het breder toegepast kan worden.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
19 
 

vanuit het project innovatie op dit moment het geven van gastcolleges en presentaties binnen de 
rechtenopleiding. Daarnaast wordt zoals hiervoor vermeld een onderzoek uitgevoerd door studenten 
naar de doorstroom vanuit de studie naar de sociale advocatuur. 
 
-Leerstoel toegang tot het recht 
De Raad voor Rechtsbijstand zal een leerstoel toegang tot het recht in een lerend stelsel van 
gesubsidieerde rechtsbijstand instellen. De bedoeling van de leerstoel is de aandacht van de sociale 
advocatuur in het onderwijs te vergroten en daarnaast relevante kennis op te leveren over de werking 
van het stelsel van gesubsidieerde rechtsbijstand. De Raad voor Rechtsbijstand is inmiddels in gesprek 
met een universiteit om de leerstoel te bewerkstelligen. 
 
Maatregel: indexering van de vergoedingen sociaal advocaten 
In het plan van aanpak is toegezegd de Tweede Kamer te informeren over de indexering van de 
vergoedingen sociaal advocaten (Kamerstukken II 2022/23, 31753, nr. 269). Er zijn signalen vanuit de 
advocatuur dat een verhoging van de vergoedingen voor gesubsidieerde rechtsbijstand nodig is ter 
compensatie van de indexering in het stelsel die in 2023 is achtergebleven bij de hoge inflatie van 2022. 
De tarieven in het stelsel van gesubsidieerde rechtsbijstand worden jaarlijks geïndexeerd op basis van 
de wettelijke indexeringsregeling van artikel 3 van het Besluit vergoedingen rechtsbijstand 2000. Het 
indexeringspercentage is gebaseerd op de ontwikkeling in de voorgaande twee jaar van de cao-lonen, 
de volumemutatie van de toegevoegde waarde en de ontwikkeling van de consumentenprijsindex. De 
wettelijke indexeringsregeling kent geen afwijkingsmogelijkheden. Het punttarief is per 1 januari 2023 
verhoogd van € 119,40 (excl. btw) naar € 120,20, dat is een verhoging met 0,67%. De hoge inflatie vanaf 
2022 is hier dus niet in meegenomen, maar is onderdeel van de berekening van de indexering per 1 
januari 2024. Uit analyse van de indexeringsmethode is gebleken dat de indexering in de afgelopen 
jaren niet altijd nadelig uitpakte. Desalniettemin klopt het beeld dat de indexering van het punttarief in 
2023 achterblijft bij de inflatie.  
De indexering per 1 januari 2024, waarin de hoge inflatie van 2022 juist wel zal worden verwerkt, ligt 
mogelijk relatief hoog. De exacte hoogte van de indexering per 1 januari 2024 wordt, aan de hand van 
CBS-cijfers, in het najaar bepaald. Dan zal ook duidelijk worden of de indexering, zij het met enige 
vertraging, in de pas loopt met de inflatiecijfers. 
 
Maatregel: innovatie/kennisdeling binnen de sociale advocatuur versterken 
De Raad voor Rechtsbijstand heeft het project innovatie opgezet. Dit project is bedoeld voor advocaten 
en mediators en heeft tot doel bij te dragen aan de randvoorwaarden voor duurzame, kwalitatief goede 
rechtshulp en het verbeteren van mogelijkheden om duurzaam in het stelsel van de gefinancierde 
rechtsbijstand te ondernemen. De Raad voor Rechtsbijstand werkt samen in het project met Vereniging 
Sociale Advocatuur Nederland, Mediatorsfederatie Nederland, de Nederlandse Orde van Advocaten en 
een aantal advocaten en mediators. De afgelopen tijd is er onder meer een samenwerking met de 
Praktizijnsbibliotheek opgezet, waarbij een kortingsactie voor sociaal advocaten is uitgevoerd. Hieraan 
hebben ruim 300 advocaten deelgenomen. Verder zijn er twee, goed bezochte, online kenniskringen 
georganiseerd over informatie met betrekking tot de Raad voor Rechtsbijstand, zoals de portalen en 
Kenniswijzer en over marketing voor advocaten en mediators. De komende tijd zal de focus liggen op 
toegang tot juridische databanken en het opzetten van een keuzegids, terwijl bestaande initiatieven 
zoals de onlinekenniskring vanwege de vraag ernaar en het nut ervan zullen worden gecontinueerd. Ook 
zal de samenwerking om de sociale advocatuur bij studenten aan universiteiten en hogescholen voor 
het voetlicht te brengen, worden geïntensiveerd en gecoördineerd. 
 
Samen met de Raad voor Rechtsbijstand wordt momenteel onderzocht of het mogelijk is om licenties 
voor juridische databanken grootschalig in te kopen en met korting aan te bieden aan sociaal 
advocaten. Zij kunnen dit soort licenties vaak zelf niet financieel bolwerken, terwijl het wel bijdraagt aan 
het verlenen van kwalitatief goede rechtsbijstand. Het onderzoek bevindt zich nog in een verkennende 
21 
 

verder uit te bouwen. Die samenwerking krijgt vorm via een bedrijfspakket voor de sociale advocatuur, 
abonnementen op vakliteratuur met korting en verdiepende cursussen voor sociaal advocaten. Door de 
betrokkenheid van de Praktizijns-Sociëteit wordt een belangrijke stap voorwaarts gezet naar nog meer 
structurele samenwerking binnen de balie. De NOvA hoopt hiermee de samenwerking binnen de balie 
(verder) te stimuleren. Ook uit de NOvA-enquête 'maatschappelijk paspoort advocatuur' van afgelopen 
april blijkt dat de balie meer samenwerking tussen sociaal en grote kantoren wenst. 
 
Subdoelstelling: kostenverhaal rechtsbijstand draagkrachtige veroordeelden 
 
Maatregel: nader onderzoek naar mogelijkheden plaatsing in het strafrecht  
Per 1 maart 2017 is de maatregel kostenverhaal draagkrachtige veroordeelde opgenomen in de Wet op 
de rechtsbijstand. De wetgever heeft met deze maatregel willen bewerkstelligen dat de Raad voor 
Rechtsbijstand de rechtsbijstandskosten van veroordeelden, aan wie ambtshalve een toevoeging was 
verleend, kan terugvorderen als blijkt dat zij draagkrachtig waren. Bij de introductie van de maatregel is 
door de Raad voor Rechtsbijstand afgesproken dat er na een aantal jaar een onafhankelijke evaluatie 
van de maatregel zou plaatsvinden. In 2022 heeft onderzoeksbureau Significant Public een 
evaluatieonderzoek uitgevoerd naar de werking van de maatregel. Het evaluatierapport wordt als 
bijlage 1.2 bij deze voortgangsrapportage aan de Tweede Kamer gestuurd.   
 
De evaluatie ziet op de periode van 1 maart 2017 tot en met 2021. De onderzoekers constateren dat de 
doelstellingen van de maatregel maar ten dele worden behaald en dat aan de randvoorwaarden slechts 
deels wordt voldaan. Zij concluderen dat de kosten van de maatregel niet opwegen tegen de baten – 
maatschappelijk en financieel - en aanleiding geven tot kritische heroverweging van de maatregel. De 
onderzoekers doen twee aanbevelingen, waarbij uitgegaan wordt van het behoud van de maatregel. 
Aanbevolen wordt om te kijken of het mogelijk is om de informatie over de verblijfsgegevens van de 
veroordeelde te verbeteren. Daarnaast wordt aanbevolen te onderzoeken of de maatregel binnen het 
strafrechtelijke stelsel geplaatst kan worden.  
 
De komende tijd zullen de mogelijkheden worden onderzocht van plaatsing van de maatregel in het 
strafrecht. Daarbij zal zowel de weg van verhaal op het wederrechtelijk verkregen voordeel worden 
verkend, als een mogelijke proceskostenveroordeling vergelijkbaar met het civiel recht. Daarnaast zal 
worden onderzocht hoe de randvoorwaarden van de huidige maatregel verbeterd kunnen worden om 
de werking ervan te optimaliseren. In de eerste helft van 2024 wordt verwacht een goed beeld te 
hebben van de verschillenden mogelijkheden tot verbetering van de maatregel. De huidige maatregel 
zal gedurende deze periode van kracht blijven. 
 
 
 
 
 
 
 
 
 
 
 
 
 
 
 
 
23 
 

overgenomen, en wordt er in samenspraak met het Juridisch Loket gewerkt aan het borgen van een 
langjarige financiering. Met de betrokken organisaties worden gesprekken gevoerd over de vraag of er 
in de tussentijd (bij wijze van tijdelijke constructie tot de nieuwe wet er is) aanvullende maatregelen 
nodig zijn, zoals bijvoorbeeld het aangaan van een (vorm van) bestuurlijke overeenkomst. 
 
Subdoelstelling: (Financieel) duurzaam en beheersbaar stelsel 
 
In het coalitieakkoord is € 154 miljoen beschikbaar gesteld voor het versterken van de sociale 
advocatuur in lijn met scenario 1 van de commissie-Van der Meer. Hiertoe zijn per 1 januari 2022 de 
vergoedingen verbeterd voor advocaten en mediators werkzaam in het stelsel. De kosten voor de 
hogere vergoedingen conform scenario 1 bedragen (bij een gelijkblijvend aantal toevoegingen) 
structureel ongeveer € 131 miljoen per jaar. Het resterende bedrag van € 23 miljoen wordt voor 2023 
en verder onder andere ingezet voor rechtsbijstand bij vervolgverhoren, ontboden minderjarige 
verdachten en het herwaarderen van het functiehuis van het Loket. Mogelijk zouden ook de kosten 
voor het afschaffen van het beltarief van het Juridisch Loket, na afloop van het programma voor de 
jaren 2026 en verder, met de resterende middelen kunnen worden gedekt.  
 
De reiskostenvergoeding in het stelsel wordt gefaseerd aangepast. In eerste instantie wordt de huidige 
vergoeding van € 0,09 per kilometer vanaf 1 juli 2023 met een anticiperende beleidsregel verhoogd 
naar € 0,21 per kilometer, vanaf 1 januari 2024 is dat € 0,22. Omdat een anticiperende beleidsregel 
geen benadelende werking mag hebben, blijft de reiskostenvergoeding voor piketten binnen het ressort 
waar de advocaat werkzaam is € 0,37 per kilometer zo lang de beleidsregel geldt. Als de aanpassing van 
de reiskostenvergoeding is geregeld in het Besluit vergoedingen rechtsbijstand, dan zal ook de hogere 
vergoeding in piketzaken binnen het ressort worden bijgesteld naar het uniforme tarief van € 0,22 per 
kilometer. De inwerkingtreding van het aangepaste Besluit vergoedingen rechtsbijstand is voorzien 
vanaf 1 april 2024. Voor 2023 bedragen de kosten van de verhoging van de kilometervergoeding naar 
verwachting circa € 1,9 miljoen, voor 2024 circa € 3,7 miljoen en vanaf 2025 structureel ongeveer € 3,5 
miljoen per jaar. Deze kosten worden gefinancierd binnen het huidige budget voor rechtsbijstand vanuit 
de resterende middelen van het coalitieakkoord. 
 
Per Voorjaarsnota 2023 zijn de volgende wijzigingen op de begroting voorgesteld: 
-De processen en processtappen waarmee de Raad voor Rechtsbijstand uitvoering geeft aan de Wet op 
de rechtsbijstand wordt ondersteund door diverse applicaties. Het huidige applicatielandschap dat het 
desbetreffende proces ondersteunt, is sterk verouderd en een deel van de processen en processtappen 
is niet gedigitaliseerd. Omdat het continuïteitsrisico voor het operationeel houden van het WRB-
applicatielandschap toeneemt wordt het huidige applicatielandschap op korte termijn vervangen door 
een nieuw applicatielandschap. Voor uitvoering hiervan wordt vanuit de eindejaarsmarge van het 
ministerie van Justitie en Veiligheid € 21,4 miljoen beschikbaar gesteld. 
-In de achtste voortgangsrapportage is de Tweede Kamer bericht dat de looptijd van het programma 
met één jaar is verlengd, tot 1 januari 2026, en dat het wetsvoorstel aan het einde van de looptijd van 
het programma in consultatie wordt gebracht. Voor de uitvoering hiervan wordt vanuit de 
eindejaarsmarge van het ministerie van Justitie en Veiligheid € 13 miljoen ter beschikking gesteld. 
 
Met betrekking tot de Raad van Advies van de Raad voor Rechtsbijstand verdient het volgende nog 
vermelding. In de meest recente zbo-evaluatie (2021) is onder meer aanbevolen om de 
toezichthoudende taken van de genoemde Raad van Advies in overeenstemming te brengen met de 
Visie op Toezicht van het ministerie van Justitie en Veiligheid en de circulaire governance ten aanzien 
van zbo’s (BZK). Dit betekent dat het ministerie van Justitie en Veiligheid toezicht houdt op de Raad voor 
Rechtsbijstand via de planning- en begrotingscyclus. Tegen deze achtergrond is tussen de Raad van 
Advies, het ministerie van Justitie en Veiligheid en de Raad voor Rechtsbijstand, vooruitlopend op 
wijziging van de Wet op de rechtsbijstand, afgesproken om de Raad van Advies van de 
25 
 

 
27 
 

