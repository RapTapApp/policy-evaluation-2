 
 
STAAT VAN DE RECHTSHANDHAVING 
CARIBISCH NEDERLAND 2021 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
INSPECTIEONDERZOEK  
1 
 

Inhoudsopgave 
1. Inleiding 4 
2. Stand van zaken 2021 6 
2.1 Beschouwing 2021 6 
2.1.1 Overkoepelend beeld uit afgeronde inspectieonderzoeken 2021 6 
2.1.2. Lopende onderzoeken 10 
2.2 Punten van zorg 2021 10 
2.2.1 Openbaar Ministerie 11 
2.2.2 Keten(samen-)werking 11 
2.2.3 Handhavingsinstrumentarium 12 
2.3 Bemoedigende ontwikkelingen 14 
2.3.1. Beleidsagenda J&V 2021 – 2025 14 
2.3.2 Beleidsagenda 2016 – 2020 14 
2.3.3 Beleidsagenda 2021 – 2025 15 
2.3.4. Beschouwing Raad 18 
3 Samenwerking 19 
3.1 Samenwerking 19 
3.2 Uitwisseling van politie- en justitiële gegevens – wettelijk kader 19 
4. Toekomst 2022 en verder 21 
 
 
 
 
 
 
 
 
 
 
 
 
 
3 
 

Voor de Staat van 2021 heeft de Raad ervoor gekozen om de ontwikkeling van de 
rechtshandhaving te beschrijven aan de hand van de ontwikkelingen ten aanzien van een 
aantal (terugkerende) onderwerpen zoals die laatstelijk in de Staat over 2020 zijn beschreven. 
Daarnaast worden ook de laatste ontwikkelingen besproken mede aan de hand van de 
onderzoeken die de Raad in 2021 heeft uitgevoerd.  Bij die onderzoeken betrok de Raad 
nadrukkelijk ook de sturing op de uitvoering van de aanbevelingen.  
Terugkijkend op 2021 blijft de Raad met een positieve indruk achter waar het gaat om de 
ontvangst en opvolging van aanbevelingen in het algemeen. De opwaartse trend die reeds 
eerder werd geconstateerd, zet zich waarneembaar voort. 
Deze Staat bevat echter ook een aantal kernelementen die volgens de Raad tevens als 
structurele knelpunten kunnen worden beschouwd. Het gaat daarbij om de mate van sturing 
op ontwikkelingen van de organisaties en op de keten, waarbij ook de minister van J&V een 
belangrijke rol te vervullen heeft. Dit knelpunt hangt nauw samen met de andere twee 
knelpunten waar de Raad zijn focus in deze Staat op legt, namelijk de kwetsbaarheid van de 
organisaties en daarmee de keten, en, de invulling en implementatie van (afwezige) 
3
randvoorwaarden. De afstand tussen Caribisch Nederland en Den Haag lijkt steeds beter 
overbrugd en aan weerszijde van de oceaan weet men elkaar steeds beter te vinden. 
Tegelijkertijd is de realiteit dat de capaciteit van de organisaties voortdurend onder druk staat 
en is er een achterstand bij de ontwikkeling van wetgeving en daarop afgestemd beleid. Op 
deze punten ziet de Raad veel ruimte voor verbetering, waarbij snellere anticipatie en actie 
vereist is.  
  
 
 
 
 
 
 
 
 
 
 
 
3
 zie ook Staat van de rechtshandhaving 2018 t/m 2020. 
5 
 

een goed beeld gekregen van de opvolging van de aanbevelingen en de wijze waarop 
dat is gebeurd. Uit het onderzoek komt de samenwerking tussen het korps en de 
korpsbeheerder goed naar voren en geeft de uitvoering van de opvolging blijk van een 
gezamenlijke inspanning. Mede daardoor resulteerde de opvolging in een versterking 
van het korps zelf en daarmee van de rechtshandhaving in Caribisch Nederland. Ook 
kon de Raad duidelijk waarnemen dat de investeringen in opleidingen en materieel 
hun vruchten hebben afgeworpen voor de basispolitiezorg. Versterking en wijzigingen 
in de interne sturing, professionalisering van de bedrijfsvoering en verbetering van de 
communicatie tussen de teams op Saba, Sint Eustatius en Bonaire betekenen 
eveneens een positieve ontwikkeling voor het korps en de keten. Het KPCN en de 
korpsbeheerder hebben opvolging gegeven aan het gros van de aanbevelingen uit de 
vier onderzochte rapporten. Aan de opvolging van een aantal aanbevelingen wordt 
nog gewerkt. Zowel de korpsbeheerder als de korpsleiding stuurt aan op de opvolging 
van aanbevelingen. De Raad constateert echter twee knelpunten in de sturing door de 
korpsbeheerder, namelijk de fysieke afstand tussen Caribisch Nederland en Den Haag 
en een gebrek aan kennis van operationeel politiewerk aan de kant van de 
korpsbeheerder. Dit belemmert op onderdelen de uitoefening van het beheer door de 
korpsbeheerder, waaronder de sturing op aanbevelingen, en daarmee ook op de 
taakuitvoering door het KPCN. Uit de beleidsreactie op dit punt blijkt dat er voortaan 
structureel periodieke overleggen tussen het korps en de medewerkers van het 
ministerie zullen plaatsvinden, waarbij de minister zijn rol als korpsbeheerder verder 
invult. Ook zal er naar aanleiding daarvan worden gekeken in hoeverre de Nationale 
Politie in de uitvoering van onderdelen van het beheer van het KPCN een rol kan 
spelen. Daarbij zal tevens worden bezien in hoeverre uitbreiding van de ruimte van 
het korps nodig is om in de uitvoering van bepaalde beheersvraagstukken zaken 
rechtstreeks te regelen met de Nationale Politie. 
 
Opvolging aanbevelingen Justitiële Inrichting Caribisch Nederland (JICN)  
 
Het onderzoek in 2021 naar de opvolging van de aanbevelingen op het terrein van de 
JICN heeft een positief beeld opgeleverd ten aanzien van de uitvoeringscapaciteiten 
6
van de JICN. De JICN laat veel inzicht en daadkracht zien bij de opvolging van 
aanbevelingen. Daarnaast kan de JICN doorgaans goed uitleggen waarom een 
aanbeveling niet is opgevolgd. Vanuit het oogpunt van comply or explain bij 
aanbevelingen in de uitvoering getuigt dat van professionaliteit. Ten aanzien van de 
sturing vanuit het ministerie ziet de Raad echter terughoudendheid bij de betrokken 
beleidsdirectie Directie Sanctietoepassing en Jeugd (DSJ). Vanuit DSJ mag meer inzet 
en betrokkenheid verwacht worden daar waar het gaat om aanbevelingen waaraan de 
 
6
 https://www.raadrechtshandhaving.com/wp-content/uploads/2021/11/JICN-EINDRAPPORT-16-NOV-
2021.pdf  
7 
 

Alhoewel het duidelijk is dat er omtrent het beklagrecht punten van aandacht zijn, is 
aanpassing – in de vorm van een opvolging van de aanbevelingen daarover – mede 
daardoor nog niet geschied. Voor wat betreft de implementatie van een 
beroepsmogelijkheid is de Raad van oordeel dat deze discussie past binnen het kader 
van hetgeen hierna onder 2.2.3 (comply or explain) en in de beleidsagenda 2021 – 
2025 (par. 2.3.2 Randvoorwaarden) wordt overwogen.  
Hetzelfde geldt voor de aanbevolen uitbreiding van het mandaat van de CvT naar 
arrestantenzorg. Ondanks de toezegging van de minister in 2019 tot een verkenning 
daartoe, heeft die tot op heden niet plaatsgevonden. De daarvoor verantwoordelijke 
beleidsafdeling van het ministerie kon daarvoor geen verklaring geven. De Raad is van 
mening dat dit mede zijn oorzaak vindt in de beperkte mate van sturing (zie ook 
hierna onder 2.2.2). Het voorgaande past overigens ook, zoals hiervoor beschreven 
ten aanzien van de beroepsmogelijkheid, in het kader van de Randvoorwaarden als 
8
onderdeel van de beleidsagenda 2021 – 2025.   
 
 
Opvolging aanbevelingen reclassering en resocialisatie  
 
Ook bij dit onderzoek constateerde de Raad bij de opvolging van de aanbevelingen 
een goede samenwerking tussen de beleidsafdelingen van het ministerie van JenV en 
9
de Stichting Reclassering Caribisch Nederland (SRCN). Een ruime meerderheid van de 
aanbevelingen was naar tevredenheid van de Raad opgevolgd. Tegelijkertijd stuitte de 
Raad op een tweetal (hardnekkige) knelpunten. De afwezigheid van forensische zorg 
vormt nog steeds een probleem. Weliswaar wordt er door het ministerie van J&V 
onderzocht hoe dergelijke zorg lokaal kan worden ingericht, maar voor acute gevallen 
is er nog steeds geen oplossing. De aanbevolen ‘noodknop-procedure’ blijft volgens de 
Raad daarom een absolute noodzaak.  
Daarnaast keek de Raad bij het onderzoek ook specifiek naar sturing op de 
organisaties en naar de ketensamenwerking. Het traject ‘Veranderende 
sanctietoepassing’ (VerSa) werd daarbij onder de loep genomen:  
In 2019 heeft het ministerie van J&V voor een periode van drie jaar 
projectfinanciering beschikbaar gesteld voor het project ‘Veranderende 
Sanctietoepassing’. Dit project valt onder de verantwoordelijkheid van de DSJ 
(Min J&V). Ten aanzien van de sturing daarop is het beeld van de Raad 
verdeeld. Alhoewel het project in 2021 daadwerkelijk is gestart – uiteindelijk 
door initiatieven door en vanuit SRCN en JICN- heeft het gedurende de eerste 2 
 
8
 zie verder paragraaf 2.3; alsmede beleidsagenda J&V 2021-2025, p. 17 e.v. 
 
9
 https://www.raadrechtshandhaving.com/wp-content/uploads/2021/11/Eindversie-rapport-opvolging-
aanbevelingen-reclassering-16-nov-2021.pdf  
9 
 

stellen. Daar waar de Raad in de Staat van 2020 concludeerde dat nagenoeg alle organisaties 
in de basis op orde zijn, is de Raad daarbij wel de kwetsbaarheid van de organisaties blijven 
benadrukken. De Raad herkent de kwetsbaarheid – zoals ook eerder meer uitgebreid 
omschreven in de Staat van 2017, van 2018 en van 2019 - onder meer in de beperkte 
kwalitatieve en kwantitatieve bezetting bij de kleinere organisaties. Daardoor kunnen op 
zichzelf staande wijzigingen binnen een organisatie grote(re) gevolgen hebben. Dit raakt naast 
de organisatie zelf ook haar positie binnen de keten. Deze kwetsbaarheid is daarmee een 
risico voor de werking van de gehele keten hetgeen zichtbaar is geworden in de onderzoeken 
in 2021. 
 
2.2.1 Openbaar Ministerie  
 
Het parket BES van het openbaar ministerie heeft in de loop der tijd vele wijzigingen gekend. 
Feitelijk is het parket door de jaren heen in staat geweest om - met beperkte middelen - zijn 
taken te vervullen. In de tussentijd is de maatschappij – met name op Bonaire – behoorlijk 
veranderd. De bevolking is bijna verdubbeld en het toerisme heeft een enorme vlucht 
11
genomen. Ook de georganiseerde criminaliteit heeft Bonaire gevonden.  
Het is de Raad opgevallen dat het OM niet in dezelfde mate is meegegroeid, met enerzijds de 
12
maatschappelijke veranderingen en anderzijds met de groei van andere organisaties. Het 
voorgaande in combinatie met andere kwetsbaarheden binnen de organisaties (waaronder 
frequente personeelswisselingen; zie ook Staat van de rechtshandhaving 2017), hebben er 
volgens de Raad toe geleid dat het OM in 2021 zelf heeft moeten aangeven niet meer 
adequaat genoeg voor de uitoefening van zijn taken te zijn toegerust. Het behoeft geen nader 
betoog dat een dergelijke situatie uiterst onwenselijke gevolgen heeft voor het vertrouwen in 
de rechtshandhaving in de samenleving, maar ook de effectiviteit van de keten raakt. Intussen 
is begin 2022 een aantal stappen ingezet op organisatorisch vlak. De Raad spoort de minister 
van J&V als eindverantwoordelijke en de verantwoordelijken in de uitvoering aan op korte 
termijn met een geschikte oplossing te komen voor de huidige situatie en daarnaast ook met 
een structurele oplossing voor de langere termijn. Vanzelfsprekend moet de positie van het 
parket ook bezien worden vanuit het functioneren van en binnen de keten. 
 
2.2.2 Keten(samen-)werking 
 
Het aantal ‘kleine’ organisaties in Caribisch Nederland is relatief groot. De kwetsbaarheid van 
de organisaties en daarmee van de keten is daarmee voor de organisaties een gegeven. De 
bevindingen van de onderzoeken naar onder meer de aanbevelingen 
‘volwassenenreclassering en -resocialisatie’ geven een overwegend positief beeld over de 
 
11
 zie o.a. Veiligheidsbeeld BES 2018 
12
 zie noot 10 
11 
 

wetsvoorstel gereed om te worden doorgezonden naar de Rijksministerraad en 
vervolgens naar de afdeling Advies van de Raad van State.  
 
• Pilot Bibob-light   
Het streven was om de pilot medio 2022 af te ronden. Het project heeft echter 
de nodige vertraging opgelopen als gevolg van personeelswisselingen en 
(tijdelijke) verschuiving van prioriteiten vanwege Covid 19. Inmiddels wordt 
getracht de pilot weer op de rit te krijgen met als streven om medio 2022 een 
inventarisatie te kunnen maken van wat mogelijk is en wat er nog nodig is. De 
pilot is momenteel alleen gericht op Bonaire. 
 
• Aanpassing WvSv BES  
De aanpassing van het WvSv BES volgt de (aanpassingen van de) Wetboeken 
van Strafvordering van de andere landen in het Caribisch deel van het 
Koninkrijk. 
  
• Bestuurlijke boetes  
Er is een eerste verkennende fase voor een wetgevingstraject gestart. 
Het bovenstaande toont enerzijds aan dat de diverse thema’s wel in beweging zijn, en dat er 
over en weer goede ‘aanzetten tot’ worden afgesproken. Anderzijds heeft traagheid bij de 
voortgang de overhand. Voor het trage verloop worden als oorzaken aangegeven de 
beperkingen in (wetgevings-)capaciteit als gevolg van Covid-19 alsmede de soms lange 
consultatietrajecten. Dit geldt echter ook voor andere werkterreinen buiten justitie, waar de 
Raad niet direct zicht op heeft maar wel kennis van neemt. De openbare lichamen 
omschrijven hun ervaringen daarmee – begrijpelijkerwijs – als teleurstellend. De (soms 
uiterst) langzame ontwikkeling op deze onderwerpen doet de aandacht verslappen en 
frustreert hen in hun ambities om ook op lokale handhaving sterker en verder te kunnen 
inzetten, terwijl zij gedurende langere tijd regelmatig direct met de implicaties van het 
ontbreken van de voortgang worden geconfronteerd.  
Het komt de Raad voor dat het belang van deze onderwerpen rechtvaardigt dat deze 
voortvarender ter hand worden genomen, waarbij het ook wenselijk zal zijn dat de openbare 
lichamen ondersteuning krijgen in termen van menskracht op het gebied van wetgeving, 
implementatie en uitvoering.  
Deze gedachte past echter ook in een groter verband, dat door de Raad in de Staat van 2020 
als het belang van de ‘continuïteit van het algemeen kader’ werd benoemd. Het 
beleidsmatige uitgangspunt is inmiddels verschoven van ‘legislatieve terughoudendheid’ naar 
‘comply or explain’, dat erop gebaseerd is dat verschillen – ook in wet- en regelgeving – 
verklaarbaar moeten zijn. De ervaringen daarmee in de praktijk zijn wisselend. Op dit moment 
is het te vroeg om daarvan een meetbaar effect waar te nemen. In een hiernavolgende 
13 
 

Ten aanzien hiervan concludeerde de Raad in de Staat van de rechtshandhaving 2020 dat er 
sprake is van wisselende effecten. De invoering van het jeugdstrafrecht in 2020 legt een 
nieuwe fundamentele basis voor (a.) de strafrechtelijke aanpak van minderjarigen. Het (b.) 
financieel-economisch rechercheren en de aanpak van grensoverschrijdende criminaliteit 
hebben enerzijds substantieel meer aandacht gekregen dan voorheen. Anderzijds (c.) 
constateerde de Raad een gebrek aan capaciteit en een aantal andere fundamentele 
beperkingen dat aan een grotere effectiviteit in de weg staat. De Raad zal hierop terugkomen 
in het nog aan te bieden rapport van het reviewonderzoek ‘infrastructuur 
corruptiebestrijding’. Tot slot valt ten aanzien van de inzet op (d.) grensbewaking en 
personenverkeer op dat er op deze thema’s voor wat betreft Caribisch Nederland met name 
op de luchthaven sprake is van toenemende inzet. Op zee bleef de inzet van de Kustwacht 
alsmede het functioneren van radarapparatuur een punt van aandacht waarover de Raad 
reeds eerdere malen rapporteerde. 
 
2.3.3 Beleidsagenda 2021 – 2025  
 
Zoals reeds aangegeven, heeft de minister van J&V in juni 2021 de beleidsagenda voor 
Caribisch Nederland aangeboden aan het parlement. De beleidsagenda vormt tevens een 
inhoudelijke reactie op de Staat van 2020. In dat kader gaat de Raad hierna kort in op de 
inhoud van de agenda aan de hand van de daarin genoemde ‘speerpunten’ en 
14
‘randvoorwaarden’. 
I. Speerpunten beleidsagenda 
De beleidsagenda 2021-2025 benoemt vier speerpunten: 
• Georganiseerde en ondermijnende criminaliteit 
 
De beleidsagenda kondigt een intensivering aan van de aanpak van 
georganiseerde en ondermijnende criminaliteit (GOC). De instelling van een 
directeur-generaal Ondermijning bij het departement zal ook de integrale 
aanpak in Caribisch Nederland ten goede komen, zo valt uit de nota op te 
maken. Daarnaast zal worden ingezet op het versterken van de bestuurlijke 
aanpak en op de integriteit van de openbare lichamen. Met onder meer de 
versterking van het OM BES met een officier van justitie voor witwaszaken, zal 
vanuit het OM BES  een integraal plan worden opgesteld. Voorts is er aandacht 
voor het toezicht op het notariaat en de advocatuur in dit kader, mede door 
wijziging van de Wet ter voorkoming van witwassen en financieren van 
terrorisme BES.  
 
 
14
 https://www.rijksoverheid.nl/documenten/rapporten/2021/06/23/tk-bijlage-jenv-beleidsagenda-cn-def 
15 
 

van recidive, het terugdringen van de instroom in de JICN en het bevorderen 
van de uitstroom voortgezet worden. De ketenpartners werkzaam binnen de 
resocialisatie en re-integratie organisaties spelen daarbij vanzelfsprekend een 
belangrijke rol. In 2021 ging de Raad daarop uitgebreid in de reviewrapporten 
‘opvolging aanbevelingen reclassering en resocialisatie’ en ‘opvolging 
aanbevelingen JICN’.  
 
Bijzondere aandacht in de beleidsagenda krijgt de forensische zorg. Dit vormt 
al jaren een knelpunt in Caribisch Nederland. Ook binnen het onlangs 
uitgevoerde onderzoek naar de ‘evaluatie van de onderlinge regelingen 
detentiecapaciteit’ kwam dit aspect wederom naar voren.  
 
De Raad zal de ontwikkelingen op dit vlak ook in 2022 blijven monitoren. 
 In de beleidsagenda is ruimte ingebouwd voor jeugdbeleid (preventie, 
jeugdbescherming en strafrecht). Na de invoering van het jeugdstrafrecht is al 
een aantal functies aangepast, waarbij de Voogdijraad (Het Alternatief (HALT), 
de reclassering (toezicht jeugdreclassering) en Zorg en Jeugd Caribisch 
Nederland (ZJCN) invulling zijn gaan geven aan de nieuwe wettelijke taken. 
Daarnaast zijn er diverse projecten opgestart ten aanzien van de jeugd. In 2022 
zal de Raad met zijn voorgenomen onderzoek ‘nulmeting jeugdstrafrecht’ 
alsmede het reviewonderzoek ‘Preventie van jeugdcriminaliteit’ nagaan hoe 
het jeugdstrafrecht in Caribisch Nederland functioneert.  
• Crisisbeheersing  
 
Voor wat betref het toezicht op de crisisbeheersing vervult de Raad geen 
formele rol. Deze is belegd bij de Inspectie Justitie en Veiligheid.   
 
II. Randvoorwaarden beleidsagenda 
In de beleidsagenda wordt stilgestaan bij de ‘Randvoorwaarden’, die onlosmakelijk zijn 
verbonden met – en waaraan moet zijn voldaan om de vier speerpunten te kunnen uitvoeren. 
Daaronder wordt in dat kader begrepen: toegang tot het recht, gelijkwaardige wetgeving en 
beleid en de mogelijkheid en noodzaak voor informatie-uitwisseling. Daarnaast worden als 
randvoorwaarden benoemd: de beschikbaarheid en het op peil brengen/houden van 
expertise en kennis, verbetering van de randvoorwaarden voor informatie gestuurd werken, 
het vergroten van de beschikbaarheid van cijfermatige informatie uit de vreemdelingen- en 
strafrechtsketen, de samenwerking met de openbare lichamen en andere ministeries, en, 
16  
regionale samenwerking (zie ook H.3).
 
 
16
 Zie noot 2, p.17 e.v. 
17 
 

 
3 Samenwerking  
 
In het voorgaande hoofdstuk heeft de Raad onder andere stilgestaan bij de samenwerking 
binnen de justitiële keten in Caribisch Nederland.  
 In dit hoofdstuk wil de Raad een aantal aspecten van de effectiviteit en kwaliteit van de 
justitiële samenwerking binnen het Koninkrijk als geheel benoemen, mede aan de hand van 
een beschrijving van de huidige stand van zaken en van de ontwikkeling van de aspecten 
waaraan in de Staat van 2020 aandacht werd besteed. 
 
3.1 Samenwerking 
 
In de Staat van 2020 besteedde de Raad ruime aandacht aan de samenwerkingsvormen 
binnen het Koninkrijk. Er is sprake van geïnstitutionaliseerde samenwerking op basis van 
(consensus-)Rijkswetten en Onderlinge regelingen op justitieel gebied. Het Statuut biedt 
daarvoor de grondslag (o.a. art. 3 en art. 38). Daarnaast is er sprake van min of meer 
geformaliseerde afspraken voor samenwerkingsvormen, zoals het college van Korpschefs en 
het directeurenoverleg detentiewezen.  
In 2021 deed de Raad onderzoek naar de vier Onderlinge regelingen detentiecapaciteit (ORD). 
Daarin kwamen alle voornoemde vormen van samenwerking naar voren. De Raad besteedt 
daaraan ruime aandacht in het binnenkort aan de vier ministers van Justitie (en Veiligheid) 
aan te bieden rapport.  
De Raad herhaalt in deze Staat zijn oordeel dat het gezien de mogelijkheden en beperkingen 
van alle landen binnen het Koninkrijk raadzaam is om meer gebruik te maken van het Statuut. 
Het bundelen van krachten tussen de Koninkrijkslanden zou het functioneren van de 
rechtshandhavingsketen binnen het Koninkrijk kunnen bevorderen. Het Statuut is mede 
daarvoor bedoeld.  
De minister van J&V benoemt de regionale samenwerking tussen de landen in de 
beleidsagenda 2021 – 2025 tevens als een randvoorwaarde, waarop eveneens verder zal 
worden ingezet. De Raad moedigt dit van harte aan.  
 
3.2 Uitwisseling van politie- en justitiële gegevens – wettelijk kader 
 
Voortbordurend op hetgeen de Raad vorig jaar schreef over de informatiepositie en 
uitwisseling van gegevens binnen het Koninkrijk, gaat de Raad hier nader in op de 
randvoorwaarden daarvoor: het wettelijk kader. In de Staat van 2020 benoemde de Raad de 
19 
 

 
4. Toekomst 2022 en verder   
 
De Raad concludeert dat er steeds meer en beter inzicht bestaat in de knelpunten binnen de 
rechtshandhaving en hoe daaraan het hoofd kan worden geboden. 
De ontwikkelingen en resultaten in het vorige decennium dienen als goede basis voor een 
doorontwikkeling. De afstand tussen Caribisch Nederland en Den Haag lijkt steeds beter 
overbrugd. Als gevolg van Covid19 is het contact bovendien geïntensiveerd. Daardoor zijn 
sommige zaken juist sneller doorontwikkeld. De Raad ziet ook dat er sprake is van een grotere 
en nauwere betrokkenheid in het algemeen, ook op onderwerpen die al jarenlang op de 
agenda staan en waar niet veel schot in leek te zitten. Waar voorheen voornamelijk werd 
gedacht in het beheersen van de kosten en het creëren van papieren werkelijkheden vanuit 
Europees Nederland, is er anno 2021 meer oog voor de lokale omstandigheden. De 
onderlinge overeenkomsten tussen Europees en Caribisch Nederland, alsook de verschillen 
zijn duidelijker in beeld gekomen. Dit leidt ertoe dat er meer afstemming is over de manier 
waarop op een realistische wijze invulling kan worden gegeven aan de kwaliteit en 
effectiviteit van de rechtshandhaving. 
Er is op hoofdlijnen geen verschil van inzicht meer in wat er moet gebeuren ter versterking 
van de justitiële keten. Die betrokkenheid is een goed begin en de Raad is daar positief over; 
echter voor een doorontwikkeling is ook daadkracht nodig, met ander woorden opvolging 
geven in de vorm van concrete acties binnen een redelijke termijn, zoals aan de in de 
beleidsagenda opgenomen randvoorwaarden. 
De samenwerking met de openbare lichamen blijft een voortdurend punt van zorg waarvoor 
de Raad benadrukt dat niet alleen de minister van J&V hiervoor verantwoordelijk is. Het 
betreft een integrale verantwoordelijkheid van alle departementen. Voor wat betreft de 
bestuurlijke handhaving geldt bijvoorbeeld dat ook de minister en staatssecretaris van 
Binnenlandse Zaken en Koninkrijksrelaties een belangrijke rol hebben te vervullen. Ook op het 
terrein van jeugdbeleid zijn meerdere ministers aan zet, waaronder Volksgezondheid Welzijn 
en Sport. 
Voor wat betreft de regionale samenwerking ziet de Raad steeds meer toenadering op gang 
komen, zowel in de uitvoering als op ambtelijk niveau. De Raad ziet deze ontwikkelingen als 
belangrijke stappen voorwaarts.  
Met de beleidsagenda 2021 – 2025 zet de minister van J&V een duidelijke visie uiteen. De 
Raad ziet de ontwikkeling met grote belangstelling tegemoet en spreekt de hoop uit dat de 
boodschap van deze Staat van de rechtshandhaving 2021 kan bijdragen aan de 
verwezenlijking van de speerpunten en daarnaast verdere aanknopingspunten biedt voor de 
uitwerking en implementatie van de randvoorwaarden.  
21 
 

 
 
 
 
    
 
  
 
 
 
 
 
 
 
 
 
 
 
 
 
 
 
 
 
Colofon 
 
   Raad voor de rechtshandhaving 
 
   info@rrh-cn.org 
 
www.raadrechtshandhaving.com 
 
 
 
April 2022 
 
 
 
 
Colofon 
 
  Raad voor de rechtshandhaving 
 
    
 
 
 
23 
 

