 
RAMINGSTOELICHTINGEN 
 
 
Toelichtingen op de ramingen van de budgettaire effecten  
van de wetsvoorstellen uit het 
 
pakket Belastingplan 2024 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

10 Wet Overige fiscale maatregelen 2024 50 
10.1 Reparatie lucratief belang 51 
10.2 Aanpassingen excessief lenen 52 
10.3 Versterking aanpak dividendstripping 53 
10.4 Aanpassen verhoudingsgetal voor meenemen verliezen bij geruisloze terugkeer 54 
11 Wet Fiscale klimaatmaatregelen glastuinbouw 2024 55 
11.1 CO2 Heffing glastuinbouw 56 
11.2 Afschaffen verlaagde energiebelastingtarieven voor de glastuinbouwsector 57 
11.3 Beperken vrijstelling elektriciteitsopwekking 58 
12 Wet aanpassing fiscale bedrijfsopvolgingsfaciliteiten 2024 59 
12.1 Aanpassen vrijstelling goingconcernwaarde BOR 60 
12.2 Afschaffen van doelmatigheidsmarge BOR en DSR ab 61 
12.3 Aanpassen keuzevermogen BOR en DSR ab 62 
12.4 Afschaffen dienstbetrekkingseis en invoering minimumleeftijd verkrijger bij schenkingen BOR en DSR 
ab 63 
12.5 Uitsluiten aan derden verhuurde onroerende zaken BOR en DSR ab 64 
13 Wet aanpassing nabestaandenregeling hersteloperatie toeslagen 65 
14 Wet tijdelijke regeling herziene aangifte inkomstenbelasting 66 
15 Wet fiscale klimaatmaatregelen industrie en elektriciteit 67 
15.1 Afschaffen vrijstellingen voor metallurgische en mineralogische procedés 68 
15.2 Minimum CO2-prijs elektriciteitssector en de industrie 69 
15.3 Afschaffing vrijstelling duaal verbruik en non-energetisch gebruik kolen 70 
16 Certificering van het CPB 71 
 
  

3 Belastingplan 2024 

3.2 Derdengelden notaris en gerechtsdeurwaarder scharen onder spaargeld 
 
Korte beschrijving van de maatregel 
Het aandeel in een derdengeldenrekening van een notaris of een gerechtsdeurwaarder is een vermogensrecht 
dat onder de huidige regels van box 3 in de categorie ‘overige bezittingen’ valt. Meestal staat dit vermogen op 
een bankrekening. De categorie banktegoeden past daarom voor wat betreft het rendement beter bij dit 
vermogensbestanddeel dan de categorie ‘overige bezittingen’. Het is mogelijk om deze vermogensrechten per 
2023 onder de categorie banktegoeden te plaatsen. Belastingplichtigen moeten dan wel – net als nu – hun 
aandeel in een derdengeldenrekening van een notaris of van een gerechtsdeurwaarder zelf in de aangifte 
invullen. Het vooraf invullen van deze gegevens is niet mogelijk. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2023 2024 2025 2026 2027 Struc. 
Derdengelden notaris scharen onder spaargeld -5 
-5 -5 -5 0 0 
 
Kern van de raming 
Geld van belastingplichtigen op derdenrekeningen bij de notaris of bij de gerechtsdeurwaarder ten behoeve 
van een in box 3 belastbaar vermogensbestanddeel wordt onder de huidige regels van box 3 gekwalificeerd als 
‘overige bezittingen’. Op deze vermogenscategorie wordt een forfaitair rendement toegepast, een percentage 
dat gebaseerd is op het langjarige rendement op aandelen, obligaties en onroerende zaken. Uit cijfers 
afkomstig van de renseigneringsstroom van de Belastingdienst blijkt dat circa 99% van het saldo van deze 
rekeningen op spaarrekeningen staat.  
In lijn met de toezegging om het aandeel in het reservefonds van een VvE als banktegoed te behandelen4, stelt 
het kabinet daarom voor om ook het aandeel in een derdenrekening van een notaris en van een 
gerechtsdeurwaarder als zodanig te belasten, namelijk tegen het forfait op bank- en spaartegoeden. Om de 
budgettaire effecten van deze maatregel in kaart te brengen, is eerst het belastbaar vermogen in box 3 geschat 
op basis van gegevens van de Belastingdienst en nadien de effecten van het wijzigen van het forfait 
doorgerekend. Let wel, deze maatregel wordt met terugwerkende kracht ingevoerd voor 2023. Per 2027 is 
voorzien dat het stelsel werkelijk rendement wordt ingevoerd. De derving voor dat jaar evenals de structurele 
derving is om die reden gelijk gesteld aan € 0. 
 
 
4
 Kamerstukken II 2022/23, P, nr. T2000000226, p. 30/31. 

3.4 Niet indexeren heffingvrije vermogen en vervroegen verhoging tarief box 3 
 
Korte beschrijving van de maatregel 
Het kabinet stelt voor om het tarief in box 3 in 2024 met 1%-punt te verhogen. In het Belastingplan 2023 is 
bepaald dat het tarief in box 3 met ingang van 1 januari 2024 stijgt van 32% naar 33%, en met ingang van 1 
januari 2025 stijgt naar 34%. Door de voorgestelde maatregel in dit wetsvoorstel wordt het tarief al met ingang 
van 1 januari 2024 verhoogd tot 34%. Daarnaast stelt het kabinet voor om het heffingvrije vermogen in box 3 
niet te indexeren met ingang van 1 januari 2024. Daardoor blijft het heffingvrije vermogen € 57.000 (€ 114.000 
voor fiscale partners gezamenlijk).  
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Uitstel werkelijk rendement 0 0 -395 0 0 
Niet indexeren heffingvrije vermogen en verhogen 
235 89 89 0 0 
tarief  
 
Kern van de raming 
Het uitstel van werkelijk rendement betekent dat de eerder geraamde derving voor de overbruggingswetgeving 
een jaar langer van kracht is. Deze raming is op basis van nieuwe aangiftecijfers van belastingjaar 2020 
geactualiseerd en komt nu uit op € 395 miljoen. In 2024 wordt het tarief verhoogd met 1%-punt ten opzichte 
van het basispad, waarmee het uitkomt op 34%. Dit levert in 2024 eenmalig € 146 miljoen op. Onderstaande 
tabel toont een overzicht van de tarieven per jaar. Zonder maatregelen zou het heffingvrije vermogen vanwege 
indexatie zijn uitgekomen op € 62.643. De indexatie wordt teruggedraaid, wat neerkomt op een beleidsmatige 
verlaging van € 5.643 in 2024. Dit levert jaarlijks € 89 miljoen op. Ook de ramingen van deze maatregelen zijn 
gebaseerd op aangiftegegevens van de Belastingdienst uit het jaar 2020.  
 
2023 2024 2025 2026 
Tarieven box 3 
34% 
Basispad  32% 33% 34% 
34% 
Na Belastingplan 2024 32% 34% 34% 
 

3.6 Wijziging IACK co-ouderschap 
 
Korte beschrijving van de maatregel 
6
In een arrest van de Hoge Raad van 30 september 2022 is geoordeeld dat het tegelijkertijd behoren tot beide 
huishoudens voor de IACK moet worden beoordeeld binnen een periode van 6 maanden in plaats van een 
kalenderjaar. Hierdoor bestaat er al recht op IACK als een co-ouder 78 dagen in een kalenderjaar voor een kind 
zorgt. Omdat dit niet in lijn is met het doel en strekking van de IACK en de regeling voor co-ouderschap, 
namelijk dat de zorg in gelijke mate wordt verdeeld, wordt de wet aangepast. In de Wet IB 2001 wordt 
vastgelegd dat het kind tegelijkertijd tot het huishouden van diens beide ouders behoort indien hij ten minste 
156 dagen van het kalenderjaar in elk van beide huishoudens verblijft. Ter vereenvoudiging komt de eis in de 
Uitvoeringsregeling IB dat sprake moet zijn van een doorgaans repeterend ritme te vervallen. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2022 2023 2024 2025 Struc. 
Arrest HR en aanpassingen co-ouderschap IACK  -2 -2 0 0 0 
 
Kern van de raming 
Voor de raming van de derving als gevolg van het arrest is aangesloten bij de informatie die is verzameld voor 
een eerdere verruiming van de co-ouderschapsregeling in het Belastingplan 2021. In lijn met deze informatie is 
verondersteld er een groep van 1.900 ouders is met een co-ouderschapsregeling die voor het arrest niet 
voldeed aan de criteria voor recht op IACK. De dageneis wordt door het arrest fors versoepeld dus een 
aanzienlijk deel van deze groep krijgt mogelijk nu wel recht op IACK, maar tegelijkertijd is het aannemelijk dat 
er een groep huishoudens resteert zonder IACK vanwege diverse andere redenen. Daarom is verondersteld dat 
50% van deze 1.900 ouders ook daadwerkelijk profiteert van de verruiming als gevolg van de uitspraak. 
Vermenigvuldigd met het gemiddelde verzilverde bedrag IACK voor alleenstaande ouders leidt dit tot een 
derving van € 2 miljoen in 2022 en 2023. 
 
De structurele opbrengst vanaf 2024 is € 0, omdat de wetsaanpassing per 1 januari 2024 ervoor zorgt dat het 
recht op IACK weer in lijn is met de situatie voor het arrest. De eis dat de verdeling van zorg in een repeterend 
ritme moet plaatsvinden heeft naar verwachting een verwaarloosbaar budgettair effect. Het is in de praktijk 
onwaarschijnlijk dat er veel co-ouderschapsregelingen met betrekking tot jonge kinderen en werkende ouders 
zijn vastgelegd zonder structuur of ritme.   
 
 
 
6
 HR 30 september 2022, ECLI:NL:HR:2022:1345. 

3.8 Verruiming vrijstelling OV-abonnementen en voordeelurenkaarten 
 
Korte beschrijving van de maatregel 
Tijdens de behandeling van het belastingplan 2023 is de Motie van Kamerlid De Jong en Van Ginniken 
aangenomen. Deze motie verzoekt de regering om te onderzoeken hoe werkgevers beter gefaciliteerd kunnen 
worden om hun werknemers OV-abonnementen te verstrekken. Voorgesteld wordt om het privégebruik van 
een abonnement dat wordt vergoed, verstrekt of ter beschikking wordt gesteld te vereenvoudigen door deze 
gericht vrij te stellen.  
 
Dat betekent dat een OV-abonnement of voordeelurenkaart altijd onbelast kan worden aangeboden mits het 
aannemelijk is dat het OV-abonnement dan wel de voordeelurenkaart ook (in welke mate dan ook) voor 
zakelijke reizen (waaronder woon-werkverkeer) zal worden gebruikt. Als dat het geval is, hoeft een werkgever 
geen registratie van privé- en zakelijk gebruik meer bij te houden om in aanmerking te komen voor de 
vrijstelling. Hiermee is een vereenvoudiging ten opzichte van de huidige situatie beoogd. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Verruiming vrijstelling OV-abonnementen en 
voordeelurenkarten -18 -18 -18 -18 -18 
 
Kern van de raming 
Voor werkgevers die momenteel een OV-abonnement ter beschikking stellen verandert er door de maatregel 
in dit opzicht niks in de verschuldigde loonbelasting. Er is geen loonbelasting verschuldigd over de OV-kaart 
zolang deze ook zakelijk gebruikt wordt. Voor werkgevers die nu een OV-abonnement vergoeden of 
verstrekken vervalt de nacalculatie van de kosten voor zakelijke reizen. Ook als de kosten voor zakelijke reizen 
lager zijn dan de waarde van de OV-kaart, zijn deze voortaan onbelast voor de loonbelasting zolang mede 
zakelijk gereisd is. Dit levert een budgettaire derving op. De hoogte van de budgettaire derving is de 
loonbelasting die nu wordt afgedragen over het privévoordeel (waarde OV-kaart min kosten zakelijke reizen) 
van vergoede en verstrekte OV-kaarten. 
De raming is daarmee een product van de volgende factoren, waarvan de hoogte zoveel mogelijk onderbouwd 
is door diverse onderzoeken en andere bronnen. 
- 8.403.000 werknemers in Nederland 
- 12% werknemers met OV-kaart van werkgever  
- 20% waarbij OV-kaart vergoed of verstrekt wordt  
- 25% werkgevers dat zakelijk/privégebruik in kaart brengt  
- € 2.283 gemiddelde kosten OV-abonnement 
- 22% waarde OV-kaart waarover loonheffing verschuldigd 
- 49,54% marginaal tarief werknemers 
De budgettaire derving in de loonbelasting bedraagt op basis van deze raming € 13 miljoen per jaar. 
De raming bestaat uit een derving in de loonbelasting en een derving premies werknemersverzekeringen. Voor 
de premieraming is uitgegaan van de mutatie in de premiegrondslag, vastgesteld op basis van de raming van de 
derving voor de loonbelasting, vermenigvuldigd met de premiepercentages. De derving bedraagt € 5 miljoen 
per jaar. 
 
 
  

3.10 Aanpassingen minimumkapitaalregel in de vpb 
 
Korte beschrijving van de maatregel 
Het kabinet is voornemens om per 1 januari 2024 de minimumkapitaalregel (MKR) in de 
vennootschapsbelasting (vpb) aan te passen. De MKR beperkt de aftrek van de verschuldigde rente en kosten 
ter zake van geldleningen (hierna: renten) voor zover de bank of verzekeraar gefinancierd is met – onder huidig 
recht – minder dan 9% eigen vermogen (EV) aan de hand van de formule (9-%EV)/(100-%EV). Als bijvoorbeeld 
blijkt dat het percentage eigen vermogen 5% is, wordt over 4/95 deel van de verschuldigde renten de aftrek 
geweigerd. Indien de verschuldigde renten van een bank of verzekeraar in aftrek worden beperkt, wordt de 
fiscale winst hoger en stijgt de te betalen vpb. Het percentage eigen vermogen is voor de MKR gedefinieerd aan 
de hand van de leverage ratio, die volgt uit de Europese verordening kapitaalvereisten.  
 
Indien de leverage ratio lager is dan 9% beperkt de MKR  de renten op alle geldleningen in aftrek, ongeacht of 
sprake is van een externe geldlening of een groepslening.  Hieronder vallen ook groepsleningen in het kader 
van treasuryactiviteiten. Voorgesteld wordt om het rentebegrip zodanig aan te passen dat voortaan renten ter 
zake van geldleningen die zijn verkregen van groepslichamen niet meer meetellen voor toepassing van de MKR, 
voor zover de belastingplichtige aannemelijk maakt dat deze groepslening niet direct verband houdt met een 
externe lening (anti-misbruikbepaling). De derving die door voornoemde aanpassingen ontstaat, wordt gedekt 
door het percentage in de MKR te verhogen van 9% naar 10,6%.  
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Buiten beschouwing laten van rente op groepsleningen -73 -73 -73 -73 -73 
Dekking: Verhogen percentage van 9% naar 10,6%  73 73 73 73 73 
 
Kern van de raming 
Deze berekening is op individuele basis uitgevoerd voor de Nederlandse grootbanken op basis van de laatste 
commerciële jaarcijfers en de vpb-aangiftegegevens van 2020 van de Belastingdienst. In deze gegevens is de 
toepassing van de MKR in 2020 terug te vinden. In sommige gevallen is ook het bedrag aan rente op schulden 
bij groepsmaatschappijen ingevuld. De cijfers zijn opgehoogd om rekening te houden met de gestegen rente. 
De bijdrage van kleinere banken, Nederlandse vestigingen van buitenlandse banken en van verzekeraars is 
bijgeschat op basis van de vpb-aangiften over 2020. 
 
Er wordt gerekend met een structurele situatie waarin de banken winstgevend zijn; er wordt dus geen rekening 
gehouden met verliezen. Verder is rekening gehouden met de wijziging van de definitie van de leverage ratio in 
het kader van promotionele leningen per 2022, waardoor enkele banken vermoedelijk niet meer geraakt 
worden door de MKR. 
 
Het buiten beschouwing laten van groepsleningen geeft een risico op gedragseffecten waarbij externe 
financiering wordt omgezet in interne financiering via een groepslichaam, om zo de MKR te omzeilen. Om dit 
verschuivingsgevaar te ondervangen wordt bij de uitwerking van de aanpassing van de MKR een 
tegenbewijsregeling opgenomen die inhoudt dat de belastingplichtige aannemelijk dient te maken dat de 
groepslening niet direct verband houdt met een externe lening. Bovendien is het vanuit prudentieel oogpunt 
niet direct mogelijk om grote delen van het externe kapitaal via buitenlandse dochterbedrijven aan te trekken. 
In de raming is daarom aangenomen dat bij Nederlandse banken geen gedragseffect optreedt. Bij Nederlandse 
vestigingen van buitenlandse banken is wel de verwachting dat zij – voor zover dat niet al het geval was – meer 
door de in het buitenland gevestigde moederentiteit gaan worden gefinancierd. Met dit gedragseffect is in de 
raming wel rekening gehouden. 
Voor de dekkingsmaatregel is, net als bij de invoering van de MKR, ook zonder gedragseffect gerekend. Als 
banken en verzekeraars al besluiten om hun gedrag aan te passen door meer eigen vermogen aan te houden, 
dan betekent dit naast minder renteaftrekbeperking ook minder renteafrek.  

3.11 Aanpassing samenloopvrijstelling bij aandelentransacties 
 
Korte beschrijving van de maatregel 
De levering van nieuwe onroerende zaken is belast met btw. De verkrijging van bestaande onroerende zaken 
wordt in de regel belast met overdrachtsbelasting. Door nieuwe onroerende zaken indirect te leveren, dat wil 
zeggen door overdracht van de aandelen van de BV waartoe de onroerende zaken behoren, kan worden 
bereikt dat geen btw en geen overdrachtsbelasting verschuldigd zijn. Dit is ongewenst. Het voorstel houdt in 
dat de samenloopvrijstelling geen toepassing vindt bij de verkrijging van een kwalificerend aandelenbelang in 
een zogenoemde onroerendezaakrechtspersoon als niet is voldaan aan het hieronder beschreven 90%-
criterium. 
 
De maatregel introduceert een nieuw tarief in de overdrachtsbelasting van 4%. De vaststelling op 4% voorkomt 
de op grond van deze maatregel te heffen overdrachtsbelasting en mogelijk aanwezige btwvoordruk samen tot 
een hogere uiteindelijke belastingdruk leiden dan wanneer de betreffende onroerende zaken rechtstreeks 
waren geleverd en daarover btw tegen het algemene btw-tarief zou zijn geheven.  
 
Voor de afbakening van de werkingssfeer steunt het voorstel op een criterium uit de btw: als de door middel 
van aandelen indirect overgedragen nieuwe ongebruikte onroerende zaken of rechten waaraan zij zijn 
onderworpen gedurende twee jaren na de verkrijging voor 90% of meer worden gebruikt voor btw-belaste 
leveringen of diensten, blijft de samenloopvrijstelling van toepassing en wordt dus niet geheven volgens het 
nieuw tarief. 
 
De maatregel voorziet in overgangsrecht. De overgangsregeling ziet op verkrijgingen die plaatsvinden vóór 
2030, en waartoe de intentie nu reeds blijkt uit een overeenkomst die is bereikt voorafgaand aan het moment 
van indiening van het wetsvoorstel. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Aanpassing samenloopvrijstelling bij aandelentransacties 0 0 0 32 64 
 
Kern van de raming 
Gegevens voor overdrachten die binnen de samenloopvrijstelling vallen worden geleverd door het 
Vastgoedkenniscentrum (VKC) van de Belastingdienst.  Op basis van deze gegevens wordt geschat dat er 
jaarlijks voor circa 1,6 miljard aan overdrachten plaatsvindt die gebruik maken van een 
vastgoedaandelentransactie. Deze maatregel houdt in dat het OVB-tarief wordt verhoogd naar 4% voor deze 
transacties. We nemen aan dat het transactievolume wegens gedragseffecten zal afnemen met 20%. Met de 
inclusie van het overgangsrecht bedraagt de structurele opbrengst van deze maatregel € 64 miljoen per jaar 
vanaf 2028 in prijzen van 2025. 
 

3.13 Afschaffen verlaagd/nihil mrb-tarief voor CNG/LPG/LNG  
 
Korte beschrijving van de maatregel 
Het voorstel heeft betrekking op het beëindigen brandstoftoeslag nihil of verlaagd voor gas in de 
motorrijtuigenbelasting per 1 januari 2026. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Afschaffen verlaagd/nihil tarief brandstoftoeslag mrb 
- - 57 57 57 
 
Kern van de raming 
Aan de hand van belastingdienstgegevens is het budgettaire beslag van de regeling berekend. Dat komt uit op 
€ 71 miljoen in 2023. Omdat de afschaffing een verhoging in de mrb behelst die het bezit van de betreffende 
voertuigen minder aantrekkelijk maakt, wordt een gedragseffect van 20% genomen bij afschaffing. Hierdoor is 
de verwachte opbrengst € 57 miljoen in prijspeil jaar van invoering.   
  

3.15 Aanpassing tarieven mrb voor kampeerauto’s 
 
Korte beschrijving van de maatregel 
Het voorstel betreft een tariefsaanpassing van een kwarttarief naar een halftarief voor kampeerauto’s die 
particulier worden gebruikt per 1 januari 2026.  
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Aanpassen kwarttarief naar halftarief mrb kampeerauto’s       - - 80 80     80 
 
Kern van de raming 
Aan de hand van belastingdienstgegevens is het budgettaire beslag van de regeling berekend. Dat komt uit op 
€ 239 miljoen in 2023. In de jaren 2021 en 2022 is er een opvallende stijging te zien in het aantal kampeerauto’s 
in het wagenpark. Omdat deze groei verder niet in eerdere jaren is terug te zien, en inmiddels ook weer lijkt te 
zijn gestopt, wordt er aangenomen dat het kampeerwagenpark niet verder zal toenemen, waardoor de 
verwachte opbrengst constant blijft.  
 
De afgelopen jaren werden gemiddeld ongeveer 1/3 van de kampeerauto’s halfjaarlijks geschorst, waardoor ze 
de helft van het jaar geen mrb verschuldigd zijn. Verwacht wordt dat bij versobering tot een halftarief een 
gedragseffect van 20 % optreedt. Het is de verwachting dat het gedragseffect tot stand komt doordat meer 
kampeerauto-eigenaren hun wagen zullen schorsen. Hierdoor is de verwachte opbrengst € 80 miljoen in 
prijspeil jaar van invoering. 

3.17 Afschaffen mrb-kwarttarief paardenvervoer 
 
Korte beschrijving van de maatregel 
Het voorstel heeft betrekking op het beëindigen van het kwarttarief voor paardenvervoer per 1 januari 2026. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Afschaffen mrb-kwarttarief paardenvervoer  - - 2 2 2 
 
Kern van de raming 
Het budgettaire beslag van de maategel bedroeg in 2020 € 1,4 miljoen op basis van belastingdienstgegevens. In 
prijzen 2026, met een gemiddelde groei van het aantal gebruikers van 3,7% per jaar, bedraagt het budgettaire 
beslag in 2026 € 2,2 miljoen. Hetgeen wordt afgerond tot € 2 miljoen budgettair. 

3.19 Actualiseren lijst duurzame warmtebronnen 
 
Korte beschrijving van de maatregel 
Door het updaten en uitbreiden van de stadverwarmingsregeling met nieuwe technieken eboiler, aquathermie 
en biogas kunnen meer stadsverwarmingsinstallaties gebruikmaken van de stadsverwarmingsregeling. Dit 
houdt in dat het gasverbruik volgens het reguliere schijvensysteem in de energiebelasting belast wordt, in 
plaats van het hoge tarief in de eerste schijf. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Actualiseren lijst duurzame warmtebronnen 
-3 -3 -4 -7 2030 
 
Kern van de raming 
De raming is gebaseerd een sectorinschatting van de groei van het aantal duurzame warmtebronnen dat 
gebruikmaakt van deze techniek. Op basis van een gemiddeld verbruik en het tariefverschil in de eerste en 
tweede schijf is vervolgens een raming gemaakt van de budgettaire derving.  
  

3.21 Indexeren alcoholaccijns met tabelcorrectiefactor (tcf)  
 
Korte beschrijving van de maatregel 
De accijns op alcoholische producten wordt geïndexeerd met de tabelcorrectiefactor voor 2023 (6,3%) en 2024 
(9,9%). Het gaat om de bieraccijns, wijnaccijns, accijns op tussenproducten met alcohol en de accijns op overige 
alcoholhoudende producten.  
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2023 2024 2025 2026 2027 Struc. 
Indexeren alcoholaccijns met tcf 2023 en 2024 0 
153 153 153 153 153 
 
Kern van de raming 
Op basis van de raming van de totale opbrengsten van de bieraccijns, wijnaccijns en alcoholaccijns 
(tussenproducten en overige alcoholhoudende producten) en een standaard gedragseffect van 20% is de 
opbrengst berekend. De geraamde opbrengst in 2024 is € 1.183 miljoen. Deze opbrengst is vermenigvuldigd 
met 16,2% (9,9% + 6,3%) en met 80% vanwege het gedragseffect.  
  

3.23 Koopkrachtmaatregelen 
 
Korte beschrijving van de maatregel 
In het Belastingplan 2024 zijn enkele maatregelen in de Inkomstenbelasting (IB) opgenomen die de lasten (op 
arbeid) van burgers beïnvloeden. De maatregelen vloeien voort uit de augustusbesluitvorming. 
 
a. Verhogen tarief eerste schijf ter dekking zorgpremies en als invulling resterende taakstelling 
belastingconstructies en fiscale regelingen 
b. Verhogen tweede knikpunt in de arbeidskorting met € 115 
c. Verlagen aanvangspunt toptarief IB door beperken indexatie (met 3,55% i.p.v. 9,9%) 
d. Verlagen aanvangspunt tweede schijf voor gepensioneerden door beperken indexatie (met 3,55% 
i.p.v. 9,9%) 
 
Daarnaast is tijdens de augustusbesluitvorming ook het voornemen uit de startnota om de 
jonggehandicaptenkorting te halveren teruggedraaid. Dit betekent dat de jonggehandicaptenkorting in 2024 en 
2025 niet wordt verlaagd. Omdat deze verlaging nog niet was opgenomen in wetgeving, hoeft de halvering ook 
niet teruggedraaid te worden in het Belastingplan 2024. Wel was de budgettaire opbrengst van halvering 
eerder al verwerkt in het inkomstenkader, waardoor nu een corresponderende derving is ingeboekt. 
 
Tabel 1: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend.  
Prijzen jaar van invoering (2024) 
Maatregel 2024 2025 2026 2027 2028 Struc Struc 
jaar 
a. Aanpassen TES 272 420 384 488 387 338 2029 
b. Verhogen AK 2e knikpunt met € 115 -207 -207 -207 -207 -207 -207 2024 
c. Verlagen aanvangspunt toptarief 1622 1622 1622 1622 1622 1622 2024 
d. Verlagen aanvangspunt 2e schijf 
244 247 250 253 256 351 2060 
AOW’ers 
 
Kern van de raming 
De budgettaire effecten waarop deze ramingstoelichting betrekking heeft zijn gebaseerd op berekeningen uit 
het microsimulatiemodel MIMOSI van het Centraal Planbureau (CPB). Het model is gebaseerd op gegevens uit 
de IPO-steekproef uit 2018 van het Centraal Bureau voor de Statistiek. Dit is een betrouwbaar model dat ook 
gebruikt wordt door het CPB. De onzekerheid in de ramingen is daarom naar verwachting relatief beperkt. 
De reeksen van bovenstaande maatregelen staan in bovenstaande tabel in prijzen jaar van invoering. Deze zijn 
gebaseerd op de versie van MIMOSI op basis van de cMEV 2024. Om rekening te houden met de interactie 
tussen de maatregelen zijn ze op volgorde doorgerekend. De maatregelen zijn doorgerekend op volgorde a – b 
9
- terugdraaien halveren jonggehandicaptenkorting – c - d.  
 
De procentuele aanpassingen van het tarief eerste schijf zijn weergeven in onderstaande Tabel 2.  
 
Tabel 2: TES mutaties 
TES-boekhouding 2023 2024 2025 2026 2027 2028 struc struc jaar 
 
basispad CEP2023 36,93% 36,91% 36,96% 36,96% 36,96% 36,88% 36,88% 
 
taakstelling constructies 0,03% 0,05% 0,07% 0,08% 0,08% 0,08% 2027 
 
basispad cMEV2024 36,93% 36,94% 37,01% 37,03% 37,04% 36,96% 36,96% 
 
9
 Het budgettaire effect van terugdraaien van de verlaging van de jonggehandicaptenkorting zoals opgenomen in het 
inkomstenkader is niet de reeks o.b.v. Mimosi, maar betreft de tegengestelde reeks van de na de startnota al ingeboekte 
opbrengst van verlagen. Hiermee is het effect van het voornemen + terugdraaien van dit voornemen per saldo 0. De 
maatregel is wel geprogrammeerd in Mimosi vanwege de interactie met andere maatregelen. 

3.24 Verlagen mkb-winstvrijstelling  
 
Korte beschrijving van de maatregel 
Het kabinet stelt voor de MKB-winstvrijstelling te verlagen Het voorstel is het percentage te verlagen van 14% 
naar 12,7%. De MKB-winstvrijstelling verlaagt de belastbare winst. Als de onderneming verlies lijdt, verkleint de 
MKB-winstvrijstelling het fiscale verlies. De opbrengst van de maatregel is onderdeel van de dekking voor 
Pijler 2. Daarnaast draagt de maatregel bij aan het verkleinen van het verschil in de fiscale behandeling van 
werknemers en ondernemers in de inkomstenbelasting.  
 
Tabel 1: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2024 2025 2026 2027 Struc. 
Verlagen mkb-winstvrijstelling van 14% naar 12,7%  
180 180 180 180 180 
 
Kern van de raming 
De raming is gebaseerd op het budgettaire belang van de mkb-winstvrijstelling zoals weergegeven in de 
Miljoenennota 2024. Dat budgettaire belang is voor 2024 geraamd op 1.943 miljoen euro. Hieruit volgt dat één 
procentpunt mkb-winstvrijstelling overeenkomt 138,8 miljoen euro. Een verlaging van de mkb-winstvrijstelling 
met 1,3 procentpunt levert dan ook 180 miljoen euro op. 
 
  

3.26 Aanpassen schenken vanuit de vennootschap 
 
Korte beschrijving van de maatregel 
Met deze maatregel wordt geregeld dat giften door de vennootschap niet worden aangemerkt als verkapte 
winstuitdeling aan de aanmerkel ĳkbelanghouder en dus niet leiden tot een heffingvan IB (box 2) en 
dividendbelasting. Daarb ĳ vervalt de giftenaftrek in de vennootschapsbelasting, waardoor giften niet langer 
aftrekbaar z ĳn van de winst van de vennootschap.  
 
Tabel 1: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2024 2025 2026 2027 Struc. 
Aanpassen schenken vanuit de vennootschap 
0 -6 -12 -18 -24 
 
Kern van de raming 
Onderdelen raming 
De maatregel heeft drie elementen die van belang zijn voor het budgettaire effect. Ten eerste ontstaat er een 
opbrengst door het afschaffen van de giftenaftrek in de Vpb. Ten tweede ontstaat er een derving doordat er 
meer nieuwe giften gedaan zullen worden vanuit de vennootschap, waardoor er minder grondslag voor box 2 
overblijft. Ten derde ontstaat er een derving doordat de invoering van het plafond van € 250.000 per 2023 voor 
de aftrek van periodieke giften minder effectief wordt door de voorliggende maatregel. Dit wordt hieronder 
verder toegelicht en is samengevat in onderstaande tabel.  
 
Afschaffen giftenaftrek in de Vpb 
In 2019 werd in de Vpb € 38,3 miljoen aan giften in aftrek gebracht door bijna 3.000 belastingplichtigen. 
Geraamd wordt dat dit bedrag in 2024 zal zijn opgelopen naar € 47 miljoen. Dit wordt afgetrokken tegen een 
gemiddeld tarief van 24%, hetgeen een budgettair beslag oplevert van € 11 miljoen. Door de giftenaftrek in de 
Vpb af te schaffen, stijgt de opbrengst van de Vpb met dit bedrag. 
 
Derving door nieuwe giften (IB box 2)  
In 2019 liepen circa 300 belastingplichtigen in de Vpb aan tegen de fiscale begrenzing van de giftenaftrek 
(maximaal € 100.000 en maximaal de helft van de winst) en daarmee de mogelijkheid om giften te doen vanuit 
de vennootschap die niet in box 2 belast worden. Het bedrag aan giftenaftrek in de Vpb bij deze groep bedroeg 
€ 18 miljoen. Op basis van het gedragseffect dat in 2012 optrad toen de begrenzing aangepast werd (toen 
daalde het bedrag op het fiscaal maximum met naar schatting 2/3), is ingeschat dat het bedrag aan giften dat 
nu nog beperkt wordt, zal verdubbelen. Opgehoogd naar 2024 is het een bedrag van € 21 miljoen dat niet meer 
in box 2 belast zal worden. Tegen een gemiddeld tarief van 27,5% is dit een derving van € 6 miljoen in box 2 in 
de IB. Dit onderdeel van de raming gaat uit van een waargenomen gedragseffect in 2012. Onbekend is het 
risico dat door constructies, die niet meer beperkt worden door een maximum aan de uitdelingen, de 
grondslag van box 2 verder kan eroderen.       
 
Derving opbrengst maatregel periodieke giften (IB box 2) 
Als gevolg van het Belastingplan 2023 is voor de aftrek van periodieke giften een plafond van € 250.000 per 1 
januari 2023 ingevoerd. Die maatregel zou er, onder andere, toe leiden dat een deel van de giften afkomstig uit 
het box-2-inkomen niet meer aftrekbaar zou zijn en dus de facto € 136 miljoen extra grondslag in box 2 
opleveren. De voorliggende maatregel maakt het voor de betrokken aanmerkelijkbelanghouders mogelijk de 
box-2-heffing te voorkomen door de betreffende gift niet meer vanuit privé te doen, maar vanuit de 
vennootschap. Er is gerekend met een gedragseffect in de categorie groot (80%). Op die manier gaat € 109 
miljoen aan grondslag verloren, hetgeen tegen een gemiddeld tarief van 27,5% een derving van € 30 miljoen 
oplevert. Er is vanuit gegaan dat de derving in vijf jaar ingroeit, omdat periodieke giften niet meteen kunnen 
worden aangepast. 
  

3.27 Verhogen onbelaste reiskostenvergoeding 
 
Korte beschrijving van de maatregel 
De huidige onbelaste reiskostenvergoeding in de Wet op de loonbelasting 1964 en de Wet inkomstenbelasting 
2001 bedraagt maximaal € 0,21 per kilometer in 2023 en € 0,22 per kilometer vanaf 2024. Voorgesteld wordt 
de onbelaste reiskostenvergoeding per 1 januari 2024 verder te verhogen tot € 0,23 per kilometer. Deze 
bedragen gelden voor zakelijke reiskosten, met inbegrip van de kosten van woon-werkverkeer. Voor de kosten 
van openbaar vervoer mogen, net als nu het geval is, de werkelijke kosten worden vergoed. De verhoging van 
het bedrag geldt ook voor de reiskosten van IB-ondernemers en resultaatgenieters. Ook de andere forfaits van 
€ 0,21 (2023) per kilometer worden verhoogd. Het gaat om:  
• de aftrek specifieke zorgkosten voor reiskosten ziekenbezoek;  
• de kilometervergoeding voor weekenduitgaven gehandicapten;  
• de giftenaftrek als een vrijwilliger afziet van reiskostenvergoeding 
 
 
Tabel: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2024 2025 2026 2027 Struc. 
Verhogen onbelaste reiskostenvergoeding naar 23 cent 
-109 -109 -109 -109 -109 
 
Kern van de raming 
Er zijn 5 verschillende situaties te onderscheiden waarop de verhoging van de maximale onbelaste 
reiskostenvergoeding invloed heeft: 1) werknemers woon-werkverkeer, 2) werknemers dienstreizen, 3) 
werknemers cafetarisering , 4) zelfstandigen woon-werkverkeer, en 5) zelfstandigen dienstreizen 
De budgettaire gevolgen van verhoging zijn geraamd door voor deze 5 doelgroepen het product van diverse 
factoren te berekenen volgens de volgende formule (die iets kan afwijken per doelgroep): 
10
 arbeidsjaren * % dat reist voor werk * % met kilometervergoeding * aantal werkbare dagen * aantal 
11 12
woon-werkkilometers per dag * % werkgevers dat reiskostenvergoeding verhoogt * marginaal 
tarief * verhoging per kilometer  
 
De waarde van deze factoren is gestoeld op diverse databronnen. Voor het aantal arbeidsjaren wordt 
aangesloten bij data van het CBS. Het marginaal tarief kan worden afgeleid uit de belastingparameters, waarbij 
rekening wordt gehouden met de afbouw van de algemene heffingskorting en de arbeidskorting. Het 
reisgedrag van werknemers en zelfstandigen, het gebruik van de onbelaste reiskostenvergoeding en de 
13
gedragsreactie van werkgevers zijn onderbouwd op basis van onderzoek van Motivaction (2022). Voor alle 
variabelen zijn vergelijkbare aannames gebruikt als voor de verhoging van de onbelaste reiskostenvergoeding 
zoals opgenomen in het Belastingplan 2023. 
Ten slotte is het budgettaire effect van het verhogen van de forfaits meegenomen in de totale budgettaire 
reeks, hoewel dit effect heel beperkt is. Dit is bepaald op basis van aangiftegegevens. 
Omdat geen aangiftegegevens beschikbaar zijn waaruit het huidige gebruik van de onbelaste 
reiskostenvergoeding kan worden afgeleid is de raming gebaseerd op diverse aannames. Daardoor kent de 
raming een grote mate van onzekerheid. 
  
 
10
 Voor zelfstandigen worden de variabelen “% dat reist voor werk” en “% met kilometervergoeding” veranderd in de variabele “% dat 
kilometervergoeding in aftrek neemt”. 
11
 Of in het geval van dienstreizen het aantal km voor dienstreizen per dag 
12
 Voor zelfstandigen: percentage zelfstandigen dat voortaan een hogere kilometervergoeding in aftrek neemt. Voor cafetarisering: 
percentage werknemers dat gebruik maakt van de cafetariaregeling om de reiskostenvergoeding onbelast aan te vullen. 
13
 Motivaction (2022): Gebruik onbelaste reiskostenvergoeding 

3.29 Beperken afschrijving gebouwen in de IB 
 
Korte beschrijving van de maatregel 
Net zoals sinds 1 januari 2019 geldt voor belastingplichtigen in de vennootschapsbelasting, wordt ook voor de 
winstsfeer in de inkomstenbelasting de afschrijving op gebouwen in eigen gebruik beperkt tot de WOZ-waarde 
als bodemwaarde (en dus niet meer 50% van de WOZ-waarde). De maatregel treedt in werking vanaf 
boekjaren die aanvangen op of na 1 januari 2024. Overgangsrecht voor belastingplichtigen die met betrekking 
tot een gebouw in eigen gebruik nog geen drie jaar hebben afgeschreven. Zij kunnen gedurende het restant 
van de driejaarsperiode nog volgens de oude regels (tot 50% van de WOZ-waarde) afschrijven. 
Tabel 1: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2024 2025 2026 2027 Struc. 
Beperken afschrijving gebouwen IB 
106 106 106 106 106 
 
Kern van de raming 
Opbrengst door aftrekbeperking 
De post afschrijving op bedrijfsgebouwen in eigen gebruik in de IB bedroeg in 2020 € 991 miljoen bij 152.000 
belastingplichtigen. Slechts een deel hiervan wordt geraakt door de maatregel, namelijk het deel dat zich 
tussen 100% en 50% van de WOZ-waarde bevindt. Dit is € 471 miljoen bij 74.000 belastingplichtigen. Er is van 
uitgegaan dat de mogelijkheid van afwaardering naar lagere bedrijfswaarde niet vaak zal voorkomen. Voor 
2024 wordt het geraakte bedrag geraamd op € 532 miljoen. Er is uitgegaan van een effectief tarief van 37,8%, 
waarmee het budgettaire belang van de aftrekbeperking uitkomt op € 201 miljoen per jaar.  
 
Overgangsrecht 
Het overgangsrecht heeft als gevolg dat in de jaren 2024, 2025 en 2026 een steeds afnemend aantal cohorten 
nog kan afschrijven. Vanaf 2027 is er geen effect meer. 
 
Derving door lagere belasting bij afwikkeling of vervreemding  
De beperking van de afschrijving zal op langere termijn leiden tot een lagere belasting bij staking van de 
onderneming, dan wel bij vervreemding van het gebouw. Structureel wordt de lagere belasting bij afrekening 
geraamd op € 198 miljoen. Hierin is rekening gehouden met het verlies van belastingclaim door 
faillissementen, door voorkoming van verliesverdamping en doorschuifmogelijkheden van stille reserves.  
 
Totaal effect 
Op korte termijn domineert het opbrengstverhogende effect van de afschrijvingsbeperking; structureel zorgt 
de derving door lagere belasting bij staking en vervreemding voor een per saldo geringere opbrengst. Dit is in 
onderstaande tabel weergegeven. Omdat de maatregel een schuif in de tijd van belastingopbrengsten betreft, 
is de netto contante waarde van het totaal van de kasstromen berekend. Dit bedrag is omgerekend naar een 
vlakke reeks met dezelfde netto contante waarde. Deze vlakke reeks is relevant voor het inkomstenkader en in 
tabel 1 getoond. 
 
Tabel 2: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2024 2025 2026 2027 Struc. 
Beperking afschrijving gebouwen IB 201 201 201 201 201 
Overgangsrecht -40 -27 -13 0 0 
Derving afrekening gering gering gering  gering -198 
Totaal 161 174 188 201 3 
 
 

4.1 Verscheidene aanpassingen Caribisch Nederland 
 
Korte beschrijving van de maatregel 
Er worden verscheidene aanpassingen gedaan binnen Caribisch Nederland (CN) met budgettaire gevolgen. 
- Opbrengstbelasting: De voorwaarden voor afgifte van de vestigingsplaatsbeschikking voor 
houdstervennootschappen worden aangepast.  
- Algemene bestedingsbelasting: 
o  De integratieheffing in de ABB vervalt. 
o De omzetgrens voor de kleineondernemersregeling in de ABB wordt verhoogd van USD 
20.000 naar USD 30.000 per jaar. 
- De begrippen personenauto en bestelauto worden eenduidig gedefinieerd voor de algemene 
bestedingsbelasting (ABB), en voor de Inkomsten- en de Loonbelasting.  
- Gevolgen Introductie minimumbelasting 15% en de gevolgen voor de BES.  
- De dividendvrijstelling in de Inkomstenbelasting vervalt. 
 
 
Tabel: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2024 2025 2026 2027 Struc. 
Verscheidene maatregelen CN 
0 0 0 0 0 
 
Kern van de raming 
Alle maatregelingen binnen de Opbrengstbelasting, Algemene bestedingsbelasting, en autobelasting, hebben 
betrekking tot een dermate kleine grondslag dat het budgettaire effect nihil is. De de budgettaire effecten voor 
de BES-eilanden door de invoering van een wereldwijde minimumbelasting van 15% zijn beperkt tot de winst 
van de desbetreffende bedrijven.  
De verwachtte opbrengst in 2024 bedraagt € 0,3 mln op basis van hun winst in het jaar 2022. Voor het 
afschaffen van de dividendvrijstelling is, op basis van BCN-gegevens uit 2019-2021, de verwachting dat de 
budgettaire opbrengst € 0,1 miljoen zal zijn. Bij elkaar hebben de maatregelen beperkte budgettaire gevolgen 
en zijn daarmee niet lastenrelevant.  
 

5 Wet aanpassing fonds voor gemene rekening en vrijgestelde 
beleggingsinstelling  

5.2 Wijziging definitie fgr 
 
Korte beschrijving van de maatregel 
De definitie van het fonds voor gemene rekening (fgr) wordt aangepast. Een fgr moet een beleggingsfonds of 
fonds voor collectieve belegging in effecten zijn als bedoeld in artikel 1:1 van de Wet op het financieel toezicht, 
en de deelgerechtigdheid in dit fonds blijkt uit verhandelbare bewijzen van deelgerechtigdheid. In de nieuwe 
definitie vervalt het huidige toestemmingsvereiste.  
 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Wijziging definitie fgr 
0 0 0 0 0 
 
Kern van de raming 
Doordat de zelfstandige belastingplicht van de fgr voor niet-beursgenoteerde bedrijven vervalt, en deze 
rechtsvormen dus voor fiscale doeleinden fiscaal transparant worden, wordt de belastingheffing verlegd naar 
de aandeelhouders. In de situatie dat de deelnemer een vpb-plichtig lichaam is, zoals een besloten 
vennootschap, zal de heffing in de vennootschapsbelastingsfeer blijven plaatsvinden. In dat geval is er sprake 
van verlegging van de vpb-plicht van de ene vpb-plichtige naar de andere vpb-plichtige. Er zijn geen redenen 
om aan te nemen dat dit tot meer of minder heffing leidt. 
 
In de situatie dat de deelnemer een natuurlijk persoon of een personenvennootschap woonachtig/gevestigd in 
Nederland is, zal het rendement uit de fgr in principe in de inkomstenbelasting, via box 1, 2 of 3, in de heffing 
betrokken worden. In de situatie dat de deelneming als onderneming gezien wordt, zal de heffing via box 1 
plaatsvinden. De verwachting is echter dat dit niet vaak voorkomt omdat het om een fgr gaat. Het de 
deelnemer een ab-belang in een deelneming heeft is, is box 2 van toepassing. Zijn het vooral participatie-
belang in een deelneming, dan is box 3 van toepassing. 
 
Het is echter niet bekend tegen welke tarieven de heffing bij de participanten zal gaan plaatsvinden. Mede 
omdat het totale vpb-bedrag met € 11 miljoen relatief laag is, kan de aanname worden gedaan dat het 
gemiddelde tarief in de inkomstenbelasting (box 1, 2 of box 3) gelijk is aan het gemiddelde tarief in de 
vennootschapsbelasting dat op het niveau van de fgr verschuldigd was, in combinatie met de 
inkomstenbelasting op het niveau van de deelnemers (combinatie vpb-heffing en box 2).  
Onder de veronderstelling dat de belastingdruk in de fgr - gemiddeld gezien - even hoog is als bij de 
participanten, heeft het wetsvoorstel op dit onderdeel geen budgettair effect. 
 
Bij toepassing van de doorschuiffaciliteit (al dan niet in combinatie met de aandelenfusie faciliteit) zullen 
eventuele belastingclaims op stille reserves, fiscale reserves behouden blijven na overgang van het vermogen 
naar de vennoten. In een beperkt aantal situaties zal mogelijk worden afgerekend over deze belastingclaims (al 
dan niet met toepassing van uitstel van betaling). Op basis van een netto contante waarde berekening zal dit 
een verwaarloosbaar budgettair effect hebben omdat heffing alleen in de tijd verplaatst wordt.  

6.1 Vastgoedmaatregel in het fbi-regime 
 
Korte beschrijving van de maatregel  
Het voorstel betreft een aanpassing in het regime voor fiscale beleggingsinstellingen (fbi). Om voor het 
fbi-regime in aanmerking te komen, mag de fbi met ingang van 2025 niet meer rechtstreeks in vastgoed in 
Nederland beleggen (de zogenoemde vastgoedmaatregel). De huidige uitbreidingen van het begrip beleggen 
van vermogen blijven in aangepaste vorm bestaan.  
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Vastgoedmaatregel in het fbi-regime 0 46 46 46 46 
 
Kern van de raming 
De raming is gebaseerd op de gemiddelde balans en verlies- en winstrekening van de vastgoed-fbi’s over de 
periode 2017-2020. Bij elke fbi is gekeken naar de belastbare winst en gekeken wat de betalen vpb zou zijn in 
geval de fbi een vpb-plichtig zou worden.  
 
Daarbij zijn wel enkele gedragseffecten te verwachten. Uit de balans blijkt dat een deel van de opbrengst van 
de vastgoed-fbi komt uit opbrengsten uit ‘deelnemingen’, ‘overige financieel vaste activa en ‘overige activa’. 
Het is de verwachting dat fbi’s deze activa zullen afscheiden van het vastgoed. Dit kan door deze activa 
overbrengen naar een andere fbi of door het vastgoed uit de fbi te halen. In beide gevallen zal het rendement 
van deze activa nog steeds onder het fbi-regime vallen en niet belast worden. Aan de hand van het percentage 
op de balans is per fbi dit gedragseffect bepaald.  
 
Een tweede gedragseffect is dat fbi’s waarbij pensioenfondsen aandeelhouder zijn, het vastgoed zullen 
onderbrengen in een fonds voor gemene rekening (fgr) om zo te blijven profiteren van hun subjectieve 
vrijstelling. Bij deze groep is een gedragseffect van 100% aangenomen.  
 
Tot slot wordt verwacht de huidige fbi’s scherper zullen kijken naar hun fiscale mogelijkheden door 
bijvoorbeeld meer met vreemd vermogen te financieren, of gebruik te maken van fiscale faciliteiten bij met 
betrekking tot verduurzaming of energiebesparing. Bij het eerdere 0%-tarief was het niet nodig. Daarom is er 
een additioneel gedragseffect van 20% van de grondslag ingeboekt. Per saldo leidt dit tot een opbrengst van 
€ 46 miljoen. 
 

7.1 Kwalificatiebeleid rechtsvormen 
 
Korte beschrijving van de maatregel 
Dit wetsvoorstel codificeert beleid en jurisprudentie over hoe naar buitenlands recht opgerichte rechtsvormen 
voor de toepassing van de Nederlandse fiscale bepalingen gekwalificeerd moeten worden. Met behulp van de 
rechtsvormvergelijkingsmethode worden de inkomsten en (winst)uitkeringen van of aan rechtsvormen, die 
naar buitenlands recht zijn opgericht, op dezelfde wijze in de Nederlandse heffing betrokken, als het geval zou 
zijn bij de (meest) vergelijkbare Nederlandse rechtsvorm.  
 
Indien er geen vergelijkbare Nederlandse rechtsvorm is, voorziet het wetsvoorstel in twee aanvullingen om in 
die situaties de buitenlandse rechtsvorm te kwalificeren zodat de inkomsten of uitkeringen in de Nederlandse 
heffing kunnen worden betrokken. Voor niet vergelijkbare buitenlandse rechtsvormen gaat gelden dat a) indien 
zij in Nederland zijn gevestigd, zij als zelfstandig belastingplichtig lichaam worden aangemerkt (ten gevolge van 
de vaste kwalificatiemethode); of b) indien zij niet in Nederland zijn gevestigd, voor de kwalificatie zelfstandig- 
of transparant- lichaam de fiscale wetgeving van het vestigingsland wordt gevolgd (de symmetrische 
kwalificatiemethode). 
 
In samenhang met voorstaande wordt tevens voorgesteld om het unanieme toestemmingsvereiste, en 
daarmee de open commanditaire vennootschap, af te schaffen. Hiermee verdwijnt het - in het buitenland niet 
bestaande - fiscale onderscheid tussen open en besloten commanditaire vennootschappen en wordt de 
toepassing van de rechtsvormvergelijkingsmethode op naar buitenlands recht opgerichte 
personenvennootschappen eenvoudiger. In dit wetsvoorstel is overgangsrecht opgenomen ter begeleiding van 
de gevolgen van deze afschaffing. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Kwalificatiebeleid rechtsvormen 
0 0 0 0 0 
 
Kern van de raming 
In samenhang met de codificatie van de rechtsvormvergelijkingsmethode wordt voorgesteld om zelfstandige 
belastingplicht van de zogenoemde open commanditaire vennootschap (cv) per 1 januari 2025 te laten 
vervallen.  
Met ATAD2 (per 1 januari 2020 ingevoerd) zijn al maatregelen genomen om het belastingontwijkingseffect van 
hybride mismatches op te heffen door een belastingheffing of weigering van aftrek. Met dit wetsvoorstel wordt 
verder geregeld dat minder hybride mismatches zullen ontstaan (“aanpak bij de bron”). De in het wetsvoorstel 
voorgestelde aanvullende kwalificatiemethode voor buitenlandse rechtsvormen leidt naar verwachting slechts 
in een gering aantal zeer specifieke gevallen tot een wijziging van de kwalificatie van fiscaal transparant naar 
fiscaal niet-transparant of omgekeerd. Om die reden is sprake van een verwaarloosbaar budgettair effect. 
 
Met het wetsvoorstel vervalt ook de zelfstandige belastingplicht, en de cv dus voor fiscale doeleinden fiscaal 
transparant wordt, wordt de belastingheffing verlegd van de open cv naar de vennoten. Bij toepassing van de 
doorschuiffaciliteit (al dan niet in combinatie met de aandelenfusie faciliteit) zullen eventuele belastingclaims 
op stille reserves, fiscale reserves en goodwill van de open cv behouden blijven na overgang van het vermogen 
van de open cv naar de vennoten. In een beperkt aantal situaties zal mogelijk worden afgerekend over deze 
belastingclaims (al dan niet met toepassing van uitstel van betaling). Op basis van een netto contante waarde 
berekening zal dit een verwaarloosbaar budgettair effect hebben omdat heffing alleen in de tijd verplaatst 
wordt. Onder de veronderstelling dat de belastingdruk in de open cv - gemiddeld gezien - even hoog is als bij de 
vennoten, heeft het wetsvoorstel op dit onderdeel geen budgettair effect.  

9 Wet herwaardering proceskostenvergoedingen WOZ en bpm 

10.1 Reparatie lucratief belang 
 
Korte beschrijving van de maatregel 
De lucratiefbelangregeling (art. 3.92b Wet inkomstenbelasting 2001) ziet kort gezegd op het houden van 
vermogensrechten die mede zijn verkregen als beloning voor werkzaamheden. De vermogensrechten moeten 
dusdanig gunstige condities hebben dat sprake is van een excessieve beloning. Deze heffing vindt plaats in box 
1 als resultaat uit overige werkzaamheden (ROW).  
 
Op 14 april 2023 heeft de Hoge Raad (HR) arrest gewezen over de toepassing van art. 3.92b lid 4 Wet 
Inkomstenbelasting 2001. De HR onderschrijft in zijn arrest (r.o. 6.2.1) dat ook leningen kunnen meetellen bij 
de beoordeling, maar voegt hier een belangrijke beperkende overweging aan toe: voor de toepassing van lid 4 
tellen leningen alleen mee indien en voor zover deze voor de toepassing van de belastingwetgeving als 
informeel kapitaal zijn aan te merken.  
 
Met dit criterium vallen de posities waarbij gebruik wordt gemaakt van bijvoorbeeld een aandeelhouderslening 
die niet als informeel kapitaal is aan te merken niet onder het lucratief belang. Dit terwijl dergelijke leningen 
veel overeenkomsten kunnen vertonen met cumulatief preferente aandelen en daarmee een zodanig 
hefboomeffect kunnen hebben dat vanuit de doelstelling van de lucratiefbelangregeling bezien box 1-heffing 
zou moeten plaatsvinden. 
 
Met de voorgestelde reparatie wordt geregeld dat leningen die mede bijdragen aan het beloningsoogmerk 
eveneens onder de noemer ‘totaal geplaatst aandelenkapitaal’ vallen. Daarmee wordt de regeling weer in lijn 
gebracht met hoe deze was beoogd sinds de invoering en tot aan het arrest van 14 april 2023 in de praktijk is 
uitgelegd. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Reparatie lucratief belang 
0 0 0 0 0 
 
Kern van de raming 
De uitspraak van de Hoge Raad heeft voor de huidige gevallen een verwaarloosbaar budgettair effect. De 
betroffen lucratieve belangen zijn meestal al in een bv gestructureerd, waardoor er geen belastinggrondslag 
verloren gaat. Het wegvallen van de doorstootverplichting in onderhavige gevallen zal mogelijk tot 
belastinguitstel leiden, maar het lastenrelevante budgettaire effect hiervan wordt ingeschat als 
verwaarloosbaar. 
 
Het budgettaire risico zit vooral in de toekomst als op de uitspraak gestructureerd zou worden. De reparatie 
voorkomt dit en herstelt de oorspronkelijke uitleg van de wet. Er zijn daarom geen budgettaire effecten aan 
het voorstel. 
  
 

10.3 Versterking aanpak dividendstripping 
 
Korte beschrijving van de maatregel 
Dit wetsvoorstel bevat een aantal maatregelen om de aanpak van dividendstripping te versterken. 
Dividendstripping heeft tot doel het beperken of – zelfs – het voorkomen van de heffing van dividendbelasting. 
In de praktijk is gebleken dat de huidige wetgeving ontoereikend is om dividendstripping in alle situaties goed 
aan te pakken. Daarom stelt het kabinet maatregelen voor om de aanpak van dividendstripping door de 
Belastingdienst te versterken. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Versterking aanpak dividendstripping 
0 0 0 0 0 
 
Kern van de raming 
Het creëren van een wettelijke grondslag voor gegevensuitwisseling zorgt niet voor een aanpassing van de 
grondslag van de heffing of een andere belastingdruk. Derhalve is geen sprake van een budgettaire opbrengst. 

11 Wet Fiscale klimaatmaatregelen glastuinbouw 2024 

11.2 Afschaffen verlaagde energiebelastingtarieven voor de glastuinbouwsector  
 
Korte beschrijving van de maatregel 
De energiebelasting kent verlaagde energiebelastingtarieven op aardgas voor de glastuinbouwsector. Het 
kabinet stelt voor om de verlaagde tarieven vanaf 2025 geleidelijk af te schaffen. Hiermee wordt de 
energietransitie in de glastuinbouw ondersteund, een vorm van staatssteun afgeschaft en een budgettaire 
opbrengst gerealiseerd. 
 
Tabel 1: Budgettaire effecten maatregel, prijzen 2025 
Bedragen in miljoen euro, ‘+’ = saldoverbeterend/lastenverzwarend 
  2024 2025 2026 2027 Struc. 
Afschaffen verlaagde energiebelastingtarieven voor de 0 37 55 85 112 
glastuinbouwsector 
Interactie-effect met afschaffing wkk vrijstelling 0 9 14 23 51 
Totaal 0 46 69 108 163 
 
Kern van de raming 
Op dit moment zijn de tarieven voor de glastuinbouw een fractie van het reguliere tarief. Dit percentage wordt 
vanaf 2025 geleidelijk verhoogd tot de tarieven in 2030 gelijk zijn aan de reguliere tarieven. 
 
Tabel 2: verlaagd tarief glastuinbouw als percentage van regulier tarief  
 2024 2025 2026 2027 2028 2029 2030 
Eerste schijf 16% 30% 44% 58% 72% 86% 100% 
Tweede schijf 37% 50% 60% 70% 80% 90% 100% 
 
Vanuit de Belastingdienst zijn grondslaggegevens beschikbaar voor het gebruik in de eerste en tweede schijf 
van de energiebelasting tot en met 2021. Op basis van de KEV22 en de impactstudie van Trinomics naar de 
afschaffing van de vrijstellingen is vervolgens een raming gemaakt van de ontwikkeling van het verbruik 
richting 2030 en verder. Het gasverbruik van de sector zal naar verwachting tot en 2035 fors dalen als gevolg 
van besparing, verduurzaming en gedragseffecten van de maatregel. De tarieven worden gelijktijdig afgebouwd 
met de ingroei van de afschaffing van de inputvrijstelling WKK. Beide maatregelen kennen een interactie-
effect. Dit effect is in de raming meegenomen. 
  

12 Wet aanpassing fiscale bedrijfsopvolgingsfaciliteiten 2024  
 

12.2 Afschaffen van doelmatigheidsmarge BOR en DSR ab 
 
Korte beschrijving van de maatregel 
De doelmatigheidsmarge voor de BOR en de DSR ab houdt in dat bij vennootschappen beleggingsvermogen tot 
5% van het ondernemingsvermogen wordt aangemerkt als ondernemingsvermogen. Voorgesteld wordt om de 
doelmatigheidsmarge af te schaffen. De afschaffing van de doelmatigheidsmarge treedt voor de BOR per 1 
januari 2025 in werking, terwijl de inwerkingtredingsdatum voor de DSR ab nog zal worden vastgesteld via een 
koninklijk besluit. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Afschaffen doelmatigheidsmarge BOR & DSR 
0 3 3 4 19 
 
Kern van de raming 
Door het afschaffen van de doelmatigheidsmarge kan beleggingsvermogen tot 5% van het 
ondernemingsvermogen dat mee wordt geschonken of nagelaten niet langer kwalificeren als 
ondernemingsvermogen voor de BOR en de DSR ab. Dit beleggingsvermogen zal tegen een hoger tarief worden 
belast en uitstel van belastingbetaling over de vervreemdingswinst van dit vermogen zal niet langer mogelijk 
zijn.  
 
De hoogte van beleggingsvermogen dat jaarlijks door de doelmatigheidsmarge als ondernemingsvermogen 
kwalificeert is niet direct af te leiden uit aangiftegegevens. Voor de raming is allereerst op basis van 
aangiftegegevens de omvang van het ondernemingsvermogen dat jaarlijks binnen de AB-sfeer via de BOR 
wordt nagelaten of geschonken geraamd. Vervolgens is verondersteld dat ondernemingen over voldoende 
beleggingsvermogen beschikken om de doelmatigheidsmarge volledig te benutten, en dat zij vanwege de 
sterke fiscale prikkel van de BOR de marge ook daadwerkelijk volledig benutten.  
 
Het beleggingsvermogen dat door de doelmatigheidsmarge als ondernemingsvermogen kwalificeert is 
vervolgens geraamd op 5% van het jaarlijks nagelaten en geschonken ondernemingsvermogen. Dit 
beleggingsvermogen zal door de maatregel tegen een hoger tarief worden belast bij schenking of erfenis. De 
ex-ante budgettaire opbrengst is vervolgens verlaagd met een gedragseffect van 20%, doordat een deel van de 
grondslag zal wegvallen. Daarnaast kent de opbrengst vanwege een veronderstelde uitstel van schenkingen 
een ingroei over een periode van 20 jaar waardoor de structurele opbrengst pas in 2045 bereikt wordt.  
 
De budgettaire opbrengt voor de DSR ab is als volgt geraamd. Door de maatregel schuift de belastingclaim op 
het vervreemdingsvoordeel (vervreemdingswaarde minus de verkrijgingswaarde) van het beleggingsvermogen 
dat door de doelmatigheidsmarge nu als ondernemingsvermogen kwalificeert niet langer door naar de 
volgende eigenaar. Op basis van aangiftegegevens is in de raming verondersteld dat het 
vervreemdingsvoordeel gelijk staat aan het beleggingsvermogen dat door de maatregel wordt uitgesloten van 
de DSR ab.  
 
De belasting over dit vervreemdingsvoordeel kan door de maatregel niet langer worden uitgesteld. De netto 
contante waarde van dit uitstel is gebaseerd op een discontovoet van 2,5% en een veronderstelde gemiddelde 
duur tussen bedrijfsoverdrachten van circa 25 jaar. Voor de raming is verder aangenomen dat er momenteel na 
één overdracht niet langer wordt doorgeschoven. Tot slot is de ex-ante budgettaire opbrengst verlaagd met 
een gedragseffect van 20%. 
 

12.4 Afschaffen dienstbetrekkingseis en invoering minimumleeftijd verkrijger bij 
schenkingen BOR en DSR ab 
 
Korte beschrijving van de maatregel 
Binnen de DSR ab voor schenking van een ab geldt een dienstbetrekkingseis. Voorgesteld wordt om deze 
dienstbetrekkingseis per 1-1-2025 te laten vervallen. Tegelijkertijd wordt er een minimumleeftijd van 21 jaar 
ingevoerd voor de verkrijger, zowel voor de DSR ab (schenking van een aanmerkelijk belang) als voor de BOR bij 
schenking. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Afschaffen dienstbetrekkingseis en invoering 0 -1 -1 0 0 
minimumleeftijd verkrijger bij schenkingen  
 
Kern van de raming 
In de praktijk blijkt dat het eenvoudig is om aan de dienstbetrekkingseis bij schenkingen te voldoen. Naar 
verwachting leidt de dienstbetrekkingseis maar in een zeer klein aantal gevallen ertoe dat men geen gebruik 
kan maken van de BOR of de DSR ab. Om die reden is het budgettaire effect van dit onderdeel van de 
maatregel op nihil geraamd. 
 
Verder blijkt uit aangiftegegevens dat er maar in een beperkt aantal gevallen wordt geschonken aan personen 
onder de 21 jaar. Schenkingen aan verkrijgers onder de 21 jaar die gepland staan voor het jaar 2025 kunnen in 
dat jaar geen doorgang vinden, maar aangenomen wordt dat deze wel zullen plaatsvinden in achterliggende 
jaren. Er zal waarschijnlijk niet worden afgezien van een schenking. Ook voor elk cohort daarna wordt 
verondersteld dat de schenking wordt uitgesteld. Hierdoor ontstaat een tijdelijke budgettaire derving.  
 
 

13 Wet aanpassing nabestaandenregeling hersteloperatie toeslagen  

15 Wet fiscale klimaatmaatregelen industrie en elektriciteit 

15.2 Minimum CO2-prijs elektriciteitssector en de industrie 
 
Korte beschrijving van de maatregel 
Met dit wetsvoorstel wordt de CO2 minimumprijs voor elektriciteitsopwekking en de industrie vanaf 2024 
verhoogd. Hiermee wordt het prijspad aangepast aan de gestegen ETS prijs. Ook wordt voorgesteld de 
minimumprijs jaarlijks te indexeren met de Tabelcorrectiefactor. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Minimum CO2 prijs elektriciteitssector en industrie 
0 0 0 0 0 
 
Kern van de raming 
De CO2 minimumprijs garandeert dat de CO2 uitstoot altijd op een minimaal niveau belast wordt indien de ETS 
prijs onder de CO2 minimumprijs komt. Frontier Economics en CE Delft hebben onderzoek gedaan naar de 
impact van de verhoging van de CO2 minimumprijs. Doordat de verwachting is dat de ETS prijs niet onder de 
minimumprijs zal komen, is de verwachting dat de er geen budgettaire opbrengst is. 
 
 
  

16 Certificering van het CPB 

Samenvatting en conclusies 
Deze notitie certificeert budgettaire ramingen van de fiscale beleidsmaatregelen in het pakket Belastingplan 
2024, overige wetsvoorstellen en de raming voor 2026 voor de bestaande Overbruggingswet box 3. De 
certificering betreft de beoordeling van fiscale maatregelen die worden ingevoerd via nieuwe wetgeving en 
beleidsbesluiten. In totaal zijn zeventien fiscale maatregelen aan een toetsing onderworpen, zie tabel 2.1. Van 
de getoetste maatregelen hebben er vijftien een budgettair effect van minimaal 50 mln euro, een sterk 
onzekere grondslag en/of grote gedragseffecten. De andere twee maatregelen zijn steekproefsgewijs 
geselecteerd en gecertificeerd. Het CPB acht de budgettaire effecten van de beoordeelde ramingen redelijk en 
neutraal. Bij iedere budgettaire raming geeft het CPB een afzonderlijke inschatting van de onzekerheid. Van 
achttien maatregelen heeft het CPB de ramingen nog niet gecertificeerd, deze moeten nog nader worden 
beschouwd. De reden hiervoor is beperktere capaciteit door de doorrekening van maatregelenpakketten van 
politieke partijen voor Keuzes in Kaart (KiK). Er volgt nog een aanvullend certificeringsdocument voor de 
nader te beschouwen maatregelen. In paragraaf 2 wordt de certificering van en de onzekerheidsanalyse voor 
enkele specifieke ramingen toegelicht.  
1 Inleiding 
Certificering van de budgettaire ramingen houdt in dat het Centraal Planbureau (CPB) toetst of de ramingen 
1
‘neutraal en redelijk’ zijn en aangeeft wat de bijbehorende mate van onzekerheid is. Een raming kwalificeert 
als ‘redelijk’ wanneer er bij het CPB geen betere bronnen of ramingsmethoden bekend zijn om de 
desbetreffende raming te maken. De term ‘neutraal’ houdt in dat de raming geen systematische afwijking naar 
boven of naar beneden vertoont. Een gedetailleerde beschrijving van het toetsingskader is te vinden in de 
bijlage. 
Het CPB certificeert in principe zowel de budgettaire raming voor de komende jaren als het structurele 
budgettaire effect. Standaard worden voor elke maatregel de beleidsmatige lasten gepresenteerd, die van 
2
belang zijn voor besluitvorming over het inkomstenkader.  
In deze notitie certificeert het CPB de budgettaire ramingen door het ministerie van Financiën van fiscale 
beleidsmaatregelen, zoals opgenomen in het Belastingplan 2024, overige wetsvoorstellen, twee aanvullende 
fiscale maatregelen op basis van de steekproef en de raming voor 2026 van de bestaande Overbruggingswet 
box 3. Het CPB maakt een uitvoerige beoordeling van maatregelen met een geraamd budgettair effect van 
3
minimaal 50 mln euro en maatregelen met grote gedragseffecten of een sterk onzekere grondslag. Daarbij 
wordt ingegaan op de ramingswijze, met nadruk op de berekening van de grondslag, en de validiteit van de 
gebruikte aannamen en ingeschatte gedragseffecten. In het bijzonder wordt gekeken naar onzekerheden in de 
raming, die kunnen voortkomen uit de gebruikte data, modellen, aannamen en mogelijk gedrag. Het CPB 
1
 De oorsprong van de vastgelegde certificeringsronde is het advies van het vijftiende rapport van de Studiegroep Begrotingsruimte in 
2016: Van saldosturing naar stabilisatie, Vijftiende rapport van de Studiegroep Begrotingsruimte, Den Haag, juli 2016, p.37 en 4 (link). 
2
 Het kaderrelevante budgettaire effect wijkt in sommige gevallen af van de bijbehorende kasontvangsten of transactiebedragen naar 
belastingjaar. Om meer inzicht te bieden in budgettaire gevolgen op korte termijn, worden de bedragen bij afwijking ook volgens de 
kas- of transdefinitie vermeld. 
3
 Ramingen waarbij sprake lijkt van grote onzekerheid vanwege gedragseffecten of grote onderliggende verschuivingen kwalificeren 
voor een uitgebreide toetsing, omdat een raming van maximaal 50 mln euro in dat geval geen garantie is voor een relatief beperkt 
budgettair effect. Uitgebreide beoordeling is ook gewenst als een maatregel in de bijzondere belangstelling staat van het parlement. 
Pagina 2 van 9 
CPB PUBLICATIE – Certificering budgettaire ramingen Belastingplan 2024, overige wetsvoorstellen en Overbruggingswet box 3

Het CPB heeft acht fiscale maatregelen uit Belastingplan 2024 en tien overige fiscale maatregelen op het 
gebied van klimaat, energie en bedrijfsopvolgingsfaciliteiten nog niet kunnen certificeren, zie tabel 1.2. Deze 
maatregelen worden nog nader beschouwd. De reden hiervoor is dat de capaciteit voor certificeringen in de 
periode voorafgaand aan Prinsjesdag dit jaar beperkter is dan normaal, vanwege de doorrekening van 
maatregelenpakketten van politieke partijen voor Kik. Er volgt nog een aanvullend certificeringsdocument 
voor deze maatregelen.  
Tabel 1.2 Overzicht nader te beschouwen maatregelen 
Maatregel  
Belastingplan 2024 
Verlagen mkb-winstvrijstelling  
Minimumkapitaalregel in de vennootschapsbelasting 
Verhogen niet-aftrekbaar percentage minimumkapitaalregel  
Beëindigen nihil- of lager tarief motorrijtuigenbelasting voor lpg, cng en lng  
Versoberen lagere mrb-tarieven kampeerauto 
Versoberen oldtimersregeling mrb 
Accijnstarieven voor alcoholhoudende producten  
Verhoging van tabaksaccijns 
Wetsvoorstel fiscale klimaatregelen glastuinbouw 2024 
Afschaffen verlaagd tarief glastuinbouw  
Beperken inputvrijstelling voor elektriciteitsopwekking  
CO2-heffing glastuinbouw  
Wetsvoorstel fiscale klimaatregelen elektriciteit en industrie 
Afschaffen vrijstelling voor metallurgische en mineralogische procedés  
CO2-minimumprijs elektriciteit en industrie  
Wetsvoorstel Wet aanpassing fiscale bedrijfsopvolgingsfaciliteiten 2024 
Afschaffen 5% doelmatigheidsmarge in de bedrijfsopvolgingsregeling (BOR) en 
doorschuifregeling aanmerkelijk belang (DSR ab)  
Keuzevermogen gemengde bedrijfsmiddelen beperken in de BOR en DSR ab tot enkel 
kwalificeren bij de daadwerkelijk gebruiken binnen de onderneming 
Afschaffing dienstbetrekkingseis in de DSR ab en invoeren minimumleeftijd verkrijger bij 
schenking in de BOR en DSR ab 
Standaard aanmerken van aan derden verhuurde onroerende zaken als beleggingsvermogen in 
de BOR en DSR ab  
Ministeriële regeling voor afwijking bezitseis BOR 
Versoepelen van de bezitseis in de BOR bij overheidsingrijpen 
Pagina 4 van 9 
CPB PUBLICATIE – Certificering budgettaire ramingen Belastingplan 2024, overige wetsvoorstellen en Overbruggingswet box 3

Verlagen vrijstellingspercentage bedrijfsopvolgingsregeling 
(BOR) naar 70% boven € 1,5 miljoen 
40 13 15 17 49 Hoog 
ondernemingsvermogen (q)  
Overbruggingswet box 3 
Heffing op basis van werkelijke samenstelling vermogen (r)  -385 Hoog 
(a) + is saldoverbeterend/lastenverzwarend. 
(b) Betreft alleen het budgettair effect voor de jaren 2024, 2025 en 2026 
(c) Structureel vanaf 2024 
(d) Structureel vanaf 2024. Reeks tussen haakjes is op transactiebasis. Structureel vanaf 2057 
(e) In steekproef. Structureel vanaf 2024 
(f) Structureel vanaf 2024 
(g) Structureel vanaf 2028 
(h) Structureel vanaf 2034 
(i) Structureel vanaf 2029 
(j) Structureel vanaf 2024 
(k) Structureel vanaf 2024 
(l) Structureel vanaf 2060 
(m) Structureel vanaf 2024 
(n) Structureel vanaf 2025 
(o) Structureel vanaf 2025 
(p) In steekproef. Structureel vanaf 2024 
(q) Structureel vanaf 2045 
(r) Betreft de raming voor 2026, de jaren 2023 t/m 2025 waren al gecertificeerd. In de overbruggingswet is geen einddatum 
opgenomen
5
Hieronder wordt de certificering van de budgettaire ramingen van de grootste maatregelen en van ramingen 
die het onzekerheidsoordeel ‘hoog’ en/of een groot budgettair effect hebben toegelicht. Verdere toelichtingen 
van de raming van fiscale maatregelen, opgesteld door het ministerie van Financiën, bevinden zich als bijlage 
bij de wetsvoorstellen. 
Verhogen vaste voet bpm 
Per 1 januari 2025 wordt de vaste voet in de bpm verhoogd met € 200 (in prijzen 2023). Het CPB beoordeelt de 
raming als neutraal en redelijk. De belangrijkste bron van onzekerheid betreft de inschatting van de 
leeftijdsverdeling van de internationaal verhandelde auto’s. De laatst bekende verdeling naar leeftijd is 
afkomstig van de Belastingdienst en betreft het jaar 2017. Deze verdeling is omgerekend naar een verdeling in 
2021, rekening houdend met de waargenomen dalende budgettaire opbrengst per auto, en vervolgens bij 
gebrek aan verdere informatie, 1-op-1 overgezet naar een verdeling in het jaar 2025. Het CPB beoordeelt deze 
inschatting als neutraal maar erg onzeker.  
Fiscale maatregelen koopkrachtpakket Belastingplan 2024 
In het Belastingplan 2024 is een viertal maatregelen opgenomen met betrekking tot box 1 van de 
inkomstenbelasting (a t/m d). Deze maatregelen maken onderdeel uit van het koopkrachtpakket voor 2024 en 
dragen bij aan budgettaire dekkingsopgaven.  
a. Verhogen tarief eerste schijf ter dekking zorgpremies en als invulling resterende taakstelling 
belastingconstructie en fiscale regelingen 
b. Verhogen tweede knikpunt arbeidskorting met € 115
c. Verlagen aanvangspunt toptarief IB door beperken indexatie
d. Verlagen aanvangspunt tweede schijf voor gepensioneerden door beperken indexatie
De maatregelen zijn geraamd op basis van de cMEV en doorgerekend met Mimosi, het CPB-
microsimulatiemodel voor belastingen, sociale zekerheid, loonkosten en koopkracht. Het model vereist 
5
 In termen van absoluut structureel budgettair effect. 
Pagina 6 van 9 
CPB PUBLICATIE – Certificering budgettaire ramingen Belastingplan 2024, overige wetsvoorstellen en Overbruggingswet box 3

Bijlage: Toetsingskader 
Indien fiscale maatregelen door het CPB gecertificeerd worden, wordt eerst bekeken of de raming van fiscale 
maatregelen in aanmerking komt voor uitgebreide beoordeling. Dat is het geval als het budgettaire effect 
volgens de raming van het ministerie van Financiën groter is dan 50 mln euro, de belastinggrondslag erg 
6
onzeker lijkt, er sprake kan zijn van sterke gedragseffecten, of als de maatregel politiek omstreden is. Van 
belastingmaatregelen die niet aan deze criteria voldoen, maar (mogelijk) wel budgettaire gevolgen hebben, 
wordt een steekproef genomen. Maatregelen in de steekproef krijgen dezelfde uitgebreide beoordeling. 
Maatregelen die buiten de steekproef vallen en technische maatregelen zijn die naar hun aard geen 
budgettaire gevolgen hebben, worden bij de certificering verder buiten beschouwing gelaten. 
Uitvoerige beoordeling 
De toetsing begint met een aantal vragen, die uiteindelijk elk met ‘ja’ dienen te worden beantwoord. 
1. Is de huidige stand van zaken duidelijk verwoord?
2. Is de beleidswijziging voldoende toegelicht?
3. Wordt de kwaliteit van de data voldoende toegelicht?
4. Worden de onzekerheden van de raming voldoende toegelicht? 
5. Zijn de aannamen voldoende onderbouwd?
6. Volgt de ex-ante budgettaire raming logisch uit de data en de gemaakte aannamen?
7. Worden de aanwezigheid en inhoud van eerste-orde gedragseffecten toegelicht?
8. Is rekening gehouden met (directe) effecten op andere regelingen? 
Verder wordt altijd naar de volgende aspecten van een raming gekeken en beoordeeld of de raming daarbij 
neutraal en redelijk is: 
- Is er informatie over de omvang van de grondslag? Hoe betrouwbaar is deze informatie?
- Waarop zijn de aannamen gebaseerd en zijn deze aannamen redelijk? Komt de raming overeen met de 
uitkomsten die op basis van CPB-modellen kunnen worden verwacht? 
- Zijn de gedragseffecten redelijk en in overstemming met wat in de literatuur gebruikelijk is? Als er geen
literatuur is, zijn er dan vuistregels af te leiden uit informatie van de uitvoeringspraktijk bij eerdere 
beleidsveranderingen? Waarop zijn de gedragseffecten gebaseerd? 
Onzekerheid 
Het Centraal Planbureau geeft een inschatting van de onzekerheid van de raming. Vooralsnog wordt hierbij 
gebruikgemaakt van het kader dat geboden wordt door The Office for Budget Responsibility (OBR) in het 
Verenigd Koninkrijk. Zie daarvoor tabel B1 en hier.  
Drie aspecten van de raming worden in beschouwing genomen: onzekerheden in de modellering, in de data 
en in het gedrag. De onzekerheid in het gebruikte model is afhankelijk van de gebruikte aannamen en de 
6
 Deze condities zijn vergelijkbaar met door de OBR gestelde condities. 
Pagina 8 van 9 
CPB PUBLICATIE – Certificering budgettaire ramingen Belastingplan 2024, overige wetsvoorstellen en Overbruggingswet box 3

