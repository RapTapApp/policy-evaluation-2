 
 
Hierbij de reactie van de Raad voor de rechtspraak (hierna: de Raad) op het pakket Belastingplan 
2024. 
  
1. Ontvangen stukken 
De Raad heeft kennisgenomen van onderstaande wetsvoorstellen, waarvan de eindversies van het 
ministerie van Financiën zijn ontvangen op 12 juli jl.:  
  
1. Belastingplan 2024; 
2. Belastingplan Caribisch Nederland 2024; 
3. Wet aanpassing fonds voor gemene rekening, vrijgestelde beleggingsinstelling en fiscale 
beleggingsinstelling; 
4. Wet fiscaal kwalificatiebeleid rechtsvormen; 
5. Wet tegemoetkoming wegens selectie aan de poort; 
6. Wet herwaardering proceskostenvergoedingen WOZ en bpm; 
7. Overige fiscale maatregelen 2024; 
8. Fiscale klimaat maatregelen 2024. 
  
De Raad heeft verder kennisgenomen van de uitvoeringstoets plus nadere toelichting behorend bij het 
wetsvoorstel “tegemoetkoming wegens selectie aan de poort”. 
  
Ten aanzien van het wetsvoorstel Belastingplan Caribisch Nederland 2024 merkt de Raad op dat, in 
overeenstemming met eerdere jaren, hierover geen advies wordt uitgebracht. 
  
2. Beoordeling werklastgevolgen 
De Raad constateert dat mogelijk werklastgevolgen voortvloeien uit de volgende drie onderdelen van 
het Belastingplanpakket: 
(3) Wetsvoorstel Wet aanpassing fonds voor gemene rekening, vrijgestelde 
beleggingsinstelling en fiscale beleggingsinstelling; 
(5) Wetsvoorstel Wet tegemoetkoming wegens selectie aan de poort; 
(6) Wetsvoorstel Wet herwaardering proceskostenvergoedingen WOZ en bpm. 
Hierna wordt onder paragraaf 3 verder ingegaan op de gesignaleerde mogelijke werklastgevolgen. 
  
Voor de overige onderdelen van het Belastingplanpakket 2024 merkt de Raad op dat een aantal 
voorgestelde wijzigingen naar verwachting zullen leiden tot een (beperkte) mutatie van de werklast 
voor de gerechten, zowel omhoog als omlaag. De Raad schat in dat die overige onderdelen per saldo 
geen veranderingen in de werklast betekenen. 
  
3. Verwachte veranderingen in de werklast  
Hieronder wordt voor drie onderdelen ingegaan op de verwachte veranderingen in de werklast. 
  
3a. Wetsvoorstel Wet aanpassing fonds voor gemene rekening, vrijgestelde 
beleggingsinstelling en fiscale beleggingsinstelling 
De Raad signaleert dat door de voorgestelde aanpassingen van de definitie van het fonds voor 
gemene rekening (hierna: fgr) en van het regime van de vrijgestelde beleggingsinstelling (hierna: vbi) 
mogelijk een lichte stijging van de werklast kan ontstaan. De reden hiervoor is dat de vereisten van de 
zelfstandige vennootschapsbelastingplicht wordt aangepast. 

Dit wetsvoorstel kan de instroom aan WOZ- en bpm-zaken van ncnp-bureaus flink beperken. De Raad 
constateert wel dat de Hoge Raad nog zal beoordelen of de door de wetgever gegeven 
rechtvaardiging voor het maken van onderscheid tussen WOZ- en bpm-zaken enerzijds en andere 
belastingrechtelijke zaken anderzijds de toets van het verdragsrechtelijke gelijkheidsbeginsel kan 
doorstaan. In ieder geval tot de uitspraak van de Hoge Raad zal het aantal zaken op dit punt naar 
verwachting van de Raad niet dalen (en mogelijk zelfs verder stijgen). Als de Hoge Raad het 
gemaakte onderscheid gerechtvaardigd vindt, dan zal het aantal zaken van ncnp-bureaus 
hoogstwaarschijnlijk aanzienlijk dalen. 
  
De wetgever schat niet in hoe sterk het aantal zaken vermindert. De Raad kan dat ook niet: het is 
bijvoorbeeld niet duidelijk of, en in welke mate, belanghebbenden in WOZ- en bpm-zaken zelfstandig 
(dus zonder ncnp-bureau) zullen procederen. De Raad beveelt ten slotte aan ook te kijken naar 
eventuele aanpassing van het Besluit proceskosten bestuursrecht zodat de nieuwe systematiek wordt 
uitgebreid naar andere belastingen, zoals parkeerbelastingen, waarin de Raad dezelfde problematiek 
ziet. 
 
Relatie met Fiscale Vereenvoudigingswet 
De Raad heeft met medewerkers van het ministerie van Financiën gesproken over de gevolgen van 
de invoering van (een onderdeel van) de Fiscale Vereenvoudigingswet. Die gevolgen zijn naar 
verwachting aanzienlijk: het vergt inzet van veel rechters en juridisch ondersteuners om de voorspelde 
zaken als gevolg van die wet te kunnen behandelen. Een daling van het aantal WOZ- en bpm-zaken 
afkomstig van ncnp-bureaus zou (een deel van) die inzet kunnen vrijmaken. In welke mate de 
gevraagde inzet voor de Fiscale Vereenvoudigingswet kan worden ‘gehaald’ uit een verminderde inzet 
voor WOZ- en bpm-zaken, kan de Raad echter vooralsnog niet inschatten, omdat niet ingeschat is in 
hoeverre het aantal WOZ- en bpm-zaken daalt. 
  
4. Conclusie ten aanzien van de gevolgen voor de werklast 
De onderdelen 3 en 5 van het Belastingplanpakket hebben gevolgen voor de werklast, maar 
vooralsnog ziet het ernaar uit dat deze gevolgen beperkt en eenmalig zijn. De werklastgevolgen van 
onderdeel 6 zijn op dit moment niet in te schatten. 
  
5. Afsluitend 
Hopelijk heb ik u hiermee voldoende geïnformeerd. Uiteraard hoor ik het graag indien er vragen zijn. 
 

