 
Uitwerking Motie Dassen/Van Weyenberg: Structurele 
scenario’s voor het aanbieden van schoolmaaltijden 
 
Inleiding 
De recent tijdens het debat over de Voorjaarsnota aangenomen motie (Dassen/Van 
Weyenberg) verzoekt de regering om verschillende opties uit te werken voor het 
structureel en laagdrempelig maken van gezonde en gevarieerde gratis schoolmaaltijden 
voor kinderen in het primair en voortgezet onderwijs, de kosten daarvan in kaart te 
1
brengen en dit voor de Miljoenennota te delen met de Kamer. 
Het resultaat van deze kabinetsbrede opdracht is onderstaande uitwerking. Deze 
uitwerking bevat verschillende mogelijke scenario’s voor een structurele vorm van 
schoolmaaltijden. Hierbij spelen verschillende variabelen een rol. Het stuk behandelt 
eerst (1) een overzicht van de variabelen, de scenario’s en het mogelijke tijdpad, 
vervolgens laat het (2) een aantal overzichtstabellen zien van die scenario’s en de 
kosten, om tot slot (3) een tekstuele toelichting te geven op de tabellen en de voor- en 
nadelen per scenario uit te werken. 
De volgende scenario’s zijn in deze uitwerking opgenomen: 
Structureel scenario Kosten per jaar 
A: Schoolmaaltijden voor een afgebakende doelgroep A1 € 155 miljoen 
A2 € 253 miljoen  
 A3 A2 + € 39 miljoen per 
100.000 leerlingen  
B: Schoolmaaltijden of schoolfruit voor alle leerlingen B1 € 949 miljoen 
 B2 € 88 miljoen 
C: Schoolmaaltijden als onderdeel van een integrale C1 Scenario A + € 5,3 miljoen  
aanpak 
 C2 € 318 miljoen 
 
Ervaringen met schoolmaaltijden tot nu toe 
Uit de aanmeldingen voor het huidige programma Schoolmaaltijden blijkt dat de behoefte 
aan schoolmaaltijden groot is. Per 1 september 2023 zijn er ruim 1600 deelnemende 
scholen aan het programma; dat is meer dan 1 op de 5 scholen in Nederland. In dit 
programma kunnen ongeveer 398.000 leerlingen worden geholpen met een maaltijd op 
school of een boodschappenkaart thuis. De scholen die mogen deelnemen aan het 
programma hebben 30% of meer leerlingen uit een gezin met een laag inkomen. Dit is 
2
een indicator op schoolvestigingsniveau uit de NCO-rapportages. Voor het (voortgezet) 
speciaal onderwijs ((v)so), speciaal basisonderwijs (sbo) en praktijkonderwijs (pro) is 
een principebesluit genomen, waardoor deze scholen allemaal binnen de doelgroep 
vallen. In totaal vallen er daarmee ruim 650.000 leerlingen binnen de doelgroep van het 
programma Schoolmaaltijden. Zie voor een verdere uitleg van het huidige programma 
Schoolmaaltijden bijlage 1 onderaan dit stuk.  
De officiële evaluatie van het huidige programma Schoolmaaltijden volgt in het najaar 
van 2023. Bij de voorloper van het huidige programma Schoolmaaltijden, de 
                                                                 
1
 Kamerstukken II 2022/23, 36350, nr. 29 
2
 Jaarlijkse rapportage op schoolniveau van het Nationaal Cohortonderzoek Onderwijs (NCO). Zie hier voor meer informatie en een 
voorbeeldrapportage: Rapportages | Nationaal Cohortonderzoek Onderwijs. 
1 
 

 
Overzicht van variabelen, scenario’s en tijdpad 
De motie van de leden Dassen (VOLT) en Van Weyenberg (D66) verzoekt de regering om 
verschillende opties uit te werken voor het structureel en laagdrempelig maken van 
gratis schoolmaaltijden voor kinderen in het primair en voortgezet onderwijs. Omdat er 
bij de uitwerking van deze opties verschillende variabelen meespelen, worden de 
variabelen eerst in kaart gebracht, waarvan de belangrijkste zijn:  
1. De doelstelling: wat willen we met schoolmaaltijden bereiken? 
2. De doelgroep: welke leerlingen worden met schoolmaaltijden bereikt? 
3. Het aanbod: in welke vorm worden de maaltijden aan leerlingen aangeboden? 
4. De financieringsstroom en uitvoeringsverantwoordelijke: wie is verantwoordelijk 
voor het organiseren van schoolmaaltijden en op welke wijze bekostigen zij dit?  
Deze vier hoofdvariabelen bepalen de verschillende mogelijke scenario’s en kosten. Op 
basis van deze variabelen zijn er drie hoofdscenario’s te onderscheiden. Deze variabelen, 
scenario’s en kosten worden hieronder genoemd en in de uitwerking van de scenario’s 
toegelicht.  
Een nadere uitwerking van de scenario’s inclusief de voor- en nadelen is verderop in deze 
uitwerking te vinden. 
 
Variabelen structureel maken schoolmaaltijden 
 
1. Doelstelling 
Er zijn verschillende doelstellingen die kunnen worden bereikt met een structurele vorm 
van schoolmaaltijden. De volgende hoofddoelstellingen zijn in het kader van de 
5
uitwerking als voornaamste gemarkeerd : 
 Bestrijden van (kinder-)armoede 
 Vergroten van kansengelijkheid in het onderwijs 
 Stimuleren van gezonde voeding en een gezonde leefstijl. 
 
2. Doelgroep 
Keuzes omtrent de doelgroep bepalen welke leerlingen worden bereikt met een 
schoolmaaltijdenaanbod. Hiervoor zijn in lijn met de motie de volgende opties 
uitgewerkt: 
 Alle leerlingen in het primair en voortgezet onderwijs 
 Een deel van de leerlingen in het primair en voortgezet onderwijs. 
 
3. Aanbod 
Keuzes omtrent het aanbod bepalen in welke vorm leerlingen een maaltijd ontvangen. 
6
Hiervoor zijn de volgende opties : 
 Maaltijd op school (9 euro per week per leerling) 
a. Scholen dit zelf laten organiseren 
b. Centraal organiseren en distribueren van maaltijden 
7
 Schoolfruit (0,90 euro voor 5 porties per week per leerling ) 
a. Scholen dit zelf laten organiseren 
b. Centraal organiseren en distribueren van schoolfruit 
                                                                 
5
 A chter deze hoofddoelstellingen kunnen ook subdoelstellingen worden geïdentificeerd, zoals het verkleinen van sociaaleconomische 
gezondheidsverschillen en het voorkomen en verminderen van obesitas onder kinderen en jongeren. 
6
 De prijzen van de maaltijden en schoolfruit zijn gebaseerd op de huidige voedselprijzen. 
7
 Het bedrag van 0,90 euro per week per leerling voor schoolfruit (inclusief distributiekosten) is een schatting gebaseerd op de huidige 
eenheidsprijs van 0,18 euro per portie die gehanteerd wordt in de EU-Schoolregeling voor schoolfruit/-groente, zoals vastgesteld in de 
Regeling op basis van een rapport van Wageningen Economic Research. De eenheidsprijs is inclusief marge van 10% die is opgebouwd 
uit de wettelijk bepaalde 7% overhead voor indirecte werkzaamheden op inkoop, behandeling en transportbegeleiding en 3% marge op 
de omzet die gebruikelijk is bij groothandels in groente en fruit. 
 
3 
 

 
Scenario’s 
Er zijn drie hoofdscenario’s te onderscheiden voor schoolmaaltijden in een structurele 
vorm, met daarbinnen weer keuzemogelijkheden (subscenario’s). De scenario’s 
verschillen van elkaar met betrekking tot de variabelen, zoals de doelstelling, de 
doelgroep en het aanbod. De uitwerking hiervan is te vinden in de tabellen en de 
toelichting verderop in dit stuk. 
De drie hoofdscenario’s zijn: 
 Scenario A: schoolmaaltijden voor een afgebakende doelgroep 
 Scenario B: schoolmaaltijden en/of -fruit voor alle leerlingen  
 Scenario C: schoolmaaltijden voor een afgebakende doelgroep als onderdeel van 
integrale aanpak (zoals voedseleducatie of bewegen)  
5 
 

 
 
Scenario’s A:  A1 – Huidig programma voortzetten A2 – Huidig programma voortzetten A3 – Huidige programma voortzetten 
10 11
Schoolmaaltijden voor een met huidige deelnemers voor gehele doelgroep voor uitgebreidere doelgroep: hoger 
afgebakende doelgroep aantal deelnemende leerlingen po/vo 
Bereikte aantal leerlingen  
en/of studenten 
398.000 (po/vo) 650.000 (po/vo) + 100.000 extra (po/vo) 
Doeltreffendheid 
(Kinder-) armoedebestrijding + + + 
oelstellingen 
Kansengelijkheid 
+ + + 
Gezondheid + + + 
Doelmatigheid 
(Kinder-) armoedebestrijding 
+ +- +- 
doelstellingen 
Kansengelijkheid 
+ + +- 
Gezondheid 
+ + + 
Voor- en nadelen 
Snelheid start  
+ + + 
Gebruik bestaande indicator 
+ + + 
Uitvoerbaarheid 
+ + + 
+- 
Doeltreffendheid doelgroep 
+ + 
+ 
Ontlasten scholen 
+ + 
Kosten per jaar   
  
  
  € 155 mln. € 253 mln. + € 39 mln. 
 
 
 
                                                                 
10
 ‘Huidige deelnemers’ verwijst naar het verwachte aantal deelnemers van het huidige programma Schoolmaaltijden op 31 december 2023, wanneer het programma afloopt. 
11
 'Gehele doelgroep’ verwijst naar het totaal aantal leerlingen dat in de doelgroep van het huidige programma Schoolmaaltijden valt. De gehele doelgroep is groter dan de groep de facto bereikte leerlingen, 
gegeven het totale budget van € 100 miljoen. 
7 
 

 
 
Scenario’s C: Integrale aanpak  C1 – Schoolmaaltijden voor een C2 – Schoolmaaltijden voor afgebakende 
afgebakende doelgroep met doelgroep (po/vo); schoolfruit voor de 
daarbij Gezonde School voor overige leerlingen (po/vo) 
alle scholen 
Bereikte aantal leerlingen en/of studenten  
2.440.000 (po/vo) 2.440.000 (po/vo) 
Doeltreffendheid doelstellingen 
(Kinder-)armoedebestrijding 
+ + 
Kansengelijkheid + + 
Gezondheid 
+ + 
Doelmatigheid doelstellingen 
(Kinder-)armoedebestrijding 
-   − 
Kansengelijkheid  
+- +- 
Gezondheid 
+ + 
Voor- en nadelen 
Snelheid start  
+   +− 
Gebruik bestaande indicator 
+ + 
Uitvoerbaarheid 
+   +− 
Doeltreffendheid doelgroep 
+ + 
Ontlasten scholen 
 − + 
Kosten per jaar  Totaalbedrag gekozen scenario 
12
 € 318 mln.  
+ € 5,3 mln.  
                                                                 
12
 Bij berekening van de kosten is uitgegaan van de doelgroep bij scenario A2 voor schoolmaaltijden. Een ander scenario als uitgangspunt is mogelijk, en brengt hogere of lagere kosten voor dit scenario met zich 
mee. 
9 
 

 
per financieringsinstrument verschillen, omdat in het algemeen de verschillende 
financieringsinstrumenten ook verschillende uitvoeringsvraagstukken kennen.  
Minderjarige leerlingen op het mbo 
De motie vraagt om scenario’s voor het primair en voortgezet onderwijs. Vanuit de 
praktijk van het huidige programma Schoolmaaltijden komen regelmatig signalen dat 
instellingen in het middelbaar beroepsonderwijs (mbo) ook graag deel zouden nemen aan 
het programma. In schooljaar 2023-2024 zal het mbo in totaal 482.200 studenten tellen. 
Ongeveer 30% van deze studenten, zo’n 156.000 studenten, is minderjarig en niet 
14
gerechtigd tot het ontvangen van studiefinanciering. Vanuit gelijkwaardige behandeling 
van alle minderjarige leerlingen zouden minderjarige studenten in het mbo mee kunnen 
worden genomen in het organiseren van schoolmaaltijden. Omdat studenten op het hbo 
en wo vaak wel meerderjarig zijn en ongeacht leeftijd gerechtigd zijn tot het ontvangen 
van studiefinanciering, is het geen logische keuze om hen te betrekken bij 
15
schoolmaaltijden.  
De kosten voor het meenemen van mbo-studenten zijn minimaal € 56 miljoen euro, 
wanneer deze doelgroep wordt toegevoegd aan een scenario onder A en als aanbod 
maaltijden op school. Omdat er nog geen ervaring is met de uitvoering van 
schoolmaaltijden op mbo-instellingen, is er nog niets bekend over haalbaarheid, 
mogelijke stigmatisering en doeltreffende besteding van de middelen voor deze 
doelgroep. 
Aansluiten bestaand programma 
Een mogelijkheid voor het organiseren van schoolmaaltijden is om deze onderdeel te 
maken van een reeds bestaand programma. Op deze manier kan bij de organisatie van 
maaltijden gebruik worden gemaakt van bestaande structuren. Er zijn twee belangrijke 
voorwaarden voor het aansluiten bij een bestaand programma:  
 het budget voor het bestaande programma moet worden opgehoogd om te kunnen 
voorzien in schoolmaaltijden, en;  
 het desbetreffende programma moet zich richten op een enigszins wenselijke 
doelgroep voor een schoolmaaltijden aanbod. 
In deze uitwerking worden het programma School en Omgeving en het Nationaal 
Programma Leefbaarheid en Veiligheid expliciet genoemd als opties. Bij het programma 
School en Omgeving komen scholen in aanmerking voor deelname op basis van een 
indicator ontwikkeld voor onderwijsachterstandenbeleid. Omdat deze indicator echter niet 
gerelateerd is aan variabelen met betrekking tot armoede, is deze indicator beperkt 
geschikt voor het meten van de behoefte aan schoolmaaltijden.  
Dit geldt ook voor het Nationaal Programma Leefbaarheid en Veiligheid, waarbij wordt 
gewerkt met stedelijke focusgebieden. Een dergelijke gebiedsgerichte doelgroep zorgt 
dat leerlingen die niet in een dergelijk gebied wonen, maar wel behoefte hebben aan 
schoolmaaltijden, buiten de boot vallen. Zeker in het vo is de kans groot dat een deel 
van deze leerlingen woonachtig is buiten het focusgebied waar de school is gevestigd.  
  
                                                                 
14
 A antal studenten in het mbo | Middelbaar beroepsonderwijs | OCW in cijfers 
15
 Studiefinanciering: Voorwaarden - DUO  
11 
 

 
gekozen om alle leerlingen in het (voortgezet) speciaal onderwijs ((v)so), speciaal 
basisonderwijs (sbo) en praktijkonderwijs (pro) mee te nemen in de doelgroep. Dit 
omdat van deze scholen geen NCO rapportage bestaat en bekend is dat veel leerlingen 
mogelijk in de beoogde doelgroep zouden vallen. In totaal vallen er daarmee ruim 
650.000 leerlingen binnen de doelgroep van het huidige Programma Schoolmaaltijden. 
Omdat er voor het programma in 2023 echter beperkte middelen beschikbaar zijn – 100 
miljoen euro, naar aanleiding van de motie van lid Dassen (VOLT) en lid Paternotte (D66) 
–, kunnen er volgens de prognoses van het Rode Kruis en Jeugdeducatiefonds 398.000 
20
leerlingen deelnemen aan het programma Schoolmaaltijden in 2023. Scenario A1 gaat 
daarom uit van 398.000 leerlingen. 
De kosten voor scenario A1 per kalenderjaar zijn € 155 miljoen, uitgaande van enkel 
maaltijden op school. Dit is inclusief 8% uitvoeringskosten. Dit is gebaseerd op het aantal 
leerlingen in het programma. Aangezien er een transitie moet komen van 
boodschappenkaarten naar maaltijden op school, kan het zijn dat er meer leerlingen per 
school mee gaan doen. Dat is niet in deze berekening meegenomen, omdat hier geen 
aannames op te maken zijn. 
 
Voordelen scenario A1 
 Vereist qua indicator geen nieuwe aanpak  
 Is – in ieder geval indien met hulp van een tussenorganisatie – goed uitvoerbaar 
voor scholen. 
 Kan snel worden opgestart, en is de meest directe voortzetting van de verlenging 
van het programma zoals dat voor 2024 is afgesproken. 
 Draagt bij aan de doelstelling kansengelijkheid, armoedebestrijding en 
gezondheid. 
Nadelen scenario A1 
 Niet alle scholen en leerlingen in de beoogde doelgroep (30% of meer, ruim 
650.000 leerlingen) kunnen deelnemen. 
 Scholen die zich in 2023 niet hebben aangemeld – bijvoorbeeld omdat zij geen 
mogelijkheden hadden voor de organisatie –, maar wel binnen de doelgroep 
vallen, krijgen geen kans om zich voor structureel scenario A1 aan te melden. Dit 
zorgt voor kansenongelijkheid binnen de doelgroep.  
 Scholen met minder dan 30% van de leerlingen met een laag inkomen kunnen 
21
niet meedoen , waarmee leerlingen die wel in de doelgroep lage inkomens vallen 
niet kunnen profiteren van gratis schoolmaaltijden. 
 De mogelijkheid tot gebruik van de NCO-rapportages op structurele termijn is 
onzeker. 
 Wanneer scenario A1 als structureel scenario wordt aangekondigd aan het veld, is 
er kans op een onverwacht verhoogd aantal aanmeldingen voor het programma in 
2023. Omdat er in 2023 € 100 miljoen beschikbaar is kan dat ervoor zorgen dat 
scholen zich in het huidige programma niet meer kunnen aanmelden. 
 Scholen die in het huidige programma deelnemen met boodschappenkaarten, 
kunnen deze werkwijze niet voortzetten op de lange termijn, en zullen een 
organisatie moeten opzetten voor maaltijden op school, wat kan zorgen voor 
extra organisatielast. 
 
                                                                 
20
 Kamerstukken II 2022/23, 36200, nr. 49 
 
13 
 

 
Aanbod: Maaltijd op school 
Kosten: € 39 miljoen per 100.000 leerlingen extra 
Uitvoering en financiering a: direct aan scholen, subsidieregeling 
b: via een tussenpartij, subsidieregeling of aanbesteding 
d: gemeenten 
 
Met het verhogen van het aantal leerlingen in de doelgroep, kan het aantal scholen in het 
po en vo dat meedoet worden verhoogd. Om dat te bereiken, kan het drempelpercentage 
inkomens in de NCO-rapportage worden verlaagd.  
De leerlingen die worden toegevoegd aan de doelgroep kunnen deelnemen aan het 
programma zoals in scenario A2.  
De kosten voor 100.000 extra leerlingen (scenario A3) per kalenderjaar zijn € 39 
miljoen extra, uitgaande van enkel maaltijden op school. Dit komt ongeveer overeen 
met het verlagen van het drempelpercentage van 30% naar 27,5%.  
Voordelen scenario A3 
 Meer scholen kunnen schoolmaaltijden organiseren, waardoor meer leerlingen die 
dit mogelijk nodig hebben bereikt worden. 
 Vereist qua indicator geen nieuwe aanpak. 
 Is – in ieder geval indien met hulp van een tussenorganisatie – goed uitvoerbaar 
voor scholen. 
 Geeft alle scholen in de beoogde doelgroep de kans om schoolmaaltijden te 
organiseren. 
 Indien gekozen wordt voor een verplichting tot het naleven van de richtlijn Schijf 
van vijf waarborgt dit dat alle scholen gezonde schoolmaaltijden verstrekken. 
 Draagt bij aan de doelstelling kansengelijkheid, armoedebestrijding en 
gezondheid. 
Nadelen scenario A3 
 Scholen met minder dan het bepaalde percentage van de leerlingen met een laag 
inkomen kunnen niet meedoen. 
 De mogelijkheid tot gebruik van de NCO-rapportages op de structurele termijn is 
onzeker. 
 Minder doelmatige besteding van middelen, omdat scholen met een lager 
percentage relatief meer leerlingen buiten de beoogde doelgroep bevatten. 
 Scholen die in het huidige programma deelnemen met boodschappenkaarten, 
kunnen deze werkwijze niet voortzetten. 
Indien gekozen wordt voor een verplichting tot het naleven van de richtlijnen 
Schijf van vijf, leidt dit mogelijk tot extra uitvoeringskosten. Deze extra 
uitvoeringskosten gelden afhankelijk van de variant voor de tussenorganisatie als 
uitvoerder, dan wel de school zelf. De precieze omvang van de extra 
uitvoeringskosten hangt af van de gekozen vorm. 
 
  
15 
 

 
Voordelen scenario B1 
 Aanbieden aan alle leerlingen zorgt voor normalisatie en geen risico op 
stigmatisering en schaamte. 
 Draagt bij aan de doelstellingen kansengelijkheid, armoedebestrijding en 
gezondheid. 
 (Bij aanbieden voedseleducatie) Het korte- en langetermijngezondheidseffect van 
een gratis schoolmaaltijd is groter wanneer er een integrale aanpak is: maaltijden 
gecombineerd met educatie. 
 (Bij aanbieden voedseleducatie) Door integrale aanpak is effect op doelstelling 
gezondheid groter. 
 Indien gekozen wordt voor een verplichting tot het naleven van de richtlijn Schijf 
van vijf waarborgt dit dat alle scholen gezonde schoolmaaltijden verstrekken. 
Nadelen scenario B1 
 Beperkte doelmatigheid van de bestede middelen voor armoedebestrijding, omdat 
er kinderen worden bereikt waar ondersteuning op het gebied van eten niet nodig 
is. 
 Risico op overvraging van scholen en overbelasting onderwijspersoneel. 
 Bij een schoolmaaltijdenaanbod op alle scholen spelen er vraagstukken met 
betrekking tot huisvesting (ontbreken van een keuken of koelkast). 
 Indien gekozen wordt voor een verplichting tot het naleven van de richtlijnen 
Schijf van vijf, leidt dit mogelijk tot extra uitvoeringskosten. Deze extra 
uitvoeringskosten gelden afhankelijk van de variant voor de tussenorganisatie als 
uitvoerder, dan wel de school zelf. De precieze omvang van de extra 
uitvoeringskosten hangt af van de gekozen vorm.  
 
B2 – Schoolfruit aanbieden aan alle leerlingen 
Doelstelling: Kansengelijkheid, armoedebestrijding, gezondheid 
Doelgroep:  Alle leerlingen in het po, vo 
Aanbod: Schoolfruit 
Kosten: € 88 miljoen à € 93 miljoen 
Uitvoering en financiering b: via een tussenpartij, subsidieregeling of aanbesteding 
 
In scenario B2 worden de mogelijkheid voor het aanbieden van schoolfruit aan alle 
leerlingen in het po en vo beschreven. 
Dit scenario is een nationale variant van de huidige EU-Schoolregeling. Deze heeft tot 
doel de consumptie van fruit, groente en zuivel (voedingsmiddelen uit de Schijf van Vijf) 
door kinderen te bevorderen en hen gezonde en duurzame eetgewoonten aan te leren. 
Uit onderzoek blijkt dat op scholen die vijf vaste groente- en fruitdagen per week hebben 
(waarbij ouders groente en fruit meegeven) ruim 2x zoveel groente en fruit wordt 
25
gegeten als op scholen zonder beleid.  
Ander onderzoek laat zien dat schoolfruit in combinatie met educatieve maatregelen 
bijdraagt aan een grotere groente- en fruitconsumptie in gezinnen waar kinderen minder 
gestimuleerd worden om gezond te eten. Waar scholen nog geen voedingsbeleid voeren, 
                                                                 
25
 Groente en fruit op school, vanzelfsprekend! - WUR 
17 
 

 
Structureel scenario C – Integrale aanpak 
Het aanbieden van schoolmaaltijden voor een deel van de leerlingen, zoals in scenario A 
geschetst, kan worden gecombineerd met een aanpak gericht op het stimuleren van 
gezonde en duurzame voeding en een gezonde leefstijl voor alle leerlingen. Het 
gezondheidseffect van een gratis gezonde schoolmaaltijd is groter als het onderdeel is 
28
van een integrale aanpak , waarbij de maaltijd wordt gecombineerd met educatie over 
gezonde en duurzame voeding of met beweging. Hiervoor kan bijvoorbeeld het 
29
programma Gezonde School geïntensiveerd worden. Ook kan gebruik worden gemaakt 
van geaccrediteerd educatiemateriaal. Deze opties zijn hieronder uitgewerkt in scenario 
B.  
30
Voor de schoolmaaltijden gelden de richtlijnen Schijf van Vijf van het Voedingscentrum. 
De mogelijkheid hierbij is om aan een subsidie of regeling een harde voorwaarde te 
stellen om te voldoen aan de richtlijnen, dan wel in het geval van een lumpsum of 
bijdrage aan het gemeentefonds te stimuleren dat scholen gebruik maken van de 
richtlijnen Schijf van Vijf van het Voedingscentrum. De integrale aanpak draagt met een 
combinatie van maaltijden en educatie of bewegen bij aan de doelstellingen 
armoedebestrijding, kansengelijkheid en gezondheid.  
 
C1 – Schoolmaaltijden voor een afgebakende doelgroep met daarbij Gezonde School voor 
alle scholen 
Doelstelling: Kansengelijkheid, armoedebestrijding, gezondheid 
Doelgroep:  Maaltijd voor een deel van de leerlingen in het po en vo; 
educatie voor alle leerlingen in het po en vo. 
Aanbod: Maaltijd op deel van de scholen en educatie over gezonde 
leefstijl voor alle scholen 
Kosten: Kosten maaltijden afhankelijk van scenario + €5,3 
miljoen per jaar om alle scholen te laten werken met 
Gezonde School 
Uitvoering en financiering a: direct aan scholen, subsidieregeling 
b: via een tussenpartij, subsidieregeling of aanbesteding 
c: wettelijke taak scholen; ophogen bekostiging 
d: gemeenten 
 
In scenario C1 wordt gekozen voor enerzijds een afgebakende doelgroep, op basis van 
één van de scenario’s onder A. Anderzijds kunnen alle scholen in Nederland aan de slag 
gaan met educatie over gezond en duurzaam voedsel en een gezonde leefstijl via de 
Gezonde School aanpak.  
Het voordeel van scenario C1 is dat scholen die een maaltijd aanbieden daarnaast ook 
gebruik kunnen maken van educatie. Onderzoek laat zien dat kinderen thuis ook 
gezonder blijven eten als dat onderdeel is van een integrale aanpak en de lunch 
gecombineerd wordt met andere interventies op de school (denk aan educatie over 
voeding). Via het programma Gezonde School kan een financiële bijdrage aangevraagd 
worden.  
Met de huidige bestaande instellingsubsidie kan het Programma Gezonde School tot 2030 
nog 3300 scholen bereiken die nog niet werken volgens de aanpak GS. Er zijn in totaal 
                                                                 
28
 O ostindjer, M., et al., Are school meals a viable and sustainable tool to improve the healthiness and sustainability of c h il dr en’s diet and 
food consumption? A cross-national comparative perspective. C rit Rev Food Sci Nutr, 2017. 57(18): p. 3942-3958 
29
 Home | Gezonde School 
30
 Richtlijnen Schijf van Vijf | Voedingscentrum 
19 
 

 
Met de uitvoering van scenario C2 worden alle leerlingen in Nederland bereikt: scholen 
binnen de afgebakende doelgroep ontvangen een schoolmaaltijd, scholen daarbuiten 
ontvangen schoolfruit. 
De uitvoering van het aanbieden van schoolfruit kan door een specifieke organisatie voor 
de uitvoering worden georganiseerd, net zoals het aanbieden van schoolmaaltijden of de 
boodschappenkaart, door het verstrekken van een projectsubsidie. Ook kan ervoor 
gekozen worden om schoolbesturen te financieren voor het aanbieden van schoolfruit. 
Aansluiting c.q. opschaling bij de huidige structuur van de EU-Schoolregeling voor fruit 
en groente is naar verwachting niet mogelijk. Afhankelijk van de gekozen uitvoering en 
financiering moet bekeken worden of de huidige EU-bijdrage voor schoolfruit (jaarlijks 
circa 5-6 miljoen euro) nog gebruikt kan worden. 
De kosten voor scenario C2 per kalenderjaar zijn afhankelijk van de kosten van het 
32
gekozen scenario, met daarbij circa €36 per leerling per schooljaar voor schoolfruit.  
Voordelen scenario C2 
 Het aanbieden van schoolfruit is laagdrempeliger te organiseren voor scholen dan 
schoolmaaltijden.  
 Door alle scholen een vorm van voedsel aan te bieden is er minder stigmatisering. 
 Door de integrale aanpak is het effect op doelstelling gezondheid groter en wordt 
de inzet op de doelstelling gezondheid geïntensiveerd. 
 Draagt bij aan de doelstellingen kansengelijkheid, armoedebestrijding en 
gezondheid. 
Nadelen scenario C2 
 Mogelijk kan Nederland niet meer deelnemen aan de EU-Schoolregeling fruit en 
groente, en loopt daarmee 5-6 miljoen euro per jaar mis voor schoolfruit.  
 
  
                                                                 
32
 Dit bedrag is gebaseerd op extrapolatie van de huidige kosten van de EU-Schoolregeling. 
21 
 

 
Bijlage 1 – Toelichting huidig programma Schoolmaaltijden 
In september 2022 is door VOLT en D66 in de Tweede Kamer een motie ingediend die 
vraagt om de organisatie van schoolmaaltijden in kwetsbare wijken. Er is een budget van 
€100 miljoen beschikbaar gesteld vanuit de eindejaarsmarge van 2022, voor uitvoering 
van de motie in 2023. Op 29 maart 2023 is het programma Schoolmaaltijden gelanceerd, 
met een looptijd tot en met december 2023.  
De doelgroep bestaat uit leerlingen op scholen in het primair en voortgezet onderwijs die 
in de NCO-rapportage een percentage lage inkomens van 30% of meer hebben. Deze 
indicator is gebaseerd op data van het CBS. Wanneer het besteedbaar inkomen van een 
33
huishouden onder het modale inkomen ligt, wordt deze gemarkeerd als laag inkomen. 
De keuze voor deze drempelwaarde is gebaseerd op de selectiemethode die werd 
gebruikt bij de voorganger van het huidige programma Schoolmaaltijden; de 
34
Boterhammenbar van het Jeugdeducatiefonds en SZW, medegefinancierd door OCW. 
De huidige drempelwaarde van 30% komt grotendeels overeen met de vuistregel van de 
Boterhammenbar, waarbij een school binnen de doelgroep viel wanneer minimaal 50% 
van haar leerlingen uit een gezin komt met een inkomen onder 150% van het niet-veel-
35
maar-toereikend (nvmt) criterium van het Sociaal Cultureel Planbureau (SCP).  
Het speciaal basisonderwijs, (voortgezet) speciaal onderwijs, praktijkonderwijs en aparte 
vestigingen van nieuwkomersvoorzieningen vallen in het huidige programma 
Schoolmaaltijden altijd binnen de doelgroep, omdat zij geen NCO-rapportages hebben 
en/of bekend is dat een groot deel van de scholen binnen de doelgroep valt.  
Het doel van het huidige programma Schoolmaaltijden is: 
- Het wegnemen van honger bij leerlingen 
- Het bijdragen aan een onbezorgde schooldag voor leerlingen 
- Het wegnemen van stress bij ouders en leerlingen rondom voedselnood. 
Het huidige programma kent vijf uitgangspunten: 
1. De schoolmaaltijden komen beschikbaar voor scholen in zowel het primair als in 
het voortgezet onderwijs.  
2. Bij het aanbieden van schoolmaaltijden ligt de focus op scholen waar de nood 
hoog is.  
3. Centraal staat de organiseer- en uitvoerbaarheid van de maatregelen.  
4. Scholen, en specifiek leraren, worden ontzorgd bij het faciliteren van een 
schoolmaaltijd.  
5. Het gebruikmaken van de maaltijden mag niet stigmatiserend werken voor 
leerlingen. 
Het programma wordt gezamenlijk uitgevoerd door het Nederlandse Rode Kruis en het 
Jeugdeducatiefonds, via twee aparte projectsubsidies. Scholen die in aanmerking komen, 
melden zich aan via de website www.schoolmaaltijden.nl. Scholen kiezen vervolgens of 
ze maaltijden op school organiseren (9 euro per leerling per week) of leerlingen 
ondersteunen via een boodschappenkaart voor thuis (11 euro per leerling per week). In 
geval van maaltijden op school, hebben scholen de vrijheid om te kiezen voor een 
organisatievorm die past bij de school, om de organisatielast zo beperkt mogelijk te 
houden. De keuze voor boodschappenkaarten is er om scholen die de maaltijden niet 
willen of kunnen organiseren te ontzorgen, en worden afgegeven in goed vertrouwen. 
                                                                 
33
 Technische toelichting VO 2022.pdf (nationaalcohortonderzoek.nl), pagina 27 
34
 Gratis schoolontbijt op 500 basisscholen met veel kwetsbare leerlingen | Nieuwsbericht | Rijksoverheid.nl 
35
 Waar ligt de armoedegrens? | Armoede in kaart: 2019 - SCP 
23 
 

 
Bijlage 2 – Toelichting Gezonde School 
Een schoolmaaltijd kan bijdragen aan een gezonde basis voor kinderen en jongeren en 
ongelijkheid verkleinen. Als kinderen en jongeren leren hoe ze gezonde keuzes maken in 
wat ze eten en drinken, draagt dat bij aan het ontwikkelen en behouden van een 
gezondere leefstijl. Onderzoek laat ook zien dat eetpatronen die op jonge leeftijd 
aangeleerd worden vaak beklijven. 
 
Voor het bevorderen van gezonde en duurzame eetpatronen, is de school een belangrijke 
setting, omdat op deze manier veel kinderen en jongeren bereikt worden. Daarnaast 
kunnen via school juist die kinderen profiteren die thuis weinig ondersteuning krijgen 
t.a.v. gezonde en duurzame voeding. Met de brede, integrale Gezonde School-aanpak 
komt de aandacht voor voeding op allerlei manieren terug in de school: in de lessen, in 
de schoolomgeving, in het schoolbeleid en door gezondheids- of leefstijlproblemen te 
signaleren. 
36
Het programma Gezonde School zet zich al jaren in om scholen te ondersteunen op 
verschillende leefstijlthema’s. Het programma heeft als missie “Een gezonde leefstijl in 
het DNA van elke school”. Zo’n 3.368 scholen zijn in 2022 jaar aan de slag gegaan met 
de Gezonde School-aanpak via een van de vier stimuleringsregelingen of hebben een 
vignet behaald. Dat is 39% van alle scholen in Nederland. Eén van de thema’s binnen het 
programma is voeding. Gezonde School is een samenwerking tussen de onderwijsraden 
en wordt gefinancierd door OCW, VWS en LNV. Gezonde School werkt vanuit 4 pijlers: 
schoolomgeving, signaleren, beleid en educatie.  
Het programma helpt en stimuleert onderwijsprofessionals een gezonde leefstijl op 
school vanzelfsprekend te maken. Om dit te bereiken, is het nodig dat door de hele 
school aandacht is voor gezondheid en een gezonde leefstijl. Dus in de lesstof en 
schoolactiviteiten, in de fysieke en sociale omgeving van de school, in signalering van 
gezondheids- of leefstijlproblemen en in het schoolbeleid. Deze integrale aanpak is de 
essentie van de Gezonde School-aanpak. Deze integrale aanpak is de essentie van de 
Gezonde School-aanpak. 
 
Met deskundig advies en praktische tools geeft het programma richting aan gezonde 
scholen van nu en morgen. Scholen kunnen daarbij gebruik maken van ondersteuning of 
zelfstandig met de Gezonde School-aanpak aan de slag. De aanpak helpt scholen een 
échte Gezonde School te worden. Als groeiplaats voor een fitte en vitale samenleving. 
Met gezonde kinderen en jongeren die lekker in hun vel zitten, gezonde keuzes maken en 
opgroeien tot volwassenen voor wie een gezonde leefstijl wél vanzelfsprekend is. 
 
Scholen die willen werken met de Gezonde School-aanpak en/of een Gezonde School 
willen worden, kunnen een (financiële) stimulans aanvragen om te werken aan een 
gezonde leefstijl voor hun leerlingen en studenten. Een school krijgt dan advies en 
begeleiding van een Gezonde School-adviseur van de GGD en een geldbedrag. Het geld 
kan een school bijvoorbeeld inzetten voor taakuren voor een Gezonde School-
coördinator, voor de inzet of aanschaf van een activiteit of als bijdrage in de kosten voor 
37
deelname aan de post-hbo opleiding Specialist Sportieve en Gezonde School . 
Jong Leren Eten  
Het educatieve programma Jong Leren Eten (JLE) heeft als doel om maatschappelijke 
initiatieven te verbinden en te versterken, om op die manier zoveel mogelijk kinderen en 
jongeren meer structureel in aanraking te laten komen met informatie over voedsel. JLE 
ondersteunt Gezonde School jaarlijks met budget voor het implementeren van educatie 
over duurzaam en gezond voedsel. Circa 1700 scholen hebben vanuit dit budget, via het 
                                                                 
36
 Gezonde School 
37
 Post-hbo-opleiding Specialist Sportieve en Gezonde School | Gezonde School 
25 
 

