Voorstel van wet tot wijziging van het Wetboek van Strafrecht en het Wetboek van 
Strafrecht BES in verband met de verhoging van de wettelijke strafmaxima van 
mensensmokkel en de uitbreiding van de toepasselijkheid van de strafwet op 
mensensmokkel begaan buiten Nederland 
 
MEMORIE VAN TOELICHTING 
 
I. Algemeen deel 
 
1. Inleiding 
 
Dit wetsvoorstel strekt ertoe mensensmokkel daadkrachtiger te voorkomen en te bestrijden. 
Daartoe wordt voorgesteld de strafmaxima voor mensensmokkel te verhogen. Tevens wordt 
voorgesteld de extraterritoriale rechtsmacht inzake mensensmokkel uit te breiden, zodat eenieder 
die zich schuldig maakt aan mensensmokkel, deelname daaraan dan wel poging of voorbereiding 
daartoe, in Nederland kan worden vervolgd. 
 
Irreguliere migratie – dat wil zeggen: migratiebewegingen in strijd met de regels – naar de 
Europese Unie en Nederland ondermijnt het voeren van een effectief nationaal en EU-
migratiebeleid dat erop gericht is dat op het grondgebied van Nederland, onderscheidenlijk de 
Europese Unie mensen verblijven die daartoe gerechtigd zijn. Daarbij blijft mensensmokkel 
gepaard gaan met mensonterende praktijken. Mensensmokkelaars opereren vaak in 
internationale, criminele samenwerkingsverbanden. Deze goed georganiseerde en calculerende 
criminele netwerken verdienen veel geld aan de illegale binnenkomst en doorreis van migranten in 
de Europese Unie. Met hun activiteiten brengen zij uit louter winstbejag kwetsbare groepen 
migranten in levensgevaarlijke situaties. Bij de reis die door de migranten wordt afgelegd, 
waaronder risicovolle overtochten over zee, maar ook bij het verblijf in en de doorreis binnen de 
Europese Unie zijn regelmatig slachtoffers te betreuren. De praktijken van mensensmokkelaars 
leiden onverminderd tot maatschappelijke en politieke verontwaardiging. Het profiteren en 
stimuleren van irreguliere migratie door criminelen – zonder respect voor de lichamelijke integriteit 
en het leven van migranten, en zonder zich rekenschap te geven van de kwetsbare positie waarin 
die migranten in het land van aankomst zullen terechtkomen alsook de potentieel ontwrichtende 
effecten op die samenleving – dient nog krachtiger te worden bestreden.  
 
Het kabinet staat voor een rechtvaardig, humaan en effectief migratiebeleid. Een van de pijlers 
daarvan is irreguliere migratie naar de Europese Unie en Nederland, en het daarmee onlosmakelijk 
verknoopte menselijk leed, te voorkomen (vgl. Coalitieakkoord 2021-2025, ‘Omzien naar elkaar, 
vooruitkijken naar de toekomst’, p. 42-43 en Kamerstukken II 2017/18, 19637, nr. 2375). 
Belangrijk onderdeel daarvan is de bestrijding van mensensmokkel. De aantrekkelijkheid van het 
plegen van dit misdrijf is gelegen in de combinatie van een hoge opbrengst, een geringe pakkans 
en verhoudingsgewijs lage straffen. De in dit wetsvoorstel beoogde aanscherping van het wettelijk 
instrumentarium ter bestrijding van mensensmokkel wil het mogelijk maken om een verder 
aangescherpt opsporings- en strafvorderingsbeleid te voeren – waaronder begrepen ruimere 
mogelijkheden om buitenlandse verdachten in het buitenland op te sporen en in Nederland te 
vervolgen – en hogere straffen op te leggen. 
 
Als uitgangspunt van het kabinetsbeleid geldt dat alle Nederlanders gelijkwaardig beschermd 
1
worden. Hieruit volgt onder meer dat de burgers in Caribisch Nederland hetzelfde niveau van 
strafrechtelijke bescherming wordt geboden als de burgers in het Europese deel van Nederland. 
Daarom wordt in de openbare lichamen Bonaire, Sint Eustatius en Saba zoveel mogelijk 
aangesloten bij de materiële strafwetgeving van Nederland. Om die reden wordt voorgesteld ook 
                                                 
1
 Kamerstukken II 2019-20, 35300 IV, nr. 11. 
1 
 

internationale mensensmokkel kan behoefte bestaan aan de mogelijkheid om niet-Nederlandse 
verdachten in Nederland te vervolgen en berechten, terwijl het juridische kader niet steeds in die 
mogelijkheid voorziet. Het eerste gevalstype betreft het vervolgen en berechten van niet-
Nederlandse verdachten die zich in Nederland bevinden, voor eerder in het buitenland begane 
mensensmokkel. Daarbij kan het bijvoorbeeld gaan om personen met een buitenlandse 
nationaliteit die ervan worden verdacht zich op het grondgebied van een andere EU-lidstaat of op 
smokkelroutes naar de Europese Unie schuldig te hebben gemaakt aan mensensmokkel en die 
nadien zijn doorgereisd naar Nederland. Het tweede gevalstype behelst het in het buitenland 
opsporen van mensensmokkel, teneinde niet-Nederlandse daders die in het buitenland woonachtig 
zijn in Nederland te kunnen vervolgen en berechten. Voor beide gevalstypen geldt dat het 
voornaamste doel is om een einde te kunnen maken aan straffeloosheid van verdachten. Vanuit de 
opsporingspraktijk wordt vooral belang gehecht aan de mogelijkheid vervolging in te stellen tegen 
de leiders van de organisaties die zich bezighouden met mensensmokkel en die in hun land van 
herkomst of in het land waar zij hun criminele activiteiten verrichten, niet worden vervolgd. In dit 
verband kan een ruime rechtsmachtregeling bijvoorbeeld eraan bijdragen dat bij de internationale 
aanpak van mensensmokkel (ook) Nederland meer armslag heeft om desgewenst het voortouw te 
nemen. Zo vergroot een ruime rechtsmachtregeling de mogelijkheden om samen te werken met 
andere landen, zowel op het gebied van het verzoeken en verlenen van rechtshulp als op het 
gebied van uitlevering van verdachten. Tevens valt te denken aan participatie in een Joint 
Investigation Team. Het doel van een Joint Investigation Team is het gezamenlijk opsporen en 
vervolgen van strafbare feiten. Om te kunnen toetreden tot een Joint Investigation Team is het  
vereist dat Nederland tevens rechtsmacht kan uitoefenen over (een deel) van de gepleegde 
strafbare handelingen.  
 
Op grond van de huidige rechtsmachtregeling – die is opgenomen in Titel I van het Eerste Boek 
van het Wetboek van Strafrecht – heeft Nederland in beide gevalstypen evenwel niet steeds 
rechtsmacht over dergelijke gevallen van internationale mensensmokkel, ook niet indien deze 
situaties wél onder het grensoverschrijdende bereik van de strafbaarstelling van mensensmokkel 
vallen. Concreet kan Nederland nu alleen rechtsmacht over mensensmokkel vestigen als dit 
misdrijf (ten dele) in Nederland is begaan (artikel 2 Sr), dit misdrijf is gepleegd aan boord van een 
Nederlands schip of luchtvaartuig (artikel 3 Sr) of onder specifieke omstandigheden de verdachte 
of het slachtoffer de Nederlandse nationaliteit heeft of in Nederland een vaste woon- of 
verblijfplaats heeft (artikelen 5 en 7 Sr). Aldus heeft Nederland in de regel geen rechtsmacht over 
in het buitenland begane mensensmokkel, indien – kort gezegd – verdachte(n) of migrant(en) ten 
tijde van het feit niet de Nederlandse nationaliteit hebben of in Nederland als vreemdeling 
geworteld zijn dan wel de niet-Nederlandse verdachte(n) na het plegen van het feit Nederlander of 
in Nederland gewortelde vreemdeling wordt. Dergelijke situaties doen zich in beide gevalstypen 
juist vaak voor. Daar komt bij, zoals hiervoor al werd aangestipt, dat in het ruime bereik van de 
strafbaarstelling van mensensmokkel aanleiding kan worden gevonden te voorzien in een 
verruiming van de extraterritoriale rechtsmacht. Een en ander hangt direct samen met de 
internationale verplichtingen waaraan Nederland zich heeft gecommitteerd. Door toetreding tot het 
eerdergenoemde protocol heeft ons land de verplichting op zich genomen om een ruime, 
grensoverschrijdende strafbaarstelling van mensensmokkel in zijn strafwet op te nemen 
(Kamerstukken II 2003/2004, 29291, nr. 3, p. 5). En die strafbaarstelling kan conform haar 
reikwijdte pas in voldoende mate toepassing vinden als ook de rechtsmachtsvoorzieningen daarop 
aansluiten. Andere EU-lidstaten kennen bij mensensmokkel al een ruimere regeling van 
extraterritoriale rechtsmacht. In Finland, Noorwegen, Portugal en Zweden kan eenieder worden 
vervolgd voor mensensmokkel wanneer het doel van de smokkel is dat de migranten uiteindelijk 
het eigen grondgebied bereiken. België en Frankrijk kennen een nog ruimere regeling van 
extraterritoriale rechtsmacht: in deze landen kan worden overgegaan tot vervolging van eenieder 
die zich schuldig maakt aan mensensmokkel naar een EU-lidstaat of naar staten die zijn 
aangesloten bij het eerdergenoemde protocol. Tegen de achtergrond van het voorgaande wordt 
dan ook geconcludeerd dat de beperkte reikwijdte van de huidige rechtsmachtregeling 
onvoldoende aansluit op het ruime bereik van de strafbaarstelling van mensensmokkel.  
 
3 
 

in welke gevallen niet, is met het OM afgesproken dat hiertoe een aanwijzing zal worden opgesteld 
door het OM (artikel 130, zesde lid, Wet RO).  
 
De extraterritoriale rechtsmacht bij mensensmokkel wordt uitgebreid door het misdrijf 
mensensmokkel in artikel 4 Sr op te nemen. Deze bepaling voorziet in een algemene 
rechtsgrondslag voor de uitoefening van rechtsmacht ter bescherming van gewichtige algemene 
nationale rechtsbelangen, onafhankelijk van het grondgebied waarop het feit is begaan en de 
nationaliteit van de dader of het slachtoffer. Voor het vestigen van rechtsmacht op deze grondslag 
is niet noodzakelijk dat de desbetreffende strafbare gedraging ook volgens de in het land waar 
deze is begaan geldende wetgeving een strafbaar feit oplevert (zogeheten ‘dubbele strafbaarheid’). 
Bij mensensmokkel is het belang van de staat in het geding. Dat belang is primair daarin gelegen 
dat op het grondgebied van de staat alleen mensen verblijven die daartoe gerechtigd zijn 
(Kamerstukken II 2003/2004, 29291, nr. 3, p. 2). Niet alleen in Nederlands verband wordt de 
aanpak van mensensmokkel als belang van de staat gezien. In EU-verband wordt de bestrijding 
van mensensmokkel van belang geacht teneinde een ruimte van vrijheid, veiligheid en 
rechtvaardigheid tot stand te brengen (Richtlijn 2002/90/EG van de Raad van 28 november 2002 
tot omschrijving van hulpverlening bij illegale binnenkomst, illegale doortocht of illegaal verblijf). 
De noodzaak om de buitengrenzen van de Europese Unie te beschermen, wordt ook nadrukkelijk 
naar voren gebracht in het eerdergenoemde EU-Actieplan tegen mensensmokkel. Een 
vergelijkbare rechtsmachtvoorziening wordt eveneens voorgesteld voor Caribisch Nederland. 
Artikel II, onderdeel A, van dit wetsvoorstel beoogt daartoe artikel 4 van het Wetboek van 
Strafrecht BES aan te vullen.   
Volledigheidshalve wordt er nog op gewezen dat artikel 197a Sr, zoals hierboven reeds 
uiteengezet, strafbaar stelt de mensensmokkel naar en binnen Nederland, lidstaten van de 
Europese Unie, IJsland, Noorwegen of een staat die is toegetreden tot het op 15 november 2000 
te New York tot stand gekomen Protocol tegen de smokkel van migranten over land, over de zee 
en in de lucht. Uitbreiding van de rechtsmacht verandert het bereik van de strafbaarstelling 
uiteraard niet. Dat betekent dat wanneer een verdachte mensen heeft gesmokkeld naar andere 
landen dan de in artikel 197a Sr genoemde landen, dit niet valt onder de delictsomschrijving in die 
bepaling. De voorgestelde verruiming van de rechtsmacht leidt dan ook niet ertoe dat Nederland 
rechtsmacht heeft in die gevallen. 
 
Overigens heeft de verhoging van het strafmaximum op het basisdelict mensensmokkel (artikel 
197a, eerste lid, Sr) naar acht jaar – zie daarover verder paragraaf 2.2 hieronder – ook gevolgen 
voor de rechtsmacht ten aanzien van dit delict. De strafverhoging leidt ertoe dat Nederland op 
grond van artikel 5 Sr rechtsmacht heeft als het slachtoffer de Nederlandse nationaliteit heeft of 
een vreemdeling is die in Nederland zijn vaste woon- of verblijfplaats heeft. Ook heeft Nederland 
op grond van artikel 8c Sr rechtsmacht over vreemdelingen die zich buiten Nederland schuldig 
hebben gemaakt aan mensensmokkel, die zich in Nederland bevinden en die niet kunnen worden 
uitgeleverd aan een ander land voor de vervolging van dat misdrijf. Deze twee uitbreidingen van 
de rechtsmacht die het gevolg zijn van de strafmaatverhoging op mensensmokkel zijn evenwel 
niet voldoende en daarom wordt mensensmokkel ook opgenomen in artikel 4 Sr. Zoals hierboven 
reeds toegelicht is het ook noodzakelijk om een niet-Nederlandse verdachte, die zich wel in 
Nederland bevindt, voor mensensmokkel op het grondgebied van een andere EU-lidstaat te 
kunnen vervolgen. Daarnaast wordt het wenselijk geacht te kunnen deelnemen aan 
opsporingsonderzoeken in het buitenland met als doel niet-Nederlandse daders die in het 
buitenland woonachtig zijn, in Nederland te kunnen vervolgen en berechten. 
 
 
Opmerking verdient dat het huidige juridische kader Nederland, ook wanneer Nederland geen 
rechtsmacht heeft, andere mogelijkheden biedt om mensensmokkel te bestrijden. Zo is het op 
basis van de geldende verdragen en verbindende rechtshandelingen van de Europese Unie op het 
gebied van internationale rechtshulp in strafzaken mogelijk om rechtshulp te verlenen in situaties 
waarin Nederland zelf geen rechtsmacht heeft over de gepleegde strafbare handelingen. 
Bepalingen die afspraken bevatten inzake het verlenen van rechtshulp zijn onder andere de 
5 
 

Sr), opgelegde ontnemingsmaatregelen en de omvang van het ontnomen wederrechtelijk 
verkregen voordeel. Op basis van de informatie die is verkregen uit de evaluatie en omdat geen 
nulmeting is uitgevoerd ten tijde van de inwerkingtreding van de vorige verhoging van de 
wettelijke strafmaxima voor mensensmokkel, is het niet mogelijk om de doelmatigheid van de 
vorige strafmaatverzwaring concreet inzichtelijk te maken.  
 
Het voorgaande laat onverlet dat in het bijzonder het wijzigingsvoorstel tot verhoging van het 
strafmaximum van het basisdelict van zes naar acht jaar gevangenisstraf wenselijk en nodig is. 
Veelal zijn meerdere personen betrokken bij de smokkel van migranten, ook in de fase waarin 
mensensmokkel wordt voorbereid. Te denken valt aan voorbereidingshandelingen in de vorm van 
het regelen van verschillende vervoersmodaliteiten zoals smokkelboten of vervalste 
reisdocumenten. Dergelijke gedragingen zijn nu niet in alle gevallen strafbaar. Door het 
wijzigingsvoorstel tot verhoging van het strafmaximum worden de voorbereidingshandelingen van 
mensensmokkel wel over de gehele breedte strafbaar (artikel 197a in verbinding met artikel 46 
Sr). Deze verruiming van de strafrechtelijke aansprakelijkheid vergroot het onderzoeksveld van de 
opsporingsdiensten en maakt het zonder meer mogelijk om in binnen- en buitenland in een eerder 
stadium strafrechtelijk in te grijpen. Daarmee bestaan ruimere mogelijkheden om de 
daadwerkelijke smokkel van migranten - met inbegrip van de mensonterende praktijken die 
daarmee gepaard gaan en de potentieel ontwrichtende effecten op de samenleving in het land van 
aankomst - te voorkomen. De verhoging van de strafmaxima van mensensmokkel kan daarmee, in 
combinatie met de hiervoor toegelichte verruiming van de extraterritoriale rechtsmacht, bijdragen 
aan een effectievere bestrijding van mensensmokkel. Dit voorstel ondersteunt ook de integrale 
aanpak uit het Nederlandse barrièremodel mensensmokkel. Op basis van dit model kunnen 
verschillende interventies door uitvoeringsorganisaties, overheid en relevante stakeholders langs 
de mensensmokkelroute geïnventariseerd en in gang gezet worden om mensensmokkel tegen te 
gaan 
 
Het voornemen om de strafmaxima van mensensmokkel aan te scherpen heeft het vorige kabinet 
kenbaar gemaakt bij brief van 10 september 2020 over de situatie op Lesbos naar aanleiding van 
de brand in het opvangkamp aldaar (Kamerstukken II 2019/20, 19637, nr. 2652) en is tevens 
opgenomen in het Coalitieakkoord 2021-2025, ‘Omzien naar elkaar, vooruitkijken naar de 
toekomst’ (p. 41).  
 
Door verhoging van de strafmaxima van mensensmokkel (artikel 197a, eerste tot en met zesde 
lid) wil het kabinet het mogelijk maken om een verder aangescherpt strafvorderingsbeleid te 
voeren en hogere straffen op te leggen. Op het basisdelict komt een strafbedreiging van acht jaar 
gevangenisstraf of een geldboete van de vijfde categorie te staan. In aansluiting hierop wordt het 
strafmaximum van de verschillende strafverzwarende omstandigheden verhoogd tot respectievelijk 
tien jaren (in uitoefening ambt of beroep), twaalf jaren (beroep of gewoonte of in vereniging), 
achttien jaren (zwaar lichamelijk letsel of levensgevaar) en eenentwintig jaren (dood tot gevolg). 
Met deze verhoging blijft Nederland in de pas lopen met andere lidstaten van de Europese Unie 
(vgl. Kamerstukken II 2015/16, 34345, nr. 3, p. 3). Het geheel aan hogere strafbedreigingen doet 
naar het oordeel van de regering meer recht aan de ernst van mensensmokkel en daarvan gaat 
nog sterker het signaal uit dat het profiteren en stimuleren van irreguliere migratie door criminelen 
in Nederland niet wordt geaccepteerd. Aan de ontmoedigende werking die van hoge strafmaxima 
uitgaat ligt de aanname ten grondslag dat het aantrekkelijk is voor mensensmokkelaars om hun 
praktijken uit te oefenen in landen met de minste risico’s. Door de verzwaring van de 
strafbedreigingen in combinatie met de uitbreiding van de rechtsmacht over in het buitenland 
begane mensensmokkel –  waarmee de strafrechtelijke aansprakelijkheid wordt verruimd en 
intensivering van de opsporing mogelijk wordt gemaakt – wordt de pakkans groter, waarmee de 
risico’s voor mensensmokkelaars verder toenemen.  
 
Tegelijk worden hiermee de strafmaxima van mensensmokkel weer in balans gebracht met die van 
mensenhandel (artikel 273f Sr). De strafbaarstellingen van mensensmokkel en mensenhandel 
wortelen in internationale regelgeving en hebben raakvlakken (zie Kamerstukken II 2003/04, 
7 
 

internationale domein is een goede informatiepositie van essentieel belang. Derhalve zal met de 
voorgenomen uitbreiding van de rechtsmacht ook extra inzet van verschillende onderdelen van de 
Kmar noodzakelijk zijn. Hierbij is te denken aan extra opsporing en analysecapaciteit bij de KMar 
ten behoeve van onder andere het versterken van de informatiepositie en het oppakken van 
grotere en complexere (internationale) onderzoeken. Hiertoe zal de KMar bezien of en eventueel 
hoe de analyse, opsporing en INTELL-capaciteit kan worden uitgebreid. 
 
De eventuele geringe extra kosten die voortvloeien uit onderhavig wetsvoorstel zullen worden 
opgevangen in de begroting van het Ministerie van Justitie en Veiligheid. 
 
De verwachting is dat het algehele voorstel voor wat betreft de BES budgetneutraal zal zijn gezien 
de gering geschatte impact op de opsporing en het gevangeniswezen aldaar. Voor de BES zullen 
dan ook geen aanvullende middelen beschikbaar komen. 
 
4. Ontvangen adviezen 
 
4.1 Algemeen 
De voorgestelde verhoging van de strafmaxima van mensensmokkel is, zoals hierboven al is 
aangegeven, eerder als onderdeel van de Verzamelwet Justitie en Veiligheid 2022 in formele 
consultatie gebracht. De Afdeling advisering van de Raad van State heeft geadviseerd om de 
strafmaximaverhoging – gelet op de aard en strekking daarvan – in een zelfstandig wetsvoorstel 
neer te leggen. Aan dit advies is opvolging gegeven door het desbetreffende onderdeel over te 
hevelen naar het onderhavige wetsvoorstel, waarin het een samenhangend geheel vormt met de 
beoogde uitbreiding van de extraterritoriale rechtsmacht over mensensmokkel. Naar aanleiding 
van dit advies en de overige adviezen is de toelichting op de verhoging van de strafmaxima van 
mensensmokkel op verschillende punten uitgebreid. Dit geldt onder meer voor de verhouding van 
deze strafmaxima tot de strafmaxima van mensenhandel. 
 
4.2 Europese deel van Nederland 
 
Algemeen 
Het wetsvoorstel is voor advies voorgelegd aan het College van procureurs-generaal van het 
openbaar ministerie (OM), de Nederlandse orde van advocaten (NOvA), de politie, de Raad voor de 
rechtspraak (Rvdr), de Nederlandse Vereniging voor Rechtspraak (NVvR), en de Koninklijke 
Marechaussee (KMar). Door de NVvR en de KMar is geen advies uitgebracht. 
 
Het OM heeft met belangstelling kennisgenomen van het wetsvoorstel en adviseert om, anders 
dan is bepaald in Artikel III van dit wetsvoorstel, de voorgestelde verruiming van de 
extraterritoriale rechtsmacht met terugwerkende kracht van toepassing te verklaren op feiten die 
voor de inwerkingtreding van dit wetsvoorstel zijn begaan. De politie adviseert eveneens om het 
verbod op terugwerkende kracht te schrappen.  
 
De NOvA adviseert af te zien van de voorgestelde uitbreiding van rechtsmacht dan wel deze 
verruiming te beperken tot ofwel vormen van mensensmokkel die tot doel hebben de gesmokkelde 
personen naar Nederlands grondgebied te brengen ofwel deze uitbreiding te beperken tot 
verdachten die zich in Nederland bevinden. De NOvA ontraadt de voorgestelde verhoging van de 
strafmaxima van mensensmokkel.  
 
De politie onderschrijft dat het wetsvoorstel positief zal bijdragen aan de opsporingspraktijk. De 
politie adviseert bij de vormgeving van het voorgestelde zesde lid van artikel 197a Sr nog 
aandacht te geven aan de relatie tot de thans maximale tijdelijke straf als opgenomen in artikel 
10, tweede lid, Sr. Voorts is het advies de consequenties van de wetswijziging nader te duiden en 
in kaart te doen brengen. 
 
9 
 

van een ieder die zich schuldig maakt aan mensensmokkel naar een EU-lidstaat of naar staten die 
zijn aangesloten bij het eerdergenoemde protocol.  
 
Terugwerkende kracht 
Het OM en de politie adviseren de voorgestelde verruiming van de extraterritoriale rechtsmacht 
met terugwerkende kracht van toepassing te verklaren op feiten die voor de inwerkingtreding van 
dit wetsvoorstel zijn begaan. Bij de totstandkoming van het huidige artikel 4 Sr is de vraag onder 
ogen gezien of een voorziening zou moeten worden getroffen waaruit volgde dat de herziene 
regels voor de uitoefening van extraterritoriale rechtsmacht alleen betrekking zouden hebben op 
feiten die na inwerkingtreding van het wetsvoorstel zouden plaatsvinden. Bij die gelegenheid is op 
advies van het College van procureurs-generaal afgezien van het verbod op terugwerkende kracht. 
Het College van procureurs-generaal ziet op het punt van het overgangsrecht geen reden om 
onderscheid te maken tussen verschillende onderdelen van artikel 4 Sr. Dit advies is opgevolgd. 
De bijzondere overgangsbepaling die in de consultatieversie van het wetsvoorstel was opgenomen 
is geschrapt. 
  
Redactionele opmerkingen 
De politie adviseert bij de vormgeving van het voorgestelde zesde lid van artikel 197a Sr nog 
aandacht te geven aan de relatie tot de thans geldende maximale tijdelijke gevangenisstraf als 
opgenomen in artikel 10, tweede lid, Sr. In het voorstel van wet tot wijziging van het Wetboek van 
Strafrecht in verband met de verhoging van het wettelijk strafmaximum van doodslag dat nu 
aanhangig is bij de Eerste Kamer, is voorzien in een verhoging van die maximale gevangenisstraf 
tot vijfentwintig jaar. Indien nodig zal in dit wetsvoorstel in een later stadium worden voorzien in 
een samenloopbepaling. 
 
De Rvdr onderschrijft de voorgestelde wetswijzigingen. De Rvdr stelt voor om de systematiek van 
artikel 4 Sr in stand te houden en dit artikel te wijzigen door de onderdelen c tot en met f om te 
zetten naar d tot en met g en artikel 197a Sr als nieuw onderdeel c toe te voegen. Deze 
herschikking is achterwege gelaten. Ook nu al kent artikel 4 Sr geen vaste numerieke volgorde 
meer, reden waarom ervoor is gekozen voor de toevoeging van artikel 197a Sr in onderdeel g 
vorm te geven. 
 
De NOvA stelt dat niet is onderbouwd waarom de grondslag voor de gewenste uitbreiding van 
rechtsmacht niet wordt gevonden in artikel 6 Sr. Dit artikel is specifiek opgenomen voor misdrijven 
waarvoor Nederland op grond van internationale verplichtingen rechtsmacht moet vestigen. 
Gekozen is voor toevoeging aan artikel 4 Sr, omdat die bepaling voorziet in een algemene 
rechtsgrondslag voor de uitoefening van rechtsmacht ter bescherming van gewichtige algemene 
nationale rechtsbelangen, onafhankelijk van het grondgebied waarop het feit is begaan en de 
nationaliteit van de dader of het slachtoffer.  
 
Humanitaire motieven 
In reactie op de internetconsultatie heeft VluchtelingenWerk Nederland gesteld dat de 
strafbaarstelling van mensensmokkel zoals die nu geldt op gespannen voet staat met het 
internationaal recht, omdat er geen onderscheid wordt gemaakt tussen ‘humanitaire 
mensensmokkel’ enerzijds en andere vormen van mensensmokkel – zoals die gepaard gaan met 
mensonterende praktijken – anderzijds. Die stellingname wordt niet gedeeld. Uit rechtspraak van 
de Hoge Raad volgt dat humanitaire hulpverlenging onder omstandigheden op grond van een 
algemene strafuitsluitingsgrond in de weg kan staan aan de strafbaarheid van de in art. 197a Sr 
omschreven mensensmokkel of van de dader daarvan (ECLI:NL:HR:2017:888). Daarbij kan 
worden gedacht aan noodtoestand en psychische overmacht. Een aparte voorziening in de 
strafbaarstelling van artikel 197a Sr is daarvoor derhalve niet vereist.  
 
4.3 Bonaire, Sint Eustatius en Saba 
11 
 

II. Artikelsgewijs 
 
 
Artikel I, onderdeel A (artikel 4 van het Wetboek van Strafrecht) 
 
Dit onderdeel is al toegelicht in het algemeen deel van deze memorie van toelichting. 
 
 
Artikel I, onderdeel B (artikel 197a van het Wetboek van Strafrecht) 
 
Dit onderdeel is al toegelicht in het algemeen deel van deze memorie van toelichting. 
 
 
Artikel II (artikelen 4 en 203a van het Wetboek van Strafrecht BES) 
 
Deze bepalingen strekken ertoe om de bepalingen in het Wetboek van Strafrecht BES over 
extraterritoriale rechtsmacht en de strafmaxima voor mensensmokkel op dezelfde wijze aan te 
passen als die waarop de Nederlandse equivalenten ingevolge Artikel I van dit wetsvoorstel 
worden aangepast. Dit gebeurt door invoeging van een nieuw onderdeel 4ter° in artikel 4 
onderscheidenlijk wijziging van artikel 203a.  
 
 
Artikel III 
 
Dit artikel bevat een evaluatiebepaling. Vijf jaar na inwerkingtreding van de wet zal een verslag 
van de evaluatie van deze wet worden toegezonden aan de Eerste en Tweede Kamer. 
 
Artikel IV 
 
Dit artikel bevat een gebruikelijke inwerkingtredingsbepaling. 
 
 
Deze toelichting wordt ondertekend mede namens de Minister van Justitie en Veiligheid. 
 
 
De Staatssecretaris van Justitie en Veiligheid, 
 
 
 
 
E. van der Burg 
 
 
 
 
 
 
13 
 

