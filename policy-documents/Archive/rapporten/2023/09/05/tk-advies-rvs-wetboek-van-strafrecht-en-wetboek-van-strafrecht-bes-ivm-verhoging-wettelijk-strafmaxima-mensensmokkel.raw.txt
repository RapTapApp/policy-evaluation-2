 
........................................................................................................................................... 
No. W16.22.00174/II 's-Gravenhage, 22 februari 2023 
 
 
Bij Kabinetsmissive van 28 november 2022, no.2022002567, heeft Uwe Majesteit, op 
voordracht van de Staatssecretaris van Justitie en Veiligheid mede namens de Minister 
van Justitie en Veiligheid, bij de Afdeling advisering van de Raad van State ter 
overweging aanhangig gemaakt het voorstel van wet tot wijziging van het Wetboek van 
Strafrecht en het Wetboek van Strafrecht BES in verband met de verhoging van de 
wettelijke strafmaxima van mensensmokkel en de uitbreiding van de toepasselijkheid 
van de strafwet op mensensmokkel begaan buiten Nederland, met memorie van 
toelichting. 
 
Het wetsvoorstel betreft een uitbreiding van de extraterritoriale rechtsmacht bij 
mensensmokkel en een verhoging van de strafmaxima voor dit delict.  
 
De Afdeling advisering van de Raad van State adviseert de gevolgen van dit 
wetsvoorstel voor de reikwijdte van de rechtsmacht bij mensensmokkel te 
verduidelijken in de toelichting. Een adequate aanpak van mensensmokkel binnen de 
Europese Unie (EU) en de Schengenzone kan de uitbreiding van de extraterritoriale 
rechtsmacht rechtvaardigen. De Afdeling adviseert echter de rechtsmacht niet verder 
uit te breiden dan met het oog op nationale en Europese belangen noodzakelijk is. 
Daarnaast is de verhoging van de strafmaxima onvoldoende gemotiveerd in de 
toelichting. Het voorstel voorziet bovendien niet in een evaluatie van de voorgestelde 
wijzigingen. In verband hiermee is aanpassing van het voorstel en de toelichting 
wenselijk.  
 
1.  Inhoud en achtergrond van het voorstel  
 
Het wetsvoorstel beoogt mensensmokkel daadkrachtiger te voorkomen en te 
1
bestrijden. Van mensensmokkel is sprake als iemand behulpzaam is bij het 
verschaffen van illegale toegang tot, doorreis door of verblijf in Nederland, de EU of de 
2
andere landen die in de strafbaarstelling zijn opgenomen. Hieronder vallen ook landen 
die het Protocol tegen de smokkel van migranten over land, over zee en door de lucht 
3
(hierna: Protocol) hebben geratificeerd. Om de aanpak van mensensmokkel te 
versterken wordt de extraterritoriale rechtsmacht uitgebreid en worden de strafmaxima 
verhoogd. 
 
In de toelichting worden verschillende redenen genoemd om de aanpak van 
4
mensensmokkel te versterken. Ten eerste ondermijnt mensensmokkel het 
migratiebeleid van Nederland en de EU. Dat is erop gericht dat binnen het 
Nederlandse respectievelijk Europese grondgebied enkel mensen verblijven die 
daartoe het recht hebben. Verder wordt in de toelichting gewezen op de 
mensonterende praktijken die met mensensmokkel gepaard gaan, waarbij slachtoffers 
in levensgevaarlijke situaties terecht komen. Mensensmokkelaars, vaak georganiseerd 
in criminele netwerken, verdienen veel geld aan deze kwetsbare migranten.  
                                                 
1
 Toelichting, Algemeen Deel, par.1, Inleiding.  
2
 Artikel 197a Sr; Artikel 203a Sr BES. 
3
 Protocol van 15 november 2000, Trb. 2004, 36. 
4
 Toelichting, Algemeen Deel, paragraaf 1, Inleiding.  
AAN DE KONING 
 

3 
het Openbaar Ministerie (OM) werken namelijk in internationale verbanden samen om 
mensensmokkel op te sporen en te vervolgen. Zo draagt Nederland bij aan 
verschillende Joint Investigation Teams, met name via Europol. Voorwaarde voor 
deelname aan dergelijke teams is dat Nederland rechtsmacht kan uitoefenen over (een 
13
deel van) de gepleegde strafbare feiten. Het OM, de Koninklijke Marechaussee en de 
politie hebben derhalve om uitbreiding van rechtsmacht verzocht. 
 
Daarnaast wordt in de toelichting gewezen op de verplichtingen die Nederland is 
14
aangegaan in het kader van het Protocol. Zo heeft Nederland zich verplicht om een 
ruime, grensoverschrijdende strafbaarstelling van mensensmokkel in zijn strafwet op te 
15
nemen. Hierin staat dat niet alleen mensensmokkel naar Nederland, maar ook naar 
de andere landen die zijn toegetreden tot het Protocol strafbaar is. Op dit moment is 
het Protocol door 151 landen geratificeerd. Volgens de toelichting kan deze 
strafbaarstelling conform haar reikwijdte pas in voldoende mate toepassing vinden als 
de rechtsmachtregeling daarop aansluit (zie punt 2bi). 
 
In de toelichting worden enkele alternatieven besproken voor de bestrijding van 
mensensmokkel als Nederland geen rechtsmacht heeft. Er zijn bijvoorbeeld 
mogelijkheden om rechtshulpverzoeken te doen of de strafvervolging over te dragen. In 
het bijzonder bij de samenwerking met Italië bieden deze bestaande mogelijkheden 
16
onvoldoende uitkomst. De voorgestelde verruiming biedt, aldus de toelichting, een 
welkome aanvulling op de bestaande mogelijkheden om mensensmokkel te 
17
bestrijden. 
  
                                                 
13
 Toelichting, Algemeen Deel, paragraaf 2.1, Uitbreiding van de extraterritoriale rechtsmacht. 
14
 Protocol tegen de smokkel van migranten over land, over zee en door de lucht van 15 
november 2000, Trb. 2004, 36. 
15
 Toelichting, Algemeen Deel, paragraaf 2.1, Uitbreiding van de extraterritoriale rechtsmacht, 
met verwijzing naar Kamerstukken II 2003/04, 29291, nr. 3, blz. 5. 
16
 Italië heeft het Europees Verdrag betreffende de overdracht van strafvervolging (Trb. 1974, 
94) niet geratificeerd. Daardoor kan de strafvervolging niet worden overgedragen aan 
Nederland.  
17
 Toelichting, Algemeen Deel, paragraaf 2.1, Uitbreiding van de extraterritoriale rechtsmacht. 
  
 

5 
Als de voorgestelde verhoging van de strafmaxima doorgang vindt (zie punt 3), 
adviseert de Afdeling in de toelichting in te gaan op de gevolgen die dit heeft voor de 
rechtsmacht van Europees Nederland over mensensmokkel en dit te betrekken bij de 
beoordeling van de noodzaak om de rechtsmacht voor Europees Nederland te 
verruimen door mensensmokkel in artikel 4 Sr op te nemen.  
 
III.  Beperking tot Nederlandse en Europese belangen 
Het is vanzelfsprekend dat een staat het recht heeft om de strafwet toe te passen op 
feiten die binnen zijn grenzen worden gepleegd. Dit kan worden gezien als een 
uitdrukking van de soevereiniteit van een staat over zijn grondgebied. Wanneer 
rechtsmacht wordt uitgeoefend buiten het eigen grondgebied, kan dit echter botsen 
met de soevereiniteit van andere staten en de rechtszekerheid van burgers die moeten 
22
kunnen weten wanneer hun handelen strafbaar is. In beginsel moet voor het vestigen 
van extraterritoriale rechtsmacht sprake zijn van een band met de staat, zoals de 
bescherming van de staat, of de nationaliteit van de verdachte of het slachtoffer. 
Slechts bij zeer ernstige strafbare feiten wordt het belang van vervolging en berechting 
binnen de internationale gemeenschap groter geacht dan de band met de nationale 
23
staat. 
 
De grondslag voor het vestigen van extraterritoriale rechtsmacht over mensensmokkel 
24
is primair de bescherming van het Nederlands belang. Dit blijkt uit de keuze om 
25
mensensmokkel op te nemen in artikel 4 Sr. Deze bepaling voorziet in een algemene 
rechtsgrondslag voor het uitoefenen van rechtsmacht ter bescherming van gewichtige 
algemene nationale belangen, onafhankelijk van het grondgebied waarop het feit is 
begaan of de nationaliteit van de dader of het slachtoffer. De keuze om 
mensensmokkel aan artikel 4 Sr toe te voegen, is volgens de toelichting ingegeven 
door het belang dat op het grondgebied van de staat alleen mensen verblijven die 
daartoe gerechtigd zijn. Dit belang geldt niet alleen voor het Nederlands grondgebied, 
26
maar voor de hele EU.  
 
De Afdeling merkt op dat Nederland al rechtsmacht heeft over mensensmokkel naar 
eigen grondgebied. De voorgestelde uitbreiding van rechtsmacht lijkt dus vooral een 
meerwaarde te hebben voor die gevallen waarin iemand een ander land in wordt 
gesmokkeld en vervolgens doorreist naar Nederlands grondgebied. Dit is in het 
bijzonder relevant voor de EU en de Schengenzone, waarbinnen mensen vrij kunnen 
reizen. Een adequate aanpak van mensensmokkel binnen de EU en de Schengenzone 
kan de uitbreiding van de extraterritoriale rechtsmacht rechtvaardigen. 
 
                                                 
22
 Zie R. van Elst, Rechtsmacht, in: R. van Elst en E. van Sliegdregt (red.), Handboek 
internationaal strafrecht: internationaal en Europees strafrecht vanuit Nederlands perspectief, 
Deventer: Wolters Kluwer 2022, p. 100-106; J. de Hullu, Materieel strafrecht, p. 140-141; A.H. 
Klip & A.-S Massa, Communicerende grondslagen van extraterritoriale rechtsmacht, 
WODC/Maastricht University 2010.  
23
 Kamerstukken II 2012/13, 33572, nr. 3, p. 22.  
24
 Toelichting, Algemeen Deel, paragraaf 2.1, Uitbreiding van de extraterritoriale rechtsmacht en 
paragraaf 4.2 Europese deel van Nederland, onder ‘Redactionele opmerkingen’.  
25
 De NOvA stelt in de consultatiereactie van 26 april 2022 de vraag waarom niet gekozen is om 
de rechtsmacht uit te breiden via artikel 6 Sr. Dit artikel is voor misdrijven waarvoor Nederland 
op grond van internationale verplichtingen rechtsmacht vestigt.  
26
 Toelichting, Algemeen Deel, paragraaf 2.1, Uitbreiding van de extraterritoriale rechtsmacht. 
  
 

7 
strafrechtketen moeten worden opgepakt. Dit roept de vraag op in hoeverre de 
uitvoeringsinstanties in zowel Europees Nederland als Caribisch Nederland voldoende 
toegerust zijn om met de mogelijke toestroom van zaken om te gaan. Deze vraag is 
mede ingegeven door de capaciteitsproblemen die de afgelopen jaren door politie, OM 
en rechtspraak zijn gerapporteerd. 
 
In de toelichting staat dat de verwachting is dat Koninklijke Marechaussee extra 
personeel nodig zal hebben. De ‘geringe’ extra kosten zullen worden opgevangen in de 
begroting van het ministerie van Justitie en Veiligheid. Voor de BES is de verwachting 
31
dat het voorstel budgetneutraal zal zijn. Uit de toelichting blijkt niet waar deze 
ramingen op zijn gebaseerd. Er wordt bijvoorbeeld geen indicatie gegeven van het 
aantal opsporingsonderzoeken naar mensensmokkel waarin Nederland participeert en 
die mogelijk tot vervolging en berechting van mensensmokkelaars in Nederland zullen 
leiden.  
 
De Afdeling adviseert in de toelichting beter te motiveren wat de uitbreiding van de 
rechtsmacht naar verwachting betekent voor de belasting van de strafrechtketen. Gelet 
op de huidige capaciteitstekorten is het raadzaam om daarbij in te gaan op hoe de 
voorgenomen wijziging zich verhoudt tot de bestaande prioriteitstelling binnen de 
opsporing en vervolging, in het bijzonder als het gaat om de overdracht van de 
strafvervolging van zaken waarbij niet direct naar of door Nederland is gesmokkeld. 
 
  
                                                 
31
 Toelichting, Algemeen Deel, paragraaf 3, Gevolgen voor de uitvoering en financiën.  
  
 

9 
Uit de toelichting op het onderhavige voorstel blijkt dat in het kader van deze evaluatie 
gegevens bij het OM zijn opgevraagd. Het is echter niet mogelijk gebleken de 
doelmatigheid van de vorige verhoging vast te stellen omdat in 2015 geen nulmeting 
36
heeft plaatsgevonden. In het huidige voorstel is geen evaluatiebepaling opgenomen. 
 
c.  Beoordeling 
Het voorstel leidt ertoe dat de strafmaxima voor mensensmokkel in minder dan tien 
jaar tijd wordt verdubbeld. Bij bepalen van een strafmaximum geldt dat de ernst van het 
strafbare feit in beginsel een belangrijk ijkpunt is. De beoordeling van de ernst van het 
feit speelt bovendien een rol bij de beoordeling van de wenselijkheid om 
voorbereidingshandelingen strafbaar te stellen en bij het bepalen van een balans 
tussen verschillende strafmaxima. 
 
In de toelichting wordt gewezen op de mensonterende praktijken die met 
mensensmokkel gepaard gaan. Deze praktijken zijn helaas geen nieuw fenomeen, 
maar vonden ook plaats in 2015 toen de strafmaxima in Europees Nederland voor het 
laatst werden verhoogd. Uit de toelichting blijkt niet dat sindsdien dusdanige 
ontwikkelingen hebben plaatsgevonden dat de ernst van mensensmokkel anders 
gewaardeerd wordt. Dit roept de vraag op wat de aanleiding is om (nogmaals) tot een 
verhoging van de strafmaxima over te gaan.   
 
De regering wijst, evenals in 2015, op de ontmoedigende werking en de mogelijkheid 
een aangescherpt strafvorderingsbeleid te voeren. Zonder evaluatie is het echter niet 
goed mogelijk om te motiveren dat dergelijke strafverhogingen daadwerkelijk het 
beoogde effect hebben. Evenmin blijkt uit de toelichting dat de huidige strafmaxima 
ontoereikend worden gevonden door het OM of de rechtspraak.  
 
De Afdeling merkt in dit verband nog op dat het wel wenselijk is de strafmaxima voor 
mensensmokkel in Europees Nederland en Caribisch Nederland gelijk te trekken.  
 
De Afdeling adviseert de noodzaak van de voorgestelde strafverhoging dragend te 
motiveren. Als dat niet mogelijk is, adviseert zij de strafmaxima in artikel 197a Sr 
ongewijzigd te laten en de strafmaxima in artikel 203a Sr BES hiermee in 
overeenstemming te brengen.  
 
  
                                                 
36
 Toelichting, Algemeen Deel, paragraaf 2.2, Verhoging van de strafmaxima.  
  
 

