MEMORIE VAN TOELICHTING   
 
Algemeen deel 
 
1. Inleiding 
 
Het is in het belang van kinderen dat er voldoende financiële middelen zijn voor de kosten van 
levensonderhoud van het kind. Kinderalimentatie is bedoeld om te voorzien in deze kosten als 
ouders uit elkaar zijn of niet samenleven in gezinsverband. De alimentatieplichtige ouder dient de 
1
kinderalimentatie te betalen aan de alimentatiegerechtigde ouder. Als er geen betaling plaatsvindt 
kunnen de verschuldigde bedragen worden verhaald. Als er meerdere schuldeisers zijn, dan dient 
de opbrengst van het verhaal - gelet op de rangorde van de vorderingen - te worden verdeeld. 
Aan de vorderingen ter zake van verschuldigde kinderalimentatie is op dit moment geen hogere 
rang (preferentie) toegekend. Dit heeft tot gevolg dat de kinderalimentatieschuld een concurrente 
schuld is die op gelijke voet staat met andere concurrente schulden en schulden met een hogere 
rang voor zich moet dulden. Hoe groter de totale schuldenlast is, des te minder overblijft voor de 
betaling van de (achterstallige) kinderalimentatie. Hierdoor kunnen schrijnende situaties ontstaan 
voor kinderen, die een kwetsbare groep in onze samenleving vormen.  
 
Het is dan ook in het (financiële) belang van het kind om aan de vordering ter zake van 
verschuldigde kinderalimentatie preferentie toe te kennen, zodat de inning prevaleert boven o.a. 
consumptieve schulden. Het toekennen van een preferentie zal leiden tot meer inbare 
kinderalimentatie en dus tot meer financiële middelen voor de verzorging en opvoeding van 
kinderen. Hierdoor kunnen mogelijk problematische situaties voor het kind worden voorkomen. 
Met dit wetsvoorstel wordt daarom de vordering ter zake van verschuldigde kinderalimentatie 
bevoorrecht. De bevoorrechting komt in rang direct na de bevoorrechte vorderingen die worden 
genoemd in artikel 288, onder a tot en met e, van Boek 3 van het Burgerlijk Wetboek (BW). 
Hiertoe wordt dit artikel met een nieuw onderdeel f aangevuld. 
 
2.  Aanleiding voor het wetsvoorstel  
 
2.1 Wens van en communicatie met Tweede Kamer 
 
Vanuit de Tweede Kamer wordt al geruime tijd de wens geuit om aan de vordering ter zake van 
verschuldigde kinderalimentatie een preferente status te geven. In november 2008 is een motie 
aangenomen waarin werd verzocht de alimentatiewetgeving zodanig te wijzigen dat de 
2 3
kinderalimentatievordering preferent wordt. Er is vervolgens een discussie gevoerd, onder meer 
4
over het nut van een preferentie in faillissement. In februari 2015 is een initiatiefwetsvoorstel 
5
herziening kinderalimentatie aanhangig gemaakt. Onderdeel van dit voorstel was het toekennen 
van preferentie aan de kinderalimentatievordering, zodat deze zou prevaleren boven consumptieve 
uitgaven en de zorg voor het kind te allen tijde voor zou gaan op betaling van concurrente 
schulden. Dit initiatiefwetsvoorstel heeft sinds oktober 2016 stilgelegen en is op 17 mei 2022 door 
6
de Tweede Kamer vervallen verklaard. 
7
Naar aanleiding van een vraag tijdens een Algemeen Overleg in de Tweede Kamer begin 2019 , 
heeft de toenmalige minister voor Rechtsbescherming de Tweede Kamer bij brief van 27 februari 
8
2019 de voor- en nadelen van het preferent maken van kinderalimentatievorderingen geschetst.  
In deze brief is ook aangegeven dat moet worden onderzocht of preferentie van de 
kinderalimentatievordering in de praktijk daadwerkelijk een oplossing biedt voor verbeterde inning 
                                                 
1
 De jongmeerderjarige tot 21 jaar is zelf tot ontvangst gerechtigd. Naast ouders kunnen in bepaalde gevallen 
andere personen tot betaling van kinderalimentatie gehouden zijn (zie ook hierna 3.2.1). 
2
 In navolging van het spraakgebruik op dit terrein wordt hierna ook wel van kinderalimentatievordering 
gesproken. 
3
 Motie van het lid Anker c.s., Kamerstukken II 2008/09, 31 700 VI, nr. 56.  
4
 Kamerstukken II 2011/2012, 28867, nr. 27. 
5
 Door de voormalig leden Récourt (PvdA) en Van der Steur (VVD, nadien opgevolgd  door Van Oosten, o.a. 
Kamerstukken II 2015/16, 34 154, nr.  6 en 7.  
6
 Vervallen verklaard op grond van art. 9.25 Reglement van Orde van de Tweede Kamer der Staten-Generaal 
(voorstel zonder initiatiefnemers). 
7
 Kamerstukken II 2018/19, 33 836, nr. 34.  
8
 Kamerstukken II 2018/19, 33 836, nr. 35.    
1 
 

€ 4.821.26 € 27,09 9  € 122,82 € 56,70 € 66,12 
€ 30.767,09 € 609,52 3  € 658,77 € 302,31 € 356,46 
12
€ 12.387,69 € 0,00 3  € 313,90 € 223,34 € 90,56 
 
 
In de eerste kolom is te zien dat er grote achterstanden kunnen ontstaan. Uit de zesde kolom 
blijkt welk bedrag alsnog ontvangen wordt op de achterstallige alimentatie. In de laatste kolom is 
te zien welke bedragen er naar andere schuldeisers gaan. In iets meer dan de helft (11 van de 20) 
van deze zaken blijft er vanwege de afdracht van gelden aan andere concurrente schuldeisers te 
weinig geld over om het vastgestelde maandbedrag aan kinderalimentatie te voldoen. Dat is niet 
in het belang van het betrokken kind. De betalingsachterstand aan kinderalimentatie loopt in die 
zaken daardoor maandelijks op. Een ander belangrijk aspect dat het overzicht laat zien is dat de 
alimentatieplichtige in 16 van de 20 zaken een hoger bedrag extra kan aflossen dan het 
vastgestelde maandbedrag aan kinderalimentatie. In de meeste gevallen is er dus voldoende 
draagkracht om zowel de lopende kinderalimentatie als ook andere achterstallige vorderingen, 
waaronder de achterstand aan kinderalimentatie, te voldoen. Er is dus geen aanleiding om te 
veronderstellen dat door het toekennen van preferentie de schuldenlast verergert van de 
alimentatieplichtige. Alleen de snelheid wijzigt waarmee verschillende achterstanden worden 
weggewerkt. Dit onderzoek toont dan ook aan dat er aanleiding is om de 
kinderalimentatievordering preferent te maken. 
 
3. Verhouding tot hoger recht en nationaal recht 
 
3.1 Verhouding tot hoger recht 
 
3.1.1 Internationaal Verdrag voor de Rechten van het Kind 
Het Internationaal Verdrag voor de Rechten van het Kind (IVRK) bepaalt in artikel 27, tweede lid, 
dat ouders verantwoordelijk zijn voor de levensomstandigheden die nodig zijn voor de 
ontwikkeling van het kind. Verder bepaalt dit artikel in het vierde lid ook dat de Staten die partij 
zijn bij het IVRK alle passende maatregelen moeten nemen om het verhaal te waarborgen van 
uitkeringen tot onderhoud van het kind door de ouders of andere personen die de financiële 
verantwoordelijkheid voor het kind dragen, zowel binnen de Staat die partij is als vanuit het 
13
buitenland. Met dit wetsvoorstel wordt het verhaal van de alimentatievordering verbeterd, 
waarmee dus ook wordt bijgedragen aan verbetering van de positie van kinderen. 
 
3.1.2 Protocol Verdrag tot bescherming van de rechten van de mens en de fundamentele vrijheden 
Artikel 1 van het Protocol bij het Verdrag tot bescherming van de rechten van de mens en de 
fundamentele vrijheden (hierna: Protocol EVRM) bepaalt dat iedere natuurlijke of rechtspersoon 
recht heeft op het ongestoord genot van zijn eigendom. Aan niemand zal zijn eigendom worden 
ontnomen behalve in het algemeen belang en onder de voorwaarden voorzien in de wet en in de 
algemene beginselen van internationaal recht. Dit wetsvoorstel leidt er op zich niet toe dat 
bepaalde aanspraken van schuldeisers niet meer kunnen worden ingevorderd. Het toekennen van 
preferentie aan de kinderalimentatievordering heeft wel consequenties voor de rangorde bij de 
verdeling van de opbrengst van een beslaglegging. Zo dienen concurrente schulden waarvoor 
beslag is gelegd een schuld voor zich te dulden in de rangorde die eerst zelf ook een concurrente 
schuld betrof. Of er gelden uit de verdeling binnen komen is onder meer afhankelijk van de 
hoeveelheid andere beslagen, de rangorde van de vorderingen waarvoor beslag is gelegd en de 
hoogte van de beslagen uitkering of het loon. Aan andere vorderingsrechten zelf wordt niet 
getornd. 
 
3.2 Verhouding tot nationaal recht 
 
3.2.1 Regeling kinderalimentatie in het BW  
Kinderalimentatie is bedoeld om te voorzien in de kosten van verzorging en opvoeding van 
minderjarige kinderen in het geval dat ouders uit elkaar of niet in gezinsverband samenleven. De 
onderhoudsplicht van ouders jegens hun kinderen volgt uit artikel 1:392, eerste lid, BW. Zij zijn op 
                                                 
12
 Zijn zaken waarin er geen lopende bijdrage meer is: kind inmiddels ouder dan 21 jaar of nihilstelling. 
13
 Voor het verhaal vanuit het buitenland van uitkeringen tot levensonderhoud zijn met name van belang het 
Haags Verdrag inzake de internationaal inning van levensonderhoud en de EU alimentatieverordening. Het 
verdrag en de verordening gaan uit van toepassing van de regels voor tenuitvoerlegging van de staat waar de 
tenuitvoerlegging plaatsvindt. In dit kader wordt de geldende preferentieregeling toegepast.  
3 
 

deurwaarder worden ingeschakeld voor beslaglegging op goederen van de alimentatieplichtige. De 
opslagkosten maken op grond van artikel 1:408, achtste lid, BW van rechtswege deel uit van de in 
te vorderen onderhoudsbijdrage. De tenuitvoerlegging van de kinderalimentatievordering 
geschiedt dus met inachtneming van de wijziging van artikel 1:408, derde lid, BW (met de 
verhoging van de opslagkosten). 
 
3.2.4 Coördinerend deurwaarderschap LBIO 
Het LBIO is op grond van artikel 479g Rv bevoegd zelf, zonder tussenkomst van een deurwaarder,  
vereenvoudigd beslag te leggen wanneer de alimentatie niet wordt betaald en het LBIO de 
invordering hiervan op zich heeft genomen. 
Artikel 478 Rv geeft een regeling in situaties waarbij sprake is van samenloop van twee of meer 
beslagen bij een en dezelfde derde-beslagene. Hoofdregel daarbij is dat de deurwaarder met het 
oudste executoriale beslag int. Wanneer bij het oudste executoriale beslag op periodieke 
uitkeringen of loon echter sprake is van een beslaglegger die zonder tussenkomst van een 
deurwaarder bevoegd is beslag te leggen voor een hoger bevoorrechte vordering dan de vordering 
waarvoor door de deurwaarder executoriaal beslag is gelegd, treedt deze beslaglegger op als ware 
18
hij coördinerend deurwaarder. Dit voorkomt dat na een volgend beslag door de deurwaarder de 
inning op de deurwaarder over dient te gaan en dat die het geinde bedrag vervolgens dient uit te 
keren aan de eerdere beslaglegger met een hogere rang.  
Bij preferentie van de kinderalimentatievordering kan het aan de orde zijn dat het LBIO op grond 
19
van de wet als eerste beslaglegger als coördinerend deurwaarder heeft op te treden.  
 
3.2.5 Kinderalimentatie en bijstandsverhaal 
Indien een alimentatiegerechtigde een bijstandsuitkering én alimentatie ontvangt, dan wordt de 
kinderalimentatie in mindering gebracht op de bijstandsuitkering die een alimentatiegerechtigde van 
het college van Burgemeester en Wethouders (hierna: de gemeente) ontvangt.  
Dit kan op twee manieren:  
 
1. de gemeente verlaagt de te betalen bijstandsuitkering steeds met het bedrag dat de 
alimentatiegerechtigde maandelijks aan alimentatie van de alimentatieplichtige ontvangt 
op basis van een alimentatiebeschikking.  
2. de gemeente verhaalt de kosten van de bijstandsuitkering - ter hoogte van de 
alimentatieverplichting - op de alimentatieplichtige. Voor het verloop van het nemen van 
een verhaalsbesluit en het innen door de gemeente, is het afhankelijk of er al dan geen 
beschikking van de rechtbank is waarin de alimentatie is vastgesteld.  
Er zij er op gewezen dat als er nog geen alimentatiebeschikking is vastgesteld  de 
gemeente op grond van artikel 55 Participatiewet (Pw), welk artikel bepaalt dat de 
gemeente een verplichting kan opleggen die strekt tot vermindering of beëindiging van 
bijstand, een alimentatiegerechtigde kan verplichten een verzoek om kinderalimentatie in 
te dienen bij de rechtbank. Hierbij zij aangetekend dat uit jurisprudentie volgt dat voor een 
dergelijke verplichting geen ruimte is als het verzoek om alimentatie vast te stellen geen 
20
kans van slagen heeft. 
Als er een alimentatiebeschikking is vastgesteld neemt de gemeente een verhaalsbesluit 
waarin is bepaald dat de alimentatieplichtige de kosten van bijstand ter hoogte van de 
alimentatie zoals opgenomen in de beschikking dient te betalen aan de gemeente. 
Vrijwillige betaling dient dan binnen 30 dagen plaats te vinden. Een alimentatieplichtige 
kan binnen deze termijn ook in verzet komen bij de rechtbank. Als tijdig verzet is ingesteld 
dan wordt de invordering door de gemeente pas voortgezet zodra het verzet is ingetrokken 
of ongegrond is verklaard. De gemeente kan bij verdere invordering de bijstand verhalen 
bij dwangbevel.  
Als er geen alimentatiebeschikking is vastgesteld neemt de gemeente ook een 
verhaalsbesluit en deelt dit mede aan de alimentatieplichtige. Als niet vrijwillig wordt 
betaald, dan kan de gemeente naar de rechter stappen voor een verhaalsbeschikking.  
 
Aan de gemeente komt evenals aan het LBIO de mogelijkheid van vereenvoudigd loonbeslag toe 
op grond van artikel 479g Rv (artikel 62i jo. artikel 60, vijfde lid, Pw). De verhaalsbijdrage is een 
                                                 
18
 Onder coördinerend deurwaarder wordt verstaan de deurwaarder die in geval van samenloop van beslagen 
als bedoeld in artikel 478 Rv bevoegd is tot inning. 
19
 In de praktijk is nu ook al te zien dat het LBIO deze rol vervult in overleg met de betreffende deurwaarder. 
20
 Zie o.a. Rechtbank Limburg  2 maart 2022, ECLI:NL:RBLIM:2022:1595. 
5 
 

 
Het preferent maken van de kinderalimentatie staat los van de regeling van de onderlinge 
rangorde van alimentatieverplichtingen in artikel 1:400, eerste lid, BW. Deze regeling blijft 
ongewijzigd. 
 
 
5. Gevolgen van het wetsvoorstel  
 
Het toekennen van preferentie aan de kinderalimentatievordering zal naar verwachting leiden tot 
meer inbare bedragen aan kinderalimentatie, zoals blijkt uit het hiervoor onder 2.2 aangegeven 
onderzoek van het LBIO.   
22
Uit het CBS-onderzoek 'Schuldenproblematiek in beeld' van september 2020 komt naar voren 
dat alleenstaande ouders relatief vaak voorkomen binnen de groep huishoudens met 
geregistreerde problematische schulden.  
Preferentie van de kinderalimentatievordering kan aan de kant van alimentatiegerechtigden 
mogelijk (problematische) schulden voorkomen doordat er meer en sneller dan in het geval 
kinderalimentatie een concurrente schuld is financiële middelen binnen komen voor de verzorging 
en opvoeding van kinderen. De alimentatieplichtige ouder zal door het toekennen van preferentie 
aan de kinderalimentatievordering naar verwachting minder lang geconfronteerd worden met de 
extra kosten die gepaard gaan met de inning van kinderalimentatie omdat de termijn waarbinnen 
de achterstallige kinderalimentatie volledig kan worden geïnd veelal wordt bekort.  
Door de toekenning van preferentie aan de kinderalimentatievordering moeten schulden met een 
lagere rang de kinderalimentatieschuld voor zich dulden. Onder 4 is aandacht geschonken aan 
deze andere schulden en de gemaakte afweging van belangen. 
 
 
 
6. Regeling in Caribisch Nederland 
 
In lijn met de kabinetsreactie op de Voorlichting van de Afdeling advisering van de Raad van State 
en het Interdepartementaal Beleidsonderzoek Koninkrijksrelaties is bezien of en hoe de 
voorgestelde regeling ook in Caribisch Nederland kan gaan gelden. Daarbij is ook gekeken of 
differentiaties nodig en wenselijk zijn. In overleg met de voogdijraad op de eilanden is gebleken 
dat de voorgestelde regeling ook in Caribisch Nederland in een behoefte voorziet om de positie van 
het kind te versterken. In overleg met deze instantie wordt voorgesteld om de 
kinderalimentatievordering daarom ook preferentie toe te kennen in Caribisch Nederland. 
 
De bepalingen inzake de voorziening in de kosten van verzorging en opvoeding van minderjarige 
kinderen en van levensonderhoud en studie van jongmeerderjarigen in het BW BES komen 
grotendeels overeen met die genoemde bepalingen in het Europees Nederlandse BW. Wel bestaat 
in de wijze van inning een verschil tussen beide regelingen.    
Op grond van artikel 1:240, tweede lid, BW BES int de voogdijraad de alimentatie. Partijen betalen 
niet rechtstreeks de alimentatie aan elkaar, maar betaling verloopt door tussenkomst van de 
voogdijraad. De voogdijraad heeft een mandaat verstrekt aan de Belastingdienst voor het innen 
van de alimentatie. In het geval dat de alimentatieplichtige zijn verplichting niet nakomt is het de 
Belastingdienst die de alimentatieplichtige aanmaant tot betaling. Op vergelijkbare wijze als in 
Europees Nederland kan vereenvoudigd loonbeslag worden gelegd (artikel 479 Rv BES).  
In Caribisch Nederland is de kinderalimentatieschuld thans ook een concurrente schuld. Het stelsel 
van voorrang en bevoorrechting is eveneens vergelijkbaar met dat van Boek 3 van het Europees 
Nederlandse BW. De terugvordering van kosten van bijstand (in Caribisch Nederland onderstand 
geheten) is eveneens bevoorrecht en volgt onmiddellijk na de vorderingen, bedoeld in artikel 
3:288 BW BES. De preferentieregeling is op gelijke wijze vormgegeven in lijn als de Europees 
Nederlandse regeling. Ook artikel 3:288 BW BES wordt aangevuld met een onderdeel f. 
 
7. Financiële gevolgen 
 
Indien de kinderalimentatievordering preferent wordt, kan het LBIO daarmee op grond van de wet 
de rol van coördinerend deurwaarder hebben uit te oefenen (zie hiervoor onder 3.4.2). Het 
uitvoeren van deze rol heeft geen financiële consequenties. Het automatiseringssysteem van het 
                                                 
22
Schuldenproblematiek in beeld, Huishoudens met geregistreerde problematische schulden 2015 t/m 2018, 
Centraal Bureau voor de Statistiek, Den Haag/Heerlen/Bonaire, september 2020. 
7 
 

Het ATR heeft het dossier niet geselecteerd voor een formeel advies, omdat het naar verwachting 
geen nieuwe (omvangrijke) gevolgen voor de regeldruk heeft.   
 
De reactie van de KBvG ziet hoofzakelijk op de verbinding met het in voorbereiding zijnde 
wetsvoorstel Stroomlijning Keten voor Derdenbeslag (Wet SKD) voor de deurwaarders. Het 
derdenbeslag voor een alimentatievordering wordt door de deurwaarder in beginsel gelegd op 
grond van artikel 479b Rv. Het LBIO heeft de mogelijkheid om vereenvoudigd beslag te leggen op 
grond van artikel 479g Rv. De KBvG wijst erop dat indien een gerechtsdeurwaarder beslag legt 
onder een derde voor het verhalen van een vordering, dit beslag zal worden ingeschreven in het 
digitaal beslagregister (DBR) wanneer op dat beslag een beslagvrijevoet van toepassing is. Het 
gelegde beslag is daarmee kenbaar voor gerechtsdeurwaarders. Wanneer het LBIO een 
vereenvoudigd beslag heeft gelegd voor een kinderalimentatievordering, is dat beslag echter niet 
onmiddellijk ‘zichtbaar’. Dit zal pas zichtbaar worden op grond van de Wet SKD. In de reactie 
wordt benadrukt dat de realisatie van de Wet SKD verder in belang toeneemt als aan de 
kinderalimentatievordering preferentie wordt verbonden i.v.m. het mogelijke optreden door het 
LBIO als coördinerend deurwaarder. Ook het LBIO wijst op het belang van deze wet. 
De Wet SKD, waarvoor de Minister voor Armoedebeleid, Participatie en Pensioenen eerst 
verantwoordelijk is, beoogt een verbeterde informatie-uitwisseling tussen de verschillende 
beslagleggende partijen bij beslag op een periodieke inkomsten. Het is wenselijk dat de 
beslagleggende partijen van elkaar weten dát er meerdere partijen zijn die aanspraak maken op 
die ene aflossingscapaciteit van de burger. Het voorstel geeft de grondslag voor de beslagleggende 
partijen om informatie uit te wisselen via een centrale ICT-voorziening. Momenteel wordt de bouw 
van deze voorziening voorbereid. Het belang van de Wet SKD wordt onderkend, maar het 
toekennen van een preferentie aan de kinderalimentatievordering hoeft hier niet op te wachten en 
kan los hiervan worden ingevoerd. 
 
Het LBIO is positief over het doel en de inhoud van het wetsvoorstel.  
Wel vraagt het LBIO zich af of voldoende duidelijk wordt gemaakt dat de opslag- en 
executiekosten, net als de kinderalimentatievordering, preferent zijn. Het LBIO geeft aan dat er 
discussie met andere schuldeisers zou kunnen gaan ontstaan of het feit dat deze kosten deel 
uitmaken van de onderhoudsbijdrage tevens zou betekenen dat ze ook als onderhoudsbijdrage 
gezien dienen te worden in de zin van het preferent zijn.  
De opslagkosten die op de alimentatieplichtige worden verhaald maken deel uit van het 
alimentatiebedrag omdat dit bedrag op grond van artikel 1:408, derde lid, BW met deze kosten 
wordt verhoogd. De tenuitvoerlegging van de alimentatievordering geschiedt met inachtneming 
van deze wijziging van het alimentatiebedrag (art. 1:408, achtste lid, BW). Deze opslagkosten 
vallen hierdoor eveneens onder de preferentie. Tevens worden op grond van het derde lid van 
artikel 408 de kosten van gerechtelijke vervolging en executie op de alimentatieplichtige verhaald. 
Zoals gebruikelijk bij preferente vorderingen lopen de bijbehorende executiekosten (en ook de 
eventuele kosten van gerechtelijke vervolging) met de preferente vordering mee. Op grond van 
het tiende lid van artikel 408 BW dienen al deze kosten eerst te zijn voldaan alvorens het LBIO de 
kinderalimentatie aan de alimentatiegerechtigde uitbetaald.  
 
De Rvdr heeft aangegeven dat het idee dat de kinderalimentatievordering preferent wordt de Rvdr 
aanspreekt. De Rvdr vindt het belangrijk dat ouders kunnen voldoen aan de 
onderhoudsverplichting die zij hebben ten opzichte van hun kind. De Rvdr ziet wel aanleiding om 
enkele kanttekeningen te plaatsen en te wijzen op knelpunten die zouden kunnen ontstaan als 
gevolg van het wetsvoorstel.  
Volgens de Rvdr creëert het wetsvoorstel een ongelijkheid tussen ouders die in gezinsverband 
samenleven met hun kinderen enerzijds en ouders die uit elkaar zijn en kinderalimentatie betalen 
anderzijds. De eersten kunnen zich tegenover hun schuldeisers niet beroepen op hun 
onderhoudsverplichting om schuldeisers af te weren. De kinderen in die gezinnen zijn dus ‘de klos’ 
volgens de Rvdr, maar zodra hun ouders uit elkaar gaan zijn ze financieel beter af. Die 
ongelijkheid zou op grond van het wetsvoorstel volgens de Rvdr ook ontstaan tussen ouders die 
kinderalimentatie ontvangen en ouders die kinderalimentatie betalen. Ook hier kunnen de eersten 
zich jegens schuldeisers niet beroepen op hun onderhoudsverplichting voor hun kinderen, en de 
ouders die kinderalimentatie betalen wel.  
Helaas is het vaak het geval dat ouders er na de scheiding (al dan niet tijdelijk) financieel op 
23
achteruit gaan. De financiële middelen voor de kinderen nemen daarmee ook af. Het feit dat 
ouders samenleven in gezinsverband betekent dat er geen vordering zal zijn vastgesteld 
(waarvoor op het vermogen of de inkomsten van een andere ouder beslag kan worden gelegd), 
                                                 
23
 https://www.cbs.nl/nl-nl/longread/statistische-trends/2020/financiele-gevolgen-van-echtscheiding/1-inleiding 
9 
 

is opgenomen van € 595,00. De Rvdr vraagt waar dat eerste bedrag op ziet en waarom er een 
veel hoger bedrag naar kinderalimentatie gaat.  
Het eerste bedrag is de vastgestelde alimentatie. De reden waarom het bedrag dat naar 
kinderalimentatie gaat veel hoger is, is omdat er een grote achterstand is van € 29.000,00 en 
hierop ingelopen moet worden. 
 
 
9. Overgangsrecht en inwerkingtreding 
 
Er is in dit wetsvoorstel niet voorzien in overgangsrecht. Omdat de preferentie van de vordering 
ter zake de verschuldigde kinderalimentatie is opgenomen als algemeen voorrecht in artikel 288 
van Boek 3 BW kan worden teruggevallen op het voor de Boeken 3-10 geldende overgangsrecht 
van de Overgangswet nieuw Burgerlijk Wetboek (hierna: Overgangswet NBW) en de 
Overgangswet nieuw Burgerlijk Wetboek BES (hierna: Overgangswet NBW BES).  
Ingevolge artikel 68 Overgangswet NBW wordt in de daaropvolgende artikelen van die wet onder 
«de wet» verstaan de in werking getreden bepalingen van de Boeken 3–10. Met de hier genoemde 
in werking getreden bepalingen wordt mede gedoeld op bepalingen van deze Boeken die na de 
inwerkingtreding van de Overgangswet nieuw BW tot stand gekomen zijn en in werking zin 
getreden, derhalve ook op de hier voorgestelde aanvulling van artikel 3:288 BW. Een met artikel 
68 vergelijkbare bepaling is opgenomen in artikel 1, tweede lid, van de Overgangswet NBW BES.  
Het hier van toepassing zijnde overgangsrecht volgt uit de artikelen 117 Overgangswet NBW en 
artikel 10 Overgangswet NBW BES. 
 
Ingevolge artikel 117, eerste lid, Overgangswet NBW en artikel 10, eerste lid, Overgangswet NBW 
BES gelden de bepalingen van de wet omtrent de rangorde waarin vorderingen uit de opbrengst 
van een goed moeten worden voldaan, behoudens het elders bepaalde, mede met betrekking tot 
vorderingen die op het tijdstip van het in werking treden van de wet bestaan. Dit betekent dat de 
aanvulling van artikel 3:288 met een onderdeel f over de preferentie van de 
kinderalimentatievordering ook geldt ten aanzien van vorderingen die er op dat moment reeds 
zijn.  
De leden 2 tot met 4 geven regels met betrekking tot de situaties waarin de nieuwe regeling niet 
van toepassing is. De nieuwe regeling is niet van toepassing op de rangorde bij de verdeling van 
de opbrengst van een goed dat op het tijdstip van in werking treden van de regering reeds ten 
behoeve van het verhaal is verkocht, en ook niet op die bij de verdeling van hetgeen op een 
vordering op dat tijdstip reeds is geïnd. 
Er is geen gevolg voor de dan bestaande vorderingen ten aanzien van de werking van een 
surséance van betaling, die voordien aan de schuldenaar voorlopig is verleend. 
De regeling is ook niet van toepassing op de rang van vorderingen op een in staat van 
faillissement verklaarde schuldenaar, indien deze in werking treedt nadat de rechter-commissaris 
de dag heeft bepaald waarop die vorderingen uiterlijk ter verificatie moeten zijn ingediend. 
 
  
11 
 

