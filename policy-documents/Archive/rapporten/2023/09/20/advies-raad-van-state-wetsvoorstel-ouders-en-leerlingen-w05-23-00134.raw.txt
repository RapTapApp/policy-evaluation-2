 
........................................................................................................................................... 
No. W05.23.00134/I 's-Gravenhage, 12 juli 2023 
 
 
Bij Kabinetsmissive van 5 april 2023, no.2023000958, heeft Uwe Majesteit, op 
voordracht van de Minister voor Primair en Voortgezet Onderwijs, bij de Afdeling 
advisering van de Raad van State ter overweging aanhangig gemaakt het voorstel van 
wet tot wijziging van de Wet op het primair onderwijs, de Wet primair onderwijs BES, 
de Wet voortgezet onderwijs 2020, de Wet op de expertisecentra en de Wet 
medezeggenschap op scholen in verband met het versterken van de positie van 
leerlingen die extra ondersteuning behoeven en hun ouders (Wet versterking positie 
ouders en leerlingen in het passend onderwijs), met memorie van toelichting. 
 
Dit wetsvoorstel beoogt de positie van leerlingen en ouders in het passend onderwijs te 
versterken. Het voorstel bevat daartoe aanvullend instrumentarium.  Zo wordt, ten 
aanzien van het ontwikkelingsperspectief, voorzien in een hoorrecht voor leerlingen 
met een extra ondersteuningsbehoefte. Verder worden schoolbesturen verplicht het 
ondersteuningsaanbod op te nemen in de schoolgids. Ook krijgen 
samenwerkingsverbanden passend onderwijs de taak een ouder- en jeugdsteunpunt in 
te richten dat ouders en leerlingen informeert over en ondersteunt bij passend 
onderwijs. 
 
De Afdeling advisering van de Raad van State onderschrijft de strekking van het 
voorstel, maar maakt een aantal opmerkingen over onder meer de ondersteuning bij 
het horen, de medezeggenschap over het ondersteuningsaanbod, de verwerking van 
persoonsgegevens en de ouder- en jeugdsteunpunten. In verband daarmee is 
aanpassing wenselijk van het wetsvoorstel en de toelichting. 
 
1. Inhoud en achtergrond 
 
De regering beoogt met het voorstel de positie van ouders en leerlingen in het passend 
onderwijs te versterken met drie maatregelen, die zien op het funderend onderwijs. Dit 
betreft ten eerste het hoorrecht van de leerling over het vaststellen en het bijstellen van 
het ontwikkelingsperspectief. Voor Caribisch Nederland wordt dit hoorrecht van 
toepassing op het daarmee vergelijkbare handelingsplan. Ten tweede worden de 
scholen verplicht om het ondersteuningsaanbod op te nemen in de jaarlijks te 
actualiseren schoolgids. Ten slotte krijgen samenwerkingsverbanden de taak een 
ouder- en jeugdsteunpunt in te richten dat, in het belang van de leerling, ouders en 
leerlingen informeert over en ondersteunt bij passend onderwijs. Het ouder- en 
jeugdsteunpunt bundelt verder de signalen van ouders en leerlingen en informeert het 
1
samenwerkingsverband hierover ten behoeve van beleidsontwikkeling. 
 
Het passend onderwijs is tussen 2014-2019 stelselmatig geëvalueerd. In 2020 is de 
eindevaluatie over het passend onderwijs verschenen, die heeft geleid tot de 
verbeteraanpak passend onderwijs. De verbeteraanpak behelst 25 maatregelen om de 
randvoorwaarden voor passend onderwijs te verbeteren. Het doel hiervan is passende 
ondersteuning te bieden aan elke leerling op elke school binnen het 
                                                 
1
  Memorie van toelichting, paragraaf 1. ‘Inleiding’. 
AAN DE KONING 
 

3 
samenwerkingsverband passen in de lijn om door middel van realiseerbare 
oplossingen en stappen tot verdere verbeteringen binnen het passend onderwijs te 
komen. 
 
2. Hoorrecht met betrekking tot het ontwikkelingsperspectief 
 
In verdragen is het recht van het kind verankerd om gehoord te worden over de 
besluiten die hem specifiek betreffen. Hierbij moet aan de mening van de minderjarige 
6
een passend belang worden gehecht, in overeenstemming met leeftijd en rijpheid. De 
Afdeling ziet de toegevoegde waarde van het concretiseren van het hoorrecht op 
7
nationaal niveau bij de meest essentiële beslissingen. Daarvoor kan wetgeving 
noodzakelijk zijn. 
 
Het voorstel spitst het hoorrecht toe op het vaststellen en het bijstellen van het 
8
ontwikkelingsperspectief, omdat de noodzaak voor leerlingen met een extra 
ondersteuningsbehoefte om hierover hun mening te geven van aanzienlijk belang 
wordt geacht voor een zo passend mogelijk ondersteuningsaanbod. Het 
9
ontwikkelingsperspectief wordt jaarlijks geëvalueerd. 
 
a.  Realiseren van het hoorrecht 
De regering neemt bij het effectueren van het hoorrecht tot uitgangspunt dat bij 
leerlingen met extra ondersteuningsbehoefte een gesprek nodig is, passend bij de 
leeftijd, rijpheid en mogelijkheden van de leerling. Zo vermeldt de regering dat het 
denkbaar is dat voor leerlingen met een auditieve beperking een tolk wordt 
10
ingeschakeld. 
 
De Afdeling onderschrijft het uitgangspunt dat het realiseren van het hoorrecht een 
gesprek vergt dat passend is bij de leeftijd, rijpheid en mogelijkheden van de leerling. 
11
Daarbij is het van belang dat leerlingen passende ondersteuning krijgen.  
Het is de vraag of het bieden van passende ondersteuning voldoende gewaarborgd is 
12
zonder daartoe een wettelijke verplichting op te nemen. 
 
                                                 
6
  Artikel 12 van het IVRK en artikel 7 IVRPH. 
7
  Zie ook het advies van de Afdeling van de Raad van State van 8 juni 2023 over het Voorstel 
van het lid van Meenen in verband met de verankering van het leerrecht, (W05.22.00183, 
punt 6b), website Raad van State. 
8
  Het ontwikkelingsperspectief is een instrument gericht op leerlingen met extra 
ondersteuningsbehoefte en omvat het uitstroomprofiel van de leerling, welke onderwijsdoelen 
daarbij horen alsook welke begeleiding en ondersteuning daarvoor nodig is. Zie artikel 40a 
van de Wet op het primair onderwijs (WPO) en vergelijkbare bepalingen in andere 
onderwijswetten. 
9
  Zie bijvoorbeeld artikel 40a, vierde lid, van de WPO en artikel 2.44, derde lid, van de Wet op 
het voortgezet onderwijs 2020 (WVO 2020). 
10
  Memorie van toelichting, paragraaf 3.1. ‘Hoorrecht voor de leerling over het 
ontwikkelingsperspectief’. 
11
  Zie ook het advies van de Afdeling van de Raad van State van 8 juni 2023 over het Voorstel 
van het lid van Meenen in verband met de verankering van het leerrecht, (W05.22.00183, 
punt 6b), website Raad van State. 
12
  Artikel 7 IVRPH. 
  
 

5 
van de medezeggenschapsraad op het ondersteuningsaanbod aan te scherpen, mede 
gebaseerd op de uitkomsten van het Breed gesprek. Tegelijkertijd benadrukt zij dat de 
Tweede Kamer in overweging kan nemen om dit al in het huidige wetsvoorstel op te 
15
nemen. Het wetsvoorstel zelf bepaalt hierover echter niets. 
 
Dit wetsvoorstel beoogt de positie van leerlingen met een extra 
ondersteuningsbehoefte en de positie van de ouders van die leerlingen te versterken in 
het kader van de verbeteraanpak passend onderwijs. De bredere reflectie op 
(mede)zeggenschap heeft evenwel geen rechtstreeks verband met dit wetsvoorstel, 
maar betreft een specifiek onderwerp dat op de eigen merites dient te worden 
16
beoordeeld. In dit verband wijst de Afdeling erop dat het in het licht van de 
constitutionele verhoudingen ongebruikelijk is om de Tweede Kamer als medewetgever 
in overweging te geven om onderwerpen bij amendement te regelen, terwijl de regering 
zelf daarover nog geen standpunt inneemt en een regeling ter zake nog niet in haar 
wetsvoorstel heeft verankerd. 
 
Gelet op het voorgaande adviseert de Afdeling de toelichting in lijn te brengen met de 
verhoudingen tussen regering en parlement en zo nodig mede op basis van de 
uitkomsten van het ‘Breed gesprek’ een standpunt te bepalen. Indien de regering 
alsnog besluit tot een wezenlijke wijziging van de medezeggenschapsbevoegdheden 
ten aanzien van het ondersteuningsaanbod in dit wetsvoorstel, gaat de Afdeling ervan 
uit dat het voorstel opnieuw aan haar ter advisering wordt voorgelegd. 
 
4. Ouder- en jeugdsteunpunten 
 
De voorgestelde ouder- en jeugdsteunpunten van samenwerkingsverbanden passend 
onderwijs krijgen, naast de taak van informeren en signaleren, ook de taak om ouders 
en leerlingen te adviseren, ondersteunen en begeleiden bij passend onderwijs. Dit kan 
bijvoorbeeld gaan om een gesprek over een specifieke casus, waarin de door de 
school geboden ondersteuning wordt besproken. Ook kan het steunpunt ondersteuning 
17
bieden bij klachtenprocedures. Volgens de toelichting gaat het om een vorm van 
doelregelgeving, een zorgplicht, waarbij de samenwerkingsverbanden zelf de ruimte 
hebben om te bepalen op welke manier wordt voldaan aan de wettelijke 
18
verplichtingen. 
 
                                                 
15
  Memorie van toelichting, paragraaf 3.2. ‘Het ondersteuningsaanbod van de school in de 
schoolgids’. Zie ook Kamerstukken II 2022/23, 31497, nr. 448, p. 3-4. 
16
  Een eerder voorstel tot wijziging van de medezeggenschapsrechten in het funderend 
onderwijs heeft de regering naar aanleiding van het advies van de Afdeling niet bij de 
Tweede Kamer ingediend. In het nader rapport kondigt de regering een veldconsultatie aan 
waarbij nader onderzoek zal worden gedaan naar (onder meer) de werking van het huidige 
adviesrecht en de wenselijkheid van het instemmingsrecht van de medezeggenschapsraad. 
Zie het advies van de Afdeling advisering van de Raad van State van 2 december 2016 over 
de Wet tot wijziging van de Wet medezeggenschap op scholen in verband met het versterken 
van de medezeggenschap op hoofdlijnen van het financieel beleid in het funderend 
onderwijs, (W05.16.0308), Staatscourant 2017, nr. 40709. Dit heeft geleid tot het concept 
‘Wetsvoorstel instemmingsrecht MR hoofdlijnen begroting en enkele andere onderwerpen’ 
dat in 2020 in internetconsultatie is geweest. 
17
  Memorie van toelichting, paragraaf 3.3.2. ‘Probleemaanpak en motivering instrumentkeuze’. 
18
  Memorie van toelichting, paragraaf 9. ‘Uitvoerbaarheid en handhaarbaarheid’. 
  
 

7 
 
b. Verwerking van persoonsgegevens door ouder- en jeugdsteunpunten 
Het wetsvoorstel bepaalt dat de medewerkers van het steunpunt bevoegd zijn om 
persoonsgegevens, waaronder bijzondere persoonsgegevens betreffende de 
gezondheid, te verwerken voor zover dit noodzakelijk is voor de uitvoering van de 
25
wettelijke taken van het steunpunt. 
 
De Afdeling merkt op dat deze bepaling de indruk kan wekken dat de verwerking van 
bijzondere persoonsgegevens betreffende de gezondheid is toegestaan ook zonder dat 
toestemming is verleend door de betrokkenen. Uit de toelichting leidt de Afdeling 
echter af dat dit uitsluitend mogelijk is op basis van uitdrukkelijke toestemming. Dit sluit 
ook aan bij het uitgangspunt dat een ouder- en jeugdsteunpunt enkel de belangen van 
26
de leerling dient. 
 
Gelet op het voorgaande adviseert de Afdeling de tekst van wetsvoorstel in 
overeenstemming te brengen met de toelichting. 
 
c. Reikwijdte persoonsgegevensverwerking ouder- en jeugdsteunpunten 
De medewerkers van de ouder- en jeugdsteunpunten zijn bevoegd tot het verwerken 
van persoonsgegevens ter uitvoering van alle wettelijke taken. Dit geldt ook voor de 
taak om relevante ontwikkelingen te signaleren en het samenwerkingsverband 
27
daarover te informeren met het oog op beleidsontwikkeling. 
 
De Afdeling wijst erop dat uit de toelichting niet duidelijk blijkt waarom medewerkers 
van het ouder- en jeugdsteunpunt ten behoeve van deze specifieke taak 
persoonsgegevens moeten verwerken. 
 
De Afdeling adviseert in de toelichting op het voorgaande in te gaan en het 
wetsvoorstel zo nodig aan te passen. 
 
De Afdeling advisering van de Raad van State heeft een aantal opmerkingen bij het 
voorstel en adviseert daarmee rekening te houden voordat het voorstel bij de Tweede 
Kamer der Staten-Generaal wordt ingediend.  
 
 
 
 
 
De vice-president van de Raad van State, 
                                                 
25
  Zie voorgesteld artikel 19 van de WPO en artikel 2.47a van de WVO 2020. Dit is mogelijk op 
grond van artikel 9, tweede lid, onderdeel a, van de AVG. 
26
  Memorie van toelichting, paragraaf 8. ‘Verwerking van persoonsgegevens’. 
27
  Zie voorgesteld artikel 19, tweede lid, van de WPO en artikel 2.47a, tweede lid, van de WVO 
2020. 
  
 

