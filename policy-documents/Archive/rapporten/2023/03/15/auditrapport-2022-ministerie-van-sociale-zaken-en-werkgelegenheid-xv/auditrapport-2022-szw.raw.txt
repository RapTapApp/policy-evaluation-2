Auditrapport
2022
Ministerie van 
Sociale Zaken en 
Werkgelegenheid 
(XV)

Auditrapport 2022
Ministerie van Sociale Zaken en Werkgelegenheid (XV)
15 maart 2023
Kenmerk
2023-0000068226
Inlichtingen
Auditdienst Rijk
Korte Voorhout 7
2511 CW Den Haag

1

1.1 Grote financiële stromen ook in 2022 op orde
Voor de uitvoering van het beleid maakt SZW voornamelijk gebruik van andere organisaties, 
zoals het UWV, de SVB, gemeenten en de Belastingdienst.
In de financiële verantwoording van SZW zijn de bedragen terug te vinden die in 2022 aan die 
organisaties zijn betaald. Wij hebben gecontroleerd of dat volgens de regels is gebeurd. 
Tabel 1a: Indicatief overzicht grote financiële uitgavenstromen in miljoenen €
Organisaties Doel Uitgaven 2022 
1
Belastingdienst Uitbetaling toeslagen SZW 7.078
Gemeenten Bijstand 6.442
UWV Sociale zekerheid, met name  6.365
werknemersverzekeringen
SVB Sociale zekerheid, met name  4.523
volksverzekeringen
Totaal 24.408
UWV, SVB en gemeenten voeren met deze voorschotten vervolgens het SZW-beleid uit en leggen in 
1
het jaar daarna daarover verantwoording af aan de minister van SZW . Wanneer de minister van SZW 
akkoord gaat met de ontvangen verantwoordingen, worden de door de minister voorgeschoten 
bedragen afgerekend (uit de saldibalans van SZW geboekt). In 2022 hebben wij gecontroleerd of de 
in eerdere jaren voorgeschoten en correct verantwoorde bedragen volgens de regels uit de 
voorschottenstand in de saldibalans zijn geboekt. Een groot deel van die verantwoorde bedragen 
had betrekking op de afrekening van coronasteunmiddelen zoals de NOW- en de Tozo-regeling.
Tabel 1b: Indicatief overzicht grote financiële vaststellingsstromen in miljoenen €
Organisaties Doel In 2022 afgerekende 
bedragen
1
Belastingdienst Door de BD definitief vastgestelde  5.606
toeslagen SZW
Gemeenten Tozo 2.509
UWV Sociale zekerheid, met name 
werknemersverzekeringen 12.693
SVB Sociale zekerheid, met name 
volksverzekeringen 4.232
Totaal 25.040
De succesfactor bij de beheersbaarheid van de ‘grote geldstromen’ is het gebruikmaken van een 
robuuste beheersystematiek rond verantwoording en toezicht. Dat systeem begint met het 
ontwikkelen van beleid door SZW onder meer ten aanzien van Misbruik en Oneigenlijk gebruik 
(M&O) en verantwoorden. Het zwaartepunt ligt vervolgens op het houden van toezicht op de 
uitvoerende organisaties, het kritisch beoordelen van de verantwoordingen van die organisaties, 
het goed gebruik maken van de expertise en uitvoeringskracht van de uitvoerende organisaties en 
het monitoren van het M&O-beleid, onder meer door het uitvoeren van reviews. In 2022 hebben 
we vastgesteld dat de ‘grote geldstromen’ op orde zijn.
1 De uitvoering van de toeslagen SZW door de Belastingdienst volgt een ander beheerstraject.
 Auditrapport 2022 | Ministerie van Sociale Zaken en Werkgelegenheid (XV) | 7

Mogelijke korte-termijn-oplossingen zijn bijvoorbeeld:
• open zijn over de risico’s en deze achteraf meten en hierover uitleg geven;
• SZW heeft in de coronacrisis ervaren dat de balans tussen rechtmatig en rechtvaardig er niet altijd 
is. Echter, beslissingen leken wel politiek en maatschappelijk eerder geaccepteerd te worden als 
de risico’s vooraf aan de Kamer werden uitgelegd, zodat de Kamer er vooraf wat van kan vinden;
• de casussen waar rechtvaardigheid prevaleerde boven rechtmatigheid in de 
bedrijfsvoeringsparagraaf bij het jaarverslag toelichten.
Mogelijke lange-termijn-oplossingen zijn bijvoorbeeld:
• rechtvaardigheid borgen in wet- en regelgeving;
• meer vrijheid inbouwen in wet- en regelgeving (minder gedetailleerd maken);
• wet- en regelgeving meer voorzien van discretionaire bevoegdheden;
• De beoogde uitvoerders betrekken bij het ontwerpen van wet- en regelgeving om daarmee ook 
de wil van de kamer te kanaliseren;
• klachten over de publieke dienstverlening registreren en onafhankelijk analyseren om zo de 
dienstverlening te verbeteren.
2
In de Eerste voortgangsrapportage Werk aan Uitvoering die in januari 2023 aan de Tweede Kamer is 
aangeboden wordt geconstateerd “(…) dat we een hoge mate van complexiteit hebben georganiseerd 
in wet- en regelgeving, in onze processen, in de stapeling van beleid, in de manier waarop we 
ingericht zijn en in onze IT-systemen. Dat komt onze wendbaarheid en daarmee de dienstverlening 
aan burgers en ondernemers niet ten goede.”
Vanuit onze controle herkennen wij dit beeld. Het minder complex organiseren van deze punten zal 
zeker onderdeel zijn van de lange-termijn-oplossingen.
Wij ondersteunen dit goede initiatief om de publieke dienstverlening naar een hoger niveau te 
brengen van harte. Wij pleiten hierbij voor een goede balans tussen controleerbaarheid en 
vertrouwen en zijn graag bereid hierover mee te denken.
Rechtmatigheid houdt in dat een financiële transactie waarvan de uitkomst in het departementale 
jaarverslag wordt verantwoord, in overeenstemming is met de begrotingswetten en met de in 
internationale regelgeving, Nederlandse wetten, algemene maatregelen van bestuur en 
ministeriële regelingen opgenomen bepalingen die de uitkomst van die financiële transactie 
beïnvloeden.
1.4 Leeswijzer
Dit rapport is als volgt ingedeeld:
• de uitkomsten van het onderzoek van de verantwoordingsinformatie in het jaarverslag (hoofdstuk 2);
• de uitkomsten van het onderzoek naar het begrotingsbeheer, het financieel beheer,  
de materiële bedrijfsvoering en de daartoe bijgehouden administraties (hoofdstuk 3);
• de overige onderwerpen (hoofdstuk 4);
• de controleverklaring (bijlage 1);
• de onderzoeksverantwoording (bijlage 2).
2 https://www.tweedekamer.nl/kamerstukken/brieven_regering/detail?id=2023Z00531&did=2023D01293
 Auditrapport 2022 | Ministerie van Sociale Zaken en Werkgelegenheid (XV) | 9

2  Uitkomsten onderzoek verantwoordingsinformatie 
jaarverslag
2.1 Controleverklaring
Oordeel in de controleverklaring
Wij hebben een goedkeurende controleverklaring afgegeven bij het Jaarverslag 2022 van het 
ministerie van Sociale Zaken en Werkgelegenheid (begrotingshoofdstuk XV). Zie hiervoor bijlage 1. 
Deze goedkeurende verklaring betekent dat: 
• de hierin opgenomen financiële overzichten en de in het beleidsverslag opgenomen financiële 
toelichtingen een getrouw beeld geven van de uitkomsten van de begrotingsuitvoering over 2022; 
• de informatie over de comptabele rechtmatigheid in de bedrijfsvoeringsparagraaf een getrouw 
beeld geeft over de rechtmatigheid van de begrotingsuitvoering over 2022;
• het departementale jaarverslag is opgesteld in overeenstemming met de 
verslaggevingsvoorschriften;
• de in het departementale jaarverslag opgenomen niet-financiële informatie niet in strijd is met 
de financiële informatie en de overige vereisten uit hoofde van Standaard 720.
Omvang financiële stromen
In de onderstaande tabel is de omvang van de financiële stromen van het ministerie van SZW 
opgenomen.
Tabel 2: Omvang financiële stromen
Bedragen zijn in miljoen euro 2022 2021
Aangegane verplichtingen 46.161 57.915
Gerealiseerde uitgaven 46.013 57.703
Gerealiseerde ontvangsten 6.244 3.804
Afgerekende voorschotten 25.550 29.343
Toegepaste materialiteit
Wij plannen en voeren onze controle zodanig uit dat wij een redelijke mate van zekerheid 
verkrijgen dat de financiële overzichten geen afwijkingen van materieel belang bevatten. 
Het materieel belang is bepalend voor de strekking van het oordeel in de controleverklaring. 
De materialiteit voor de verantwoordingsstaten en de saldibalans als geheel bedraagt 2% voor 
fouten en onzekerheden bij elkaar opgeteld, met een maximum van € 1 miljard. 
Frauderisico’s in de controleverklaring
Met ingang van 2021 rapporteren wij in de controleverklaring over frauderisico’s. Fraude kan 
een groot effect hebben op de reputatie van uw ministerie en kan tot grote financiële schade 
leiden. Het is zowel in uw belang als dat van belanghebbende gebruikers van het jaarverslag 
om expliciet aandacht te besteden aan het beheersen van frauderisico’s. In de bedrijfsvoerings-
paragraaf wordt daarom ook ingegaan op de belangrijkste materiële risico’s op fraude.
 Auditrapport 2022 | Ministerie van Sociale Zaken en Werkgelegenheid (XV) | 11

3

Wij adviseren:
• voer voldoende handmatige controles in in het proces, om het risico op onjuiste uitkeringen in 2023 af te 
dekken. Dit als compensatie voor de ontbrekende interne beheersingsmaatregelen;
• voer stevige regie op de vernieuwing van het IT-applicatielandschap en schenk daarbij toereikende aandacht 
aan privacy-aspecten (‘privacy-by-design’);
• maak een start met het invoeren van het zogenoemde ‘three lines-model’. Dit model voorziet in kaders voor 
toezicht en controle waardoor het financieel beheer in den brede kan worden versterkt. Al in maart 2022 heeft de 
directie Werknemersregelingen een startnotitie opgesteld voor de implementatie van dit model, maar uitvoering 
van deze startnotitie moet nog plaatsvinden;
• overweeg ook in Caribisch Nederland een robuuste beheersystematiek toe te passen.
 Auditrapport 2022 | Ministerie van Sociale Zaken en Werkgelegenheid (XV) | 15

4 Overige onderwerpen
4.1 M&O-beleid zit in de haarvaten van SZW: toch gingen enkele zaken mis
M&O-beleid
Om te bepalen of een persoon of organisatie recht heeft op geld van SZW, maakt het ministerie 
vaak gebruik van gegevens die de aanvrager zelf aanlevert. Het is dan belangrijk dat het 
ministerie per regeling beleid opstelt om vast te stellen dat die gegevens volledig en juist zijn en 
dat de belanghebbende ook zoveel mogelijk handelt in de geest van de regels. Dat is ‘beleid ter 
voorkoming en bestrijding van Misbruik en Oneigenlijk gebruik’, vaak afgekort als ‘M&O-beleid’. 
Het ministerie moet zorgen voor duidelijke regelgeving en voorlichting daarover, goed contro-
leren of aan de gestelde voorwaarden voldaan wordt en als de aanvrager opzettelijk niet aan 
de regels voldoet een sanctie opleggen.
Het is belangrijk dat de minister het M&O-beleid integreert in de beleidscyclus. Deze bestaat 
uit de fasen beleidsvoorbereiding (plan), beleidsuitvoering (do), verantwoording en evaluatie 
(check) en bijsturen en verbeteren (act). Belangrijk is dat de minister het M&O-beleid voort-
durend actueel houdt via deze plan-do-check-act cirkel en daarmee een goed M&O-beleid 
uitvoert. Wanneer dit beleid niet goed functioneert, is onzeker of het geld volgens de regels is 
besteed. Wanneer het niet mogelijk is om precies te bepalen om welk deel van het geld het 
gaat, kan dit tot gevolg hebben dat al het geld van zo’n regeling onzeker wordt verklaard. 
Het kan dan gaan om enorme bedragen, zeker bij de noodmaatregelen of de specifieke 
uitkeringen aan gemeenten.
Wij zien dat SZW veel inspanningen verricht om voor de diverse regelingen een goed M&O-
beleid te voeren. Toch is het bij sommige regelingen niet helemaal goed gegaan.
Ontoereikend M&O-beleid Crisisdienstverlening
In 2021 is de ‘Tijdelijke regeling aanvullende crisisdienstverlening COVID-19’ gepubliceerd. Toen was 
niet bekend hoe SZW met zekerheid zou kunnen vaststellen dat de deelnemende partijen in de 
regionale mobiliteitsteams (RMT’s) aan hun afspraken hadden voldaan. Dit wordt met name 
veroorzaakt doordat de 35 RMT’s geen eigen verantwoording opstellen waardoor SZW moet 
terugvallen op de deelnemende partijen uit een RMT: gemeenten, UWV, werkgevers- en werknemers-
organisaties. In 2021 en 2022 heeft SZW tevergeefs geprobeerd deze regeling zo aan te passen dat 
SZW die zekerheid alsnog kon verkrijgen. Op dit moment is SZW in overleg met de NBA en de 
Auditdienst Rijk om nader te verkennen of beheersing van het risico op onrechtmatige besteding 
vanaf 2023 mogelijk is.
Omdat SZW de gemaakte afspraken voor de jaren 2021 en 2022 niet kan controleren, weet SZW niet 
of de gelden goed besteed zijn. Daarom merken wij alle gelden van deze regeling aan als onzeker. 
Het gaat om € 42 miljoen aan betalingen in 2022 en om € 19 miljoen aan afgerekende voorschotten. 
De minister heeft dit toegelicht in de bedrijfsvoeringsparagraaf.
Door de keuze om werkendeweg de verantwoordingssystematiek van deze regeling op te zetten zit 
SZW nu in een lastig parket. Voor nu zijn de onzekerheden van de rechtmatigheid toegelicht. 
Voor 2023 ziet SZW de verantwoordingssystematiek van de RMT’s terugkomen bij twee van haar 
toprisico’s: niet-tijdige realisatie van de nieuwe arbeidsmarktinfrastructuur en het niet op orde 
hebben van de verantwoording voor het Herstel- en Veerkrachtplan (HVP). SZW werkt momenteel 
aan een geheel nieuwe financierings- en verantwoordingssystematiek. Dat is belangrijk want een 
 Auditrapport 2022 | Ministerie van Sociale Zaken en Werkgelegenheid (XV) | 17

4.3 Basis is op orde: monitoring en evaluatie gericht op privacy kan wel beter
4
Privacy is een grondrecht. Volgens een enquête van de Autoriteit Persoonsgegevens maakt 94% van 
de mensen zich zorgen over hun privacy. Mensen kunnen tot op zekere hoogte zelf maatregelen 
nemen om hun privacy te beschermen, maar zijn ook afhankelijk van organisaties die hun persoons -
gegevens verwerken. SZW verwerkt voor diverse doeleinden persoonsgegevens en dient hierbij te 
voldoen aan de Algemene Verordening Gegevensbescherming (AVG). 
De Auditdienst Rijk heeft in 2022 desgevraagd een rijksbreed onderzoek uitgevoerd naar elementen 
van de AVG met als doel om privacymanagement binnen de Rijkoverheid verder te versterken. 
Het deelrapport van SZW bevat de onderzoeksresultaten van het rijksbrede AVG-onderzoek 2022 
inzake het ministerie van Sociale Zaken en Werkgelegenheid.
Het onderzoek richtte zich op:
• de inrichting van de privacygovernance voor de aantoonbare naleving van de AVG 
(verantwoordingsverplichting);
• de kwaliteit van de afspraken met verwerkers, alsmede de inrichting van de controle en 
monitoringsactiviteiten die toezien op de naleving van deze afspraken 
(verwerkersovereenkomsten);
• de gehanteerde privacycriteria in de cloudstrategie. 
Een rode draad uit het onderzoek is dat binnen SZW de basis voor privacy veelal goed is beschreven 
en ingericht, maar niet wordt getoetst. Het ontbreekt in een aantal gevallen aan het monitoren, 
beoordelen en vervolgens behandelen van de risico’s die samenhangen met bovenstaande 
onderzoeks thema’s. 
Hierdoor kan SZW niet aantonen dat het privacybeleid tijdig wordt geactualiseerd om aan te blijven 
sluiten op de privacygovernance en -strategie binnen SZW. Ook weet SZW niet of andere partijen 
die persoonsgegevens voor SZW verwerken dat volgens de privacy-afspraken doen en heeft SZW bij 
5
cloudgebruik geen informatiebeveiligingsmaatregelen (zie ook de volgende paragraaf) beschreven.
Zaken die van groot belang zijn voor het vertrouwen van burgers in de juiste omgang met hun 
persoonsgegevens door SZW.
In het deelrapport AVG SZW, wordt specifiek ingegaan op de bevindingen uit het rijksbrede 
onderzoek. Wij parafraseren de eerdere aanbevelingen uit dat deelrapport:
• beschrijf het proces rond het actualiseren van het SZW-brede privacybeleid;
• zorg voor tussentijds monitoring en bijsturing op de afspraken uit de verwerkersovereenkomsten;
• breid het ICT-Sourcing Kader uit met de SZW-specifieke invulling van het rijksbrede Cloudbeleid en of analyseer 
privacyrisico’s voorafgaand aan de verwerking van persoonsgegevens zodat toereikende beheersmaatregelen 
kunnen worden getroffen om deze risico’s te beperken;
• breid het overzicht clouddiensten uit met het type cloudgebruik (publiek, privaat, hybride) en andere 
cloudaspecten, zoals het Basisbeveiligingsniveau.
4.4 Verdere stappen gezet om de centrale sturing op informatiebeveiliging op niveau te 
krijgen, maar aandacht blijft nodig
De afgelopen jaren heeft de Auditdienst Rijk rijksbrede onderzoeken uitgevoerd naar de sturing en 
beheersing van informatiebeveiliging op centraal niveau. Hierbij is de volwassenheid van de 
ministeries op het gebied van informatiebeveiliging onderzocht voor de thema’s governance, 
organisatie, incidentmanagement en risicomanagement.  
4 https://www.autoriteitpersoonsgegevens.nl/sites/default/files/atoms/files/resultaten_enquete_privacyzorgen_jan_2019.pdf
5 In termen van beschikbaarheid, betrouwbaarheid en vertrouwelijkheid van informatie.
 Auditrapport 2022 | Ministerie van Sociale Zaken en Werkgelegenheid (XV) | 19

4.6 Forse vermindering administratieve lasten mogelijk bij de Rijksschoonmaakorganisatie
De Rijksschoonmaakorganisatie (RSO) is onderdeel van SZW. RSO voert een baten-
lastenadministratie in Exact, omdat de aard van de dienst van RSO overeenkomt met diensten die 
zijn ondergebracht bij het Rijksonderdeel Uitvoeringsorganisatie Bedrijfsvoering Rijk (UBR) van het 
ministerie van Binnenlandse Zaken en Koninkrijksrelaties. Het voeren van een vergelijkbare 
administratie zou een eventuele overdracht van deze dienst naar UBR vereenvoudigen. Het is 
onduidelijk of dit in de nabije toekomst ook zal worden doorgezet.
Het voeren van een baten-lastenadministratie zou geen reëel doel meer dienen wanneer RSO 
langere tijd aan SZW verbonden blijft. Aansluiten bij de geïntegreerde kas- verplichtingen -
administratie van SZW zou het verantwoordingsproces vereenvoudigen.
Wij adviseren RSO om een volledige kasadministratie te voeren in SAP, zodat er geen extra handelingen vereist zijn 
om te kunnen komen tot de jaarverantwoording.
 Auditrapport 2022 | Ministerie van Sociale Zaken en Werkgelegenheid (XV) | 21

Bijlage 1 Controleverklaring van de onafhank elijke accountant
Aan: de minister van Sociale Zak en en Werkgelegenheid 
de minister voor Armoedebeleid, Participatie en Pensioenen
Verklaring over de in het jaarverslag 2022 opgenomen financiële overzichten
Ons oordeel
Wij hebben de financiële overzichten die deel uitmaken van het jaarverslag 2022 van het ministerie 
van Sociale Zaken en Werkgelegenheid gecontroleerd. Naar ons oordeel geven deze financiële 
overzichten een getrouw beeld van de uitkomsten van de begrotingsuitvoering van het ministerie 
van Sociale Zaken en Werkgelegenheid over 2022 in overeenstemming met de verslaggevings-
voorschriften die zijn opgenomen in de Comptabiliteitswet 2016 en de daaruit voortvloeiende 
regelgeving, waaronder de Regeling rijksbegrotingsvoorschriften 2023.
De financiële overzichten bestaan uit:
• de departementale verantwoordingsstaat over 2022 met de financiële toelichting daarbij; 
• de departementale saldibalans per 31 december 2022 met de toelichting daarbij;
• de in de uiteenzetting over de gevoerde bedrijfsvoering (bedrijfsvoeringsparagraaf) opgenomen 
rapportage over de comptabele rechtmatigheid van de uitkomsten van de begrotingsuitvoering 
over 2022;
• de overzichten over 2022 met de gegevens als bedoeld in de artikelen 4.1 en 4.2 van de Wet 
normering topinkomens (WNT).
De basis voor ons oordeel
Wij hebben onze controle uitgevoerd volgens het Nederlands recht, waaronder ook de Nederlandse 
controlestandaarden en de Regeling Controleprotocol WNT 2022 vallen. Onze verantwoordelijk-
heden op grond hiervan zijn beschreven in de sectie ‘Onze verantwoordelijkheden voor de controle 
van de financiële overzichten’.
Wij zijn onafhankelijk van het ministerie van Sociale Zaken en Werkgelegenheid zoals vereist in de 
Verordening inzake de onafhankelijkheid van accountants bij assurance-opdrachten (ViO) en andere 
voor de opdracht relevante onafhankelijkheidsregels in Nederland. Verder hebben wij voldaan aan 
de Verordening gedrags- en beroepsregels accountants (VGBA).
Wij vinden dat de door ons verkregen controle-informatie voldoende en geschikt is als basis voor 
ons oordeel.
Naleving anticumulatiebepaling WNT niet gecontroleerd
In overeenstemming met de Regeling Controleprotocol WNT 2022 hebben wij de 
anticumulatiebepaling, bedoeld in artikel 1.6a WNT en artikel 5, lid 1, sub n en o Uitvoeringsregeling 
WNT, niet gecontroleerd. Dit betekent dat wij niet hebben gecontroleerd of er wel of niet sprake is 
van een normoverschrijding door een leidinggevende topfunctionaris vanwege eventuele 
dienstbetrekkingen als leidinggevende topfunctionaris bij andere WNT-plichtige instellingen, 
alsmede of de in dit kader vereiste toelichting juist en volledig is.
Informatie over onze controleaanpak frauderisico’s en uitkomsten daarvan
Wij hebben onze controlewerkzaamheden inzake frauderisico’s bepaald in het kader van de 
controle van de financiële overzichten als geheel en bij het vormen van ons oordeel hierover. 
Onderstaande informatie moet in dat kader worden bezien en niet worden bezien als afzonderlijke 
oordelen of conclusies.
 Auditrapport 2022 | Ministerie van Sociale Zaken en Werkgelegenheid (XV) | 23

Verklaring over de in het jaarverslag 2022 opgenomen andere informatie
Naast de financiële overzichten omvat het jaarverslag andere informatie, die bestaat uit:
• het deel algemeen (verzoek tot dechargeverlening en leeswijzer);
• het niet-financiële deel van de toelichting bij de diverse begrotingsartikelen;
• de uiteenzetting over het gevoerde beleid (beleidsverslag);
7
• de uiteenzetting over de gevoerde bedrijfsvoering (bedrijfsvoeringsparagraaf );
• de voorgeschreven bijlagen.
Op grond van onderstaande werkzaamheden zijn wij van mening dat de andere informatie:
• niet strijdig is met de in het jaarverslag opgenomen financiële overzichten en geen materiële 
afwijkingen bevat;
• alle informatie bevat die is vereist op grond van de verslaggevingsvoorschriften die zijn 
opgenomen in de Comptabiliteitswet 2016 en de daaruit voortvloeiende regelgeving, waaronder 
de Regeling rijksbegrotingsvoorschriften 2023.
De in het jaarverslag op te nemen niet-financiële informatie is op het moment van het afgeven van de 
controleverklaring nog niet volledig. Dit betreft de niet-financiële informatie en de ontwikkelingen 
daarin die in het jaarverslag veelal met ‘PM’ zijn aangeduid. Het gaat hierbij met name om (kern)
cijfers en toelichtingen in de beleidsprioriteiten en de beleidsartikelen. In onderdeel D ‘Departement-
specifieke informatie’ ontbreekt informatie in de tabellen uit onderdeel D10 ‘Sociale fondsen SZW’ en 
ontbreken figuren uit D11 ‘Koopkracht’. Tenslotte ontbreken cijfers en/of toelichtingen in bijlagen E1 
‘Toezichtrelaties rechtspersonen met een wettelijke taak en zelfstandige bestuursorganen’ .
De definitieve cijfers worden medio maart 2023 verwacht, wanneer de jaarverslagen van UWV 
respectievelijk SVB beschikbaar komen. De definitieve cijfers dienen in ieder geval voor aanbieding 
van het jaarverslag aan de Tweede Kamer te worden toegevoegd.
Wij hebben de andere informatie gelezen en hebben op basis van onze kennis en ons begrip, 
verkregen vanuit de controle van de financiële overzichten of anderszins, overwogen of de andere 
informatie materiële afwijkingen bevat.
Met onze werkzaamheden hebben wij voldaan aan de vereisten in artikel 3, eerste lid, aanhef en 
onder b, en artikel 4, tweede lid, van het Besluit Auditdienst Rijk en de Nederlandse Standaard 720. 
Deze werkzaamheden hebben niet dezelfde diepgang als onze controlewerkzaamheden bij de 
financiële overzichten.
De minister is verantwoordelijk voor het opstellen van de andere informatie in overeenstemming 
met de verslaggevingsvoorschriften die zijn opgenomen in de Comptabiliteitswet 2016 en de 
daaruit voortvloeiende regelgeving, waaronder de Regeling rijksbegrotingsvoorschriften 2023.
Beschrijving van verantwoordelijkheden met betrekking tot de financiële overzichten
Verantwoordelijkheden van de minister voor de financiële overzichten
De minister is verantwoordelijk voor het opmaken van de financiële overzichten die de uitkomsten van 
de begrotingsuitvoering getrouw dienen weer te geven in overeenstemming met de verslaggevings-
voorschriften die zijn opgenomen in de Comptabiliteitswet 2016 en de daaruit voortvloeiende 
regelgeving, waaronder de Regeling rijksbegrotingsvoorschriften 2023. In dit kader is de minister 
verantwoordelijk voor een zodanige interne beheersing die de minister noodzakelijk acht om het 
opmaken van de financiële overzichten mogelijk te maken zonder afwijkingen van materieel belang 
als gevolg van fouten of fraude.
7 Met uitzondering van de opgenomen rapportage over de comptabele rechtmatigheid van de uitkomsten van de 
begrotingsuitvoering over 2022.
 Auditrapport 2022 | Ministerie van Sociale Zaken en Werkgelegenheid (XV) | 25

Bijlage 2 Onderzoeksverantwoording
Controle getrouw beeld financiële overzichten
Als eerste onderdeel van onze wettelijke taak controleren wij of de in het jaarverslag opgenomen 
financiële overzichten een getrouw beeld geven van de uitkomsten van de begrotingsuitvoering en 
zijn opgesteld in overeenstemming met de geldende verslaggevingsvoorschriften. Deze taak vloeit 
voort uit artikel 3, eerste lid, aanhef en onder a, en artikel 6, eerste en tweede lid, van het Besluit 
Auditdienst Rijk.
Wij plannen en voeren onze controle zodanig uit dat wij een redelijke mate van zekerheid verkrijgen 
dat de financiële overzichten geen afwijkingen van materieel belang bevatten. Het materieel belang 
is bepalend voor de strekking van het oordeel in de controleverklaring. De materialiteit voor de 
verantwoordingsstaten en de saldibalans als geheel bedraagt 2% voor fouten en onzekerheden bij 
elkaar opgeteld, met een maximum van € 1 miljard. Wij zijn er bij onze controle van uitgegaan dat 
de voorgestelde wijzigingen in de slotwet de goedkeuring van de wetgever zullen krijgen.
Voorts hebben wij onderzocht of de in het jaarverslag opgenomen andere (niet-financiële) 
verantwoordingsinformatie niet strijdig is met de in het jaarverslag opgenomen financiële 
overzichten en geen materiële afwijkingen bevat. Ook zijn wij nagegaan dat het jaarverslag alle 
voorgeschreven informatie bevat.
Overschrijding van rapporteringstoleranties
Op grond van artikel 3.10 van de Comptabiliteitswet 2016 rapporteert de minister in de uiteenzetting 
over de gevoerde bedrijfsvoering (bedrijfsvoeringsparagraaf) in het jaarverslag over de comptabele 
rechtmatigheid van de uitkomsten van de begrotingsuitvoering over 2022. In de bedrijfsvoerings-
paragraaf zijn de rechtmatigheidsfouten en -onzekerheden gemeld die hebben geleid tot 
overschrijding van de voorgeschreven rapporteringstoleranties. 
Controle op frauderisico’s
De primaire verantwoordelijkheid voor het voorkomen en detecteren van fraude berust bij het 
ministerie van Sociale Zaken en Werkgelegenheid. Als onderdeel van onze controle identificeren en 
schatten wij de risico’s in op een afwijking van materieel belang in de financiële overzichten die het 
gevolg is van fraude. Onder fraude verstaan wij een opzettelijke handeling door een of meer leden 
van het management, met governance belaste personen, werknemers of derden, waarbij gebruik 
wordt gemaakt van misleiding om een onrechtmatig of onwettig voordeel te verkrijgen. 
Frauderisico’s kunnen te maken hebben met het handelen van medewerkers van het ministerie, 
het handelen van derden (misbruik van wet- en regelgeving) of een combinatie van beide. 
Fraude kan daarbij voortkomen uit frauduleuze financiële verslaggeving en oneigenlijke  
toe-eigening van activa (waaronder door misbruik van wet- en regelgeving door derden).
Naleving anticumulatiebepaling WNT niet gecontroleerd
Met ingang van 2018 stelt de Wet normering topinkomens (WNT) eisen aan de gegevens die 
moeten worden opgenomen in de WNT-verantwoording. Deze eisen hebben onder andere 
betrekking op de samenloop van leidinggevende topfuncties bij meerdere WNT-instellingen bij één 
persoon (anticumulatiebepaling). De Nederlandse Beroepsorganisatie van Accountants heeft 
aangegeven dat dit leidt tot een knelpunt in de accountantscontrole, omdat de juistheid en 
volledigheid van de WNT-opgave op dit punt afhankelijk is van de situatie bij andere instellingen. 
Dit is ook aangegeven in de Regeling Controleprotocol WNT 2022. Wij kunnen de volledigheid van 
functies bij andere instellingen niet vaststellen en hebben geen toegang tot gegevens bij deze 
instellingen. In de controleverklaring lichten wij daarom toe dat de naleving van de anticumulatie -
bepaling vanwege deze vaktechnische beperkingen buiten de reikwijdte van onze controle valt.
 Auditrapport 2022 | Ministerie van Sociale Zaken en Werkgelegenheid (XV) | 27



