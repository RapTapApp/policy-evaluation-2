Auditrapport
2022
Ministerie van 
Volksgezondheid, 
Welzijn en Sport 
(XVI)

Auditrapport 2022
Ministerie van Volksgezondheid, Welzijn en Sport (XVI)
17 maart 2023
Kenmerk
2023-0000073282
Fotografie
Phil Nijhuis
Inlichtingen
Auditdienst Rijk
Korte Voorhout 7
2511 CW Den Haag

1

De tekortkomingen gaan verder dan het beheer van financiële en materiele processen, en vragen 
een verdere uitwerking in de structurele en culturele borging. Dit betekent onder meer ook:
• Het verkrijgen van een overall inzicht in het financieel en materieel beheer en het ontwikkelen 
van instrumenten en maatregelen om de volgende onderwerpen te beheersen: 
risicomanagement, monitor bedrijfsvoering, misbruik en oneigenlijk gebruik en frauderisico’s.
• Een zichtbare verandering teweegbrengen omtrent het in positie brengen van de 1 e lijn. De 2e lijn 
pakt nog te veel zaken op van de 1e lijn, waardoor de directie Financieel Economische Zaken 
(verder: FEZ) haar toezichthoudende rol niet volledig kan waarmaken.
• Een meer procesgerichte benadering van het financieel en materieel beheer, die de grenzen van 
directies overstijgt. Zo zal bijvoorbeeld bij het afsluiten van inkoopcontracten al duidelijk moeten 
zijn op welke wijze de overeengekomen prestaties objectief en controleerbaar gaan worden 
vastgesteld.
• Nadere uitwerkingen opstellen om overwegingen en consequenties gericht op de keuze van een 
passend instrument vooraf inzichtelijk te maken en de risico’s te beheersen.
Hiermee wordt voorkomen dat achteraf onnodige herstelacties uitgevoerd moeten worden, 
waardoor onrechtmatigheden in de toekomst worden voorkomen.
De financiële bevindingen en aandachtspunten hebben voor een deel nog betrekking op complexe 
COVID-19-dossiers. Deze financiële dossiers omvatten de afwikkeling van zeer omvangrijke 
voorschotten die in 2020 en 2021 zijn verstrekt om de steunmaatregelen mogelijk te maken. 
Daarbij is de focus in eerdere jaren voornamelijk gericht geweest op het realiseren van 
de steunmaatregelen. 
Dit heeft tot gevolg dat veel van deze maatregelen onder grote tijdsdruk tot stand zijn gekomen en 
blijkt het voor een groot deel van de verstrekte voorschotten niet meer mogelijk te zijn om voldoende 
geschikte en betrouwbare informatie te verkrijgen die nodig is voor de onderbouwing van de 
afwikkeling van deze voorschotten. Dit betekent dat in 2022 voor een aanzienlijk bedrag de 
rechtmatigheid en getrouwheid van de afgerekende voorschotten niet is vast te stellen. 
Deze onzekerheden zijn zowel in de uitzonderingsrapportage van de bedrijfsvoeringsparagraaf als 
in de strekking van onze controleverklaring tot uiting gebracht.
1.2 Ontbrekende informatie van voornamelijk COVID-19-dossiers heeft effect op de strekking 
van de controleverklaring
Ondanks alle inspanningen van VWS is het voor een aanzienlijk bedrag aan afgerekende 
voorschotten niet mogelijk gebleken voldoende geschikte en betrouwbare informatie te verkrijgen 
om deze getrouw en rechtmatig af te rekenen. Zoals al eerder vermeld, betreffen dit voornamelijk 
voorschotten die in 2020 en 2021 zijn verstrekt om de COVID-19-steunmaatregelen mogelijk te 
maken. De omvang van deze onzekerheden is zodanig dat dit van invloed is op de strekking van de 
afgegeven controleverklaring. Voor een totaalbedrag van € 2,86 miljard is de getrouwheid van de 
afgerekende voorschotten niet vast te stellen. Daarnaast is onder de uitgaven van artikel 1 een 
bedrag van € 528 miljoen verantwoord voor uitgevoerde en beoordeelde COVID-19-testen door de 
laboratoria. Wij hebben voor deze uitgaven geen voldoende en geschikte controle-informatie 
kunnen verkrijgen die nodig is voor de onderbouwing. Dit is veroorzaakt door het ontbreken van 
een deugdelijke onderbouwing van de feitelijke leveringen van de gecontracteerde goederen en 
diensten. Bij de financiële overzichten hebben wij als gevolg van het ontbreken van een deugdelijke 
onderbouwing van de afgerekende voorschotten en uitgaven een controleverklaring met beperking 
over de getrouwheid van de in het jaarverslag opgenomen financiële overzichten van het ministerie 
van VWS uitgebracht.
1.3 Doel en doelgroepen
In dit rapport doen wij verslag van de uitkomsten van de werkzaamheden die wij als interne 
auditdienst van het Rijk in het kader van onze wettelijke taak over 2022 bij het ministerie van VWS 
hebben verricht. Dit rapport is opgesteld voor de minister van Volksgezondheid, Welzijn en Sport, 
de minister voor Langdurende Zorg en Sport, de staatssecretaris van Volksgezondheid, Welzijn en 
Sport en de secretaris-generaal en wordt tevens verstrekt aan de leden van het audit committee en 
de directeur FEZ van het ministerie van VWS. Het rapport wordt verder toegezonden aan de 
minister van Financiën en aan de president van de Algemene Rekenkamer.
Auditrapport 2022 | Ministerie van Volksgezondheid, Welzijn en Sport (XVI) | 7

2

Toegepaste materialiteit
Wij plannen en voeren onze controle zodanig uit dat wij een redelijke mate van zekerheid 
verkrijgen dat de financiële overzichten geen afwijkingen van materieel belang bevatten. 
Het materieel belang is bepalend voor de strekking van het oordeel in de controleverklaring. 
De materialiteit voor de verantwoordingsstaten en de saldibalans als geheel bedraagt 2% voor 
fouten en onzekerheden bij elkaar opgeteld, met een maximum van € 1 miljard.
Frauderisico’s in de controleverklaring en in de bedrijfsvoeringsparagraaf
Met ingang van 2021 rapporteren wij in de controleverklaring over frauderisico’s. Fraude kan 
een groot effect hebben op de reputatie van uw ministerie en kan tot grote financiële schade 
leiden. Het is zowel in uw belang als dat van belanghebbende gebruikers van het jaarverslag 
om expliciet aandacht te besteden aan het beheersen van frauderisico’s. In de bedrijfsvoerings-
paragraaf is VWS daarom ook ingegaan op de belangrijkste materiële risico’s op fraude.
2.2 Overschrijding van rapporteringstoleranties
De minister heeft in de bedrijfsvoeringsparagraaf in het jaarverslag gerapporteerd over de 
comptabele rechtmatigheid van de uitkomsten van de begrotingsuitvoering over 2022. In het 
onderdeel rechtmatigheid zijn de rechtmatigheidsfouten en -onzekerheden gemeld die hebben 
geleid tot overschrijding van de voorgeschreven rapporteringstoleranties. 
Voor de volgende artikelen heeft de minister een overschrijding gerapporteerd: artikelen 1, 4 en 6 
(verplichtingen) en artikel 1, 5 en 10 (uitgaven en ontvangsten). Daarnaast rapporteert de minister 
over een overschrijding van de samenvattende verantwoordingsstaat agentschappen en de 
afgerekende voorschotten. In de bedrijfsvoeringsparagraaf heeft de minister een nadere toelichting 
gegeven van de oorzaken van deze overschrijdingen.
2.3 Totstandkoming niet-financiële informatie
Als onderdeel van de wettelijke taak hebben wij onderzoek uitgevoerd naar de ordelijke en 
controleerbare totstandkoming van de niet-financiële verantwoordingsinformatie en of de niet-
financiële verantwoordingsinformatie niet strijdig is met de financiële verantwoordingsinformatie. 
Uit ons onderzoek blijken geen bevindingen ten opzichte van de opgenomen niet-financiële 
informatie in het jaarverslag. Wel hebben wij nog enkele aandachtspunten ter verbetering voor het 
totstandkomingsproces. Deze aandachtspunten zijn opgenomen in paragraaf 4.2 van dit rapport.
Auditrapport 2022 | Ministerie van Volksgezondheid, Welzijn en Sport (XVI) | 11

3  Voortgang geboekt in programma ‘Structurele en 
culturele borging’, kwaliteit financieel en materieel 
beheer over geheel 2022 schiet nog tekort
3.1 Inleiding
Sinds begin 2020 staat een aanzienlijk deel van de organisatie van VWS in het teken van het 
bestrijden van de COVID-19-crisis. De crisis vroeg de afgelopen 3 jaar om een snelle en voortvarende 
aanpak. De aanpak van de crisis had in de afgelopen jaren tot gevolg dat de kwaliteit van de 
bedrijfsvoering van VWS sterk onder druk kwam te staan en keuzes in de bedrijfsvoering moesten 
worden gemaakt. Deze keuzes hadden onder meer betrekking op de onderbouwing en verantwoording 
van aangegane verplichtingen en uitgaven. Als gevolg hiervan heeft VWS voor een aanzienlijk 
bedrag aan COVID-19-steunmaatregelen niet kunnen aantonen of deze rechtmatig tot stand zijn 
gekomen. Verder is voor een zeer groot bedrag aan voorschotten verstrekt in 2020 en 2021, die voor 
het overgrote deel in 2022 zijn afgerekend. Voor een totaalbedrag van afgerond € 2,86 miljard is de 
getrouwheid van deze afgerekende voorschotten niet vast te stellen.
Omdat voor een substantieel bedrag aan uitgaven onvoldoende onderbouwing van de feitelijke 
levering van goederen en diensten aanwezig was, heeft de ADR bij de departementale verantwoording 
over 2020 en 2021 geen goedkeurende controleverklaring afgegeven. Dat het financieel beheer en de 
verantwoording van coronagelden ernstig tekort is geschoten, hebben wij in onze auditrapporten 
over 2020 en 2021 vermeld en is voor de Algemene Rekenkamer aanleiding geweest om in 2021 
bezwaar te maken tegen het financieel beheer. Ook heeft de Tweede Kamer nadrukkelijk aandacht 
gevraagd voor de verbetering van het financieel beheer en heeft de minister toegezegd de Tweede 
Kamer hierover periodiek te informeren.
Deze kwetsbaarheid is begin 2021 ook door VWS onderkend en is aanleiding geweest voor het 
opstellen van een verbeterplan. Daarin is een probleemanalyse opgenomen op basis van de 
aangetroffen gebreken bij coronagerelateerde uitgaven. VWS heeft dit plan door KPMG laten 
toetsen op volledigheid van de probleemanalyse en op de vraag of concrete aanvullingen nodig zijn 
om het financieel beheer van het ministerie van VWS in den brede structureel te versterken. 
Deze input van KPMG is de basis geweest voor het programma ‘Structurele en culturele borging van 
het financieel beheer’ waarmee verbeteringen in gang zijn gezet om te markeren dat de focus nu 
ligt op het verankeren van een beter financieel en materieel beheer in de gehele VWS-organisatie. 
Dat vraagt enerzijds om structuuraanpassingen en het vraagt anderzijds ook om meer aandacht en 
ander gedrag en daarmee een cultuuraanpassing in alle geledingen van de VWS-organisatie.
Wij hebben de plannen beoordeeld en zien dat deze in opzet een kwaliteitsimpuls kunnen geven. 
VWS heeft in 2022 veel inzet en tijd gestoken in de verbetering van de kwaliteit van het beheer door 
verschillende maatregelen uit het programma uit te werken waaronder de inrichting van de 
PDCA-cyclus, verscherpt toezicht en interne controles gericht op de financiële administratie te 
starten. De ‘Werkgroep positionering, organisatie en bemensing’ heeft een aanvang gemaakt met 
het veranderingstraject binnen VWS. Een dergelijke kwaliteitsprogramma in combinatie met de 
afwikkeling van complexe coronadossiers kost tijd en energie waarbij we zien dat daardoor veel van 
de voorgestelde maatregelen uit het programma nog in de steigers staan en alleen in opzet zijn 
uitgewerkt. Hierdoor is het effect op de kwaliteit van het financieel en materieel beheer over geheel 
2022 beperkt geweest. De implementatie van de maatregelen en de resultaten hiervan verwacht 
VWS in 2023. Dit betekent dat een groot deel van de bevindingen over het financieel en materieel 
beheer en de rechtmatigheid uit 2020 en 2021 ook voor 2022 gelden.
Auditrapport 2022 | Ministerie van Volksgezondheid, Welzijn en Sport (XVI) | 13

3.2 Programma ‘Structurele en culturele borging’ legt fundament voor het nieuwe normaal en 
vraagt op onderdelen nog nadere uitwerking
3.2.1  Kwetsbaarheden in financiële functie in 2022 onderstrepen de noodzaak om verder te blijven investeren in 
structurele verbeteringen
De financiële functie binnen VWS is nog steeds kwetsbaar. Deze kwetsbaarheid komt onder meer tot 
uiting doordat onduidelijkheden over rollen en verantwoordelijkheden in 2022 zijn blijven bestaan. 
VWS hanteert voor de inrichting van de bedrijfsvoering de uitgangspunten van het zogenoemde 
3-lines model. Basis voor dit model is dat het lijnmanagement (de 1 e lijn) verantwoordelijk is voor 
haar eigen processen. Het is daarbij van essentieel belang dat het management kwantitatief en 
kwalitatief voldoende wordt ondersteund om deze verantwoordelijkheid waar te maken. 
Daarnaast moet de 2e lijn verder worden ontwikkeld. Deze functie adviseert, coördineert en 
bewaakt of het management in de 1e lijn zijn verantwoordelijkheden ook daadwerkelijk neemt. 
In de vervulling van deze rol speelt de directie FEZ binnen VWS een belangrijke rol. 
In 2022 zien wij nog geen zichtbare verandering in het in positie brengen van de 1 e lijn. Bij diverse 
onderwerpen, zoals de afwikkeling van de complexe risicovolle COVID-19-dossiers, zien wij dat er 
nog geen volledige duidelijkheid is over het eigenaarschap binnen VWS. De 2 e lijn pakt nog te veel 
zaken op van de 1e lijn, waardoor FEZ haar toezichthoudende rol niet volledig kan waarmaken. 
Dit heeft tot gevolg gehad dat uit de interne controlewerkzaamheden van FEZ en onze werkzaamheden 
het volgende blijkt:
• Onvoldoende aandacht voor de wijze waarop geleverde prestaties moeten worden vastgesteld 
bij het aangaan van nieuwe contractuele verplichtingen en afwikkelen van contractuele 
verplichtingen uit voorgaande jaren. Dit is mogelijk de oorzaak dat bij een aanzienlijk aantal 
betalingen geen betrouwbare onderbouwing van de geleverde goederen en/of diensten is 
geleverd en het afrekenen van openstaande voorschotten wordt bemoeilijkt. Dit heeft zich onder 
meer voorgedaan bij betalingen waarbij de informatie uit het systeem CORON-IT is gebruikt voor 
de onderbouwing van de geleverde prestaties;
• Bij de gemaakte keuzes in de financiële instrumenten is de afgelopen jaren in een aantal gevallen 
onvoldoende aandacht besteed aan de comptabele vereisten en de gevolgen hiervan voor de 
inrichting van de interne processen en de te maken afspraken met (contract-)partners. 
Hierdoor ontstaat het risico dat VWS en haar partners onnodig veel inspanningen moeten leveren 
om alsnog aan te tonen dat aan de comptabele vereisten is voldaan. Ook constateren wij dat 
reconstructie achteraf vaak niet meer mogelijk is waardoor niet meer kan worden aangetoond 
dat aan de comptabele vereisten is voldaan;
• Omvangrijk bedrag aan correcties na afsluiting van de financiële administratie, die feitelijk al voor 
jaareinde plaats hadden kunnen vinden. Een groot deel van deze omissies is niet door de 1 e lijn 
gesignaleerd en is door interne controle van de 2e lijn en onze werkzaamheden geconstateerd. 
Dit heeft onder meer geleid tot aanzienlijke correcties in de verantwoorde verplichtingen en 
voorschotten;
• Onduidelijkheid over de impact van de uitvoering van beheertaken door de agentschappen RIVM 
en CIBG voor de presentatie van verplichtingen en uitgaven in de verantwoording van VWS. 
Deze onduidelijkheden waren begin 2022 al bekend en zijn pas na afloop van het boekjaar 
inzichtelijk gemaakt door de 2e lijn en de ADR. Deze onduidelijkheid heeft wederom geleid tot 
correcties na afsluiting van de financiële administratie.
Dat de kwaliteit van de bedrijfsvoering nog niet op het gewenste niveau is, wordt door VWS 
onderkend en is meegenomen in het programma ‘Structurele en culturele borging’. De ‘Werkgroep 
positionering, organisatie en bemensing’ heeft een aanvang gemaakt met het aanscherpen van de 
rollen in het financieel beheer. Het voornemen om op directieniveau en op portefeuillehouder -
niveau verantwoordelijkheden ten aanzien van het financieel beheer expliciet en uniform vast te 
leggen voor de hele VWS-organisatie vraagt volgens de werkgroep om meer tijd. Om een dergelijk 
ingrijpende verandering door te voeren, is een breed draagvlak in de organisatie nodig. Wij geven 
VWS in overweging om bij de inrichting van de VWS-organisatie rekening te houden met de afbouw 
van de afhankelijkheid van externe inhuur in combinatie van de training van eigen personeel. 
Wij onderschrijven een zorgvuldig proces in deze, echter het is noodzakelijk prioriteit te geven aan 
Auditrapport 2022 | Ministerie van Volksgezondheid, Welzijn en Sport (XVI) | 15

risicogericht aandacht te gaan schenken aan de beheersing van frauderisico’s. Daarbij zal VWS 
onder andere een quick-scan fraudepreventie uitvoeren om zo inzicht te krijgen in de belangrijkste 
kwetsbaarheden voor een organisatie ten aanzien van het voorkomen van fraude. Verder zal vanaf 
2023 in een afzonderlijke bijeenkomst van het Audit Comittee van VWS expliciet aandacht worden 
geschonken aan dit onderwerp.
3.2.5 Instrumentkeuze stelt eisen aan inrichting financieel beheer en totstandkoming begroting en jaarverslag
In de begroting wordt voor de realisatie van beleid een indeling gemaakt naar de inzet van 
financiële instrumenten. De keuze van het instrument is bepalend voor de eisen die worden gesteld 
aan het financieel beheer, het inzicht in de geldstromen en de rechtmatigheid en getrouwheid van 
de verantwoording. In onze controle gaan wij uit van het bij de begroting gekozen instrument. 
Uit ons onderzoek blijkt dat voor onderstaande onderwerpen onvoldoende relatie is gelegd tussen 
de keuze van het instrument en de wijze waarop het beheer is uitgewerkt. Ook is de onderbouwing 
van het gekozen instrument niet duidelijk gedocumenteerd. Enkele voorbeelden hiervan zijn:
• keuze voor het instrument ‘Opdrachten’ in plaats van ‘Subsidies’ of ‘Bijdragen’ en vice versa;
• opdrachten aan agentschappen van andere departementen niet juist gerubriceerd;
• wijziging instrumentkeuze Zorg en Jeugd Caribisch Nederland (ZJCN) onvoldoende onderbouwd; 
• stichting Landelijke Coördinatie COVID-19 Bestrijding (verder: LCCB) ten onrechte als een 
Rechtspersoon met een Wettelijke Taak (RWT) aangemerkt, waar deze tot en met eind 2021 was 
vormgegeven in de vorm van opdrachten.
Wanneer overwegingen en consequenties bij de keuze van een financieel instrument vooraf 
inzichtelijk worden gemaakt, voorkomt dat onuitvoerbare regelingen en veel correcties achteraf. 
Een risicoanalyse (inclusief M&O) en verantwoordingsinstructies (o.a. opstellen van een controle -
protocol) maken onderdeel uit van de instrumentkeuze, zodat de uiteindelijke afrekening van de 
verstrekte voorschotten getrouw en rechtmatig kan plaatsvinden. Hierbij geldt dat beter meer tijd 
in het voortraject kan worden gestoken dan dat achteraf herstelwerkzaamheden nodig zijn, 
omdat deze meestal meer tijd kosten en niet altijd effectief zijn.
Toename van instrumentkeuze specifieke uitkeringen (SPUK’s) leidt mogelijk tot extra beheerslasten
Het aantal SPUK’s is afgelopen jaren significant toegenomen. Een integrale afweging op basis van 
een inschatting van de rechtmatigheid, doeltreffendheid, doelmatigheid en uitvoerbaarheid van 
verschillende financiële instrumenten kan leiden tot de best passende instrumentkeuze. Vanuit het 
veld is een algemeen geluid waarneembaar, voortkomend uit een onderzoek van de ADR betreffende 
2
de SiSa -reviews over 2021, dat de toename van uitkeringen leidt tot steeds grotere druk en drukte 
bij de eindbegunstigden en de gecontroleerde medeoverheden. Wij adviseren VWS na te gaan of de 
toepassing van het instrument SPUK het meest passende is om bepaalde beleidsdoelen na te 
streven, waarbij expliciet de beheersingslasten daarbij in beschouwing worden genomen.
3.2.6 Contractbeheersing aan de voorkant kan inzicht en onderbouwing levering van goederen en diensten versterken.
Wij hebben bij meerdere betalingen, door het ontbreken van een deugdelijke onderbouwing van 
geleverde diensten en goederen, de juistheid van aan VWS gefactureerde bedragen niet kunnen 
vaststellen. Dit leidt tot onzekerheden over de rechtmatigheid en getrouwheid van de uitgaven. 
Bij inkopen die onder grote tijdsdruk hebben plaatsgevonden, zijn de afspraken in de overeenkomsten 
niet voldoende specifiek vastgelegd en de inkoopdossiers onvolledig. Hierdoor is moeilijk en in 
sommige gevallen niet, te controleren of de facturen juist zijn en diensten conform afspraak zijn 
geleverd. Om de beheersing te versterken adviseren wij om voor elke overeenkomst van enige 
omvang (bijvoorbeeld groter dan € 1 miljoen) een contractbeheersplan verplicht te stellen. In een 
dergelijk plan legt de opdrachtgever vast hoe wordt toegezien op de uitvoering van de overeenkomst 
inclusief de rechtmatigheid en getrouwheid van de leveringen en de betalingen.
2 Single information Single audit
Auditrapport 2022 | Ministerie van Volksgezondheid, Welzijn en Sport (XVI) | 17

niet naleven hiervan en tijdig een uitzondering kan worden gevraagd aan het ministerie 
van Financiën.
In 2022 heeft het ministerie van Financiën wederom verzoeken voor een uitzondering op artikel 13, 
lid 4 van de Regeling financieel beheer van het Rijk goedgekeurd. Met deze uitzonderingen hoeft 
VWS voor voorschotten boven de € 500.000 geen bankgaranties te vragen voor verstrekte 
4
voorschotten in 2022 aan SON, Moderna, Pfizer en LNAZ/LCPS .
Een andere maatregel die VWS heeft uitgevoerd is een interne controle door FEZ op de naleving van 
de eis om een bankgarantie te vragen. Deze interne controle is niet vastgelegd. Uit onze controle 
zijn nog onrechtmatigheden met een omvang van € 54,6 miljoen geconstateerd.
3.2.9  Opzet en uitvoering interne controles gestart in 2022 om de Kwaliteit financiële administratie te verbeteren is 
verdere aanscherping in 2023 gewenst
In 2021 is geconstateerd dat gedurende het jaar de betrouwbaarheid en actualiteit van de financiële 
administratie niet toereikend was. VWS heeft een Werkplan Interne Controle opgesteld met als doel 
de kwaliteit van de administratie te verbeteren. De uitvoering van deze controles is in juni 2022 
gestart. Belangrijke onderdelen betreffen de betrouwbaarheid van verplichtingen- en voorschot -
tenstanden, ontvangsten, de kassiersfunctie van CIBG en RIVM, de regelingen die buiten VWS 
worden uitgevoerd in mandaat en de garantieregelingen. Hiermee kunnen onnodige correcties na 
sluiting van de administratie worden voorkomen en geeft de administratie ook gedurende het jaar 
een actueel inzicht. In de volgende paragrafen wordt dit nader toegelicht.
Registratie en monitoring van verplichtingen en voorschotten moet worden verbeterd
De financiële administratie gaf gedurende 2022 nog geen actueel beeld van de financiële transacties 
van zowel de werkelijk aangegane verplichtingen, de nog openstaande verplichtingen, de 
verstrekte, openstaande en afgerekende voorschotten. In 2022 constateren wij met name bij de 
opdrachten nog steeds dat aangegane verplichtingen, onjuist en niet tijdig zijn vastgelegd, 
openstaande verplichtingen ten onrechte open staan en de voorschotten onjuist en onvolledig 
zijn vastgelegd.
Vanuit het deelproject Interne Controle heeft FEZ vanaf juni 2022 interne controles uitgevoerd op de 
(openstaande) verplichtingen, (voorschot)betalingen, onderbouwing (openstaande) voorschotten en 
ontvangsten. Tevens zijn herstelacties doorgevoerd in de financiële administratie en samen met de 
uitkomsten van IC’s besproken met de verantwoordelijke directies. Begin november 2022 heeft FEZ 
aangegeven dat het uitvoeren van een aantal interne controles niet haalbaar meer was en niet zijn 
uitgevoerd. Hierdoor is het gewenste effect op onderdelen uitgebleven, wat heeft geleid tot 
correcties ná het afsluiten van de administratie begin 2023.
Het periodiek blijven uitvoeren van controles op de verplichtingen- en voorschottenstanden is 
noodzakelijk voor een actueel beeld van de financiële positie en voorkomt correcties na sluiting van 
de administratie. Deze periodieke controle dient te worden belegd bij de 1 e lijn. FEZ, in haar rol als 
concerncontroller, kan dan toezicht houden op de uitvoering. Op dit moment is het een bewuste 
keuze van FEZ om deze controles nog zelf uit te voeren. FEZ verkrijgt hierdoor een beter beeld van 
de problematiek en kan daarmee beter werken aan het oplossen van tekortkomingen binnen 
de organisatie.
4 Landelijk Coördinatiepunt P atiënten Spreiding (LCPS), onderdeel van Landelijk Netwerk Acute Zorg (LNAZ)
Auditrapport 2022 | Ministerie van Volksgezondheid, Welzijn en Sport (XVI) | 19

3.3 Beheer en verantwoording coronamaatregelen
3.3.1  Ondanks aanzienlijke inspanning VWS is de afrekening van voorschotten coronasteunmaatregelen bemoeilijkt 
door onvoldoende en niet betrouwbare informatie
Om de nood- en steunmaatregelen snel te kunnen uitvoeren heeft VWS sinds het begin van de 
coronapandemie bij veel van de afgesloten overeenkomsten aanzienlijke bedragen als voorschot 
verstrekt. Bij afrekening van deze voorschotten moet zijn vastgesteld dat de overeengekomen 
goederen en diensten ook feitelijk zijn geleverd of dat de voorwaarden voor vaststelling van 
subsidies en bijdragen zijn nageleefd.
VWS heeft veel inspanning geleverd om de afwikkeling van zeer omvangrijke voorschotten, die in 
2020 en 2021 zijn verstrekt voor de COVID-19-nood- en steunmaatregelen, mogelijk te maken. 
Aangezien VWS bij de afwikkeling van deze voorschotten afhankelijk is van betrouwbare informatie 
van derden, heeft VWS geprobeerd met de leveranciers afspraken te maken om tot een goede 
afrekening te komen. Ondanks de inzet van VWS blijkt het voor een groot deel van de verstrekte 
voorschotten niet meer mogelijk te zijn om voldoende geschikte en betrouwbare informatie te 
verkrijgen die nodig is voor de onderbouwing van de afwikkeling van deze voorschotten. Dit heeft 
tot gevolg dat voor een aanzienlijk bedrag de rechtmatigheid van de afgerekende voorschotten niet 
valt vast te stellen. Dit betreft onder andere de afgerekende voorschotten van:
• Stichting projectenbureau GGD GHOR (€ 1,2 miljard)
• Mediq Nederland B.V. (€ 1,25 miljard)
• Stichting Open Nederland (SON) (€ 0,41 miljard)
• Meerkosten GGD’en (€ 1,7 miljard)
• Subsidieregeling COZO (€ 6 miljoen).
Voor de eerste drie genoemde posten heeft dit tevens een effect op de getrouwe weergave van de 
afgerekende voorschotten.
VWS heeft een steekproef uitgevoerd op de subsidieregeling bonus voor zorgprofessionals. 
Met deze werkzaamheden heeft VWS de rechtmatigheid voor het overgrote deel kunnen aantonen.
Tijdig uitvoeren beheershandeling vaststellingen SPUK’s voorkomt rechtmatigheidsrisico’s
VWS heeft de specifieke uitkeringen IJsbanen en Zwembaden en Stimulering Sport afgerekend 
zonder volledige analyse van de onderliggende verantwoordingsstukken, zoals vereist in artikel 17a 
van de Financiële-verhoudingswet.
Pas na de vaststelling zijn de verantwoordingsstukken door VWS geanalyseerd. Informatie over de 
uitkomsten van de analyse van de verantwoordingsstukken was niet geanalyseerd op het moment 
van de beheershandeling. VWS heeft vastgesteld zonder inzicht in de rechtmatige besteding van de 
toegekende uitkeringen.
3.3.2 Onderzoek CORON-IT afgerond; systeem niet geschikt voor onderbouwing geleverde prestaties
In 2021 is gerapporteerd dat het aantal uitgevoerde en beoordeelde testen door de laboratoria niet 
objectief kon worden onderbouwd omdat de IT-systemen (o.a. CORON-IT) niet zijn gevalideerd. 
In 2022 zijn er meerdere externe onderzoeken geweest naar de beheersing van de stromen rondom 
testen en de betrouwbaarheid van het systeem. Deze onderzoeken leiden tot de conclusie dat 
informatie uit het systeem CORON-IT niet geschikt is voor een objectieve en betrouwbare 
onderbouwing van de geleverde prestaties. De uitgevoerde onderzoeken geven het beeld dat ook 
met aanvullende werkzaamheden niet is gelukt om voldoende zekerheid te krijgen over de 
gefactureerde aantallen.
In 2022 heeft dit tot een onzekerheid geleid van € 528 miljoen met betrekking tot de gefactureerde 
aantallen van de laboratoria. Aangezien het CORON-IT ook in 2023 wordt gebruikt, heeft dit een 
doorwerking naar 2023.
3.3.3 Beheersing van inkoopproces voornamelijk begin 2022 onder druk
Vooral in het eerste kwartaal van 2022 is VWS voor de bestrijding van de COVID-19-crisis 
verschillende contractuele verplichtingen aangegaan met een grote financiële omvang. De meeste 
inkopen waren niet (tijdig) voorzien en hebben als gevolg van de crisisbestrijding onder tijdsdruk 
plaatsgevonden. De primaire aandacht lag bij het afsluiten van overeenkomsten ten behoeve van 
de bestrijding van de COVID-19-pandemie en minder bij het documenteren van overwegingen, 
zoals mogelijke afwijkingen van de aanbestedingswetgeving, die tot de inkoopbeslissing hebben 
Auditrapport 2022 | Ministerie van Volksgezondheid, Welzijn en Sport (XVI) | 21

3.4.1 Materieel beheer over 2022 niet op orde
Wij hebben medio 2022 VWS gevraagd om documenten aan te leveren ter onderbouwing van het 
functioneren van het materieel beheer. VWS heeft gedurende 2022 in beperkte mate informatie 
aangeleverd. Belangrijke oorzaak is dat deze informatie vaak nog opgesteld moest worden. 
Hierdoor is het voor ons niet mogelijk gebleken om te beoordelen of het materieel beheer in 2022 
voldoet aan wet- en regelgeving. Belangrijke andere aandachtspunten zijn:
• De contouren en hoofdlijnen van het materieel beheer zoals opgenomen in de ‘Aanwijzing 
materieel beheer’ zijn in 2022 nog niet uitgewerkt. Hierbij moet gedacht worden aan het beschrijven 
van rollen, taken en bevoegdheden en processen binnen het materieel beheer. De aanwijzing blijft 
te abstract en gaat niet in op specifieke bedrijfsonderdelen en specifieke voorraden.
• Voor de aanwezige voorraden is een risico-inventarisatie uitgevoegd die bestaat uit een 
opsomming van mogelijke risico’s. Koppeling met de te nemen beheersingsmaatregelen 
ontbreekt nog.
• VWS heeft inmiddels inzicht in de omvang van de voorraden, waar de goederen zijn opgeslagen 
en bij welk organisatieonderdeel van VWS het beheer is belegd. Inzicht in de betrouwbaarheid 
van de voorraadsystemen ontbreekt nog. Niet duidelijk is in hoeverre de frequentie, tijdstip en 
omvang van de inventarisaties aansluiten op de opgestelde risicoanalyses.
• Maak duidelijke afspraken in nieuwe contracten met de dienstverleners die de voorraden voor VWS 
beheren, zodat VWS de naleving hiervan kan monitoren en regie kan voeren op de dienstverlening 
conform de kaders van VWS.
3.4.2 Project verbetering materieel beheer is gestart, uitwerking op onderdelen is nog nodig
VWS heeft begin 2022 de contouren van het materieel beheer uitgewerkt in de ‘Aanwijzing materieel 
beheer’. Deze is in juli 2022 vastgesteld. Om verdere inrichting van het materieel beheer te waarborgen 
is het programma ‘Structurele en culturele borging’ opgezet waarbinnen de verbetering van de 
materiële bedrijfsvoering een deelproject is. FEZ stuurt dit verbeterproject aan in de werkgroep 
Materieel beheer waarbij alle voorraadeigenaren zijn betrokken. Het verbeterplan voor materiële 
bedrijfsvoering is niet concreet genoeg. Niet duidelijk is welk ambitieniveau nagestreefd wordt en 
welke doelstellingen hieraan gekoppeld zijn. Ook ontbreekt een duidelijke roadmap met meetbare 
mijlpalen waaruit blijkt wanneer VWS verwacht de gestelde doelen te behalen. Zo blijkt niet 
wanneer VWS voldoet aan de wettelijke vereisten zoals gesteld in de Regeling materieel beheer 
roerende zaken van het Rijk.
3.4.3 Ambitie en visie materieel beheer nader verduidelijken
Door de omvang van bestaande voorraden en nieuw beleid in het kader van pandemische paraatheid 
bestaat de verwachting dat de goederenstroom voor een langere tijd een belangrijke rol zal spelen 
in de bedrijfsvoering van VWS. De omvangrijke voorraden goederen maken het voor VWS noodzakelijk 
aandacht te besteden aan de opzet en inrichting van de materiële bedrijfsvoering en de wijze 
waarop dit aansluit op de beleidsdoelstellingen.
In het project verbetering materieel beheer is de visie van de departementsleiding over de gewenste 
inrichting van het materieel beheer niet duidelijk uitgewerkt. Hierdoor bestaat het risico dat de 
inrichting van het materieel beheer niet aansluit op beleidskeuzes en beleidsmatige doelstellingen. 
Dit geldt bijvoorbeeld ten aanzien van de minimale voorraden die VWS moet aanhouden en keuzes 
over het al dan niet in eigen beheer aanhouden van kritische voorraden. Wij hebben VWS geadviseerd 
om bij de verdere uitwerking van het materieel beheer rekening te houden met beleidsmatige 
uitgangspunten. 
Auditrapport 2022 | Ministerie van Volksgezondheid, Welzijn en Sport (XVI) | 23

M&O-risico’s specifieke uitkering IJsbanen en Zwembaden niet voldoende onderkend en geen passende 
beheersingsmaatregelen genomen
Bij de specifieke uitkering IJsbanen en Zwembaden kan een gemeente een aanvraag doen voor 
compensatie van het exploitatietekort van een zwembad of een ijsbaan als gevolg van de maatregelen 
ter bestrijding van de verdere verspreiding van COVID-19.
Wij constateren dat er in de regeling onvoldoende aandacht is geweest voor de bepaling van de 
exploitatietekorten als gevolg van COVID-19. Het M&O-risico is onvoldoende uitgewerkt en er zijn 
geen toereikende maatregelen getroffen. 
Bij de bepaling van de specifieke SiSa-indicatoren is geen aandacht geweest voor de samenloop 
met andere compensatieregelingen. In het rapport inzake overeengekomen specifieke werkzaamheden 
‘reviews accountantscontrole SiSa 2021’ is een passage opgenomen over de controleerbaarheid van 
de regeling vanwege onvoldoende geschikte controle-informatie. Wij adviseren VWS om op basis 
van de bevindingen, zelf conclusies te trekken en eventueel maatregelen te treffen richting de 
medeoverheden en accountants.
Controleerbaarheid specifieke uitkering stimulering sport achteraf niet mogelijk
In 2023 loopt de specifieke uitkering Stimulering Sport af. In 2024 treedt de nieuwe regeling in 
werking. Wij hebben net als voorgaande jaren fouten en materiele onzekerheden in de rechtmatigheid 
van de verleningen aangetroffen. Onderdeel van het probleem is de controleerbaarheid van de 
regeling. De regeling laat ruimte voor interpretatie en het abstractieniveau waarop de onderbouwing 
door de gemeenten is ingediend is divers. Wij hebben onvoldoende geschikte controle-informatie 
op het niveau van de begroting en de onderliggende stukken waaruit blijkt dat de bestedingen 
conform de regeling hebben plaats gevonden.
Onvoldoende borging risico dubbele huurinning TVS bijdragen medeoverheden
Voor wat betreft de verleningen op grond van de Tegemoetkoming verhuurders sportaccommodaties 
(TVS-) regeling is de rechtmatigheid onzeker, omdat in de regeling geen bevestiging van de huurders 
wordt gevraagd dat de verhuurder de huur inderdaad heeft kwijtgescholden.
3.6 Verbeteracties subsidiebeheer ingezet in 2022. Door uitvoeringsproblemen van complexe 
coronagerelateerde subsidiemaatregelen is effect in 2022 nog beperkt
In 2022 is VWS voortgegaan met acties om de kwaliteit van het subsidiebeheer te verbeteren. 
5
Uit onze controle van het subsidiebeheer blijkt een positieve houding van de DUS-I medewerkers, 
gericht op het voorkomen en herstellen van fouten.
Wij zien de complexiteit van wet- en regelgeving over de jaren heen toenemen. Dit in combinatie 
met de toename van het aantal en de financiële omvang van onder andere de coronagerelateerde 
regelingen heeft mogelijk tot gevolg gehad dat de beheersing is bemoeilijkt en er onvoldoende 
aandacht was voor de uitvoerings- en controlelast bij beleidsmedewerkers. Een mogelijke oorzaak 
is politieke druk om beleid uit te voeren. Deze extra druk kan tot gevolg hebben dat de aandacht 
minder gericht is op de verdere doorvoering van verbeteringen in het subsidiebeheer. Zo constateren 
wij dat de subsidiemonitor per jaareinde niet volledig is gevuld. Hierdoor ontbreekt een belangrijke 
centrale tool voor het monitoren van risico’s en bevindingen. De implementatie is opnieuw 
doorgeschoven naar 2023.
Een positieve ontwikkeling is naast de opleidingskalender, het “subsidielab” ter verbetering van de 
subsidie regelgeving en de uitvoering. Dit subsidielab functioneert naast het Expertise Centrum 
Subsidies (ECS) op uitvoeringsrisico’s. Hieruit blijkt onder andere dat de focus van VWS op 
verbetering ligt.
5 Dienst Uitvoering Subsidies aan Instellingen
Auditrapport 2022 | Ministerie van Volksgezondheid, Welzijn en Sport (XVI) | 25

Inzicht in staatssteun risico’s specifieke uitkeringen moet worden ingeregeld
VWS laat zich niet informeren door middel van de SiSa indicatoren over de uitkomsten van de 
staatssteuntoets die is uitgevoerd door de gemeenten op het niveau van eindbegunstigden. 
Hierdoor loopt het ministerie risico op onvoldoende inzicht in mogelijke onrechtmatigheden als gevolg 
van staatssteun. Vanaf eind 2022 zal volgens VWS de toets op het niveau van eindbegunstigden 
worden uitgevoerd door het ministerie indien op voorhand de eindbegunstigden zijn bepaald.
3.8 Belangrijke key-controls inkoopbeheer werken niet voldoende
Net als in de voorgaande jaren is uit de controle van 2022 gebleken dat belangrijke key-controls van 
het inkoopbeheer niet voldoende hebben gewerkt. Hiermee wordt het risico op onrechtmatige 
inkopen verhoogd en heeft VWS zelf onvoldoende inzicht in de omvang van de onrechtmatige 
inkopen. Onderstaande key-controls werken niet goed:
• De interne afwijkings- en uitzonderingsprocedure is binnen VWS niet altijd en vaak ook niet juist 
vooraf gevolgd en gedocumenteerd. In een afwijkingsbesluit wordt de motivering voor de keuze 
om onrechtmatig in te kopen en de reden om af te wijken van de aanbestedingswet vastgelegd. 
VWS heeft in 2021 de afwijkings- en uitzonderingsprocedure aangescherpt en is deze in 2022 
meer gaan monitoren. Het overzicht met afwijkingen en uitzonderingen is verbeterd ten opzichte 
van 2021. Verbeterpunten blijven de aansluiting van de bedragen met de specifieke contracten en 
de volledigheid van het overzicht.
• VWS heeft eind 2022 een spendanalyse uitgevoerd over januari tot en met september 2022. 
Deze gaf nog geen volledig beeld, omdat een aanzienlijk deel nog in onderzoek was. Omdat een 
spendanalyse over geheel 2022 bij de afronding van de controle nog niet beschikbaar was en een 
volledige lijst met afwijkingen en uitzonderingen ook ontbrak, kon VWS zelf onvoldoende inzicht 
geven in de naleving van de aanbestedingswet.
6 7
• Verschillende inkopen zijn niet conform de afgesproken procedures via HIS en Inhuurdesk 
uitgevoerd waardoor het risico op onrechtmatige inkopen hoger is. Inschakeling van HIS en 
Inhuurdesk hebben immers als doel om gebruik te maken van de specialistische kennis die bij 
deze organisaties beschikbaar is.
• VWS heeft geen centraal en volledig contractenregister waarin alle lopende contracten zijn 
opgenomen. Hierdoor ontstaat het risico dat niet tijdig ingespeeld wordt op aflopende 
contracten, waardoor nieuwe aanbestedingsprocessen te laat worden opgestart.
• Er is een format opgesteld voor de vastlegging van de afweging bij de keuze voor het verstrekken 
van een inkoopopdracht, bijdrage of een subsidie. Deze formats zijn nog niet in de inkoopdossiers 
opgenomen, waar dit wel verwacht wordt. Zowel bij het verstrekken van nieuwe inkoopopdrachten 
als bij het verlengen van oude contracten vraagt dit de nodige aandacht. Tevens is het vastleggen 
van juridisch advies en het opstellen van een contractbeheersplan hierbij belangrijk.
• Sinds medio 2021 monitort VWS of bij raamovereenkomsten, de maximumhoeveelheid en/of –
waarde van raamovereenkomsten is overschreden. Uitgaven boven de maximumhoeveelheid en/
of –waarde zijn onrechtmatig. VWS heeft deze monitoring uitgevoerd, maar de uitkomsten 
hiervan zijn nog niet in de spendanalyse opgenomen. De monitoring van overschrijding op 
rijksbrede contracten moet nog rijksbreed geïmplementeerd worden.
VWS verwacht de werking van de key-controls te verbeteren met het project ITB (Inkoop tot 
Betaling), waaronder ook de aanbesteding van een Source-to-Pay applicatie valt. Met behulp van 
deze applicatie kan VWS eind 2023 gemakkelijker inzicht krijgen in een overzicht met alle contracten 
van VWS, de aangegane verplichtingen en de gedane uitgaven op deze contracten. 
Tevens ondersteunt deze applicatie het uitvoeren van een betrouwbare spendanalyse.
6 Haagse Ink oopsamenwerking (onderdeel van het ministerie van Binnenlandse Zaken en Koninkrijksrelaties).
7 Onderdeel van het ministerie van Binnenlandse Zak en en Koninkrijksrelaties.
Auditrapport 2022 | Ministerie van Volksgezondheid, Welzijn en Sport (XVI) | 27

4

In 2022 is voor een bedrag van € 17,3 miljoen aan betalingen gedaan waarbij VWS niet voldoende 
heeft kunnen aantonen of voldaan is aan de wettelijke vereisten op het terrein van aanbesteding en 
staatssteun. 
VWS heeft in 2022 de in 2021 aan Intravacc B.V. verstrekte voorschotten ad € 29,2 miljoen afgerekend. 
Een onderbouwing waaruit blijkt dat VWS heeft vastgesteld dat de afgesproken diensten tegen de 
afgesproken bedragen zijn geleverd, ontbreekt. VWS heeft zich bij de afrekening gebaseerd op de 
goedgekeurde begroting en de opdracht-overeenkomst waarin een rapportageverplichting van 
twee keer per jaar is opgenomen. Daarnaast ontvangt VWS jaarlijks als aandeelhouder een 
controle verklaring bij de jaarrek ening van Intravacc B.V. VWS heeft aan Intravacc B.V. geen separaat 
controleprotocol verstrekt aan de hand waarvan de accountant een controle moet uitvoeren. 
Hierdoor ontbreekt zekerheid of de verantwoorde kosten betrekking hebben op de in de opdrachten 
afgesproken diensten 
Wij adviseren VWS een controleprotocol op te stellen, zodat VWS door specifieke controles en de 
uitkomsten daarvan kan vaststellen of Intravacc B.V. de afgesproken diensten tegen de afgesproken 
bedragen heeft geleverd. Tevens dient de inhoudelijke toets van de materiedeskundige te worden 
vastgelegd. Op basis van deze onderbouwingen kan VWS de besluitvorming over de afrekening van 
de verstrekte voorschotten onderbouwen. Belangrijk aandachtspunt bij de afrekening is of er 
verschuivingsrisico is met andere geleverde diensten aan andere klanten van Intravacc B.V.
4.4 ZJCN: Inzicht en werking van GITC’s ZJCN wordt in 2023 getoetst
Goed werkende General IT Controls (verder: GITC) zijn van belang voor de beheersing van 
geautomatiseerde processen en data waardoor de mogelijkheid wordt gecreëerd om te kunnen 
steunen op het softwaresysteem Hecina. Door goed werkende GITC ontstaat de mogelijkheid om te 
kunnen steunen op preventieve controls in het proces. In oktober 2020 is een interne nulmeting 
over de werking van de GITC uitgevoerd. In oktober 2021 heeft Zorg en Jeugd Caribisch Nederland 
(ZJCN) de opvolging van de bevindingen van de nulmeting in kaart gebracht. Dit onderzoek is 
uitgevoerd vanuit de 1e lijn van de organisatie. Om doelmatig de effectiviteit van de GITC te toetsen 
is ZJCN voornemens om na een grote update van de software in 2023 een IT-audit op de GITC van 
Hecina uit te laten voeren.
4.5 Algemene verordening gegevensbescherming (AVG)
De ADR heeft in mei 2022 een onderzoek uitgevoerd naar de opzet van het privacymanagement in 
het kader van de AVG dat bijdraagt aan het vertrouwen van de burger. Middels deelwaarnemingen 
is een aantal onderwerpen bekeken zoals verantwoordingsverplichting, totstandkoming van 
verwerkersovereenkomsten en de privacycriteria in de departementale cloudstrategie.
Daarbij zijn zeven aanbevelingen gedaan om beschrijvingen nader aan te vullen, rapportages nader 
in te richten en de ontwikkelingen van het Rijksbrede cloudbeleid mee te nemen. VWS heeft 
aangegeven deze bevindingen deels al opgevolgd te hebben en de overige onderwerpen door de 
Chief Privacy Officer mee te laten nemen in het verder uit te werken beleid.
4.6 Inrichting beheer en verantwoording van het Herstel- en Veerkrachtplan
Op 4 oktober 2022 is het Nederlandse Herstel- en Veerkrachtplan (HVP) goedgekeurd door de Raad 
van de Europese Unie. Met dit plan maakt Nederland aanspraak op € 4,7 miljard uit de Europese 
Herstel- en Veerkracht Faciliteit (HVF).
Een aantal van de ingediende maatregelen heeft betrekking op het versterken van de publieke 
gezondheidssector en pandemieparaatheid. De departementale beleidsdirecties en de directies FEZ 
zijn verantwoordelijk voor de rechtmatige besteding van de middelen en het effectief functioneren 
van de beheers- en controlesystemen voor de geselecteerde maatregelen uit het HVP.
Een deel van het geld dat Nederland heeft geschaard onder de subsidieaanvraag voor het HVP is al 
eerder uitgegeven aan bestaande projecten en plannen. De verantwoording over deze projecten 
heeft soms al plaats gevonden of moet nog plaatsvinden. Mogelijk is bij de bestaande regelingen 
geen rekening gehouden met aanvullende eisen uit EU-regelgeving, en kan het in een aantal 
gevallen lastig en juridisch (nog) niet mogelijk zijn deze aanvullende informatie op te vragen. 
Hierdoor ontstaat het risico dat een deel van de aangevraagde subsidies alsnog wordt afgekeurd. 
Auditrapport 2022 | Ministerie van Volksgezondheid, Welzijn en Sport (XVI) | 31

Bijlagen

Wij zijn onafhankelijk van het ministerie van Volksgezondheid, Welzijn en Sport zoals vereist in de 
Verordening inzake de onafhankelijkheid van accountants bij assurance-opdrachten (ViO) en andere 
voor de opdracht relevante onafhankelijkheidsregels in Nederland. Verder hebben wij voldaan aan 
de Verordening gedrags- en beroepsregels accountants (VGBA).
Wij vinden dat de door ons verkregen controle-informatie voldoende en geschikt is als basis voor 
ons oordeel met beperking.
Naleving anticumulatiebepaling WNT niet gecontroleerd
In overeenstemming met de Regeling Controleprotocol WNT 2022 hebben wij de anticumulatie -
bepaling, bedoeld in artikel 1.6a WNT en artikel 5, lid 1, sub n en o Uitvoeringsregeling WNT, 
niet gecontroleerd. Dit betekent dat wij niet hebben gecontroleerd of er wel of niet sprake is van 
een normoverschrijding door een leidinggevende topfunctionaris vanwege eventuele dienstbetrekkingen 
als leidinggevende topfunctionaris bij andere WNT-plichtige instellingen, alsmede of de in dit kader 
vereiste toelichting juist en volledig is.
Informatie over onze controleaanpak frauderisico’s en uitkomsten daarvan
Wij hebben onze controlewerkzaamheden inzake frauderisico’s bepaald in het kader van de 
controle van de financiële overzichten als geheel en bij het vormen van ons oordeel hierover. 
Onderstaande informatie moet in dat kader worden bezien en niet als afzonderlijke oordelen 
of conclusies.
Wij hebben tijdens onze controle inzicht verkregen in het ministerie van Volksgezondheid, Welzijn en 
Sport en zijn omgeving, de componenten van het interne beheersingssysteem, waaronder het 
risico-inschattingsproces en de wijze waarop het management inspeelt op frauderisico’s en het 
interne beheersingssysteem monitort alsmede de uitkomsten daarvan. Ons beeld inzake de 
beheersing van de risico’s op fraude en de ontwikkelingen hierin sluiten aan bij het hetgeen het 
ministerie hierover rapporteert in de bedrijfsvoeringsparagraaf van het departementale jaarverslag 
(blzn. 120 t/m 122). 
Wij hebben de opzet en het bestaan geëvalueerd, en voor zover wij noodzakelijk achten, de werking 
getoetst van interne beheersingsmaatregelen gericht op het mitigeren van frauderisico’s. 
Wij hebben geëvalueerd of deze factoren een indicatie vormden voor de aanwezigheid van het 
risico op afwijkingen van materieel belang als gevolg van fraude.
De door ons geïdentificeerde frauderisico’s, de belangrijkste specifieke controlewerkzaamheden die wij 
naar aanleiding daarvan hebben uitgevoerd en de uitkomsten daarvan, zijn als volgt samen te vatten:
• Er zijn risico’s op doorbreking van interne beheersingsmaatregelen door het management 
(interne fraude). Wij hebben vastgesteld dat boekingen in de financieel administratieve systemen 
plaatsvinden onder adequate functiescheiding, en aanvullend data-analyse uitgevoerd om 
journaalp osten met een verhoogd frauderisico te signaleren en te toetsen. Daarnaast hebben wij 
kritische deelwaarnemingen uitgevoerd op omvangrijke mutaties buiten de reguliere procesgang 
zoals memoriaalboekingen. Wij hebben afwijkende transacties en correcties op 
aanvaardbaarheid onderzocht.
• Er zijn risico’s in inkoop- en aanbestedingstrajecten, bijvoorbeeld door samenspanning (interne 
fraude) en doorbreken van interne inkoopprocedures. Dit risico speelt met name bij 
aanbestedings trajecten voor nood- en steunmaatregelen met een grote financiële omvang.  
Om mogelijke samenspanning in inkoop- en aanbestedingstrajecten te herkennen en te kunnen 
detecteren hebben wij opzet, bestaan en werking beoordeeld van de maatregelen die het 
ministerie van Volksgezondheid, Welzijn en Sport heeft getroffen om inkopen en aanbestedingen 
rechtmatig, waaronder op objectieve wijze, tot stand te brengen. Bij het uitvoeren van 
gegevensgerichte werkzaamheden hebben wij onder andere beoordeeld of toereikend bewijs van 
levering aanwezig is. Het ministerie van Volksgezondheid, Welzijn en Sport beschikt over een 
database van (vermoedens van) integriteitsschendingen, waaronder schendingen van financiële 
aard, en informeert de Auditdienst Rijk jaarlijks of financiële integriteitsschendingen hebben 
plaatsgevonden. Aanvullend hebben wij gesproken met medewerkers van de directie Financieel 
Auditrapport 2022 | Ministerie van Volksgezondheid, Welzijn en Sport (XVI) | 35

Wij hebben de andere informatie gelezen en hebben op basis van onze kennis en ons begrip, 
verkregen vanuit de controle van de financiële overzichten of anderszins, overwogen of de andere 
8
informatie materiële afwijkingen bevat .
Met onze werkzaamheden hebben wij voldaan aan de vereisten in artikel 3, eerste lid, aanhef en 
onder b, en artikel 4, tweede lid, van het Besluit Auditdienst Rijk en de Nederlandse Standaard 720. 
Deze werkzaamheden hebben niet dezelfde diepgang als onze controlewerkzaamheden bij de 
financiële overzichten.
De minister is verantwoordelijk voor het opstellen van de andere informatie in overeenstemming 
met de verslaggevingsvoorschriften die zijn opgenomen in de Comptabiliteitswet 2016 en de 
daaruit voortvloeiende regelgeving, waaronder de Regeling rijksbegrotingsvoorschriften 2023.
Beschrijving van verantwoordelijkheden met betrekking tot de financiële overzichten
Verantwoordelijkheden van de minister voor de financiële overzichten
De minister is verantwoordelijk voor het opmaken van de financiële overzichten die de uitkomsten 
van de begrotingsuitvoering getrouw dienen weer te geven in overeenstemming met de verslag -
gevingsvoorschriften die zijn opgenomen in de Comptabiliteitswet 2016 en de daaruit voortvloeiende 
regelgeving, waaronder de Regeling rijksbegrotingsvoorschriften 2023. In dit kader is de minister 
verantwoordelijk voor een zodanige interne beheersing die de minister noodzakelijk acht om het 
opmaken van de financiële overzichten mogelijk te maken zonder afwijkingen van materieel belang 
als gevolg van fouten of fraude.
Onze verantwoordelijkheden voor de controle van de financiële overzichten
Onze verantwoordelijkheid is het zodanig plannen en uitvoeren van een controleopdracht dat wij 
daarmee voldoende en geschikte controle-informatie verkrijgen voor het door ons af te geven 
oordeel. Onze controle is uitgevoerd met een hoge mate maar geen absolute mate van zekerheid 
waardoor het mogelijk is dat wij tijdens onze controle niet alle materiële fouten en fraude ontdekken. 
Afwijkingen kunnen ontstaan als gevolg van fraude of fouten en zijn materieel indien redelijkerwijs 
kan worden verwacht dat deze, afzonderlijk of gezamenlijk, van invloed kunnen zijn op de 
beslissingen die gebruikers op basis van deze financiële overzichten nemen. De materialiteit 
beïnvloedt de aard, timing en omvang van onze controlewerkzaamheden en de evaluatie van het 
effect van onderkende afwijkingen op ons oordeel.
Wij hebben deze accountantscontrole professioneel kritisch uitgevoerd en hebben waar relevant 
professionele oordeelsvorming toegepast in overeenstemming met de Nederlandse controle -
standaarden, de Regeling Controleprotocol WNT 2022, ethische voorschriften en de onafhankelijkheids -
eisen. Onze controle bestond onder andere uit:
• het identificeren en inschatten van de risico’s dat de financiële overzichten afwijkingen van 
materieel belang bevatten als gevolg van fouten of fraude, het in reactie op deze risico’s bepalen 
en uitvoeren van controlewerkzaamheden en het verkrijgen van controle-informatie die 
voldoende en geschikt is als basis voor ons oordeel. Bij fraude is het risico dat een afwijking van 
materieel belang niet ontdekt wordt groter dan bij fouten. Bij fraude kan sprake zijn van 
samenspanning, valsheid in geschrifte, het opzettelijk nalaten transacties vast te leggen, 
het opzettelijk verkeerd voorstellen van zaken of het doorbreken van de interne beheersing; 
8 Daarnaast behoort het tot onze taak onderzoek te verrichten naar de totstandk oming van de niet-financiële 
verantwoordingsinformatie, waarvan wij de uitkomsten vermelden in ons auditrapport.
Auditrapport 2022 | Ministerie van Volksgezondheid, Welzijn en Sport (XVI) | 37

Bijlage 2 Onderzoeksverantwoording
Controle getrouw beeld financiële overzichten
Als eerste onderdeel van onze wettelijke taak controleren wij of de in het jaarverslag opgenomen 
financiële overzichten een getrouw beeld geven van de uitkomsten van de begrotingsuitvoering en 
zijn opgesteld in overeenstemming met de geldende verslaggevingsvoorschriften. Deze taak vloeit 
voort uit artikel 3, eerste lid, aanhef en onder a, en artikel 6, eerste en tweede lid, van het Besluit 
Auditdienst Rijk.
Wij plannen en voeren onze controle zodanig uit dat wij een redelijke mate van zekerheid verkrijgen 
dat de financiële overzichten geen afwijkingen van materieel belang bevatten. Het materieel belang 
is bepalend voor de strekking van het oordeel in de controleverklaring. De materialiteit voor de 
verantwoordingsstaten en de saldibalans als geheel bedraagt 2% voor fouten en onzekerheden bij 
elkaar opgeteld, met een maximum van € 1 miljard. Wij zijn er bij onze controle van uitgegaan dat 
de voorgestelde wijzigingen in de slotwet de goedkeuring van de wetgever zullen krijgen.
Voorts hebben wij onderzocht of de in het jaarverslag opgenomen andere (niet-financiële) 
verantwoordingsinformatie niet strijdig is met de in het jaarverslag opgenomen financiële 
overzichten en geen materiële afwijkingen bevat. Ook zijn wij nagegaan dat het jaarverslag 
alle voorgeschreven informatie bevat.
Overschrijding van rapporteringstoleranties
Op grond van artikel 3.10 van de Comptabiliteitswet 2016 rapporteert de minister in de uiteenzetting 
over de gevoerde bedrijfsvoering (bedrijfsvoeringsparagraaf) in het jaarverslag over de comptabele 
rechtmatigheid van de uitkomsten van de begrotingsuitvoering over 2022. In de bedrijfsvoerings -
paragraaf zijn de rechtmatigheidsfouten en -onzekerheden gemeld die hebben geleid tot overschrijding 
van de voorgeschreven rapporteringstoleranties. 
Controle op frauderisico’s
De primaire verantwoordelijkheid voor het voorkomen en detecteren van fraude berust bij het 
ministerie van Volksgezondheid, Welzijn en Sport. Als onderdeel van onze controle identificeren en 
schatten wij de risico’s in op een afwijking van materieel belang in de financiële overzichten die het 
gevolg is van fraude. Onder fraude verstaan wij een opzettelijke handeling door een of meer leden 
van het management, met governance belaste personen, werknemers of derden, waarbij gebruik 
wordt gemaakt van misleiding teneinde een onrechtmatig of onwettig voordeel te verkrijgen. 
Frauderisico’s kunnen te maken hebben met het handelen van medewerkers van het ministerie, 
het handelen van derden (misbruik van wet- en regelgeving) of een combinatie van beide. Fraude 
kan daarbij voortkomen uit frauduleuze financiële verslaggeving en oneigenlijke toe-eigening van 
activa (waaronder door misbruik van wet- en regelgeving door derden).
Naleving anticumulatiebepaling WNT niet gecontroleerd
Met ingang van 2018 stelt de Wet normering topinkomens (WNT) eisen aan de gegevens die 
moeten worden opgenomen in de WNT-verantwoording. Deze eisen hebben onder andere 
betrekking op de samenloop van leidinggevende topfuncties bij meerdere WNT-instellingen bij één 
persoon (anticumulatiebepaling). De Nederlandse Beroepsorganisatie van Accountants heeft 
aangegeven dat dit leidt tot een knelpunt in de accountantscontrole, omdat de juistheid en 
volledigheid van de WNT-opgave op dit punt afhankelijk is van de situatie bij andere instellingen. 
Dit is ook aangegeven in de Regeling Controleprotocol WNT 2022. Wij kunnen de volledigheid van 
functies bij andere instellingen niet vaststellen en hebben geen toegang tot gegevens bij deze 
instellingen. In de controleverklaring lichten wij daarom toe dat de naleving van de anticumulatie -
bepaling vanwege deze vaktechnische beperkingen buiten de reikwijdte van onze controle valt.
Auditrapport 2022 | Ministerie van Volksgezondheid, Welzijn en Sport (XVI) | 39



