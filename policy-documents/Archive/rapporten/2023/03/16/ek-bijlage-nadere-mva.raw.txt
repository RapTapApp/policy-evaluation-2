 
35 687 Regels met betrekking tot de vaststelling van staatloosheid (Wet vaststellingsprocedure 
staatloosheid) 
 
35 688  Wijziging van de Rijkswet op het Nederlanderschap en de Paspoortwet  
(R2151)  alsmede intrekking van voorbehouden bij het Verdrag betreffende de status van 
staatlozen in verband met de vaststelling van staatloosheid 
 
NADERE MEMORIE VAN ANTWOORD 
 
1. Inleiding 
Met belangstelling heb ik kennisgenomen van het nader voorlopig verslag van de vaste commissie 
voor Immigratie en Asiel/JBZ-Raad. Ik dank de leden van de fracties van de VVD en PVV voor hun 
inbreng en beantwoord hieronder de gestelde vragen. Bij de beantwoording is de volgorde van het 
nader voorlopig verslag aangehouden.  
 
2. Werking beperkt tot het Europees deel van het Koninkrijk der Nederlanden 
De leden van de PVV-fractie lezen in de memorie van antwoord dat de vaststellingsprocedure niet 
geldt in de Caribische delen van het Koninkrijk. Zij vragen waarom de beoogde 
vaststellingsprocedure wel in Europees Nederland geldt, gelet op het feit dat het instellen daarvan 
geen verdragsrechtelijke verplichting is. 
 
Het is inderdaad zo dat de beoogde vaststellingsprocedure alleen geldt in Europees Nederland. 
Daartoe is allereerst van belang dat, zoals ook opgemerkt in de memorie van antwoord, 
staatloosheid in de Caribische delen van het Koninkrijk geen factor van grote betekenis is. Het is 
echter niet zo dat louter de aantallen bepalend zijn geweest voor de reikwijdte van de beoogde 
vaststellingsprocedure. Voor de landen Aruba, Curaçao en Sint Maarten zou de invoering van een 
vaststellingsprocedure consensusrijkswetgeving betreffen, omdat staatloosheid niet behoort tot één 
van de in het Statuut voor het Koninkrijk der Nederlanden genoemde aangelegenheden van het 
1
Koninkrijk. Het overleg over een vaststellingsprocedure voor het gehele Koninkrijk heeft echter 
niet tot overeenstemming geleid, zo antwoord ik de aan het woord zijnde leden. 
 
Dit laat onverlet dat een vaststellingsprocedure in Europees Nederland van belang is – ook als het 
instellen daarvan niet expliciet uit een verdragsrechtelijke verplichting voortvloeit. Zoals eerder 
2
opgemerkt kennen de beide verdragen over staatloosheid een aantal rechten toe aan staatlozen. 
Om die rechten te kunnen effectueren is het daarom noodzakelijk dat wordt bepaald welke 
vreemdelingen staatloos zijn, en welke niet. Tot op heden vindt die vaststelling primair plaats in de 
BRP-procedure van gemeenten. De afgelopen jaren is steeds duidelijker geworden dat deze 
procedure daarvoor niet voldoet, en dat (zeker in gevallen waarin de staatloosheid niet duidelijk uit 
documentatie blijkt) een specifieke vaststellingsprocedure noodzakelijk is.  
 
3. Toetsing(scriteria) vaststellingsprocedure 
De leden van de PVV-fractie lezen in de memorie van antwoord dat er ongeveer 26.230 personen 
in de Basisregistratie Personen staan ingeschreven met ‘nationaliteit onbekend’. Zij vragen welke 
maatregelen worden genomen om te voorkomen dat deze personen, die niet geheel staatloos zijn, 
toch gebruik maken van de vaststellingsprocedure of het optierecht.  
 
Met de zinsnede in de memorie van antwoord dat deze groep niet (geheel) staatloos is, is niet 
bedoeld dat deze personen gedeeltelijk staatloos zijn. Het gaat hier om personen van wie niet kon 
worden vastgesteld of zij een nationaliteit bezitten, en zo ja welke nationaliteit. Het ligt in de rede 
dat een deel van deze groep staatloos is, maar ook dat een deel van deze groep wél een 
nationaliteit heeft maar deze nog niet kon worden vastgesteld. De vaststellingsprocedure is juist 
voor deze groep bedoeld: voor situaties waarin iemand weliswaar stelt staatloos te zijn, maar dit 
binnen de BRP-procedure niet kon worden vastgesteld. Juist voor deze groep is het relevant dat 
wordt vastgesteld wie inderdaad staatloos is, en dat wordt vastgesteld wie dat níet is.  
 
De leden van de PVV-fractie constateren dat voor een geslaagd beroep op het optierecht is vereist 
dat de betrokkene ten minste vijf jaar stabiel hoofdverblijf in het Koninkrijk heeft. Zij vragen of dit 
ook mede stabiel hoofdverblijf in het Caribische deel van het Koninkrijk omvat. Dat is inderdaad 
het geval. Dat is overigens ook gebruikelijk. Zo is onder de Rijkswet op het Nederlanderschap, 
bijvoorbeeld bij een verzoek tot naturalisatie tot Nederlander, een periode van verblijf in het 
Koninkrijk vereist. Ook in die gevallen wordt daaronder begrepen verblijf in het Caribisch deel van 
                                                 
1
 Artikel 3, eerste lid, van het Statuut voor het Koninkrijk der Nederlanden. 
2
 Zie bijvoorbeeld Kamerstukken II 2020/21, 35687, nr. 3, p. 14. 
1 
 

 
gedurende een onafgebroken periode van ten minste vijf jaar voorafgaand aan de optieverklaring 
stabiel hoofdverblijf in het Koninkrijk moet hebben gehad, en in redelijkheid geen andere 
nationaliteit kan verkrijgen. Het kabinet verwacht niet dat veel staatlozen aan deze cumulatieve 
voorwaarden zullen voldoen. Voor voormalig staatlozen die op deze grond het Nederlanderschap 
hebben verkregen geldt dat eventuele familieleden die zich bij hen willen voegen een aanvraag om 
een daartoe strekkende verblijfsvergunning moeten doen, zoals een verblijfsvergunning regulier 
onder een beperking verband houdend met verblijf als familie- of gezinslid. De reguliere procedures 
en voorwaarden daarvoor gelden onverkort.  
 
De leden van de PVV-fractie vragen voorts om een definitie van het begrip ‘stabiel hoofdverblijf.’ 
Ook vragen zij welke criteria hieraan zullen worden verbonden. Wat onder stabiel hoofdverblijf 
wordt verstaan wordt nader uitgewerkt in beleidsregels. Daarbij wordt in ieder geval de 
voorwaarde gesteld dat de ouders van het staatloze kind en het kind zelf zich niet aan toezicht 
mogen hebben onttrokken en terugkeer niet mogen hebben tegengewerkt. Dit vereiste dient een 
gerechtvaardigd doel, namelijk het voorkomen dat ouders (en kinderen) zich aan het toezicht 
onttrekken en terugkeer frustreren, en vervolgens op grond van tijdsverloop in aanmerking komen 
voor het Nederlanderschap. De regering acht dat niet gewenst. 
 
5. Overig 
De leden van de PVV-fractie lezen in de bijlage bij de memorie van antwoord dat van de 5.280 
staatlozen in Nederland er 2.600 Syrië als geboorteland hebben. Zij vragen welke inspanningen 
worden geleverd om te voorkomen dat deze groep via de vaststellingsprocedure de Nederlandse 
nationaliteit verkrijgt. Ook vragen zij welke inspanningen de regering levert om deze groep de 
Syrische nationaliteit te laten verkrijgen, in plaats van het Nederlanderschap.  
 
Hierop wordt geantwoord dat de vaststellingsprocedure niet tot verkrijging van de Nederlandse 
nationaliteit leidt. De Nederlandse nationaliteit kan wel worden verkregen middels het voorgestelde 
5
optierecht. Daarvoor gelden strikte voorwaarden. Zoals hiervoor vermeld staat dat alleen open 
voor personen die staatloos in het Koninkrijk zijn geboren, vijf jaar stabiel hoofdverblijf in het 
Koninkrijk hebben en de leeftijd van 21 jaar nog niet hebben bereikt. Bovendien geldt als 
voorwaarde dat de betrokkene in redelijkheid geen andere nationaliteit kan verkrijgen. Het is 
daarom niet mogelijk het Nederlanderschap middels het voorgestelde optierecht te verkrijgen als 
het tevens mogelijk is de Syrische nationaliteit te verkrijgen. Dit is dan ook een afwijzingsgrond, zo 
antwoord ik de aan het woord zijnde leden. Op de vraag welke inspanningen er worden geleverd 
om deze groep terug te laten keren naar Syrië, wordt geantwoord dat de wet- en regelgeving 
omtrent toelating en terugkeer van toepassing is op elke vreemdeling, en derhalve ook op deze 
groep (gesteld) staatlozen. Vastgestelde staatloosheid verandert dit niet: staatloosheid is geen 
zelfstandige grond voor verblijf, ook niet tijdelijk.  
 
 
De Staatssecretaris van Justitie en Veiligheid, 
 
 
                                                 
5
 Overigens kan het Nederlanderschap mogelijk ook worden verkregen door een beroep op het optierecht in 
artikel 6, eerste lid, onderdeel b, RWN. Dat is geen gevolg van dit wetsvoorstel, maar is een bestaand 
optierecht voor staatlozen met rechtmatig verblijf. 
3 
 

